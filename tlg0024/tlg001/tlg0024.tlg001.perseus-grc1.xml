<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Cynegetica</title>
<author>Oppian of Apamea</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:Google">Google Digital Humanities Awards Program</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<notesStmt>
<note anchored="yes" place="unspecified"/>
</notesStmt>
<sourceDesc>
<biblStruct>
<monogr>
<author>Oppian of Apamea</author>
<editor role="editor">A. W. Mair</editor>
<title>Oppian, Colluthus, Tryphiodorus with an English Translation by A.W. Mair</title>
<imprint>
<publisher>London, William Heinemann, Ltd.; New York: G.P. Putnam's Sons</publisher>
<date>1928</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="book" delim="."/>
<state unit="line"/>
</refsDecl>
</encodingDesc>
<encodingDesc>
<p>The rend="displayNum" attribute on the lb tags is used to indicate that line numbers on the line breaks are intended for display</p>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date/>
<respStmt>
<name/>
<resp/>
</respStmt>
<item/>
</change>
</revisionDesc>
</teiHeader>
<text id="stoa0045.stoa0">
<body>
<div1 type="book" n="1">
<pb id="p.2"/>
<l n="1">σοί, μάκαρ, ἀείδω, γαίης ἐρικυδὲς ἔρεισμα,</l>
<l n="2">φέγγος ἐνυαλίων πολυήρατον Αἰνεαδάων,</l>
<l n="3">Αὐσονίου Ζηνὸς γλυκερὸν θάλος, Ἀντωνῖνε·</l>
<l n="4">τὸν μεγάλη μεγάλῳ φιτύσατο Δόμνα Σεβήρῳ,</l>
<l n="5">ὀλβίῳ εὐνηθεῖσα καὶ ὄλβιον ὠδίνασα, </l>
<l n="6">νύμφη ἀριστοπόσεια, λεχὼ δέ τε καλλιτόκεια,</l>
<l n="7">Ἀσσυρίη Κυθέρεια καὶ οὐ λείπουσα Σελήνη,</l>
<l n="8">οὐδὲν ἀφαυρότερον Ζηνὸς Κρονίδαο γενέθλης·</l>
<l n="9">ʽἑὐμενέοι Τιτὰν Φαέθων καὶ Φοῖβος Ἀπόλλων.ʼ</l>
<l n="10">τῷ ῥα πατὴρ μεγάλῃσι πονησάμενος παλάμῃσι <note n="1" place="unspecified" anchored="yes">v.l. kraterh=|si.</note>
</l>
<l n="11">δῶκεν ἔχειν πᾶσαν τραφερήν, πᾶσαν δὲ καὶ ὑγρήν.</l>
<l n="12">σοὶ μὲν γὰρ θαλέθουσα κύει πάνδωρος ἄρουρα,</l>
<l n="13">καὶ πάλιν εὐδιόωσα τρέφει κλυτὰ φῦλα θάλασσα·</l>
<pb id="p.4"/>
<l n="14">σοὶ δέ τε πάντα νάουσιν ἀπʼ Ὠκεανοῖο ῥέεθρα,</l>
<l n="15">φαιδρά τε μειδιόωσα θέει κλυτὸς Ἠριγένεια. </l>
<l n="16">τοιγὰρ ἐγὼν ἔραμαι θήρης κλυτὰ δήνἐ ἀεῖσαι.</l>
<l n="17">τοῦτό με Καλλιόπη κέλεται, τοῦτʼ Ἄρτεμις αὐτή.</l>
<l n="18">ἔκλυον, ᾗ θέμις ἐστί, θεείης ἔκλυον ἠχῆς,</l>
<l n="19">καὶ θεὸν ἠμείφθην· πρώτη δέ με τοιάδʼ ἔνισπεν·</l>
<l n="20">α. ἔγρεο, καὶ τρηχεῖαν ἐπιστείβωμεν ἀταρπόν, </l>
<l n="21">τὴν μερόπων οὔπω τις ἑῇς ἐπάτησεν ἀοιδαῖς.</l>
<l n="22">ο. ἵλαθι, πότνια δῖα, τὰ δʼ ἐν φρεσὶ σῇσι μενοινᾷς,</l>
<l n="23">ἄμμες ὑφʼ ἡμετέρῃ μεροπηΐδι λέξομεν ἠχῇ.</l>
<l n="24">α. οὐκ ἐθέλω τριετῆ σε τὰ νῦν Ὀρίβακχον ἀείδειν,</l>
<l n="25">οὐ χορὸν Ἀονίου παρὰ βένθεσιν Ἀσωποῖο. </l>
<l n="26">ο. Λείψομεν, ὡς κέλεαι, τὰ Σαβάζια <note n="1" place="unspecified" anchored="yes">ta\ ba/zein MSS.</note> νύκτερα θύσθλα·</l>
<l n="27">δηθάκις ἀμφεχόρευσα Θυωναίῳ Διονύσῳ.</l>
<l n="28">α. μὴ γένος ἡρώων εἴπῃς, μὴ ναυτίλον Ἀργώ,</l>
<l n="29">μηδὲ μόθους μερόπων, μή μοι Βροτολοιγὸν ἀείσῃς.</l>
<l n="30">ο. οὐκ ἐρέω πολέμους, οὐκ Ἄρεος ἔργα κάκιστα· </l>
<l n="31">ἐφρασάμην Πάρθων τε δύας καὶ Κτησιφόωντα.</l>
<pb id="p.6"/>
<l n="32">α. ἀμφὶ πόθοις <note n="1" place="unspecified" anchored="yes">po/qois Koechly: mo/qois.</note> ὀλοοῖσιν ἀκὴν ἔχε, λεῖπέ τε κεστούς·</l>
<l n="33">ἐχθαίρω τὰ λέγουσιν ἀθύρματα Ποντογενείης.</l>
<l n="34">ο. Ἐκλύομέν σε, μάκαιρα, γάμων ἀμύητον ἐοῦσαν.</l>
<l n="35">α. μέλπε μόθους θηρῶν τε καὶ ἀνδρῶν ἀγρευτήρων·</l>
<l n="36">μέλπε γένη σκυλάκων τε καὶ ἵππων αἰόλα φῦλα,</l>
<l n="37">βουλὰς ὠκυνόους, στιβίης ἐϋκερδέος ἔργα·</l>
<l n="38">ἔχθεά μοι θήρεια λέγειν, φιλότητας ἀείδειν</l>
<l n="39">καὶ θαλάμους ἐν ὄρεσσιν ἀδακρύτοιο Κυθείρης</l>
<l n="40">καὶ τοκετοὺς ἐνὶ θηρσὶν ἀμαιεύτοιο λοχείης. </l>
<l n="41">τοῖαι συνθεσίαι Ζηνὸς μεγάλοιο θυγατρός.</l>
<l n="42">ἔκλυον, ἀείδω· βάλλοιμι δʼ ἐπίσκοπον ἠχήν.</l>
<l n="43">ἄλλὰ σύ γʼ, ἀντολίηθεν ἐπʼ Ὠκεανὸν βασιλεύων,</l>
<l n="44">εὔδιον ἀμβροσίῃσιν ὑπʼ ὀφρύσι σῇσι γεγηθώς,</l>
<l n="45">δεξιτερὴν ὀπάσαιο πανίλαον ὀλβοδότειραν </l>
<l n="46">γαίῃ καὶ πολίεσσι καὶ εὐθήροισιν ἀοιδαῖς.</l>
<l n="47">Τριχθαδίην θήρην θεὸς ὤπασεν ἀνθρώποισιν,</l>
<l n="48">ἠερίην χθονίην τε καὶ εἰναλίην ἐρατεινήν·</l>
<l n="49">ἀλλʼ οὐκ ἶσος ἄεθλος· ἐπεὶ πόθεν ἶσα τέτυκται,</l>
<l n="50">ἰχθὺν ἀσπαίροντα βυθῶν ἀπομηρύσασθαι, </l>
<l n="51">καὶ ταναοὺς ὄρνιθας ἀπʼ ἠέρος εἰρύσασθαι,</l>
<l n="52">ἢ θηρσὶν φονίοισιν ἐν οὔρεσι δηρίσασθαι;</l>
<l n="53">οὐ μὲν ἄρʼ οὐδʼ ἁλιῆϊ καὶ οὐκ ἐτὸς ἰξευτῆρι</l>
<pb id="p.8"/>
<l n="54">ἄγρη νόσφι πόνοιο· πόνῳ δʼ ἅμα τέρψις ὀπηδεῖ</l>
<l n="55">μούνη, καὶ φόνος οὔτις· ἀναίμακτοι δὲ πέλονται. </l>
<l n="56">ἤτοι ὁ μὲν πέτρῃσιν ἐφήμενος ἀγχιάλοισι</l>
<l n="57">γυραλέοις δονάκεσσι καὶ ἀγκίστροισι δαφοινοῖς</l>
<l n="58">ἄτρομος ἀσπαλιεὺς ἐπεδήσατο δαίδαλον ἰχθύν· <note n="1" place="unspecified" anchored="yes">1.58 is omitted in Aldine (Editio princers', *wenice, 1517.</note>
</l>
<l n="59">τερπωλὴ δʼ , ὅτε χαλκοῦ <note n="2" place="unspecified" anchored="yes">xalko\n MISS.</note> ὑπαὶ γενύεσσι τορήσας</l>
<l n="60">ὕψι μάλα θρώσκοντα βυθῶν ὕπερ ἀσπαίροντα </l>
<l n="61">εἰνάλιον φορέῃσι διʼ ἠέρος ὀρχηστῆρα.</l>
<l n="62">ναὶ μὴν ἰξευτῆρι πόνος γλυκύς· ἦ γὰρ ἐπʼ ἄγρην</l>
<l n="63">οὐκ ἄορ, οὐ δρεπάνην, οὐ χάλκεα δοῦρα φέρονται,</l>
<l n="64">ἀλλʼ αὐτοῖς ἐπὶ δρυμὰ συνέμπορος ἕσπετο κίρκος</l>
<l n="65">καὶ δολιχαὶ θώμιγγες ὑγρός τε μελίχροος ἰξὸς </l>
<l n="66">οἵ τε διηερίην δόνακες πατέουσιν ἀταρπόν.</l>
<l n="67">τίς τάδε τολμήσειεν ἀείδειν ἰσοτάλαντα;</l>
<l n="68">ἢ βασιλῆϊ λέοντι τίς αἰετὸν ἀντιβάλοιτο;</l>
<l n="69">ἰῷ πορδαλίων δὲ τίς ἄν μύραιναν ἐΐσκοι,</l>
<l n="70">ἢ θῶας κίρκοις, ἢ ῥινοκέρωτας ἐχίνοις, </l>
<pb id="p.10"/>
<l n="71">ἢ λάρον αἰγάγροις, ἢ κήτεα πάντʼ ἐλέφαντι;</l>
<l n="72">θηρητῆρε λύκους ὄλεσαν, θύννους ἁλιῆες,</l>
<l n="73">ἀγρευτῆρες ὄϊς, τρήρωνας ἕλον δονακῆες,</l>
<l n="74">ἄρκτον ἐπακτῆρες, καὶ μορμύρον ἀσπαλιῆες,</l>
<l n="75">τίγριν δʼ ἱππῆες, καὶ τριγλίδας ἰχθυβολῆες, </l>
<l n="76">κάπριον ἰχνευτῆρες, ἀηδόνας ἰξευτῆρες.</l>
<l n="77">ἀλλὰ σὺ μέν, Νηρεῦ, καὶ δαίμονες Ἀμφιτρίτης,</l>
<l n="78">ἠδὲ φιλορνίθων Δρυάδων χορὸς, ἱλήκοιτε·</l>
<l n="79">δὴ γὰρ ἐπιστροφάδην με φίλαι καλέουσιν ἀοιδαί·</l>
<l n="80">δαίμοσι θηροφόνοισι παλίντροπος ἔρχομʼ ἀείσων. </l>
<l n="81">πρῶτα μὲν αἰζηοὶ μή μοι μάλα πίονες ἔστων·</l>
<l n="82">ἦ γάρ τοι σκοπέλοισι θορεῖν μὲν ὑπείροχον ἵππον</l>
<l n="83">χρειὼ ἀναγκαίη, χρειὼ δʼ ἄρα τάφρον ἁλέσθαι.</l>
<l n="84">δηθάκι δʼ ἐν δρυμοῖσιν ἀνάγκη θῆρα δίεσθαι,</l>
<l n="85">ποσσὶν ἐλαφρίζοντα καὶ εὐφόρτοις μελέεσσι. </l>
<l n="86">τῷ μὴ πιαλέοι θήρης ἐπὶ μῶλον ἴοιεν,</l>
<l n="87">μηδʼ ἔτι λεπταλέοι· καὶ γάρ ποτε δηρίσασθαι</l>
<l n="88">θηρσὶν ἐνυαλίοισι χρεὼ πολυαγρέα φῶτα.</l>
<l n="89">τοὔνεκά μοι δέμας ὧδε κερασσάμενοι φορέοιεν,</l>
<l n="90">ἀμφότερον κραιπνόν τε θέειν σθεναρόν τε μάχεσθαι. </l>
<l n="91">καὶ δʼ ἄρα δεξιτερῇ μὲν ἐπικραδάοιεν ἄκοντας</l>
<l n="92">ἀμφιδύμους ταναούς, δρεπάνην δʼ ἐπὶ μεσσόθι ζώνης·</l>
<pb id="p.12"/>
<l n="93">καὶ γὰρ καὶ θήρεσσι πικρὸν φόνον ἐντύνοιντο,</l>
<l n="94">καί τε κακῶν φορέοιεν ἀλεξητήρια φωτῶν.</l>
<l n="95">λαιῇ δὲ πεζὸς μὲν ἄγοι κύνας, ἱππελάτης δὲ </l>
<l n="96">ἵππων ἰθύνειε κυβερνητῆρα χαλινόν.</l>
<l n="97">εὐσταλέως δὲ χιτῶνα καὶ εἰς ἐπιγουνίδα πήξας</l>
<l n="98">ἑλκέσθω, σφίγγοιτο δʼ ἐπημοιβοῖς τελαμῶσιν.</l>
<l n="99">αὐχένος αὖθʼ ἑκάτερθε παρήορον ἐκ παλαμάων</l>
<l n="100">εἷμα περιστέλλοιτʼ ὀπίσω σθεναρῶν ὑπὲρ ὤμων, </l>
<l n="101">ῥήϊον ἐς κάματον· γυμνοῖσι δὲ ποσσὶν ὁδεύειν</l>
<l n="102">κείνους, τοῖσιν ἴχνη μέλεται δυσδερκέα θηρῶν,</l>
<l n="103">ὄφρα κε μὴ θήρεσσιν ἀπʼ ὄμματος ὕπνον ἕλοιτο</l>
<l n="104">ἠχὴ τριβομένων λιπαροῖς ὑπὸ ποσσὶ πεδίλων.</l>
<l n="105">μηδʼ ἄρα λῶπος ἔχειν μάλα λώϊον· οὕνεκεν εἷμα </l>
<l n="106">πολλάκι κινύμενον πνοιῇ κελάδοντος ἀήτου</l>
<l n="107">θῆρας ἀνεπτοίησεν, ἀνήϊξαν δὲ φέβεσθαι.</l>
<l n="108">ὧδε μὲν εὖ στέλλοιντο θοὸν δέμας ἀγρευτῆρες·</l>
<l n="109">τοίους γὰρ φιλέει Λητωϊὰς Ἰοχέαιρα.</l>
<l n="110">ἄλλοτε δʼ ἀλλοίην ὥρην ἐπὶ θῆρας ἰόντων, </l>
<l n="111">ἤματος ἱσταμένοιο, καὶ ἤματος ἀνομένοιο,</l>
<l n="112">καὶ μεσάτου, ποτὲ δʼ ἑσπερίου· ποτὲ δʼ αὖτε καὶ ὄρφνῃ</l>
<l n="113">θῆρας ὑπʼ ἀκτίνεσσι σεληναίης ἐδάμασσαν.</l>
<l n="114">Ἠὼς μὲν τέταται περιδέξιος ἀγρευτῆρι</l>
<l n="115">πᾶσα γαληνιόωσα πανηματίοισι δρόμοισιν </l>
<l n="116">εἴαρι φυλλοτόκῳ καὶ φυλλορόῳ φθινοπώρῳ·</l>
<pb id="p.14"/>
<l n="117">ἔξοχα γὰρ τελέθουσι καὶ ἵπποις καὶ μερόπεσσι</l>
<l n="118">καὶ κυσὶν ὠμηστῇσι θέειν εὐκραέες ὧραι</l>
<l n="119">εἴαρι χρυσείῳ, κρυερῶν νεφέων ἐλατῆρι,</l>
<l n="120">ὁππότε ποντοπόροισι βατὴ πλώουσι θάλασσα, </l>
<l n="121">ἄργυφα τειναμένοισι λινοπτερύγων ὅπλα νηῶν·</l>
<l n="122">ὁππότε γαῖα βροτοῖσι φυτηκομέουσι γέγηθεν·</l>
<l n="123">ὁππότε καὶ καλύκεσσι καὶ ἄνθεσιν ἅμματα λύει·</l>
<l n="124">ἢ πάλιν ἐσχατίῃσιν ὀπωρινῇσι τροπῇσιν,</l>
<l n="125">ἡνίκα δῶμα τέθηλεν ὀπωρολόγοιο γεωργοῦ, </l>
<l n="126">καρπὸς Ἀθηναίης λιπαρὴν ὅτε γαυλίδα πλήθει</l>
<l n="127">καὶ βότρυς ἡμερίδων θλίβων ἐπιλήνια χαίρει,</l>
<l n="128">σίμβλα μελισσάων ὅτε λείρια κηρία βρίθει.</l>
<l n="129">χείματι δʼ ἐν μεσάτῳ μέσου ἤματος ἀγρώσσοιεν,</l>
<l n="130">εὖτέ τις ἐν δρυμοῖσιν ὑπὸ σπήλυγγι λιασθείς, </l>
<l n="131">κάρφεα λεξάμενός τε καὶ ὠκύμορον φλόγα νήσας,</l>
<l n="132">ἄγχι πυρὸς κλινθεὶς ὁπλίσσατο δόρπον ἀμορβός.</l>
<l n="133">ἐν δὲ θέρει χρειὼ φυγέειν φλογόεσσαν ἐνιπὴν</l>
<l n="134">ἄζαν τʼ ἠελίου· κέλομαι δʼ ἐπʼ ἄεθλον ἱκάνειν</l>
<pb id="p.16"/>
<l n="135">πρώτῃ ὑπʼ ἀμφιλύκῃ, ὅθʼ ἑωθινὸν ἀγροιῶται </l>
<l n="136">ἱστοβοῆος ἔνερθεν ὑπʼ εὐποίητον ἐχέτλην</l>
<l n="137">γειοτόμον δαμάλῃσιν ἐπιθύνουσιν ἄροτρον·</l>
<l n="138">ἢ πάλιν ἑσπερίῃσιν ὅτʼ ἠέλιος ζυγὰ κλίνει,</l>
<l n="139">ὁππότε σημαίνουσιν ἑαῖς ἀγέλῃσι νομῆες,</l>
<l n="140">εὖτε καταστείχουσι ποτὶ σφετέρους πάλι σηκοὺς </l>
<l n="141">βριθόμεναι μαζούς τε καὶ οὔθατα κυκαίνουσαι·</l>
<l n="142">οἱ δʼ ἀπὸ λαϊνέων ἄμοτον προθορόντες ἐναύλων</l>
<l n="143">πάντες ἑαῖσι φίλῃσι περισκαίρουσι τεκούσαις,</l>
<l n="144">ἀμφὶ μὲν εὐγλήνους δαμάλας βλοσυρώπεε μόσχω,</l>
<l n="145">αὐτὰρ ἐϋκραίρους ὄϊας περὶ βληχάδας ἀμνώ, </l>
<l n="146">μηκάδας αὖτʼ ἐρίφω, καὶ φορβάδας ὠκέε πώλω.</l>
<l n="147">καὶ μὴν τόσσα φέροιντο ποτὶ κνημοὺς ξυλόχους τε</l>
<l n="148">ἐργοπόνοι κρατεροὶ θήρης ἐρικυδέος ὅπλα,</l>
<l n="149">ἔντεά τʼ εὐθήροιο μέγα πνείοντα φόνοιο,</l>
<l n="150">ἄρκυας εὐστρεφέας τε λύγους ταναόν τε πάναγρον </l>
<l n="151">δίκτυά τε σχαλίδας τε βρόχων τε πολύστονα δεσμά,</l>
<l n="152">αἰχμὴν τριγλώχινα, σιγύνην εὐρυκάρηνον,</l>
<l n="153">ἁρπάλαγον κάμακάς τε καὶ εὔπτερον ὠκὺν ὀϊστόν,</l>
<pb id="p.18"/>
<l n="154">φάσγανα βουπλῆγάς τε λαγωοφόνον τε τρίαιναν,</l>
<l n="155">ἀγκυλίδας σκολιὰς μολιβοσφιγγέας τε κορώνας, </l>
<l n="156">σπαρτόδετον μήρινθον ἐΰπλεκτόν τε ποδάγρην,</l>
<l n="157">ἅμματά τε στάλικάς τε πολύγληνόν τε σαγήνην.</l>
<l n="158">ἵππους δʼ εἰς θήρην μέγα κυδήεντας ἀγέσθων</l>
<l n="159">ἄρσενας· οὐ μόνον ὅττι χερείονές εἰσι πόδεσσι</l>
<l n="160">θηλύτεραι τελέειν δολιχὸν δρόμον ἐν ξυλόχοισιν, </l>
<l n="161">ἀλλʼ ὅτʼ ἀλεύασθαι χρειὼ φιλοδέμνιον ἦτορ</l>
<l n="162">ἵππων ὠκυπόδων, ἀπὸ δʼ ἱππάδα τηλόσʼ ἐρύκειν,</l>
<l n="163">ὄφρα κε μὴ χρεμέθωσι λιλαιόμεναι φιλότητος,</l>
<l n="164">καί τʼ ἀΐοντες ἄδην <note n="1" place="unspecified" anchored="yes">v.l. au)dh\n.</note> κρυερὴν φύζανδε νέωνται</l>
<l n="165">νεβροὶ δορκαλίδες τε θοαὶ καὶ δειμαλέος πτώξ. </l>
<l n="166">ἵππων δʼ αἰόλα φῦλα, τόσʼ ἔθνεα μυρία φωτῶν,</l>
<l n="167">ὅσσα βροτοῖσι γένεθλα δεδασμένα σῖτον ἔδουσιν·</l>
<l n="168">ἀλλʼ ἔμπης ἐρέω, τόσσοι μετὰ πᾶσι κραταιοὶ</l>
<l n="169">ὅσσοι θʼ ἱππαλέοισιν ἀριστεύουσιν ὁμίλοις·</l>
<pb id="p.20"/>
<l n="170">Τυρσηνοί, Σικελοί, Κρῆτες, Μάζικες, <note n="1" place="unspecified" anchored="yes">v.l. *ma/zhkes.</note> Ἀχαιοί, </l>
<l n="171">Καππαδόκαι, Μαῦροι, Σκυθικοί, Μάγνητες, Ἐπειοί,</l>
<l n="172">Ἴονες, Ἀρμένιοι, Λίβυες, Θρήϊκες, Ἐρεμβοί.</l>
<l n="173">ἵππον δʼ ἐν πάντεσσι πανέξοχον ἐφράσσαντο</l>
<l n="174">ἴδμονες ἱπποδρόμων καὶ βουκολίων ἐπίουροι,</l>
<l n="175">εἴδεσιν ὃς τοίοισιν ὅλον δέμας ἐστεφάνωται· </l>
<l n="176">βαιὸν ὑπέρ δειρῆφι μετήορον ὕψι κάρηνον</l>
<l n="177">ἀείροι, μέγας αὐτὸς ἐὼν περιηγέα γυῖα·</l>
<l n="178">ὕψι κάρα, νεάτην δὲ γένυν ποτὶ δειράδα νεύοι·</l>
<pb id="p.22"/>
<l n="179">εὐρὺ πέλοι φαιδρόν τε μεσόφρυον· ἐκ δʼ ἄρα κόρσης</l>
<l n="180">ἀμφὶ μέτωπα τριχῶν πυκινοὶ σείοιντο κόρυμβοι· </l>
<l n="181">ὄμμα τορόν, πυρσωπόν, ἐπισκυνίοισι δαφοινόν·</l>
<l n="182">εὐρεῖαι ῥῖνες, στόμα δʼ ἄρκιον, οὔατα βαιά·</l>
<l n="183">γυραλέη δειρή τελέθοι λασιαύχενος ἵππου,</l>
<l n="184">ὡς ὅτε χαιτήεσσα λόφον νεύει τρυφάλεια· </l>
<l n="185">πουλὺ πέλοι στέρνον, δολιχὸν δέμας, εὐρέα νῶτα, </l>
<l n="186">καὶ ῥάχις ἀμφίδυμος μέσον ἰσχία πιαίνουσα· <note n="1" place="unspecified" anchored="yes">leg. peirai/nousa?</note>
</l>
<pb id="p.24"/>
<l n="187">ἐκ δὲ θέοι πολλὴ μετόπισθε τανύτριχος οὐρή·</l>
<l n="188">μηροὶ δʼ εὐπαγέες, μυώδεες· αὐτὰρ ἔνερθεν</l>
<l n="189">ὀρθοτενεῖς δολιχοί τε ποδῶν περιηγέες αὐλοὶ</l>
<l n="190">καὶ μάλα λεπταλέοι· καὶ σαρκὶ λελειμμένα κῶλα, </l>
<l n="191">οἷα τανυκραίροισιν ἀελλοπόδεσσʼ ἐλάφοισι·</l>
<l n="192">καὶ σφυρὸν ἀγκλίνοιτο, θέοι δὲ περίδρομος ὁπλὴ</l>
<l n="193">ὕψι μάλʼ ἐκ γαίης, πυκινή, κερόεσσα, κραταιή.</l>
<l n="194">τοῖός μοι βαίνοι κρατερὴν θήρειον ἐνυὼ</l>
<l n="195">θυμαίνων, συνάεθλος, ἀρήϊος, ὄβριμος ἵππος. </l>
<l n="196">Τυρσηνοὶ τοιοίδε καὶ Ἀρμένιοι καὶ Ἀχαιοὶ</l>
<l n="197">Καππαδόκαι τε κλυτοὶ Ταύρου πρόπαρ οἵ τε <note n="1" place="unspecified" anchored="yes">pro/par oi(/ te Koechly: propa/roiqe MSS.</note> νέμονται.</l>
<l n="198">θαῦμα δὲ Καππαδόκεσσι μέγʼ ἔδρακον ὠκυπόδεσσι· </l>
<l n="199">εἰσόκε μὲν νεογιλὸν ὑπὸ στομάτεσσιν ὀδόντα </l>
<l n="200">καὶ γλαγερὸν φορέουσι δέμας, τελέθουσʼ ἀμενηνοί· </l>
<l n="201">κραιπνότεροι δὲ πέλουσιν, ὅσῳ μάλα γηράσκουσι. </l>
<l n="202">κείνους εἰς πόλεμον μεγαλήτορα θωρήσσοιο </l>
<l n="203">αἴθωνάς τʼ ἐπὶ θῆρας· ἐπεὶ μάλα θαρσήεντες </l>
<l n="204">ὅπλοις ἀντιάαν, πυκινὴν ῥῆξαί τε φάλαγγα, </l>
<pb id="p.26"/>
<l n="205">θηρσί τʼ ἐνυαλίοισιν ἐναντία δηρίσασθαι. </l>
<l n="206">πῶς μὲν γάρ τε μάχαισιν ἀρήϊος ἔκλυεν ἵππος</l>
<l n="207">ἦχον ἐγερσίμοθον δολιχῶν πολεμήϊον αὐλῶν;</l>
<l n="208">ἤ πῶς ἄντα δέδορκεν ἀκαρδαμύτοισιν <note n="1" place="unspecified" anchored="yes">uu.ll. a)skardamu/ktoisin, a)skardamu/toisin, a)kardamu/ktoisin.</note> ὀπωπαῖς</l>
<l n="209">αἰζηοῖσι λόχον πεπυκασμένον ὁπλίτῃσι,</l>
<l n="210">καὶ χαλκὸν σελαγεῦντα, καὶ ἀστράπτοντα σίδηρον, </l>
<l n="211">καὶ μάθεν εὖτε μένειν χρειώ, πότε δʼ αὖτις ὀρούειν,</l>
<l n="212">καὶ μάθεν εἰσαΐειν κρατερῶν σύνθημα λοχαγῶν;</l>
<l n="213">πολλάκι καὶ δῆριν <note n="2" place="unspecified" anchored="yes">dhi+/wn most MSS.</note> ἀνδρῶν ἐπελάσσατο πύργοις</l>
<l n="214">ἤρεμος ἀσπιδόεσσαν ὑπόπτερον, εὖτε βροτοῖσιν</l>
<l n="215">ἀσπὶς ὑπέρ κεφαλῆς ἐπικάρσιον ἀσπίδʼ ἐρείδει, </l>
<l n="216">ὁππότʼ ἐέλδονται δηΐων πόλιν ἐξαλαπάξαι,</l>
<l n="217">καὶ πεδίον τεύχουσι μετήορον, ἑπταβόειον,</l>
<l n="218">δαιδαλέον, πυκινόν, πολυόμφαλον, ἀντία δʼ αἴγλη</l>
<l n="219">χαλκοῦ ἀποθρώσκει φαεθοντιάς, αἶψα δʼ ὀπίσσω</l>
<l n="220">κλινομένης ἀκτῖνος ἀπαστράπτει πολὺς αἰθήρ. </l>
<l n="221">ἵπποις γὰρ περίαλλα φύσις πόρε τεχνήεσσα</l>
<l n="222">ἡμερίων κραδίην καὶ στήθεσιν αἰόλον ἦτορ·</l>
<l n="223">αἰὲν γινώσκουσιν ἐὸν φίλον ἡνιοχῆα</l>
<l n="224">καὶ χρεμέθουσιν ἰδόντες ἀγακλυτὸν ἡγεμονῆα</l>
<l n="225">καὶ πολέμοισι πεσόντα μέγα στενάχουσιν ἑταῖρον. </l>
<l n="226">ἵππος ἐν ὑσμίνῃ ῥῆξεν ποτὲ δεσμὰ σιωπῆς</l>
<l n="227">καὶ φύσιος θεσμοὺς ὑπερέδραμε καὶ λάβεν ἠχὴν</l>
<pb id="p.28"/>
<l n="228">ἀνδρομέην καὶ γλῶσσαν ὁμοίϊον ἀνθρώποισιν.</l>
<l n="229">ἵππος ἐνυαλίοιο Μακηδονίου βασιλῆος</l>
<l n="230">Βουκεφάλας ὅπλοισιν ἐναντία δηριάασκεν. </l>
<l n="231">ἵππος ἐπʼ ἀνθερίκων ἔθεεν κούφοισι πόδεσσιν,</l>
<l n="232">ἄλλος ὑπὲρ πόντοιο, καὶ οὐ στεφάνην ἐδίηνεν.</l>
<l n="233">ἵππος ὑπὲρ νεφέων Χιμαροκτόνον ἤγαγε φῶτα,</l>
<l n="234">καὶ χρεμέθων ποτὲ πῶλος ὑφʼ ἡνιόχοιο δόλοισι</l>
<l n="235">θήκατο τῶν Περσῶν Ἀσιηγενέων βασιλῆα. </l>
<l n="236">ἔξοχα δʼ αὖ τίουσι φύσιν· τὸ δὲ πάμπαν ἄπυστον</l>
<l n="237">ἐς φιλότητα μολεῖν, τὴν οὐ θέμις· ἀλλὰ μένουσιν</l>
<l n="238">ἄχραντοι μυσέων, <note n="1" place="unspecified" anchored="yes">musw=n MSS.</note> καθαρῆς τʼ ἐράουσι Κυθείρης.</l>
<l n="239">ἔκλυον ὡς προπάροιθε πολυκτεάνων τις ἀνάκτων</l>
<l n="240">καλὸν ἔχεν πεδίοις ἵππων ἀγελαῖον ὅμιλον· </l>
<l n="241">τοὺς πάντας μετέπειτα δαμασσαμένη προθελύμνους</l>
<l n="242">ἱππαλέη νοῦσος πρόλιπεν δύο, μητέρα μούνην</l>
<l n="243">καὶ μητρὸς φιλίης ὑπομάζιον εἰσέτι πῶλον.</l>
<l n="244">αὐτὰρ ἐπεὶ μέγας ἦν, πειρᾶτο σχέτλιος ἀνὴρ</l>
<l n="245">μητέρα παιδὸς ἑοῖο παρʼ ἀγκοίνῃσι βαλέσθαι. </l>
<l n="246">τοὺς δʼ ὡς οὖν ἐνόησεν ἀναινομένους φιλότητα</l>
<l n="247">καὶ γάμον ἀμφοτέροισιν ἀπώμοτον, αὐτίκʼ ἔπειτα</l>
<l n="248">αἰνὰ τιτυσκόμενος δολίην ἐπὶ μῆτιν ὕφαινεν,</l>
<l n="249">ἐλπόμενος καλέειν γένος ἵπποισιν παλίνορσον.</l>
<l n="250">ἄμφω μέν πρώτιστα καλύψατο βυσσοδομεύων </l>
<l n="251">ἄλλοισιν ῥινοῖς· μετέπειτα δὲ χρῖσεν ἐλαίῳ</l>
<l n="252">πᾶν δέμας εὐώδει, κηώδεϊ· ἔλπετο γάρ δὴ</l>
<l n="253">ὀδμὴν ἡγήτειραν ἀμαλδῦναι φιλότητος·</l>
<pb id="p.30"/>
<l n="254">καὶ λάθεν, ὦ μάκαρες, ῥέζων κακά· καὶ τετέλεστο</l>
<l n="255">ξεῖνος, ἀπόπτυστος θάλαμος, στυγερώτατος ἵπποις, </l>
<l n="256">οἶος ἐν ἀνθρώποισιν ἐνυμφεύθη προπάροιθε</l>
<l n="257">Καδμεῖος γάμος αἰνὸς ἀλήμονος Οἰδιπόδαο.</l>
<l n="258">οἱ δʼ ὅτε γυμνωθέντες ἑὴν ἄτην ἐνόησαν,</l>
<l n="259">λοξῇσίν τʼ ἄθρησαν ἀνιάζοντες ὀπωπαῖς</l>
<l n="260">ἡ μὲν ἄρα τλήμων ἄγονον γόνον, αὐτὰρ ὅ γʼ αἶψα </l>
<l n="261">αἰνόγαμος κακόλεκτρος ἀμήτορα μητέρα δειλήν,</l>
<l n="262">ὕψι μάλʼ ἠέρθησαν, ἀμείλιχα φυσιόωντες,</l>
<l n="263">δεσμά τʼ ἀπορρήξαντες ἴτην μεγάλα χρεμέθοντες,</l>
<l n="264">οἷα θεοὺς μάκαρας μαρτυρόμενοι κακότητος,</l>
<l n="265">ἀράς τʼ εὐχόμενοι πολυπήμονι νυμφευτῆρι· </l>
<l n="266">ὀψὲ δὲ μυρόμενοί τε καὶ ἄσχετον ἀΐσσοντες,</l>
<l n="267">ἀντιπέρην πέτρῃσιν ἑὰς κεφαλὰς ἐλόωντες,</l>
<l n="268">ὀστὰ συνηλοίησαν, ἐὸν δʼ ἀπὸ φέγγος ἄμερσαν</l>
<l n="269">αὐτοφόνοι, κλίναντες ἐπʼ ἀλλήλοισι κάρηνα.</l>
<l n="270">ὧδε φάτις προτέροις κλέος ἵπποισιν μέγʼ ἀείδει. </l>
<l n="271">ἵππων δʼ ὅσσα γένεθλʼ ἀτιτήλατο μυρίος αἶα,</l>
<l n="272">ὠκύτατοι Σικελοί, Λιλυβήϊον οἵτε νέμονται</l>
<l n="273">καὶ τρικάρηνον ὄρος ὅθι τοι σκέπας Ἐγκελάδοιο</l>
<l n="274">πυρσοῖς αἰθερίοισιν ἐρευγομένοιο κεραυνοῦ</l>
<l n="275">Σικελικῆς Αἴτνης ἀνεκάχλασεν ἀέναον πῦρ. </l>
<l n="276">κραιπνότεροι Σικελῶν δὲ παρʼ Εὐφρήταο ῥέεθρα</l>
<l n="277">Ἀρμένιοι Πάρθοι τε βαθυπλόκαμοι τελέθουσιν.</l>
<l n="278">ἀλλʼ ἄρα καὶ Πάρθοισι μέγα προφέρουσιν Ἴβηρες,</l>
<l n="279">ὠκυτέροισι πόδεσσι κροαίνοντες πεδίοιο.</l>
<l n="280">κείνοισιν τάχα μοῦνος ἐναντίον ἰσοφαρίζοι </l>
<pb id="p.32"/>
<l n="281">αἰετὸς αἰθερίοισιν ἐπιθύνων γυάλοισιν,</l>
<l n="282">ἢ κίρκος ταναῇσι τινασσόμενος πτερύγεσσιν,</l>
<l n="283">ἢ δελφὶς πολιοῖσιν ὀλισθαίνων ῥοθίοισι.</l>
<l n="284">τόσσον Ἴβηρες ἔασι θοοὶ πόδας ἠνεμόεντας·</l>
<l n="285">ἀλλʼ ὀλίγοι βαιοί τε μένος καὶ ἀνάλκιδες ἦτορ, </l>
<l n="286">καὶ δρόμον ἐν παύροισιν ἐλεγχόμενοι σταδίοισιν·</l>
<l n="287">εἴδεα δʼ ἀγλαόμορφα κλυτὸν δέμας ἀμφιέσαντο,</l>
<l n="288">ὁπλὴν δʼ οὐ κρατερήν, πηλότροφον, εὐρυπέδιλον.</l>
<l n="289">Μαύρων δʼ αἰόλα φῦλα πολὺ προφέρουσιν ἁπάντων</l>
<l n="290">ἀμφὶ δρόμους ταναούς τε καὶ ἀμφὶ πόνους ἀλεγεινούς. </l>
<l n="291">καὶ Λίβυες μετὰ τοὺς δολιχὸν δρόμον ἐκτελέουσιν,</l>
<l n="292">ὅσσοι Κυρήνην πουλυψηφῖδα νέμονται.</l>
<l n="293">εἴδεα δʼ ἀμφοτέροισιν ὁμοίια, πλὴν ὅσον αὖτε</l>
<l n="294">μείζονες εἰσιδέειν Λίβυες κρατεροὶ γεγάασιν,</l>
<l n="295">ἀλλὰ δέμας δολιχοί· πλευρῇσι γὰρ ἀμφὶς ἔχουσι </l>
<l n="296">τῶν ἄλλων πλέονα σπαθίην κτένα· τοὔνεκέν εἰσι</l>
<l n="297">πάσσονες εἰσιδέειν καὶ κρείσσονες ἰθὺς ὀρούειν,</l>
<l n="298">ἐσθλοὶ δʼ ἠελίου φορέειν πυρόεσσαν ἐρωὴν</l>
<l n="299">καί τε μεσημβρινὴν δίψους δριμεῖαν ἐνιπήν.</l>
<l n="300">ἵπποι Τυρσηνοὶ δὲ καὶ ἄπλετα Κρήσια φῦλα </l>
<l n="301">ἀμφότερον κραιπνοί τε θέειν δολιχοί τε πέλονται.</l>
<l n="302">Μαύρων δʼ ὠκύτεροι Σικελοί, Σικελῶν δέ τε Πάρθοι <note n="1" place="unspecified" anchored="yes">*pa/rqoi Brodaeus (cf. iv. 112 ff.): qumo/n MSS. Gesner supposed that a line has been lost after v. 302 shich mentioned the *pa/rqoi.</note>
</l>
<l n="303">καὶ χαροποὶ τελέθουσι καὶ ἔξοχον αἰγλήεντες,</l>
<l n="304">καὶ μοῦνοι μίμνουσι μέγα βρύχημα λέοντος.</l>
<l n="305">ἦ γάρ τοι θήρεσσιν ἐπʼ ἄλλοις ἄλλα γένεθλα </l>
<l n="306">ἵππων ἄρμενα πολλὰ τά τοι φράζουσιν ὀπωπαί.</l>
<l n="307">στικτοπόδεσσʼ ἐλάφοις κυανώπεας ὁπλίζοιο,</l>
<pb id="p.34"/>
<l n="308">ἄρκτοισι γλαυκούς, καὶ πορδαλίεσσι δαφοινούς,</l>
<l n="309">αἴθωνας δʼ ἵππους πυριλαμπέας ἀμφὶ σύεσσιν,</l>
<l n="310">αὐτὰρ ἐριγλήνους χαροποὺς χαροποῖσι λέουσι. </l>
<l n="311">κάλλεϊ δʼ ἐν πάντεσσι πέλει πανυπείροχος ἵππος</l>
<l n="312">Νησαῖος, <note n="1" place="unspecified" anchored="yes">v.l. *nis1(s'ai=os.</note> τὸν ἄγουσιν ἐρικτέανοι βασιλῆες·</l>
<l n="313">καλὸς ἰδεῖν, ἀταλός τε φέρειν ἐϋπείθεϊ δεσμῷ·</l>
<l n="314">βαιὸς μὲν κεφαλήν, πολλὸς δὲ βαθύτριχα δειρήν,</l>
<l n="315">κυδιόων ἑκάτερθε μελιχρύσοισιν ἐθείραις. </l>
<l n="316">ναὶ μὴν ἄλλο γένεθλον ἐπήρατον ὠπήσαιο</l>
<l n="317">στικτόν, ἀρίζηλον, τοὺς ὤρυγγας καλέουσιν,</l>
<l n="318">ἢ ὅτι καλλικόμοισιν ἐν οὔρεσιν ἀλδήσκουσιν,</l>
<l n="319">ἢ ὅτι πάγχυ θέλουσʼ ἐπὶ θηλυτέρῃσιν ὀρούειν.</l>
<l n="320">δοιὰ δʼ ἐπʼ ὠρύγγων τελέθει πολυανθέα κάλλη· </l>
<l n="321">τοὶ μὲν γὰρ δειρὴν καλλίτριχά τʼ εὐρέα νῶτα</l>
<l n="322">γεγράφαται δολιχῇσιν ἐπήτριμα ταινίῃσι,</l>
<l n="323">τίγριες οἷα θοοί, κραιπνοῦ Ζεφύροιο γενέθλη·</l>
<l n="324">τοὶ δʼ ἄρʼ ἐϋτροχάλοισι περίδρομα δαιδάλλονται</l>
<l n="325">σφραγῖσιν πυκινῇσιν ὁμοίϊα πορδαλίεσσι· </l>
<l n="326">τοὺς ἔτι νηπιάχους γράψαν τεχνήμονες ἄνδρες</l>
<l n="327">αἰθομένῳ χαλκῷ ταναὴν τρίχα πυρσεύοντες.</l>
<l n="328">δηθάκι δʼ ἄλλα βροτοὶ πανεπίφρονα μητίσαντο,</l>
<l n="329">πῶλον ἐπιγράψαι καὶ νηδύϊ μητρὸς ἐόντα.</l>
<pb id="p.36"/>
<l n="330">ὢ πόσση κραδίη, πόσση μερόπεσσι πέλει φρήν. </l>
<l n="331">ἔρξαν ὅπως ἐθέλουσι· θέσαν πολυειδέος ἵππους,</l>
<l n="332">μητρὸς ἔτι γλαγερῇσι περισχομένους λαγόνεσσιν.</l>
<l n="333">ὁππότε θηλυτέρην γὰρ ἕλῃ φιλοτήσιος ὁρμὴ</l>
<l n="334">ἵππον τʼ ἐγγὺς ἰόντα κλυτὸν μεγαλήτορα μίμνῃ,</l>
<l n="335">δὴ τότε δαιδάλλουσι πόσιν καλόν· ἀμφὶ δὲ πάντῃ </l>
<l n="336">πᾶν δέμας εὐστίκτοισι περὶ χροιῇσι γράφουσι,</l>
<l n="337">καὶ ποτὶ λέκτρον ἄγουσιν ἐπʼ ἀγλαΐῃ κομόωντα.</l>
<l n="338">ὡς δέ τις ἠϊθέων ὑπὸ νυμφοκόμοισι γυναιξὶν</l>
<l n="339">εἵμασιν ἀργεννοῖσι καὶ ἄνθεσι πορφυρέοισι</l>
<l n="340">στεψάμενος, πνείων τε Παλαιστίνοιο μύροιο, </l>
<l n="341">ἐς θάλαμον βαίνησιν ὑμὴν ὑμέναιον ἀείδων·</l>
<l n="342">ὣς ἵππον σπέρχοντα γαμήλιά τε χρεμέθοντα,</l>
<l n="343">πρόσθεν ἑῆς ἀλόχοιο κλυτὸν πόσιν ἀφριόωντα,</l>
<l n="344">δηρὸν ἐρητύουσι φίλης λελιημένον εὐνῆς·</l>
<l n="345">ὀψέ δέ τοι μεθιᾶσιν ἐπήρατον ἐς φιλότητα· </l>
<l n="346">ἡ δʼ ὑποκυσαμένη πολυανθέα γείνατο παῖδα,</l>
<l n="347">νηδύϊ μὲν πόσιος γόνιμον θορὸν ἀείρασα,</l>
<l n="348">δεξαμένη μορφὴν δὲ πολύχροον ὀφθαλμοῖσι.</l>
<l n="349">τοῖά νυ κἀκεῖνοι, τοῖσιν δόνακες μεμέληνται,</l>
<l n="350">μησάσθην πυκινοῖσι νοήμασιν ἰξευτῆρες, </l>
<l n="351">ὁππότε δαιδάλλουσι πεληϊάδεσσι νεοσσούς·</l>
<l n="352">εὖτε γὰρ ἐς φιλότητα θοαὶ τρήρωνες ἴωσι,</l>
<l n="353">μιγνύμεναι στομάτεσσι βαρυφθόγγοις ἀλόχοισι,</l>
<l n="354">δὴ τότε μῆτιν ὕφαινε κλυτὴν τιθασοτρόφος ἀνήρ,</l>
<l n="355">ἄγχι δὲ θηλυτέρῃσιν ἐθήκατο δαίδαλα πολλὰ </l>
<l n="356">εἵματα πορφύρεα· ταὶ δὲ κλιδὸν ὄσσε βαλοῦσαι</l>
<l n="357">θυμὸν ἰαινόμεναι τίκτουσʼ ἁλιπόρφυρα τέκνα.</l>
<pb id="p.38"/>
<l n="358">ναὶ μὴν ὧδε Λάκωνες ἐπίφρονα μητίσαντο</l>
<l n="359">αἷσι φίλαις ἀλόχοις, ὅτε γαστέρα κυμαίνουσι·</l>
<l n="360">γράψαντες πινάκεσσι πέλας θέσαν ἀγλαὰ κάλλη, </l>
<l n="361">τοὺς πάρος ἀστράψαντας ἐν ἡμερίοισιν ἐφήβους,</l>
<l n="362">Νιρέα καί Νάρκισσον ἐϋμμελίην θʼ Ὑάκινθον,</l>
<l n="363">Κάστορά τʼ εὐκόρυθον καὶ Ἀμυκοφόνον Πολυδεύκην,</l>
<l n="364">ἠϊθέους τε νέους, τοί τʼ ἐν μακάρεσσιν ἀγητοί,</l>
<l n="365">Φοῖβον δαφνοκόμην καὶ κισσοφόρον Διόνυσον· </l>
<l n="366">αἱ δʼ ἐπιτέρπονται πολυήρατον εἶδος ἰδοῦσαι,</l>
<l n="367">τίκτουσίν τε καλοὺς ἐπὶ κάλλεϊ πεπτηυῖαι.</l>
<l n="368">τόσσα μὲν ἀμφʼ ἵπποισιν· ἀτὰρ κατάβηθι, φίλη φρήν,</l>
<l n="369">οἶμον ἐπὶ σκυλάκων· τόσσοι δʼ ἐπὶ πᾶσι κύνεσσιν</l>
<l n="370">ἔξοχʼ ἀρίζηλοι, μάλα τʼ ἀγρευτῆρσι μέλονται, </l>
<l n="371">Παίονες, Αὐσόνιοι, Κᾶρες, Θρήϊκες, Ἴβηρες,</l>
<l n="372">Ἀρκάδες, Ἀργεῖοι, Λακεδαιμόνιοι, Τεγεῆται,</l>
<l n="373">Σαυρομάται, Κελτοί, Κρῆτες, Μάγνητες, Ἀμοργοί,</l>
<pb id="p.40"/>
<l n="374">ὅσσοι τʼ Αἰγύπτοιο πολυψαμάθοισιν ἐπʼ ὄχθαις</l>
<l n="375">βουκολίων οὖροι, Λοκροί, χαροποί τε Μολοσσοί. </l>
<l n="376">εἰ δέ νύ τοι κεράσαι φίλον ἔπλετο δοιὰ γένεθλα,</l>
<l n="377">εἴαρι μὲν πρώτιστα λέχος πόρσυνε κύνεσσιν·</l>
<l n="378">εἴαρι γὰρ μᾶλλον φιλοτήσια μέμβλεται ἔργα</l>
<l n="379">θηρσί τε καὶ σκυλάκεσσι καὶ οὐλομένοισι δράκουσιν</l>
<l n="380">ἠερίοις τʼ ὄρνισι καὶ εἰναλίοις νεπόδεσσιν. </l>
<l n="381">εἴαρι μὲν χολόεντος ἔχις πεφορυγμένος ἰοῦ</l>
<l n="382">ἷκτο λέχος ποτὶ θῖνα θαλασσαίης ἀλόχοιο·</l>
<l n="383">εἴαρι πόντος ὅλος δὲ περισμαραγεῖ Κυθερείῃ</l>
<l n="384">καὶ νέποδες γαμέοντες ἐπιφρίσσουσι γαλήνῃ·</l>
<l n="385">εἴαρι καὶ τρήρωνες ἐπιθύνουσι πελείαις, </l>
<l n="386">ἵπποι δʼ ἀγραύλοις ἐπὶ φορβάσιν ὁπλίζονται,</l>
<l n="387">ταῦροι δʼ ἀγροτέρας ἐπὶ πόρτιας ὁρμαίνουσι,</l>
<l n="388">καὶ κτίλοι εἱλικόεντες ἐν εἴαρι μηλοβατεῦσι,</l>
<l n="389">καὶ κάπροι πυρόεντες ἐπαιχμάζουσι σύεσσι,</l>
<l n="390">καὶ χίμαροι λασίῃσιν ἐφιππεύουσι χιμαίραις· </l>
<l n="391">καὶ δʼ αὐτοῖς μερόπεσσιν ἐν εἴαρι μᾶλλον ἔρωτες·</l>
<l n="392">εἴαρι γὰρ πάνδημος ἐπιβρίθει Κυθέρεια.</l>
<l n="393">ἔθνεα σοὶ δὲ κυνῶν θαλαμηπολέοντι μελέσθω</l>
<l n="394">ἄρμενά τʼ ἀλλήλοισιν ἐοικότα τʼ ἔξοχα φῦλα.</l>
<l n="395">Ἀρκάδας Ἠλείοις ἐπιμίσγεο, Παίοσι Κρῆτας, </l>
<l n="396">Κᾶρας Θρηϊκίοις, Τυρσηνὰ γένεθλα Λάκωσι,</l>
<l n="397">Σαρματικόν τε πόσιν φορέοις πρὸς Ἰβηρίδα νύμφην.</l>
<l n="398">ὧδε μὲν εὖ κεράσειας· ἀτὰρ πολὺ φέρτατα πάντων</l>
<pb id="p.42"/>
<l n="399">φῦλα μένειν μονόφυλα, τὰ δʼ ἔξοχα τεκμήραντο</l>
<l n="400">ἄνδρες ἐπακτῆρες· τὰ δὲ μυρία φῦλα πέλονται, </l>
<l n="401">τῶν ἀμόθεν μορφαί τε καὶ εἴδεα τοῖα πελέσθω.</l>
<l n="402">μηκεδανόν, κρατερὸν δέμας ἄρκιον, ἠδὲ κάρηνον</l>
<l n="403">κοῦφον, ἐΰγληνον· κυαναὶ στίλβοιεν ὀπωπαί·</l>
<l n="404">κάρχαρον ἐκτάδιον τελέθοι στόμα· βαιὰ δʼ ὕπερθεν</l>
<l n="405">οὔατα λεπταλέοισι περιστέλλοιθʼ ὑμένεσσι· </l>
<l n="406">δειρὴ μηκεδανή, καὶ στήθεα νέρθε κραταιά,</l>
<l n="407">εὐρέα· τὼ πρόσθεν δέ τʼ ὀλιζοτέρω πόδες ἔστων·</l>
<l n="408">ὀρθοτενεῖς κώλων ταναοὶ δολιχήρεες ἱστοί·</l>
<l n="409">εὐρέες ὠμοπλάται, πλευρῶν ἐπικάρσια ταρσά·</l>
<l n="410">ὀσφύες εὔσαρκοι, μὴ πίονες· αὐτὰρ ὄπισθε </l>
<l n="411">στρυφνή τʼ ἐκτάδιός τε πέλοι δολιχόσκιος οὐρή.</l>
<l n="412">τοῖοι μὲν ταναοῖσιν ἐφοπλίζοιντο δρόμοισι</l>
<l n="413">δόρκοις ἠδʼ ἐλάφοισιν ἀελλοπόδῃ τε λαγωῷ.</l>
<l n="414">Θοῦροι δʼ αὖθʼ ἕτεροι, τοῖσιν μενεδήϊος ἀλκή,</l>
<l n="415">ὅσσοι καὶ ταύροισιν ἐπέχραον ἠϋγενείοις </l>
<l n="416">καὶ σύας ὑβριστῆρας ἐπαΐξαντες ὄλεσσαν·</l>
<l n="417">ὅσσοι μηδὲ λέοντας ἑοὺς τρείουσιν ἄνακτας,</l>
<pb id="p.44"/>
<l n="418">ζατρεφέες, πρώνεσσιν ἐοικότες ἀκρολόφοισι·</l>
<l n="419">σιμότεροι μὲν ἔασι προσώπατα, δεινὰ δʼ ὕπερθε</l>
<l n="420">νεύει ἐπισκυνίοισι μεσόφρυα, καὶ πυρόεντες </l>
<l n="421">ὀφθαλμοὶ χαροπαῖσιν ὑποστίλβοντες ὀπωπαῖς·</l>
<l n="422">ῥινὸς ἅπας λάσιος· κρατερὸν δέμας· εὐρέα νῶτα·</l>
<l n="423">κραιπνοὶ δʼ οὐ τελέθουσιν, ἀτὰρ μένος ἐνδόθι πολλόν,</l>
<l n="424">καὶ σθένος ἄφραστον, καθαρόν, καὶ θυμὸς ἀναιδής.</l>
<l n="425">ἐς μέν νυν θήρην ὁπλίζεο τοῖα γένεθλα </l>
<l n="426">αἰχμητῶν σκυλάκων, τοὶ κνώδαλα πάντα δίενται.</l>
<l n="427">χροιαὶ δʼ ἀργενναί τε κακαὶ μάλα κυάνεαί τε·</l>
<l n="428">οὔτε γὰρ ἠελίοιο φέρειν μένος ὦκα δύνανται</l>
<l n="429">οὔτε νιφοβλήτοιο μένος πολυχειμέρου ὥρης.</l>
<l n="430">κεῖνοι δʼ ἐν πάντεσσιν ἀριστεύουσι κύνεσσι, </l>
<l n="431">τοῖς ἴκελαι μορφαὶ μάλα θήρεσιν ὠμηστῇσι,</l>
<l n="432">μηλοφόνοισι λύκοις ἢ τίγρεσιν ἠνεμοέσσαις</l>
<l n="433">ἢ καὶ ἀλωπήκεσσι θοαῖσί τε πορδαλίεσσιν</l>
<l n="434">ἢ ὁπόσοι Δήμητρι πανείκελον εἶδος ἔχουσι</l>
<l n="435">σιτόχροοι· μάλα γάρ τε θοοὶ κρατεροί τε πέλονται. </l>
<l n="436">εἰ δέ νύ τοι πινυτὴ σκυλακοτροφίη μεμέληται,</l>
<l n="437">μήποτʼ ἀμέλγεσθαι σκύλακας νεοθηλέϊ μαζῷ</l>
<l n="438">αἰγῶν ἢ προβάτων, μηδʼ οἰκιδίῃσι κύνεσσιν·</l>
<l n="439">ἦ γάρ τοι νωθροί τε καὶ οὐτιδανοὶ βαρύθοιεν·</l>
<l n="440">ἀλλʼ ἐλάφων ἤ που μαζῷ τιθασοῖο λεαίνης </l>
<l n="441">ἤ που δορκαλίδων ἤ νυκτιπόροιο λυκαίνης·</l>
<l n="442">ὧδε γὰρ ἂν κρατερούς τε καὶ ὠκέας ἔξοχα θείης,</l>
<l n="443">εἰδομένους αὐτῇσι γαλακτοφόροισι τιθήναις.</l>
<pb id="p.46"/>
<l n="444">αὐτὰρ νηπιάχοισιν ἐπʼ οὐνόματα σκυλάκεσσι</l>
<l n="445">βαιὰ τίθει, θοὰ πάντα, θοὴν ἵνα βάξιν ἀκούῃ. </l>
<l n="446">ἵπποισι κρατεροῖσι δʼ ὁμήθεες ἀγρευτῆρσιν</l>
<l n="447">ἐξέτι νηπιάχων ἔστων, μερόπεσσί τε πᾶσιν</l>
<l n="448">ἠθάδιοι φίλιοί τε, μόνοισι δὲ θήρεσιν ἐχθροί.</l>
<l n="449">μηδʼ ὑλάαν ἐθέλοιεν· ἐπεὶ μάλα θηρευτῆρσι</l>
<l n="450">σιγὴ τέθμιός ἐστι, πανέξοχα δʼ ἰχνευτῆρσιν. </l>
<l n="451">εἴδεα δὲ στιβίης δυσδερκέος ἔπλετο δισσά,</l>
<l n="452">ἀνδρῶν ἠδὲ κυνῶν· μέροπες μὲν ἄρʼ αἰολόβουλοι</l>
<l n="453">ὄμμασι τεκμήραντο καὶ ἐφράσσαντο κέλευθα·</l>
<l n="454">μυξωτῆρσι κύνες δὲ πανίχνια σημήναντο.</l>
<l n="455">ναὶ μὴν ἀνθρώποισι πέλει περιδέξιος ὥρη </l>
<l n="456">χειμερίη, στείβουσί τʼ ἀμοχθήτοισιν ὀπωπαῖς,</l>
<l n="457">οὕνεκα καὶ νιφετοῖσι γεγραμμένα πάνθʼ ἅμʼ ὁρᾶται</l>
<l n="458">καὶ πηλοῖσι μένει τετυπασμένα εἴκελα ταρσῷ. <note n="1" place="unspecified" anchored="yes">tetupwme/na dei/kela tarsw=n Brunck.</note>
</l>
<l n="459">ἐχθρὸν ἔαρ δὲ κύνεσσι, φίλον δὲ πέλει φθινόπωρον·</l>
<l n="460">εἴαρι γὰρ βοτάνῃσιν ἄδην ποιητρόφος αἶα </l>
<l n="461">ἄνθεσι πληθύει τε πολύπνοος, ἀμφὶ δὲ πάντῃ</l>
<l n="462">εὐστέφανοι λειμῶνες ἀνήροτα πορφύρουσι,</l>
<l n="463">καὶ πᾶσαν στιβέεσσιν ἐϋρρίνοισι κύνεσσιν</l>
<l n="464">ὀσμὴν πρεσβεύτειραν ἀμαλδύνουσιν ἄρουραι·</l>
<l n="465">αὐτὰρ ἐν εὐκάρπῳ γλυκεροσταφύλῳ φθινοπώρῳ </l>
<pb id="p.48"/>
<l n="466">ποῖαι καὶ βοτάναι καί τʼ ἄνθεα γηράσκουσι,</l>
<l n="467">γυμνὴ δὲ σκυλάκεσσι μένει θήρειος ἀϋτμή.</l>
<l n="468">ἔστι δέ τι σκυλάκων γένος ἄλκιμον ἰχνευτήρων,</l>
<l n="469">βαιόν, ἀτὰρ μεγάλης ἀντάξιον ἔμμενʼ ἀοιδῆς·</l>
<l n="470">τοὺς τράφεν ἄγρια φῦλα Βρετανῶν αἰολονώτων· </l>
<l n="471">αὐτὰρ ἐπικλήδην σφὰς Ἀγασσαίους ὀνόμηναν.</l>
<l n="472">τῶν ἤτοι μέγεθος μὲν ὁμοίϊον οὐτιδανοῖσι</l>
<l n="473">λίχνοις οἰκιδίοισι τραπεζήεσσι κύνεσσι,</l>
<l n="474">γυρόν, ἀσαρκότατον, λασιότριχον, ὄμμασι νωθές,</l>
<l n="475">ἀλλʼ ὀνύχεσσι πόδας κεκορυθμένον ἀργαλέοισι </l>
<l n="476">καὶ θαμινοῖς κυνόδουσιν ἀκαχμένον ἰοφόροισι·</l>
<l n="477">ῥίνεσι δʼ αὖτε μάλιστα πανέξοχός ἐστιν Ἀγασσεὺς</l>
<l n="478">καὶ στιβίῃ πανάριστος· ἐπεὶ καὶ γαῖαν ἰόντων</l>
<l n="479">ἴχνιον εὑρέμεναι μέγα δὴ σοφός, ἀλλὰ καὶ αὐτὴν</l>
<l n="480">ἴδμων ἠερίην μάλα σημήνασθαι ἀϋτμήν. </l>
<l n="481">καί τις ἐπακτήρων πειρηθῆναι σκυλακήων</l>
<l n="482">ἱμείρων, προπάροιθε πυλάων αἰπεινάων</l>
<l n="483">ἢ νέκυν ἢ ζώοντα φέρει παλάμῃσι λαγωόν·</l>
<l n="484">ἑρπύζει δὲ πάροιθε παραιβαδὸν ἀτραπιτοῖο,</l>
<l n="485">πρῶτα μὲν ἰθεῖαν, μετέπειτα δὲ δοχμὸν ἐλαύνων, </l>
<l n="486">λαιῇ, δεξιτερῇ, σκολιὴν ὁδὸν ἀμφὶς ἑλίσσων·</l>
<pb id="p.50"/>
<l n="487">ἀλλʼ ὅτε δὴ μάλα πολλὸν ἀπʼ ἄστεος ἠδὲ πυλάων</l>
<l n="488">ἔλθῃ, δὴ τότε βόθρον ὀρυξάμενος κατέθαψε·</l>
<l n="489">νοστήσας δʼ ἐπὶ ἄστυ παλίσσυτος αὐτίκʼ ἀγινεῖ</l>
<l n="490">ἀτραπιτοῖο πέλας κύνα μέρμερον· αὐτὰρ ὅγʼ αἶψα </l>
<l n="491">ὠρίνθη, φριμάᾳ τε λαγωείης ὑπʼ ἀϋτμῆς·</l>
<l n="492">ἴχνια μαστεύει δὲ κατὰ χθονός, οὐδὲ μάλʼ εὑρεῖν</l>
<l n="493">ἱμείρων δύναται· μάλα δʼ ἀσχαλόων ἀλάληται.</l>
<l n="494">ὡς δʼ ὅτε τις κούρη δέκατον περὶ μῆνα σελήνης</l>
<l n="495">πρωτοτόκος λοχίῃσιν ὑπʼ ὠδίνεσσι τυπεῖσα </l>
<l n="496">λύσατο μὲν πλοκάμους, λῦσεν δʼ ἀπὸ δαίδαλα μαζῶν,</l>
<l n="497">ἠδʼ ἀχίτων δειλή τε καὶ ἀκρήδεμνος ἐοῦσα</l>
<l n="498">στρωφᾶται πάντῃ κατὰ δώματα καὶ μογέουσα</l>
<l n="499">ἄλλοτε μὲν πρόδομον μετανίσσεται, ἄλλοτε δʼ αὖτε</l>
<l n="500">ἐς λέχος ἰθύει, ποτὲ δʼ ἐν κονίῃσι ῥιφεῖσα </l>
<l n="501">κωκύει ῥοδαλῇσιν ἐπισμήχουσα παρειαῖς·</l>
<l n="502">ὣς ὅ γε, θυμοβόροισιν ἀνιάζων ὀδύνῃσι,</l>
<l n="503">τῇ καὶ τῇ θύει τε καὶ ἑξείης ἐρεείνει</l>
<l n="504">πάντα λίθον καὶ πάντα λόφον καὶ πᾶσαν ἀταρπὸν</l>
<l n="505">δένδρεά θʼ ἡμερίδας τε καὶ αἱμασιὰς καὶ ἀλωάς. </l>
<l n="506">ἀλλʼ ὁπότʼ ἴχνεος ὀψὲ διηερίοιο τυχήσῃ,</l>
<l n="507">καγχαλάᾳ κνυζεῖ τε κεχαρμένος, οἷά τε τυτθαὶ</l>
<l n="508">σκιρτεῦσιν δαμάλαι περὶ πόρτιας οὐθατοέσσας·</l>
<l n="509">ὣς καὶ τῷ μάλα θυμὸς ἐχήρατο, σευόμενος δὲ</l>
<l n="510">εἱλεῖται σκολιοῖσιν ἐπεμβεβαὼς πεδίοισιν· </l>
<l n="511">οὐδʼ ἀπό μιν πλάγξαις, οὐδʼ εἰ μάλα τηλόθʼ ἐλαύνοις,</l>
<l n="512">ἰθύει δʼ ἀπρὶξ γλυκερῆς δεδραγμένος ὀδμῆς,</l>
<l n="513">εἰσόκε τέρμα πόνοιο καὶ εἰς βαλβῖδα περήσῃ.</l>
<l n="514">εἰ δέ μιν ὁπλίσσειας ἀθηρήτοισι λαγωοῖς,</l>
<l n="515">λάθρη μὲν πελάει, κατὰ δʼ ἴχνιον ἴχνος ἐρείδει, </l>
<l n="516">βαιὸς ὑφʼ ἡμερίσιν κεκαλυμμένος ἢ καλάμῃσιν,</l>
<l n="517">οἷά τε ληϊστὴρ ἐρίφων κλόπος, ὅστε νομῆα</l>
<l n="518">ὑπνώοντα πέλας δεδοκημένος ἤρεμος ἕρπει.</l>
<pb id="p.52"/>
<l n="519">ἀλλʼ ὅτε δὴ λόχμῃσι λαγωείῃσι πελάσσῃ,</l>
<l n="520">ῥίμφʼ ἔθορεν, τόξῳ ἐναλίγκιος ἠὲ δράκοντι </l>
<l n="521">συρικτῇ, τὸν ὄρινεν ἑῆς πάρος ἀτρεμέοντα</l>
<l n="522">ἰοδόκου χειῆς ἀμαλητόμος ἤ τις ἀροτρεύς.</l>
<l n="523">ὣς ὅ γε καγχαλόων ὠκὺς θόρεν· ἢν δὲ τυχήσῃ,</l>
<l n="524">ῥεῖά μιν ὀξυτέροισι δαμασσάμενος ὀνύχεσσι</l>
<l n="525">καὶ γενύεσσιν ἑλὼν φόρτον μέγαν ἀντιάσειεν· <note n="1" place="unspecified" anchored="yes"> a)nti/a sei=o Lobeck.</note>
</l>
<l n="526">ὦκα φέρει μογέων τε βαρυνόμενός τε πελάζει.</l>
<l n="527">οἵη δʼ ἐκ ληΐοιο φέρει θέρος ἀμητοῖο</l>
<l n="528">βριθομένη πυρῷ τε μετʼ αὔλιον εἶσιν ἀπήνη,</l>
<l n="529">τὴν δʼ ἐσιδόντες ὄρουσαν ἀολλέες ἀγροιῶται,</l>
<l n="530">πρόπροθι δʼ ἀντήσαντες ὁ μὲν κύκλοισιν ἐρείδει, </l>
<l n="531">ἄλλος ὑπερτερίην, ὁ δʼ ἄρʼ ἄξονα βουσὶν ἀρήγων·</l>
<l n="532">εἰς αὖλιν δὲ μολόντες ἐλύσανθʼ ἱστοβοῆα,</l>
<l n="533">ταῦροι δʼ ἱδρώοντες ἀνέπνευσαν καμάτοιο,</l>
<l n="534">θυμὸς δʼ ἠπεδανοῦ μέγʼ ἐχήρατο βουπελάταο·</l>
<l n="535">ὣς ὁ μὲν ἱκνεῖται φόρτον γενύεσσιν ἀγινῶν. </l>
<l n="536">αὐτὰρ ὅ γʼ ἀντιάᾳ κεχαρημένος ὠκὺς ἐπακτήρ,</l>
<l n="537">ἄμφω δʼ ἀείρας ἀπὸ μητέρος ὑψόθι γαίης,</l>
<l n="538">κόλποισιν θέτο θῆρα καὶ αὐτὸν θηροφονῆα.</l>
</div1>
<div1 type="book" n="2">
<pb id="p.54"/>
<l n="1">εἰ <note n="1" place="unspecified" anchored="yes">ei)] nu=n CFGI.</note> δʼ ἄγε μοι, Ζηνὸς θύγατερ, καλλίσφυρε Φοίβη,</l>
<l n="2">παρθένε χρυσομίτρη, δίδυμον γένος Ἀπόλλωνι,</l>
<l n="3">εἰπέμεναι μερόπων τίς ἀγασθενέων θʼ ἡρώων</l>
<l n="4">σῆς ἀπὸ χειρὸς ἄειρε μεγακλέα δήνεα θήρης.</l>
<l n="5">ἀμφὶ πόδας Φολόης ἀνεμώδεος ἄγρια φῦλα </l>
<l n="6">θηρομιγῆ, μερόπων μὲν ἐπʼ ἰξύας, ἰξυόφιν δὲ</l>
<l n="7">ἵππων ἡμιβρότων, ἐπιδόρπιον εὕρετο θήρην.</l>
<l n="8">ἐν μερόπεσσι δὲ πρῶτος ὁ Γοργόνος αὐχένʼ ἀμέρσας, <note n="2" place="unspecified" anchored="yes">v.l. au)xe/na ko/yas.</note>
</l>
<l n="9">Ζηνὸς χρυσείοιο πάϊς κλυτός, εὕρετο Περσεύς·</l>
<l n="10">ἀλλὰ ποδῶν κραιπνῇσιν ἀειρόμενος πτερύγεσσι </l>
<l n="11">καὶ πτῶκας καὶ θῶας ἐλάζυτο καὶ γένος αἰγῶν</l>
<l n="12">ἀγροτέρων δόρκους τε θοοὺς ὀρύγων τε γένεθλα</l>
<l n="13">ἠδʼ αὐτῶν ἐλάφων στικτῶν αἰπεινὰ κάρηνα.</l>
<l n="14">ἱππαλέην δʼ ἄγρην ὁ φαεσφόρος εὕρετο Κάστωρ·</l>
<l n="15">καὶ τοὺς μὲν κατέπεφνεν ἐπίσκοπον ἰθὺς ἄκοντι </l>
<l n="16">βαλλόμενος, τοὺς δʼ αὖτε· θοοῖς ἵπποισιν ἐλαύνων</l>
<l n="17">θῆρας ἕλε ξυνοχῇσι μεσημβρινοῖο δρόμοιο.</l>
<pb id="p.56"/>
<l n="18">πρὸς δὲ μόθους θηρῶν κύνας ὥπλισε καρχαρόδοντας</l>
<l n="19">διογενὴς πρῶτος Λακεδαιμόνιος Πολυδεύκης·</l>
<l n="20">καὶ γὰρ πυγμαχίῃσι λυγροὺς ἐναρίξατο φῶτας </l>
<l n="21">καὶ σκυλάκεσσι θοαῖς βαλίους ἐδαμάσσατο θῆρας.</l>
<l n="22">ἔξοχα δʼ ἐν σταδίοισιν ὀρειοτέροισι μόθοισιν</l>
<l n="23">Οἰνείδης ἤστραψεν ἐνυάλιος Μελέαγρος.</l>
<l n="24">ἄρκυας αὖτε βρόχους τε καὶ ἀγκύλα δίκτυα πρῶτος</l>
<l n="25">Ἱππόλυτος μερόπεσσιν ἐπακτήρεσσιν ἔφηνε. </l>
<l n="26">Σχοινῆος πρώτη δὲ κλυτὴ θυγάτηρ Ἀταλάντη</l>
<l n="27">θηρσὶ φόνον πτερόεντα συηβόλος εὕρετο κούρη.</l>
<l n="28">νυκτερίους δὲ δόλους, νυχίην πανεπίκλοπον ἄγρην,</l>
<l n="29">Ὠρίων πρώτιστος ἐμήσατο κερδαλεόφρων.</l>
<l n="30">τόσσοι μὲν θήρης κρατεροὶ πάρος ἡγεμονῆες. </l>
<l n="31">πολλοὺς δʼ αὖ μετόπισθεν ἔρως ἐδαμάσσατο δριμύς·</l>
<l n="32">οὐ γάρ τις κέντροισι δαμεὶς ἄγρης ἐρατεινῆς</l>
<l n="33">αὖθις ἑκὼν λείψειεν· ἔχει δέ μιν ἄσπετα δεσμά.</l>
<l n="34">οἷος μὲν γλυκὺς ὕπνος ἐπʼ ἄνθεσιν εἴαρος ὥρῃ,</l>
<l n="35">οἵη δʼ αὖτε θέρευς γλυκερὴ σπήλυγγι χαμεύνη, </l>
<l n="36">οἵη δʼ ἐν σκοπέλοισιν ἐπακτήρεσσι πάσασθαι</l>
<l n="37">τερπωλή· πόσση δὲ χάρις κείνοισιν ὀπηδεῖ</l>
<l n="38">δρεπτομένοις αὐτοῖσι μελιχρῆς ἄνθος ὀπώρης·</l>
<l n="39">ψυχρὸν δʼ ἐξ ἄντροιο προχεύμενον ἄργυφον ὕδωρ</l>
<l n="40">οἷον κεκμηῶσι ποτὸν γλυκερόν τε λοετρόν· </l>
<l n="41">οἷα δʼ ἐνὶ ξυλόχοις κεχαρισμένα δῶρα φέρουσιν</l>
<l n="42">ἐν γλυκεροῖς ταλάροισι παρʼ αἰπολίοισι νομῆες.</l>
<l n="43">ἀλλʼ ἄγε δὴ ταύρων ζηλήμονα πάγχυ γενέθλην</l>
<l n="44">πρῶτον ἀείδωμεν καὶ μυρίον ἔξοχα νεῖκος</l>
<pb id="p.58"/>
<l n="45">οἷον ὑπὲρ θαλάμοιο πανάγρια δηρίσαντο. </l>
<l n="46">εἷς βασιλεὺς ἀγέληφι τυραννεύων ὄχʼ ἄριστος</l>
<l n="47">βαιοτέροις ταύροις καὶ θηλυτέρῃσιν ἀνάσσει·</l>
<l n="48">πέφρικεν δʼ ἀγέλη κεραὸν μέγαν ἡγεμονῆα·</l>
<l n="49">αἱ δʼ αὖτε τρομέουσιν ἑὸν πόσιν ἀγριόωντα,</l>
<l n="50">ὁππότε μυκήσαιτʼ, ἄγριοι <note n="1" place="unspecified" anchored="yes">a)/grion GI</note> βόες· ἀλλʼ ὅτʼ ἐπʼ ἄλλῳ </l>
<l n="51">ταῦρος ἀποκρινθεὶς ἀγέλης, πλατὺν αὐχένα τείνας,</l>
<l n="52">οἶος ἴῃ, <note n="2" place="unspecified" anchored="yes">i)/h| Turnebus: e)/h MSS.</note> κἀκεῖνος ἄναξ σφετέροισιν ἀνάσσων,</l>
<l n="53">δὴ τότʼ ἐπʼ ἀμφοτέροισιν ὑπέρβιος ἵστατʼ ἐνυώ.</l>
<l n="54">πρῶτα μὲν ἀντίπρωρον ἐς ἀλλήλους ὁρόωντες</l>
<l n="55">ἄγρια θυμαίνοντι χόλῳ μέγα παιφάσσουσι </l>
<l n="56">καὶ πυρόεν πνείουσι καὶ ἀμῶνται ποσὶ γαῖαν,</l>
<l n="57">οἷα κονιόμενοι· προκαλίζονται δʼ ἑκάτερθεν,</l>
<l n="58">ὀξέα κεκλήγοντες ἐνυαλίοισιν ἀϋταῖς·</l>
<l n="59">αὐτὰρ ἐπεὶ σάλπιγξαν ἐφʼ ὑσμίνην ἀλεγεινήν,</l>
<l n="60">ἄσχετον ἀΐσσουσιν, ἑοῖσι δʼ ἄφαρ κεράεσσι </l>
<l n="61">πᾶν δέμας ἀλλήλοισιν ἀμοιβαδὶς οὐτάζουσιν.</l>
<l n="62">οἷα δʼ ἐνὶ πτολέμῳ βυθίῳ, ὅτε ναυμάχος Ἄρης</l>
<l n="63">δῆριν ἀείρηται, δοιαὶ πανυπείροχα νῆες,</l>
<l n="64">στράπτουσαι θαμινοῖσιν ἐναντίον ὁπλίτῃσιν,</l>
<l n="65">ἀντίβιον πρώρῃσι μετωπαδὸν ἐγχρίμπτονται, </l>
<l n="66">σπερχόμεναι πνοιῇ τε λάβρῳ παλάμηφι τε ναυτῶν·</l>
<l n="67">ἔντεσι χαλκείοις δὲ περιβρέμεται κτύπος ἀνδρῶν</l>
<l n="68">νηῶν τʼ ἀγνυμένων· στένεται δʼ ὅλος οἴδματι Νηρεύς·</l>
<pb id="p.60"/>
<l n="69">τοῖος καὶ ταύροισιν ἐς αἰθέρα δοῦπος ἱκάνει,</l>
<l n="70">θεινόντων ἄμοτον καὶ θεινομένων κεράεσσιν, </l>
<l n="71">εἰσόκε δή τις ἕλῃσι φίλην ἑτεραλκέα νίκην.</l>
<l n="72">αὐτὰρ ὅ γʼ οὔτι φέρει δοῦλον ζυγόν· δἰδόμενος δὲ</l>
<l n="73">καὶ βαρέα στενάχων ἐπὶ δάσκιον ἤλυθεν ὕλην·</l>
<l n="74">οἶος δʼ ἐν σκοπέλοισι περιπλομένων ἐνιαυτῶν</l>
<l n="75">φέρβετʼ ὀρειαύλοισιν ἀποσταδὸν ἐν ξυλόχοισιν, </l>
<l n="76">οἶά τις ἀθλεύων· βριαρὸν δʼ ὅτε κάρτος ἴδηται</l>
<l n="77">καὶ σθένος ἀμφήριστον, ἀνέκραγεν αὐτίκʼ ὄρεσφιν·</l>
<l n="78">αὐτὰρ ὅγʼ ἀντήϋσεν· ἐπεσμαράγησε δὲ δρυμών·</l>
<l n="79">ἀλλʼ ὅτε θαρσήσειε κραταιοτέρῃσιν ἀϋταῖς,</l>
<l n="80">δή ῥα τότʼ ἐξ ὀρέων ἐπὶ δήϊον εὐθὺς ἱκάνει, </l>
<l n="81">ῥεῖα δʼ ἕλεν· φορβαῖς γὰρ ἑὸν δέμας ἐξήσκησε</l>
<l n="82">τηλόθʼ ἐνὶ δρυμοῖσι σθενοβλαβέος Κυθερείης.</l>
<l n="83">εἴδεα πολλὰ πέλει δὲ καὶ ἤθεα μυρία ταύροις.</l>
<l n="84">Αἰγύπτου <note n="1" place="unspecified" anchored="yes">*ai)gu/ptioi Brunck.</note> μὲν ἔασι παρʼ ὄχθαις ἀγλαοκάρποις</l>
<l n="85">Νείλου πυροφόροιο πολυσχιδέος ποταμοῖο </l>
<l n="86">χιόνεοι χροιήν, μέγεθος πάντων ὄχʼ ἄριστοι·</l>
<pb id="p.62"/>
<l n="87">φαίης κεν κατὰ γαῖαν ἴμεν βαθυτέρμονα νῆα</l>
<l n="88">ἤπια δὲ φρονέουσι καὶ ἠθάλεοι μερόπεσσιν,</l>
<l n="89">ὅττι βροτοὶ δʼ ἐνέπουσιν, ἐνηέες ἐξανέχονται. <note n="1" place="unspecified" anchored="yes">e)nhe/es e)cane/xontai Editor: nehni/ai ei)sane/xontai most MSS.: e)nhh=es ei)sane/xontai M: e)nhh=es a)ne/xontai K, Schn. Lehrs. Boudr.</note>
</l>
<l n="90">οἱ Φρύγιοι χροιὴν μὲν ἀριπρεπέες τελέθουσι, </l>
<l n="91">ξανθοί τε φλογεροί τε· βαθεῖαι δʼ αὐχένι σάρκες·</l>
<l n="92">σφαιρωτὸς δʼ ἐφύπερθε μετήορος ὕψι κόρυμβος.</l>
<l n="93">ξείνη δʼ ἐν κεράεσσι φύσις κείνοισι τέτυκται·</l>
<l n="94">οὐ γάρ τοι κρατερῇσιν ὑπὲρ κεφαλῆφι πέπηγε,</l>
<l n="95">κλίνουσιν δὲ κέρατα καὶ ἀγκλίνουσʼ ἑκάτερθε. </l>
<l n="96">μώνυχες Ἀόνιοι, στικτὸν γένος, οἰοκέρωτες,</l>
<l n="97">ἔκ τε μέσου κέρας αἰνὸν ἐπαντέλλουσι μετώπου.</l>
<l n="98">Ἀρμενίοις δίδυμον μὲν ἀτὰρ κέας εἱλικόμορφον</l>
<l n="99">αἰχμῇσιν, μέγα πῆμα, παλίστροφον ἠέρτηται.</l>
<l n="100">οἱ Σύριοι ταῦροι δέ, Χεροννήσοιο γένεθλα, </l>
<l n="101">αἰπεινὴν τοὶ Πέλλαν ἐΰκτιτον ἀμφινέμονται,</l>
<l n="102">αἴθωνες, κρατεροί, μεγαλήτορες, εὐρυμέτωποι,</l>
<l n="103">ἄγραυλοι, σθεναροί, κερααλκέες, ἀγριόθυμοι,</l>
<l n="104">μυκηταί, βλοσυροί, ζηλήμονες, εὐρυγένειοι·</l>
<l n="105">ἀλλʼ οὐ πιαλέοι δέμας ἀμφιλαφὲς βαρύθουσιν, </l>
<l n="106">οὐδὲ πάλιν λιπόσαρκοι ἑὸν δέμας ἀδρανέουσιν·</l>
<l n="107">ὧδε θεῶν κλυτὰ δῶρα κερασσάμενοι φορέουσιν,</l>
<l n="108">ἀμφότερον κραιπνοί τε θέειν σθεναροί τε μάχεσθαι·</l>
<l n="109">κεῖνοι, τοὺς φάτις ἔσκε Διὸς γόνον Ἡρακλῆα</l>
<pb id="p.64"/>
<l n="110">καρτερόν ἀθλεύοντʼ ἀγέμεν πάρος ἐξ Ἐρυθείης, </l>
<l n="111">ὁππότʼ ἐπʼ Ὠκεανῷ δηρίσατο Γηρυονῆϊ</l>
<l n="112">καἰ κτάνεν ἐν σκοπιῇσιν· ἐπεὶ πόνον ἄλλον ἔμελλεν</l>
<l n="113">οὐχ Ἥρῃ τελέειν οὐδʼ Εὐρυσθῆος ἐνιπαῖς,</l>
<l n="114">Ἀρχίππῳ δʼ ἑτάρῳ, Πέλλης ἡγήτορι δίης.</l>
<l n="115">ἦ γάρ τοι προπάροιθε παραὶ πόδας Ἐμβλωνοῖο </l>
<l n="116">πᾶν πεδίον πελάγιζεν· ἐπεὶ πολὺς αἰὲν Ὀρόντης</l>
<l n="117">ἵετʼ ἐπειγόμενος, χαροποῦ δʼ ἐπελήθετο πόντου,</l>
<l n="118">δαιόμενος Νύμφης κυανώπιδος Ὠκεανίνης·</l>
<l n="119">δήθυνεν δὲ πάγοισι, κάλυπτε δʼ ἐρίσπορον αἶαν</l>
<l n="120">οὔτι θέλων προλιπεῖν δυσέρωτα πόθον Μελιβοίης. </l>
<l n="121">οὔρεσί τʼ ἀμφότερωθε περίδρομος ἐστεφάνωτο</l>
<l n="122">τειναμένοις ἑκάτερθεν ἐπʼ ἀλλήλοισι κάρηνα·</l>
<l n="123">ἤϊεν ἀντολίηθε Διόκλειον δέμας αἰπύ,</l>
<l n="124">ἐκ δʼ ἄρα δυσμάων λαιὸν κέρας Ἐμβλωνοῖο,</l>
<l n="125">αὐτὸς δʼ ἐν μεσάτοισιν ἐπαιγίζων πεδίοισιν, </l>
<l n="126">αἰὲν ἀεξόμενος καὶ τείχεος ἐγγὺς ὁδεύων,</l>
<l n="127">χέρσον ὁμοῦ καὶ νῆσον, ἐμὴν πόλιν, ὕδασι χεύων.</l>
<l n="128">τοὔνεκεν αὐτίκʼ ἔμελλε Διὸς γόνος ἀμφοτέροισι</l>
<pb id="p.66"/>
<l n="129">νάματα μετρήσειν ῥοπάλῳ καὶ χερσὶ κραταιαῖς,</l>
<l n="130">ὕδατα δʼ ἐκ πεδίοιο διακριδὸν ἰθύνεσθαι </l>
<l n="131">εὐπλοκάμου λίμνης ἠδʼ εὐτροχάλου ποταμοῖο.</l>
<l n="132">ἔρξε δὲ πουλὺν ἄεθλον, ἐπεὶ στεφάνην διέκερσεν</l>
<l n="133">ἀμφιβόλων ὀρέων, λῦσεν δʼ ἄπο λάϊνα δεσμά,</l>
<l n="134">καὶ ποταμὸν προέηκεν ἐρευγόμενον προμολῇσιν,</l>
<l n="135">ἄσχετα κυμαίνοντα καὶ ἄγρια μορμύροντα, </l>
<l n="136">ἴθυνεν δʼ ἐπὶ θῖνας· ὁ δʼ ἔβραχεν ἠπύτα πόντος</l>
<l n="137">καὶ Συρίου κονάβησε μέλαν δέμας αἰγιαλοῖο.</l>
<l n="138">οὐ τοίω γʼ ἑκάτερθε πολυσμαράγοιο θαλάσσης</l>
<l n="139">ἀντιπόρω ποταμὼ καταβαίνετον ὕδατι λάβρῳ·</l>
<l n="140">ἔνθεν μὲν Βορέαο τεμὼν ἀργῆτα χαλινὰ </l>
<l n="141">ἂν Σκυθίην Ἴστρος λέλακεν μέγα πάντοθε πάντῃ,</l>
<l n="142">συρόμενος κρημνοῖσι καὶ ὑδατοπλήγεσιν <note n="1" place="unspecified" anchored="yes">u(datoph/gesin MSS.: corr. Guietus.</note> ἄκραις·</l>
<l n="143">τῇ δʼ αὖτʼ ἐκ Λιβύης ἱερὸν ῥόον Αἰγύπτοιο</l>
<l n="144">ἀμφί ἑ ῥηγνύμενον τρομέει ταναηχέτα πόντος.</l>
<l n="145">ὣς ποταμὸς κελάρυζε μέγας περὶ θῖνας Ὀρόντης </l>
<l n="146">σμερδαλέον μύκημα· πελώρια δʼ ἴαχον ἀκταὶ</l>
<l n="147">δεχνύμεναι κόλποισι νεήλυδος οἶδμα θαλάσσης·</l>
<l n="148">γαῖα δʼ ἀνέπνευσεν μελανόχροος, οὐθατόεσσα,</l>
<l n="149">κύματος ἐξαναδῦσα, νέον πέδον Ἡρακλῆος.</l>
<l n="150">πάντῃ δʼ εἰσέτι νῦν σταχυηκομέουσιν ἄρουραι, </l>
<l n="151">πάντῃ δʼ ἔργα βοῶν θαλερὰς βέβριθεν ἀλωὰς</l>
<l n="152">Μεμνόνιον περὶ νηόν, ὅθʼ Ἀσσύριοι ναετῆρες</l>
<l n="153">Μέμνονα κωκύουσι, κλυτὸν γόνον Ἠριγενείης,</l>
<l n="154">ὅν ποτε Πριαμίδῃσιν ἀμυνέμεναι πελάσαντα</l>
<l n="155">θαρσαλέος πόσις ὦκα δαμάσσατο <note n="2" place="unspecified" anchored="yes">v.l. pare/drame.</note> Δηϊδαμείης. </l>
<pb id="p.68"/>
<l n="156">ἀλλὰ τὰ μὲν κατὰ κόσμον ἀείσομεν εὐρέα κάλλη</l>
<l n="157">πάτρης ἡμετέρης ἐρατῇ Πιμπληΐδι μολπῇ·</l>
<l n="158">νῦν δὲ παλίντροπος εἶμι κλυτὴν θήρειον ἀοιδήν.</l>
<l n="159">ἔστιν ἀμαιμάκετον φονίοις ταύροισι γένεθλον,</l>
<l n="160">τοὺς καλέουσι Βίσωνας· ἐπεὶ πάτρης τελέθουσι </l>
<l n="161">Βιστονίδος Θρῄκης· ἀτὰρ ἔλλαχον εἴδεα τοῖα·</l>
<l n="162">φρικαλέην χαίτην μὲν ἐπωμαδὸν αἰθύσσουσιν</l>
<l n="163">αὐχέσι πιαλέοισι καὶ ἀμφʼ ἀταλοῖσι γενείοις·</l>
<l n="164">οἷά τε λαχνήεντες ἀριπρεπὲς εἶδος ἔχουσι</l>
<l n="165">ξανθοκόμαι, βλοσυροί, θηρῶν μεδέοντε λέοντες· </l>
<l n="166">ὀξεῖαι κεράων δὲ πυριγλώχινες <note n="1" place="unspecified" anchored="yes">v.l. periglw/xines.</note> ἀκωκαὶ</l>
<l n="167">χαλκείοις γναμπτοῖσιν ἐπείκελοι ἀγκίστροισιν·</l>
<l n="168">ἀλλʼ, οὐχ ὡς ἑτέροισιν, ἐναντίον ἀλλήλοισι</l>
<l n="169">νεύουσι στυγερῶν κεράων ἐπικάρσιον αἰχμαί, <note n="2" place="unspecified" anchored="yes">ai)xmai/ Boudr.: ai)xmh/n MSS.</note>
</l>
<l n="170">ὕπτια δʼ εἰσορόωντα πρὸς αἰθέρα φοίνια κέντρα. </l>
<l n="171">τοὔνεκεν, ὁππότε δή τινʼ ἐπιχρίμψωσι κιχόντες</l>
<l n="172">ἢ βροτὸν ἤ τινα θῆρα, μετήορον ἀείρουσι.</l>
<l n="173">γλῶσσα δὲ τοῖς στεινὴ μὲν ἀτὰρ τρηχεῖα μάλιστα,</l>
<l n="174">οἷα σιδηροβόροιο πέλει τέχνασμα σιδήρου·</l>
<l n="175">γλώσσῃ δʼ αἱμάσσοντες ἀπὸ χρόα λιχμάζουσι. </l>
<l n="176">ναὶ μὴν ὠκυπόδων ἐλάφων γένος ἔτραφεν αἶα</l>
<pb id="p.70"/>
<l n="177">εὐκέραον, μεγαλωπόν, ἀριπρεπές, αἰολόνωτον,</l>
<l n="178">στικτόν, ἀρίζηλον, ποταμηπόρον, ὑψικάρηνον,</l>
<l n="179">πιαλέον νώτοις καὶ λεπταλέον κώλοισιν·</l>
<l n="180">οὐτιδανὴ δειρὴ καὶ βαιοτάτη πάλιν οὐρή· </l>
<l n="181">τετράδυμοι ῥῖνες, πίσυρες πνοιῇσι δίαυλοι·</l>
<l n="182">ἀβληχρὴ κραδίη καὶ θυμὸς ἔσωθεν ἄναλκις,</l>
<l n="183">καὶ κωφαὶ κεράων αἰχμαὶ τόσον ἀντέλλουσιν·</l>
<l n="184">οὔ ποτε γὰρ κεφαλῆφιν ἐναντία δηρίσαιντο,</l>
<l n="185">οὐ θηρσὶ κρατεροῖς, οὐκ ἀργαλέοισι κύνεσσιν, </l>
<l n="186">οὐδʼ αὐτοῖς δειλοῖς λασιοκνήμοισι λαγωοῖς.</l>
<pb id="p.72"/>
<l n="187">τρηχὺς δʼ αὖτʼ ἐλάφοισιν ἔρως πολλή τʼ Ἀφροδίτη</l>
<l n="188">καὶ θυμὸς ποτὶ λέκτρον ἀναιθόμενος πρόπαν ἦμαρ,</l>
<l n="189">οἷον ἀειθούροισιν ἀλεκτρυόνεσσι μαχηταῖς</l>
<l n="190">πᾶσίν τʼ ἀνθοκόμοις πτεροείμοσιν οἰωνοῖσι. </l>
<l n="191">κεύθουσιν λαγόνεσσι δʼ ὑπʼ αὐτὴν ἔνδοθι νηδὺν</l>
<l n="192">ἀμφιδύμους ὁλκούς· τοὺς εἴ κέ τις ἀμήσειεν,</l>
<l n="193">αὐτίκα θῆλυν ἔθηκε, πρόπαν δʼ ἀπέρευσε καρήνων</l>
<l n="194">ὀξύκομον κεράων πολυδαίδαλον αἰόλον ἔρνος.</l>
<l n="195">οὐ μὲν ἄρʼ εἰς εὐνὴν γάμιος νόμος οἷά τε θηρσὶ </l>
<l n="196">τοῖς ἄλλοις, ξεῖνοι δὲ πόθοι κείνοισι μέλονται·</l>
<l n="197">οὔτε γὰρ ἑσταότες παρὰ τέμπεσιν ἀγρονόμοισιν,</l>
<l n="198">οὔτʼ ἄρα κεκλιμένοι χθαμαλοῖσιν ἐπʼ ἄνθεσι ποίης</l>
<l n="199">θηλυτέραις ἐλάφοισιν ὁμιλαδὸν εὐνάζονται,</l>
<l n="200">ἀλλὰ ποσὶ κραιπνοῖσι θέων ἐκίχανε θέουσαν· </l>
<l n="201">φεύγουσαν μάρπτει δὲ καὶ ἀγκὰς ἔχει παράκοιτιν·</l>
<l n="202">ἀλλʼ οὐδʼ ὣς παρέπεισε· φέρουσα πόσιν δʼ ἐπὶ νώτου</l>
<l n="203">ἐμμενέως φεύγει, παναμείλιχον ἦτορ ἔχουσα·</l>
<l n="204">αὐτὰρ ὅ γʼ ἑσπόμενος δισσοῖς λαιψηρὰ πόδεσσιν</l>
<l n="205">οὐ μεθίησι πόθον, γαμίους δʼ ἐτελέσσατο θεσμούς. </l>
<l n="206">ἀλλʼ ὅτε δὴ μετόπισθε περιπλομένῃσι σελήναις</l>
<pb id="p.74"/>
<l n="207">θηλυτέρη τίκτει, τρίβον ἀνθρώπων ἀλεείνει,</l>
<l n="208">οὕνεκεν ἀτραπιτοὶ μερόπων θήρεσσι βέβηλοι.</l>
<l n="209">ἔξοχα δʼ ἐν θήρεσσιν ἐπʼ ἀγλαΐῃ κομόωσιν</l>
<l n="210">ἄρσενες εὐκέραοι, πολυδαίδαλον ἔρνος ἔχοντες· </l>
<l n="211">ἦ γὰρ ἐϋσχιδέων κεράων ὥρησι πεσόντων,</l>
<l n="212">βόθρον μὲν κατὰ γαῖαν ὀρυξάμενοι κατέθαψαν,</l>
<l n="213">ὄφρα κε μή τις ἕλῃσιν ἐπʼ αὔλακος ἀντιβολήσας·</l>
<l n="214">κεύθονται δʼ αὐτοὶ πυμάτοις λασίοισί τε θάμνοις,</l>
<l n="215">αἰδόμενοι θήρεσσι καρήατα τοῖα φανῆναι, </l>
<l n="216">γυμνά, τά τοι προπάροιθε μετήορον ἀείροντο.</l>
<l n="217">ἀμφίβιοι δʼ ἔλαφοι· καὶ γὰρ τραφερὴν πατέουσι</l>
<l n="218">καὶ πόντον περόωσιν, <note n="1" place="unspecified" anchored="yes">pate/ousi..pero/wsin IK: other MSS. pero/wsi..pate/ousi.</note> ὁμόστολον ἀλλήλοισι</l>
<l n="219">ναυτιλίην πλώοντες, ὅτʼ ἐξανύουσι θάλασσαν·</l>
<l n="220">πρόσθε μὲν εἷς ἐλάφοισιν ἐπὶ στίχας ἡγεμονεύει, </l>
<l n="221">οἷα κυβερνητὴρ μεθέπων οἰήϊα νηός·</l>
<pb id="p.76"/>
<l n="222">τῷ δʼ ἕτερος κατὰ νῶτον ἐρειδόμενος μετόπισθε</l>
<l n="223">δειρὴν ἠδὲ κάρηνον ὁμαρτεῖ ποντοπορεύων·</l>
<l n="224">ἄλλος δʼ ἄλλον ἔπειτα φέρων τέμνουσι θάλασσαν.</l>
<l n="225">ἀλλʼ ὅτε νηχόμενον κάματος πρώτιστον ἕλῃσι, <note n="1" place="unspecified" anchored="yes">v.l e)/xh|si.</note>
</l>
<l n="226">στοῖχον ὁ μὲν προλιπὼν ἔμολεν ποτὶ τέρμα φάλαγγος,</l>
<l n="227">παύσατο δʼ ἀγκλινθεὶς ἑτέρῳ βαιὸν καμάτοιο·</l>
<l n="228">ἄλλος δʼ αὖτʼ οἴηκας ἔχων ἐπὶ πόντον ὁδεύει·</l>
<l n="229">πάντες δὲ πλώοντες, ἀμοιβαδὶς ἡγεμονῆες,</l>
<l n="230">ποσσὶ μὲν οἷα πλάταισιν ἐρέσσουσιν μέλαν ὕδωρ, </l>
<l n="231">ὕψι δʼ ἀνίσχονται κεράων πολυήρατον εἶδος,</l>
<l n="232">οἷά τε λαίφεα νηὸς ἐπιτρέψαντες ἀήταις.</l>
<l n="233">ἔχθος δʼ ἀλλήλοισιν ἀνάρσιον αἰὲν ἔχουσι</l>
<l n="234">πᾶν ὀφίων ἐλάφων τε γένος, πάντῃ δʼ ἐρεείνει</l>
<l n="235">οὔρεος ἐν βήσσῃς ἔλαφος θρασὺν ἑρπηστῆρα. </l>
<l n="236">ἀλλʼ ὅτʼ ἴδῃ στροφάλιγξιν ὑφαινόμενον δολιχῇσιν</l>
<l n="237">ἴχνος ὀφιόνεον, μέγα καγχαλόων ἀφικάνει</l>
<l n="238">ἆσσον φωλειοῦ, ῥῖνας δʼ ἐπεθήκατο χειῇ,</l>
<l n="239">πνοιῇσι λάβρῃσιν ἐφελκόμενος ποτὶ δῆριν</l>
<l n="240">ἑρπετὸν οὐλόμενον· τὸν δʼ οὐκ ἐθέλοντα μάχεσθαι </l>
<l n="241">ἆσθμα βιησάμενον μυχάτης ἐξείρυσεν εὐνῆς·</l>
<l n="242">αἶψα γὰρ εἴσιδεν ἐχθρόν, ἐς αἰθέρα θʼ ὑψόσʼ ἀείρει</l>
<l n="243">λευγαλέην δειρήν· λευκοὺς δʼ ὑπέσηρεν ὀδόντας,</l>
<l n="244">ὀξέα πεφρίκοντας· ἐπικροτέει δὲ γένειον</l>
<l n="245">πυκνοῖς φυσιόων συρίγμασιν ἰοφόρος θήρ. </l>
<l n="246">αὐτίκα δʼ αὖτʼ ἔλαφος, καὶ μειδιόωντι ἐοικώς,</l>
<l n="247">δαιτρεύει στομάτεσσιν ἐτώσια δηριόωντα,</l>
<l n="248">καί μιν ἑλισσόμενον περὶ γούνασιν ἀμφί τε δειρὴν</l>
<l n="249">ἐμμενέως δάπτει· κατὰ δὲ χθονὶ πολλὰ κέχυνται</l>
<l n="250">λείψανα παιφάσσοντα καὶ ἀσπαίροντα φόνοισι. </l>
<pb id="p.78"/>
<l n="251">καί κε τάχʼ οἰκτείρειας ἀπηνέα περ μάλʼ ἐόντα</l>
<l n="252">ὠμηστῆρα ῥιφέντα πολυτμήτοισι φόνοισι.</l>
<l n="253">ἱπποβότου Λιβύης δʼ ἐπὶ τέρμασι πουλὺς ἀλᾶται</l>
<l n="254">ἄσπετος οὐλόμενος στρατὸς αἰόλος ἑρπηστήρων·</l>
<l n="255">ἀλλʼ ὅτε δὴ κλινθεὶς ἔλαφος ψαμαθώδεσιν ἄκραις </l>
<l n="256">οἶος ἔῃ, τῷδʼ αὐτίκʼ ἐπέσσυτο πάντοθεν ἐχθρὸς</l>
<l n="257">ἑσμὸς ἀπειρεσίων ὀφίων στυγεραί τε φάλαγγες</l>
<l n="258">ἰοτόκοι· ῥινῷ δὲ πικροὺς ἐνέρεισαν ὀδόντας,</l>
<l n="259">ἅψεα πάντʼ ἐλάφοιο περισταδὸν ἀμφιχυθέντες·</l>
<l n="260">οἱ μὲν γάρ τʼ, ἐφύπερθεν ἐπιστρέψαντε <note n="1" place="unspecified" anchored="yes">v.l. e)pitre/yante.</note> κάρηνον, </l>
<l n="261">ὀφρύας ἠδὲ μέτωπον ἐνιπρίουσι γένυσσιν,</l>
<l n="262">οἱ δʼ ἄρα λεπταλέην δειρὴν καὶ στέρνον ἔνερθε</l>
<l n="263">καὶ λαγόνας νηδύν τε διὰ στόμα δαιτρεύουσιν,</l>
<l n="264">ἄλλοι δʼ αὖθʼ ἑκάτερθε περὶ πλευρῇσιν ἔχονται,</l>
<l n="265">μηροὺς δʼ αὖθʼ ἕτεροι καὶ νῶτον ὕπερθε νέμονται, </l>
<l n="266">ἄλλος δʼ ἄλλοθεν ἐχθρὰ πεπαρμένος ᾐώρηται.</l>
<l n="267">αὐτὰρ ὁ παντοίῃσι περιπληθὴς ὀδύνῃσι</l>
<l n="268">πρῶτα μὲν ἐκφυγέειν ἐθέλει κραιπνοῖσι πόδεσσιν,</l>
<l n="269">ἀλλʼ οὐ κάρτος ἔχει· τοῖός μιν ἀθέσφατος ὄχλος</l>
<l n="270">αἰόλος ἀμφιέπει δυσπαίπαλος ἑρπηστήρων. </l>
<l n="271">δὴ τότε δὴ βαρύθων ἔστη κρατερῆς ὑπʼ ἀνάγκης,</l>
<l n="272">δάπτει δὲ στομάτεσσιν ἀπείριτα δήϊα φῦλα</l>
<l n="273">βεβρυχὼς ὀδύνῃσιν· ἐπιστροφάδην δʼ ἑκάτερθεν</l>
<l n="274">οὐδὲν ἀλευόμενον γένος ἑρπετόεν κεραΐζει.</l>
<l n="275">κεῖνοι δʼ οὐ μεθιᾶσι, διολλύμενοι δὲ μένουσιν, </l>
<l n="276">ἄτροπον ἦτορ ἔχοντες ἀναιδείῃσι νόοιο·</l>
<l n="277">καὶ τοὺς μὲν γενύεσσι διέσχισε, τοὺς δὲ πόδεοσι</l>
<l n="278">καὶ χηλῇσιν ὄλεσσε, ῥέει δʼ ἐπὶ γαῖαν ἀτέρμων</l>
<pb id="p.80"/>
<l n="279">ἰχὼρ αἱματόεις ὀφίων ἄπο· γυῖα δὲ θηρῶν</l>
<l n="280">ἅψεά θʼ ἡμίβρωτα κατὰ χθονὸς ἀσπαίρουσιν· </l>
<l n="281">ἄλλα δʼ ἐνὶ πλευρῇς θλίβει πάλιν ἡμιδάϊκτα·</l>
<l n="282">καὶ φθίμενοι γὰρ ἔχουσιν ἔτι κρατεροῖσιν ὀδοῦσι,</l>
<l n="283">ῥινῷ δʼ ἐμπεφυῶτα καρήατα μοῦνα μέμυκεν.</l>
<l n="284">αὐτὰρ ὁ γινώσκων θεόθεν τόπερ ἔλλαχε δῶρον,</l>
<l n="285">πάντῃ μαστεύει δνοφερὸν ποταμοῖο ῥέεθρον· </l>
<l n="286">κεῖθεν καρκινάδας δὲ φίλαις γενύεσσι δαμάσσας</l>
<l n="287">φάρμακον αὐτοδίδακτον ἔχει πολυπήμονος ἄτης·</l>
<l n="288">αἶψα δὲ πικράων μὲν ἐπὶ χθόνα λείψανα θηρῶν</l>
<l n="289">ἐξέπεσεν ῥινοῖο παραὶ πόδας αὐτοκύλιστα,</l>
<l n="290">ὠτειλαὶ δʼ ἑκάτερθεν ἐπιμύουσιν ὀδόντων. </l>
<l n="291">ζώει δʼ αὖτʼ ἔλαφος δηρὸν χρόνον· ἀτρεκέως δὲ</l>
<l n="292">ἀνθρώπων γενεή μιν ἐφήμισε τετρακόρωνον.</l>
<l n="293">ἄλλους δʼ αὖ καλέουσι βροτοὶ πάλιν εὐρυκέρωτας·</l>
<l n="294">πάντʼ ἔλαφοι τελέθουσι, φύσιν κεράων δʼ ἐφύπερθεν,</l>
<l n="295">οἵην τοὔνομα θηρσὶ κατηγορέει, φορέουσι. </l>
<pb id="p.82"/>
<l n="296">τοὺς δʼ ἄρα κικλήσκουσιν ἐνὶ ξυλόχοισιν ἰόρκους·</l>
<l n="297">κἀκείνοις ἐλάφοιο δέμας, ῥινὸν δʼ ἐπὶ νώτῳ</l>
<l n="298">στικτὸν ἅπαντα φέρουσι παναίολον, οἶά τε θηρῶν</l>
<l n="299">πορδαλίων σφραγῖδες ἐπὶ χροῒ μαρμαίρουσι.</l>
<l n="300">Βούβαλος αὖτε πέλει μείων δέμας εὐρυκέρωτος, </l>
<l n="301">μείων εὐρυκέρωτος, ἀτὰρ δόρκου μέγʼ ἀρείων·</l>
<l n="302">ὄμμασιν αἰγλήεις, ἐρατὸς χρόα, φαιδρὸς ἰδέσθαι·</l>
<l n="303">καὶ κεράων ὀρθαὶ μὲν ἀπὸ κρατὸς πεφύασιν</l>
<l n="304">ἀκρέμονες προτενεῖς, ὑψοῦ δʼ αὖθις ποτὶ νῶτον</l>
<l n="305">ἄψορρον νεύουσι παλιγνάμπτοισιν ἀκωκαῖς. </l>
<l n="306">ἔξοχα δʼ αὖ τόδε φῦλον ἑὸν δόμον ἀμφαγαπάζει</l>
<l n="307">ἠθαλέας τʼ εὐνὰς φίλιόν τε νάπεσσι μέλαθρον·</l>
<l n="308">εἰ δέ τέ μιν στρεπτῇσι πεδήσαντες βροχίδεσσιν</l>
<l n="309">ἀγρευτῆρες ἄγοιεν ἐπʼ ἄλλους αὐτίκα χώρους,</l>
<l n="310">τηλόθι δʼ ἐν βήσσῃσιν ἐλεύθερον αὖθι λίποιεν, </l>
<l n="311">ῥεῖα ποτὶ γλυκερὸν δόμον ἤλυθεν, ᾗχι ναίεσκεν,</l>
<l n="312">οὐδʼ ἔτλη ξεῖνός τις ἐπʼ ἀλλοδαποῖσιν ἀλᾶσθαι.</l>
<l n="313">οὐκ ἄρα τοι μούνοισι φίλη πάτρη μερόπεσσι, </l>
<l n="314">καὶ βαλίων δὲ πόθος τις ἐνέστακται φρεσὶ θηρῶν.</l>
<l n="315">ναὶ μὴν ὠκυτάτων δόρκων ἀρίδηλα γένεθλα </l>
<l n="316">μορφήν τʼ ἴδμεν ἅπαντες ὁμῶς μέγεθός τε καὶ ἀλκήν.</l>
<pb id="p.84"/>
<l n="317">πέρδικες θοῦροι δὲ πυρώπεες, αἰολόδειροι,</l>
<l n="318">δόρκοισιν φιλίην παρὰ τέμπεσιν ἐσπείσαντο,</l>
<l n="319">ἠθαλέοι τε πέλουσι καὶ ἀλλήλοισιν ὅμαυλοι,</l>
<l n="320">εὐνάς τʼ ἐγγὺς ἔχουσι, καὶ οὐκ ἀπάνευθε νέμονται. </l>
<l n="321">ἦ μάλα δὴ μετόπισθεν ἑταιρείης τάχα πικρῆς</l>
<l n="322">καὶ φιλίης ἀπέλαυσαν ἀμειδέος, ὁππότε φῶτες</l>
<l n="323">κερδαλέοι δειλοῖσιν ἐπίφρονα μητίσαιντο,</l>
<l n="324">πέρδικας δόρκοισι φίλοις ἀπατήλια θέντες,</l>
<l n="325">ἔμπαλι δʼ αὖ δόρκους ἑτάροις ἴσα περδίκεσσιν. </l>
<l n="326">αἰγῶν δʼ αὖτε πέλει προβάτων τε πανάγρια φῦλα</l>
<l n="327">οὐ πολλὸν τούτων <note n="1" place="unspecified" anchored="yes">tou/twn, cf. Schol. tou/twn: h)/goun tw=n h(me/rwn: tiqasw=n Koechly.</note> ὀΐων λασίων τε χιμαιρῶν</l>
<l n="328">μείζονες, ἀλλὰ θέειν κραιπνοὶ σθεναροί τε μάχεσθαι,</l>
<l n="329">στρεπτοῖσιν κεφαλῆφι κορυσσόμενοι κεράεσσι.</l>
<l n="330">κάρτος δʼ αὖτʼ ὀΐεσσιν ἐν ἀργαλέοισι μετώποις· </l>
<l n="331">πολλάκι δʼ ὁρμηθέντες ἐνὶ ξυλόχοισιν ἔθηκαν</l>
<l n="332">καὶ σύας αἰθυκτῆρας ἐπὶ χθονὸς ἀσπαίροντας.</l>
<l n="333">ἔστι δʼ ὅτʼ ἀλλήλοισιν ἐναντίον ἀΐξαντες</l>
<l n="334">μάρνανται· κρατερὸς δὲ πρὸς αἰθέρα δοῦπος ἱκάνει·</l>
<l n="335">οὐδέ τʼ ἀλεύασθαι θέμις ἔπλετο δήϊον αὐτοῖς, </l>
<l n="336">νίκην δʼ ἀλλήλοις φορέειν ἀτίνακτος ἀνάγκη</l>
<l n="337">ἠὲ νέκυν κεῖσθαι· τοῖον σφίσι νεῖκος ὄρωρεν.</l>
<l n="338">Αἰγάγροις δέ τίς ἐστι διʼ αὐτῶν αὐλὸς ὀδόντων</l>
<l n="339">λεπταλέος πνοιῆς, κεράων μέσον, ἔνθεν ἔπειτα</l>
<pb id="p.86"/>
<l n="340">αὐτὴν ἐς κραδίην καὶ πνεύμονας εὐθὺς ἱκάνει· </l>
<l n="341">εἰ δέ τις αἰγάγρου κηρόν κέρασιν περιχεύοι,</l>
<l n="342">ζωῆς ἐξέκλεισεν ὁδοὺς πνοιῆς τε διαύλους.</l>
<l n="343">ἔξοχα δʼ αὖ μήτηρ ἀταλοὺς ἔτι νηπιάχοντας</l>
<l n="344">οὓς παῖδας κομέει· γήρᾳ δʼ ἔνι μητέρα παῖδες.</l>
<l n="345">ὡς δὲ βροτοὶ γενέτην πεπεδημένον ἀργαλέοισι </l>
<l n="346">γήραος ἐν δεσμοῖσι, πόδας βαρύν, ἅψεα ῥικνόν,</l>
<l n="347">ἀβληχρὸν παλάμας, τρομερὸν δέμας, ὄψιν ἀμαυρόν,</l>
<l n="348">ἀμφαγαπαζόμενοι περὶ δὴ περὶ πάμπαν ἔχουσι,</l>
<l n="349">τινύμενοι κομιδὴν παιδοτροφίης ἀλεγεινῆς·</l>
<l n="350">ὣς αἰγῶν κοῦροι φιλίους κομέουσι τοκῆας </l>
<l n="351">γηραλέους, ὅτε δεσμὰ πολύστονα γυῖα πεδήσῃ·</l>
<l n="352">βρώμην μέν τʼ ὀρέγοὺσιν ἐΰδροσον ἀνθεμόεσσαν,</l>
<l n="353">δρεψάμενοι στομάτεσσι· ποτὸν δʼ ἄρα χείλεσιν ἄκροις</l>
<l n="354">ἐκ ποταμοῦ φορέουσιν ἀφυσσάμενοι μέλαν ὕδωρ·</l>
<l n="355">γλώσσῃ δʼ ἀμφιέποντες ὅλον χρόα φαιδρύνουσιν. </l>
<l n="356">εἰ δέ νύ τοι βροχίδεσσι μόνην γενέτειραν ἀείραις,</l>
<l n="357">αὐτίκα καὶ παλάμηφιν ἕλοις νεοθηλέας ἀμνούς·</l>
<l n="358">τὴν μὲν γὰρ δοκέοις παῖδας μύθοισι δίεσθαι,</l>
<l n="359">λισσομένην τοίοισιν ἀπόπροθι μηκηθμοῖσι·</l>
<l n="360">φεύγετέ μοι, φίλα τέκνα, δυσαντέας ἀγρευτῆρας, </l>
<l n="361">μή με λυγρὴν δμηθέντες ἀμήτορα μητέρα θῆτε.</l>
<l n="362">τοῖα φάμεν δοκέοις· τοὺς δʼ ἑσταότας προπάροιθε</l>
<l n="363">πρῶτα μὲν ἀείδειν στονόεν μέλος ἀμφὶ τεκούσῃ,</l>
<l n="364">αὐτὰρ ἔπειτʼ ἐνέπειν φαίης μεροπήϊον ἠχήν,</l>
<l n="365">ῥηξαμένους βληχήν, στομάτων τʼ ἄπο τοῖον ἀϋτεῖν, </l>
<l n="366">φθεγγομένοις ἰκέλους καὶ λισσομένοισιν ὁμοίους·</l>
<l n="367">πρός σε Διὸς λιτόμεσθα, πρὸς αὐτῆς Ἰοχεαίρης,</l>
<l n="368">λύσεο μητέρα μοι φιλίην, τά δʼ ἄποινα δέδεξο,</l>
<pb id="p.88"/>
<l n="369">ὅσσα φέρειν δυνάμεσθα λυγροὶ περὶ μητέρι δειλῇ,</l>
<l n="370">ἡμέας αἰνομόρους· γνάμψον τεὸν ἄγριον ἦτορ </l>
<l n="371">αἰδόμενος μακάρων τε θέμιν γενέταό τε γῆρας,</l>
<l n="372">εἴ ῥά νύ τοι γενέτης λιπαρὸν κατὰ δῶμα λέλειπται.</l>
<l n="373">τοῖά τις ἂν δόξειε λιταζομένους ἀγορεύειν.</l>
<l n="374">ἀλλʼ ὅτε τευ κραδίην παναμείλιχον ἀθρήσωσιν,</l>
<l n="375">αἰδὼς ὦ πόσση, πόσσος πόθος ἐστὶ τοκήων, </l>
<l n="376">αὐτόδετοι βαίνουσι καὶ αὐτόμολοι περόωσι.</l>
<l n="377">εἰσὶ δʼ ὄϊς ξανθοὶ πυμάτης ἐνὶ τέρμασι Κρήτης,</l>
<l n="378">ἐν χθαμαλῇ γαίῃ Γορτυνίδι, τετρακέρωτες·</l>
<l n="379">λάχνη πορφυρόεσσα δʼ ἐπὶ χροὸς ἐστεφάνωται</l>
<l n="380">πολλή τʼ οὐκ ἁπαλή τε· τάχʼ αἰγὸς ἂν <note n="1" place="unspecified" anchored="yes">a)/n ai)go\s MSS.: corr. Turnebus.</note> ἀντιφερίζοι </l>
<l n="381">τρηχυτάτῃ χαίτῃ δυσπαίπαλος, οὐκ ὀΐεσσι.</l>
<l n="382">τοίην που καὶ σοῦβος ἔχει ξανθωπὸν ἰδέσθαι</l>
<l n="383">χροιὴν μαρμαίρων, ἀτὰρ οὐκ ἔτι λαχνήεσσαν,</l>
<l n="384">οὐδὲ πάλιν πισύρεσσιν ἀρηραμένην κεράεσσιν,</l>
<l n="385">ἀλλὰ δυσὶ κρατεροῖς ὑπὲρ εὐρυτάτοιο μετώπου. </l>
<l n="386">ἀμφίβιος καὶ σοῦβος, ἐπεὶ κἀκεῖνος ὁδεύει·</l>
<l n="387">ὁππότε γὰρ ποτὶ βυσσὸν ἴῃ θοὰ κύματα τέμνων,</l>
<l n="388">δὴ τότε πουλὺς ὅμιλος ὁμαρτῇ ποντοπορεύων</l>
<l n="389">ἰχθυόεις ἕπεται, κατὰ δʼ ἅψεα λιχμάζονται,</l>
<l n="390">τερπόμενοι κερόεντι φίλῳ, τερενόχροϊ σούβῳ. </l>
<l n="391">ἔξοχα δʼ αὖ φάγροι τε καὶ οὐτιδανοὶ μελάνουροι</l>
<pb id="p.90"/>
<l n="392">καὶ ῥαφίδες τρίγλαι τε καὶ ἀστακοὶ ἀμφὶς ἕπονται.</l>
<l n="393">θάμβος ἔφυ τόδε, θάμβος ἀθέσφατον, ὁππότε θῆρας</l>
<l n="394">ἀλλοδαποὶ τείρουσι πόθοι καὶ ὑπείροχα φίλτρα.</l>
<l n="395">οὐ γὰρ ἐπʼ ἀλλήλοισι μόνον φιλότητος ἐΐσης </l>
<l n="396">θεσμὸν ἀναγκαῖον δῶκεν θεός, οὐδʼ ὅσον αὐτῶν</l>
<l n="397">φῦλον ἀναλδήσκειν αἰειγενέος βιότοιο.</l>
<l n="398">θαῦμα μὲν οὖν κἀκεῖνο δαμήμεναι ἄφρονα φῦλα</l>
<l n="399">ἅμμασιν ἱμερτοῖς καὶ ὁμόγνια φίλτρα δαῆναι</l>
<l n="400">καὶ πόθον οὐ νοέοντα ἐν ἀλλήλοισι κεράσσαι, </l>
<l n="401">οἷάπερ ἀνθρώποισιν ἐπιφροσύνη τε νόος τε</l>
<l n="402">ὀφθαλμοὺς ἐπέτασσεν ἔρον θʼ ὑπεδέξατο θυμῷ·</l>
<l n="403">ἀλλὰ καὶ ὀθνείοις ἐπεμήνατο ὑψόθι φίλτροις.</l>
<l n="404">οἷος μὲν πόθος ἐστὶν ἀριζήλοις ἐλάφοισι</l>
<l n="405">ἀτταγέων· ὅσσος δὲ τανυκραίροις ἐπὶ δόρκοις </l>
<pb id="p.92"/>
<l n="406">περδίκων· πῶς δʼ αὖτε θοοῖς χαίρουσιν ἐφʼ ἵπποις</l>
<l n="407">ὠτίδες, αἷσι τέθηλεν ἀεὶ λασιώτατον οὖας·</l>
<l n="408">ψιττακὸς αὖτε λύκος τε σὺν ἀλλήλοισι νέμονται·</l>
<l n="409">αἰεὶ γὰρ ποθέουσι λύκοι ποεσίχροον ὄρνιν.</l>
<l n="410">ὄβριμʼ Ἔρως, πόσος ἐσσί, πόση σέθεν ἄπλετος ἀλκή, </l>
<l n="411">πόσσα νοεῖς, πόσα κοιρανέεις, πόσα δαῖμον, ἀθύρεισς3</l>
<l n="412">γαῖα πέλει σταθερή, βελέεσσι δὲ σοῖσι δονεῖται·</l>
<l n="413">ἄστατος ἔπλετο πόντος, ἀτὰρ σύ γε καὶ τὸν ἔπηξας·</l>
<l n="414">ἦλθες ἐς αἰθέρα ἔδδεισεν δέ σε <note n="1" place="unspecified" anchored="yes">So C2K: most MSS. h)/luqes ei)s ai)qh=r', oi)=den de/ se. </note> μακρὸς Ὄλυμπος·</l>
<l n="415">δειμαίνει δέ σε πάντα, καὶ οὐρανὸς εὐρὺς ὕπερθε </l>
<l n="416">γαίης ὅσσα τʼ ἔνερθε καὶ ἔθνεα λυγρὰ καμόντων,</l>
<l n="417">οἳ Λήθης μέν ἄφυσσαν ὑπὸ στόμα νηπαθὲς ὕδωρ</l>
<l n="418">καὶ φύγον ἄλγεα πάντα, σὲ δʼ εἰσέτι πεφρίκασι.</l>
<l n="419">σῷ δὲ μένει καὶ τῆλε περᾷς, ὅσον οὔποτε λεύσσει</l>
<l n="420">ἠέλιος φαέθων· σῷ δʼ αὖ πυρὶ καὶ φάος εἴκει </l>
<l n="421">δειμαῖνον, καὶ Ζηνὸς ὁμῶς εἴκουσι κεραυνοί.</l>
<l n="422">τοίους, ἄγριε δαῖμον, ἔχεις πυρόεντας ὀϊστούς,</l>
<l n="423">πευκεδανούς, μαλερούς, φθισόφρονας, οἰστρήεντας,</l>
<l n="424">τηκεδόνα πνείοντας, ἀναλθέας, οἷσι καὶ αὐτοὺς</l>
<l n="425">θῆρας ἀνεπτοίησας ἐπʼ ἀζεύκτοισι πόθοισι. </l>
<l n="426">θάμβος, ὅταν κερόεσσαν ἀχαϊνέην πτερόεντες</l>
<pb id="p.94"/>
<l n="427">ἀτταγέες νώτοισιν ἐπὶ στικτοῖσι θορόντες</l>
<l n="428">ἢ δόρκοις πέρδικες ἐπὶ πτερὰ πυκνὰ βαλόντες</l>
<l n="429">ἱδρῶ ἀποψύχωσι, παρηγορέωσί τε θυμὸν</l>
<l n="430">καύματος ἀζαλέοιο, λατυσσόμενοι πτερύγεσσιν· </l>
<l n="431">ἢ ὁπότε προπάροιθεν ἴῃ καναχήποδος ἵππου</l>
<l n="432">ὠτίς  ὀλισθαίνουσα διʼ ἠέρος ἱμερόεσσα,</l>
<l n="433">σαργοὶ δʼ αἰπολίοισιν ἐπέχραον· ἀμφὶ δὲ σούβῳ</l>
<l n="434">φῦλον ἅπαν νεπόδων τὸ πολύπλανον ἐπτοίηται,</l>
<l n="435">ἕσπονται δʼ ἅμα πάντες, ὅτʼ ἄγρια κύματα τέμνει, </l>
<l n="436">στείνονταί θʼ ἑκάτερθε γεγηθότες, ἀμφὶ δὲ πόντος</l>
<l n="437">ἀφριάᾳ λευκῇσι τινασσόμενος πτερύγεσσιν·</l>
<l n="438">αὐτὰρ ὅ γʼ οὐκ ἀλέγων ξείνης φιλίης πανάθεσμος,</l>
<l n="439">εἰναλίους ἑτάρους δάπτει στομάτεσσι δαφοινοῖς</l>
<l n="440">δαινύμενος· τοὶ δʼ αἶσαν ἐν ὀφθαλμοῖσιν ὁρῶντες, </l>
<l n="441">οὐδʼ ὣς ἐχθαίρουσι καὶ οὐ λείπουσι φονῆα.</l>
<l n="442">σοῦβε τάλαν, κακοεργέ, καὶ αὐτῷ σοὶ μετόπισθε</l>
<l n="443">πόντιον ἀγρευτῆρες ἐπαρτυνέουσιν ὄλεθρον</l>
<l n="444">καὶ δολερῷ περ ἐόντι καὶ ἰχθυφόνῳ τελέθοντι.</l>
<l n="445">ἔστι δέ τις δρυμοῖσι παρέστιος ὀξύκερως θήρ, </l>
<l n="446">ἀγριόθυμος ὄρυξ, κρυερὸς θήρεσσι μάλιστα·</l>
<pb id="p.96"/>
<l n="447">τοῦ δʼ ἤτοι χροιὴ μὲν ἅτʼ εἰαρινοῖο γάλακτος,</l>
<l n="448">μούναις ἀμφὶ πρόσωπα μελαινομένῃσι παρειαῖς·</l>
<l n="449">διπλὰ δέ οἱ μετόπισθε μετάφρενα πίονα δημῷ·</l>
<l n="450">ὀξεῖαι κεράων δὲ μετήοροι ἀντέλλουσιν </l>
<l n="451">αἰχμαὶ πευκεδαναί, μελανόχροον εἶδος ἔχουσαι,</l>
<l n="452">καὶ χαλκοῦ θηκτοῖο σιδήρου τε κρυεροῖο</l>
<l n="453">πέτρου τʼ ὀκριόεντος ἀρειότεραι πεφύασιν·</l>
<l n="454">ἰοφόρον κείνοις δὲ φύσιν κεράεσσι λέγουσι.</l>
<l n="455">θυμὸς δʼ αὖτʼ ὀρύγεσσιν ὑπερφίαλος καὶ ἀπηνής· </l>
<l n="456">οὔτε γὰρ εὐρίνοιο κυνὸς τρομέουσιν ὕλαγμα,</l>
<l n="457">οὐ συὸς ἀγραύλοιο παρὰ σκοπέλοισι φρύαγμα,</l>
<l n="458">οὐδέ μὲν οὐ ταύρου κρατερὸν μύκημα φέβονται,</l>
<l n="459">πορδαλίων δʼ οὐ γῆρυν ἀμειδέα πεφρίκασιν,</l>
<l n="460">οὐδʼ αὐτοῦ φεύγουσι μέγα βρύχημα λέοντος, </l>
<l n="461">οὐδὲ βροτῶν ἀλέγουσιν ἀναιδείῃσι νόοιο·</l>
<l n="462">πολλάκι δʼ ἐν κνημοῖσιν ἀπέφθιτο καρτερὸς ἀνὴρ</l>
<l n="463">θηρητὴρ ὀρύγεσσι δαφοινοῖς ἀντιβολήσας.</l>
<l n="464">ὁππότε δʼ ἀθρήσειεν ὄρυξ κρατερόφρονα θῆρα,</l>
<l n="465">ἢ σῦν χαυλιόδοντʼ ἢ καρχαρόδοντα λέοντα </l>
<l n="466">ἢ κρυερῶν ἄρκτων ὀλοὸν θράσος, αὐτίκʼ ἄρʼ αἴῃ</l>
<l n="467">νευστάζων κεφαλήν τε μέτωπά τε πάμπαν ἐρείδει</l>
<l n="468">τεινάμενος, πήξας τε παρὰ χθονὶ πικρὰ βέλεμνα</l>
<l n="469">ἐσσύμενον μίμνει, τὸν δʼ ὤλεσε πρῶτος ἐναίρων.</l>
<l n="470">δόχμια γὰρ κλίνας βαιὸν κερόεντα μέτωπα, </l>
<l n="471">τεύχεσιν ὀξυτέροις δεδοκημένος ἔμπεσε θηρί·</l>
<l n="472">αὐτὰρ ὅ γʼ οὐκ ἀλέγει, κατὰ δʼ ἄσχετον ἰθὺς ὀρούει,</l>
<l n="473">ὀξέσι πεφρικώς συνερειδόμενος σκολόπεσσιν.</l>
<l n="474">ὡς δʼ ὅτʼ ἐνὶ ξυλόχοισιν ἐπεσσυμένοιο λέοντος,</l>
<l n="475">Ἀρτέμιδος δώροισι κεκασμένος ἄλκιμος ἀνήρ, </l>
<l n="476">αἰχμὴν ἀστράπτουσαν ἔχων κρατερῇς παλάμῃσιν,</l>
<l n="477">εὖ διαβὰς μίμνῃ, τὸν δʼ ἄγρια θυμαίνοντα</l>
<pb id="p.98"/>
<l n="478">δέξηται προβλῆτα φέρων ἀμφήκεα χαλκόν·</l>
<l n="479">ὣς ὄρυγες μίμνουσιν ἐπεσσυμένους τότε θῆρας,</l>
<l n="480">αὐτοφόνους σφετέρῃσιν ἀτασθαλίῃσι δαμέντας· </l>
<l n="481">ῥεῖα γὰρ έν στέρνοισιν ὀλισθαίνουσιν ἀκωκαί·</l>
<l n="482">πολλόν δʼ αἷμα κελαινὸν ἀπʼ ὠτειλῶν ἑκάτερθεν</l>
<l n="483">ἐκχύμενον γλώσσῃσιν ἑὸν τάχα λιχμάζουσιν·</l>
<l n="484">οὐδὲ μὲν ἐκφυγέειν οὐδʼ ἱεμένοισι πάρεστιν·</l>
<l n="485">ἀλλήλους δʼ ὀλέκουσιν ἀμοιβαίοισι φόνοισι. </l>
<l n="486">καί κέ τις ἀγρονόμων ἤ βουκόλος ἤ τις ἀροτρεύς,</l>
<l n="487">ἀμφιδύμοις νεκύεσσι παραὶ ποσὶν ἀντιβολήσας,</l>
<l n="488">ἄγρην εὐάντητον ἔχει μεγαθαμβέϊ θυμῷ.</l>
<l n="489">ἑξείης ἐνὶ θηρσὶ κερατοφόροισι γένεθλα</l>
<l n="490">ἀείδειν ἐπέοικεν ἀπειρεσίων ἐλεφάντων· </l>
<l n="491">κεῖνα γὰρ ἐν γενύεσσιν ὑπέρβια τεύχεα δοιά,</l>
<l n="492">εἴκελα χαυλιόδουσιν ἐπʼ οὐρανὸν ἀντέλλοντα,</l>
<l n="493">ἄλλοι μὲν πλήθους ὀλοοὺς ἐνέπουσιν ὀδόντας</l>
<l n="494">πλαζόμενοι, νῶϊν δὲ κεράατα μυθήσασθαι</l>
<l n="495">εὔαδεν· ὧδε γὰρ ἄμμι φύσις κεράων ἀγορεύει. </l>
<l n="496">σήματα δʼ οὐκ ἀΐδηλα διακριδὰ τεκμήρασθαι·</l>
<l n="497">θηρσὶ γὰρ ἐκφύσιες γενύων ἀπὸ τῶν ἐφύπερθεν</l>
<l n="498">ὅσσαι μὲν κερόεσσαι ἀνωφερὲς ἀΐσσουσιν·</l>
<l n="499">εἰ δὲ κάτω νεύοιεν, ἀτεχνῶς εἰσὶν ὀδόντες.</l>
<l n="500">κείνοισιν δὲ διπλοῖς ἐλεφαντείοις κεράεσσι </l>
<l n="501">ῥίζαι μὲν πρώτιστον ἀπὸ κρατὸς πεφύασιν</l>
<pb id="p.100"/>
<l n="502">ἐκ μεγάλου μεγάλαι, φηρῶν ἅτε· νέρθε δʼ ἔπειτα</l>
<l n="503">κρυπτόμεναι ῥινοῖσιν ὁμιλοῦσαι κροτάφοισιν</l>
<l n="504">ἐς γένυν ὠθεῦνται· γενύων δʼ ἀπογυμνωθεῖσαι</l>
<l n="505">ψευδέα τοῖς πολλοῖσι δόκησιν ὄπασσαν ὀδόντων. </l>
<l n="506">ναὶ μὴν ἄλλο βροτοῖσιν ἀριφραδὲς ἔπλετο σῆμα·</l>
<l n="507">πάντες γὰρ θήρεσσιν ἀκαμπέες εἰσὶν ὀδόντες,</l>
<l n="508">οὐδέ τέχναις εἴκουσιν, ἀμείλικτοι δὲ μένουσι·</l>
<l n="509">τοὺς σοφίῃ τεῦξαι κεραοξόος ἤν ἐθέλῃσιν</l>
<l n="510">εὐρέας, ἀντιλέγουσιν ἀπηλεγές· ἢν δὲ βιῶνται, </l>
<l n="511">ἄγνυνται καυληδὸν ἀπειθέες· ἐκ δὲ κεράων</l>
<l n="512">τόξα τε κυκλοτερῆ καὶ μυρία τεύχεται ἔργα·</l>
<l n="513">ὣς δὲ κεράατα κεῖνα, τά τοι καλέουσιν ὀδόντας,</l>
<l n="514">γνάμπτειν εὐρύνειν τʼ ἐλεφαντοτόμοις ὑποείκει.</l>
<l n="515">θηρσὶ δέ τοι μέγεθος μὲν ὅσον μήπω κατὰ γαίης </l>
<l n="516">ἄλλος θὴρ φορέει· φαίης κεν ἰδών ἐλέφαντα</l>
<l n="517">ἢ κορυφὴν ὄρεος παναπείριτον ἢ νέφος αἰνὸν</l>
<l n="518">χεῖμα φέρον δειλοῖσι βροτῶν ἐπὶ χέρσον ὁδεύειν.</l>
<l n="519">ἴφθιμον δὲ κάρηνον ἐπʼ οὔασι βαιοτέροισι,</l>
<l n="520">κοίλοισι, ξεστοῖς· ἀτὰρ ὀφθαλμοὶ τελέθουσι </l>
<l n="521">μείονες ἢ κατʼ ἐκεῖνο δέμας, μεγάλοι περ ἐόντες.</l>
<l n="522">τῶν δʼ ἤτοι μεσσηγὺς ὑπεκπροθέει μεγάλη ῥίς,</l>
<l n="523">λεπτή τε σκολιή τε, προβοσκίδα τὴν καλέουσι.</l>
<l n="524">κείνη θηρὸς ἔφυ παλάμη· κείνῃ τὰ θέλουσι</l>
<l n="525">ῥηϊδίως ἔρδουσι. ποδῶν γε μὲν οὐκ ἴσα μέτρα· </l>
<l n="526">ὑψόθι γὰρ οἱ πρόσθε πολὺ πλέον ἀείρονται.</l>
<l n="527">ῥινὸς δʼ αὖτε δέμας δυσπαίπαλος ἀμφιβέβηκεν,</l>
<l n="528">ἄσχιστος κρατερός τε, τὸν οὔ κε μάλʼ οὐδὲ κραταιὸς</l>
<pb id="p.102"/>
<l n="529">θηκτὸς πανδαμάτωρ τε διατμήξειε σίδηρος.</l>
<l n="530">θυμὸς ἀπειρέσιος πέλεται κατὰ δάσκιον ὕλην </l>
<l n="531">ἄγριος· ἐν δὲ βροτοῖς τιθασὸς μερόπεσσι τʼ ἐνηής.</l>
<l n="532">ἐν μὲν ἄρα χλοερῇσι πολυκνήμοισί τε βήσσαις</l>
<l n="533">καὶ φηγοὺς κοτίνους τε καὶ ὑψικάρηνα γένεθλα</l>
<l n="534">φοινίκων πρόρριζα κατὰ χθονὸς ἐξετάνυσσεν,</l>
<l n="535">ἐγχρίμψας θηκτῇσιν ἀπειρεσίαις γενύεσσιν· </l>
<l n="536">ὁππότε δʼ ἐν μερόπων βριαρῇσι πέλει παλάμῃσι,</l>
<l n="537">λήθετο μὲν θυμοῖο, λίπεν δέ μιν ἄγριον ἦτορ·</l>
<l n="538">ἔτλη καὶ ζεύγλην καὶ χείλεσι δέκτο χαλινὰ</l>
<l n="539">καὶ παῖδας νώτοισι φέρει σημάντορας ἔργων.</l>
<l n="540">φήμη δʼ ὡς ἐλέφαντες ἐπʼ ἀλλήλοις λαλέουσι, </l>
<l n="541">φθογγὴν ἐκ στομάτων μεροπηΐδα τονθρύζοντες·</l>
<l n="542">ἀλλʼ οὐ πᾶσιν ἀκουστὸς ἔφυ θήρειος ἀϋτή,</l>
<l n="543">κεῖνοι <note n="1" place="unspecified" anchored="yes">kei/nhs Brodaeus.</note> δʼ εἰσαΐουσι μόνον τιθασεύτορες ἄνδρες.</l>
<l n="544">θαῦμα δὲ καὶ τόδʼ ἄκουσα, κραταιοτάτους ἐλέφαντας</l>
<l n="545">μαντικὸν ἐν στήθεσσιν ἔχειν κέαρ, ἀμφὶ δὲ θυμῷ </l>
<l n="546">γινώσκειν σφετέροιο μόρου παρεοῦσαν ἀνάγκην.</l>
<l n="547">οὐκ ἄρα τοι μούνοισιν ἐν ὀρνίθεσσιν ἔασι</l>
<l n="548">κύκνοι μαντιπόλοι γόον ὕστατον ἀείδοντες,</l>
<l n="549">ἀλλὰ καὶ ἐν θήρεσσιν ἑὴν θανάτοιο τελευτὴν</l>
<l n="550">φρασσάμενοι τόδε φῦλον ἰήλεμον ἐντύνουσι. </l>
<l n="551">Ῥινοκέρως δʼ ὄρυγος μὲν ἔφυ δέμας αἰθυκτῆρος</l>
<l n="552">οὐ πολλὸν μείζων, ὀλίγον δʼ ὑπὲρ ἄκρια ῥινὸς</l>
<l n="553">ἀντέλλει κέρας αἰνόν, ἀκαχμένον, ἄγριον ἆορ·</l>
<l n="554">κείνῳ μὲν χαλκόν τε διατρήσειεν ὀρούσας,</l>
<l n="555">οὐτήσας βριαρήν τε διατμήξειε χαράδρην. </l>
<pb id="p.104"/>
<l n="556">κεῖνος καὶ σθεναρῷ περ ἐφορμηθεὶς ἐλέφαντι</l>
<l n="557">πολλάκις ἐν κονίῃσι νέκυν τοιοῦτον ἔθηκεν.</l>
<l n="558">ἠρέμα δὲ ξανθοῖς ἐπὶ καλλικόμοισι μετώποις</l>
<l n="559">καὶ νώτῳ ῥαθάμιγγες ἐπήτριμα πορφύρουσι.</l>
<l n="560">πάντες δʼ ἄρρενές εἰσι καὶ οὔποτε θῆλυς ὁρᾶται· </l>
<l n="561">καὶ πόθεν, οὐκ ἐδάην, φράζω δʼ οὖν <note n="1" place="unspecified" anchored="yes">ou)x most MSS.: corr. Brunck.</note> ὡς δεδάηκα,</l>
<l n="562">εἴτʼ οὖν ἐκ πέτρης ὀλοὸν τόδε φῦλον ἐπῆλθεν,</l>
<l n="563">εἴτʼ αὐτόχθονές εἰσιν, ἐπαντέλλουσι δὲ γαίης,</l>
<l n="564">εἴτε πρὸς ἀλλήλων, τέρας ἄγριον, ἐκφύονται</l>
<l n="565">νόσφι πόθων καὶ νόσφι γάμων καὶ νόσφι τόκοιο. </l>
<l n="566">ἤδη καὶ διεροῖσιν ἐν ὑγροπόροιο θαλάσσης</l>
<l n="567">βένθεσιν αὐτόρρεκτα φύει καὶ ἀμήτορα φῦλα,</l>
<l n="568">ὄστρεά <note n="2" place="unspecified" anchored="yes">o)/streon BCDE: o)stre/wn FHM.</note> τʼ <note n="3" place="unspecified" anchored="yes">t' after o)/strea Schneider, om. MSS.</note> ἠπεδαναί τʼ ἀφύαι κόχλων τε γένεθλα</l>
<l n="569">ὄστρακά τε στρόμβοι τε, τά τε ψαμάθοισι φύονται.</l>
<l n="570">Μοῦσα φίλη, βαιῶν οὔ μοι θέμις ἀμφὶς ἀείδειν· </l>
<l n="571">οὐτιδανοὺς λίπε θῆρας, ὅσοις μὴ κάρτος ὀπηδεῖ,</l>
<l n="572">πάνθηρας χαροποὺς ἠδʼ αἰλούρους κακοεργούς,</l>
<pb id="p.106"/>
<l n="573">τοί τε κατοικιδίῃσιν ἐφωπλίσσαντο καλιαῖς,</l>
<l n="574">καὶ τυτθοὺς ἀταλοὺς ὀλιγοδρανέας τε μυωξούς·</l>
<l n="575">τοὶ δʼ ἤτοι σύμπασαν ἐπιμύουσι μένοντες </l>
<l n="576">χειμερίην ὥρην, δέμας ὕπνοισιν μεθύοντες·</l>
<l n="577">δύσμοροι, οὔτε βορὴν ἑλέειν, οὐ φέγγος ἰδέσθαι·</l>
<l n="578">φωλειοῖσι δʼ ἑοῖς ὕπνον τοσσοῦτον ἔχουσιν,</l>
<l n="579">ᾗς νέκυες κεῖνται, δυσχείμερον οἶτον ἑλόντες.</l>
<l n="580">αὐτὰρ ἐπὴν ἔαρος πρῶται γελάσωσιν ὀπωπαί, </l>
<l n="581">ἄνθεά τʼ ἐν λειμῶσι νέον γε μὲν ἡβήσειαν,</l>
<l n="582">νωθρὸν κινήσαντο δέμας μυχάτης ἀπὸ λόχμης,</l>
<l n="583">φάεά τʼ ἀμπετάσαντο καὶ ἔδρακον ἠελίου φῶς,</l>
<l n="584">καὶ γλυκερῆς νεοτερπὲς ἐδητύος ἐμνήσαντο,</l>
<l n="585">αὖθις δὲ ζωοί τε πάλιν τʼ <note n="1" place="unspecified" anchored="yes">pa/lin t' Turnebus: pa/lin MSS.</note> ἐγένοντο μυωξοί. </l>
<l n="586">λείπω καὶ λάσιον γένος οὐτιδανοῖο σκιούρου,</l>
<l n="587">ὅς ῥά νύ τοι θέρεος μεσάτου φλογερῇσιν ἐν ὥραις</l>
<l n="588">οὐρὴν ἀντέλλει σκέπας αὐτορόφοιο μελάθρου·</l>
<l n="589">οἷον δή νυ ταῶνες ἑὸν δέμας ἀγλαόμορφον</l>
<l n="590">γραπτὸν ἐπισκιάουσιν ἀριπρεπὲς αἰολόνωτον· </l>
<l n="591">τῶν οὐδὲν μερόπεσσι Διὸς τεχνήσατο μῆτις</l>
<pb id="p.108"/>
<l n="592">τερπνότερον φαιδροῖσιν ἐν ὄμμασιν εἰσοράασθαι,</l>
<l n="593">οὐδʼ ὅσα πανδώτειραν ἐπὶ χθόνα μητέρα βαίνει,</l>
<l n="594">οὐδʼ ὁπόσα πτερύγεσσιν ἐπʼ ἠέρα πουλὺν ὁδεύει,</l>
<l n="595">οὐδὲ μὲν ὅσσα βυθοῖσιν ἐπʼ ἄγρια κύματα τέμνει· </l>
<l n="596">τοῖον ἐπʼ ὀρνίθεσσιν ἀριζήλοις ἀμαρύσσει</l>
<l n="597">χρυσῷ πορφύροντι μεμιγμένον αἰθόμενον πῦρ.</l>
<l n="598">οὐκ ἐρέω κρυερὸν γένος ὀκριόεντος ἐχίνου</l>
<l n="599">μείονος· ἀμφίδυμοι γὰρ ἐχίνοις ὀξυκόμοισιν</l>
<l n="600">ἀργαλέαι μορφαὶ κρυερόν τε περίδρομον ἕρκος· </l>
<l n="601">οἱ μὲν γὰρ βαιοί τε καὶ οὐτιδανοὶ τελέθουσι,</l>
<l n="602">τυτθῇσι φρίσσοντες ἐπὶ προβλῆσιν ἀκάνθαις·</l>
<l n="603">οἱ δʼ ἄρα καὶ μεγέθει πολὺ μείζονες, ἠδʼ ἑκάτερθεν</l>
<l n="604">ὀξέα πεφρίκασιν ἀρειστέρῃσιν ἀκωκαῖς.</l>
<l n="605">λείπω τρισσὰ γένεθλα, κακὸν μίμημα, πιθήκων· </l>
<l n="606">τίς γὰρ ἂν οὐ στυγέοι τοῖον γένος, αἰσχρὸν ἰδέσθαι,</l>
<l n="607">ἀβληχρόν, στυγερόν, δυσδέρκετον, αἰολόβουλον;</l>
<l n="608">κεῖνοι καὶ φίλα τέκνα δυσειδέα δοιὰ τεκόντες</l>
<l n="609">οὐκ ἀμφοῖν ἀτάλαντον ἑὴν μερίσαντο ποθητύν,</l>
<pb id="p.110"/>
<l n="610">ἀλλὰ τὸ μὲν φιλέουσι, τὸ δʼ ἐχθαίρουσι χόλοισιν· <note n="1" place="unspecified" anchored="yes">lo/xoio A2 in ras. BGH: po/qoisi CDE.</note>
</l>
<l n="611">αὐταῖς δʼ ἀγκαλίδεσσιν ἑῶν τέθνηκε <note n="2" place="unspecified" anchored="yes">te/qnhke Paus: e)/qane I: e)/kteine.</note> τοκήων.</l>
<l n="612">οὐ μὲν θὴν οὐδʼ ἀσπαλάκων αὐτόχθονα φῦλα</l>
<l n="613">ποιοφάγων, ἀλαῶν, μέλπειν ἐθέλουσιν ἀοιδαί,</l>
<l n="614">εἰ καὶ βάξις ἄπιστος ἐπʼ ἀνθρώπους ἐπέρησεν</l>
<l n="615">ἀσπάλακας βασιλῆος ἀφʼ αἵματος εὐχετάασθαι </l>
<l n="616">Φινέος, ὅν ῥʼ ἀτίτηλε κλυτὴ Θρήϊσσα κολώνη·</l>
<l n="617">Φινέϊ γάρ ποτε δὴ Φαέθων ἐκοτέσσατο Τιτάν,</l>
<l n="618">μαντιπόλου Φοίβοιο χολωσάμενος περὶ νίκης,</l>
<l n="619">καί οἱ φέγγος ἄμερσεν, ἀναιδέα φῦλα δʼ ἔπεμψεν</l>
<l n="620">ἁρπυίας, πτερόεντα παρέστια πικρὰ γένεθλα. </l>
<l n="621">ἀλλʼ ἐπεὶ οὖν περόωντο μετὰ χρύσειον ἄεθλον</l>
<l n="622">Ἀργώης ἐπὶ νηὸς Ἰήσονι συμπονέοντες</l>
<l n="623">παῖδε Βορειόνεω Ζήτης Κάλαΐς τε κλεεννώ,</l>
<l n="624">οἰκτείραντε γέροντα κατέκτειναν τότε φῦλα,</l>
<l n="625">καὶ γλυκερὴν μελέοισι δόσαν στομάτεσσιν ἐδητύν. </l>
<l n="626">ἀλλʼ οὐδʼ ὣς Φαέθων χόλον εὔνασεν, ἀλλά μιν αἶψα</l>
<l n="627">ἀσπαλάκων ποίησε γένος μὴ πρόσθεν ἐόντων·</l>
<l n="628">τοὔνεκα νῦν ἀλαόν τε μένει καὶ λάβρον ἐδωδαῖς.</l>
<pb id="p.112"/>
</div1>
<div1 type="book" n="3">
<l n="1">ἀλλʼ ὅτε δὴ κεραῶν ἠείσαμεν ἔθνεα θηρῶν,</l>
<l n="2">ταύρους ἠδʼ ἐλάφους ἠδʼ εὐρυκέρωτας ἀγαυοὺς</l>
<l n="3">καὶ δόρκους ὄρυγάς τε καὶ αἰγλήεντας ἰορκοὺς</l>
<l n="4">ἄλλα θʼ ὅσοισιν ὕπερθε καρήατα τευχήεντα,</l>
<l n="5">νῦν ἄγε καρχαρόδοντα, θεά, φράζωμεν ὅμιλον </l>
<l n="6">σαρκοφάγων θηρῶν καὶ χαυλιόδοντα γένεθλα.</l>
<l n="7">πρωτίστην δὲ λέοντι κλυτὴν ἀναθώμεθα μολπήν.</l>
<l n="8">Ζηνὸς ἔσαν θρεπτῆρες ὑπερμενέος Κρονίδαο</l>
<l n="9">νηπιάχου Κουρῆτες, ὅτʼ ἀρτίγονόν μιν ἐόντα</l>
<l n="10">ἀραμένη γενετῆρος ἀμειλίκτοιο Κρόνοιο </l>
<l n="11">κλεψιτόκος Ῥείη κόλποις ἐνικάτθετο Κρήτης.</l>
<l n="12">Οὐρανίδης δʼ ἐσιδὼν κρατερὸν νεοθηλέα παῖδα</l>
<l n="13">πρώτους ἀμφήλλαξε Διὸς ῥυτῆρας ἀγαυοὺς</l>
<l n="14">καὶ θῆρας ποίησεν ἀμειψάμενος Κουρῆτας.</l>
<pb id="p.114"/>
<l n="15">οἱ δʼ ἄρʼ, ἐπεὶ βουλῇσι θεοῦ μεροπηΐδα μορφὴν </l>
<l n="16">ἀμφεβάλοντο Κρόνοιο καὶ ἀμφιέσαντο λέοντας,</l>
<l n="17">δώροισιν μετόπισθε Διὸς μέγα κοιρανέουσι</l>
<l n="18">θηρσὶν ὀρειαύλοις καὶ ῥιγεδανὸν θοὸν ἅρμα</l>
<l n="19">Ῥείης εὐώδινος ὑπὸ ζεύγλῃσιν ἄγουσιν.</l>
<l n="20">αἰόλα φῦλα δὲ τοῖσι καὶ εἴδεα θηρσὶν ἑκάστοις. </l>
<l n="21">τοὺς μέν νυν προχοῇσι πολυρραθάγου ποταμοῖο,</l>
<l n="22">Τίρει <note n="1" place="unspecified" anchored="yes">i)/strw (i)/strou) MSS.: corr. Brodaeus.</note> ἐπʼ εὐρυρέοντι, κυήσατο τοξεύτειρα</l>
<l n="23">Ἀρμενίη Πάρθων τε πολύσπορος εὔβοτος αἶα,</l>
<l n="24">ξανθοκόμαι τελέθουσι καὶ οὐ τόσον ἀλκήεντες.</l>
<l n="25">πάσσονα μὲν φορέουσι δέρην, μεγάλην δέ τε κόρσην, </l>
<l n="26">ὄμματα δʼ αἰγλήεντα καὶ ὀφρύας ὕψι βαθείας,</l>
<l n="27">ἀμφιλαφεῖς ἐπὶ ῥῖνα κατηφέας· ἐκ δʼ ἄρα δειρῆς</l>
<l n="28">καὶ γενύων ἑκάτερθε θοαὶ κομόωσιν ἔθειραι.</l>
<l n="29">τοὺς δὲ τρέφει μεγάδωρος Ἐρεμβῶν αὖθις ἄρουρα,</l>
<l n="30">τὴν ἔθνη μερόπων εὐδαίμονα κικλήσκουσι, </l>
<l n="31">δειραὶ κἀκείνοις καὶ στήθεα λαχνήεντα</l>
<l n="32">καὶ πυρὸς ἀστράπτουσιν ἀπʼ ὀφθαλμῶν ἀμαρυγαί,</l>
<l n="33">ἔξοχα δʼ ἐν πάντεσσιν ἀρίζηλοι τελέθουσιν·</l>
<l n="34">ἀλλʼ ὀλίγον τούτων γένος ἔλλαχε μυρίος αἶα.</l>
<l n="35">πουλὺς δʼ ἐν Λιβύῃ ἐριβώλακι διψάδι γαίῃ </l>
<l n="36">ὄχλος ἐπιβρομέει βριαρῶν βρύχημα λεόντων,</l>
<l n="37">οὐκέτι λαχνήεις, ὀλίγη δʼ ἐπιδέδρομεν αἴγλη· <note n="2" place="unspecified" anchored="yes">e)pide/drome la/xnh F.</note>
</l>
<l n="38">σμερδαλέος δὲ πρόσωπα καὶ αὐχένα· πᾶσι δὲ γυίοις</l>
<l n="39">ἦκα μέλαν κυάνοιο φέρει μεμορυγμένον ἄνθος·</l>
<l n="40">ἀλκὴ δʼ ἐν μελέεσσιν ἀπείριτος ἠδὲ λεόντων </l>
<l n="41">κοιρανικῶν Λίβυες μέγα κοιρανέουσι λέοντες.</l>
<pb id="p.116"/>
<l n="42">ἐκ δέ ποτʼ Αἰθιόπων Λιβύην ἠμείψατο γαῖαν,</l>
<l n="43">θαῦμα μέγʼ εἰσιδέειν, μελανόχροος ἠΰκομος λῖς,</l>
<l n="44">εὐρὺς ὕπερθε κάρηνα, πόδας δασύς, ὄμμασιν αἶθοψ,</l>
<l n="45">μούνοισι ξανθοῖς φοινισσόμενος στομάτεσσιν. </l>
<l n="46">ἔδρακον, οὐ πυθόμην, κεῖνόν ποτε θῆρα δαφοινόν,</l>
<l n="47">κοιρανικοῖς τʼ ἔμολεν διαπόμπιμος ὀφθαλμοῖσιν.</l>
<l n="48">φορβῆς οὐ χατέει πάντʼ ἤματα φῦλα λεόντων,</l>
<l n="49">ἀλλὰ τὸ μὲν δόρποισι μέλει, τὸ δέ τʼ αὖτε <note n="1" place="unspecified" anchored="yes">to/te d' au)=te most MSS.</note> πόνοισιν·</l>
<l n="50">οὐδʼ ὕπνον μυχάτοισιν ἔχει παρὰ τέρμασι πέτρης, </l>
<l n="51">ἀμφαδὸν ὑπνώει δέ, θρασύφρονα θυμὸν ἑλίσσων,</l>
<l n="52">εὕδει δʼ ἔνθα κίχῃσιν ὑπείροχος ἑσπερίη νύξ.</l>
<l n="53">ἔκλυον αὖ κἀκεῖνο λεοντοκόμων αἰζηῶν,</l>
<l n="54">δεξιτερὴν ὑπὸ χεῖρα φέρειν αἴθωνα λέοντα</l>
<l n="55">νάρκα θοήν, τῇ πάντα λυγοῦν <note n="2" place="unspecified" anchored="yes">lugou=n Editor: lugrw=n MSS.</note> ἄπο γούνατα θηρῶν. </l>
<l n="56">Πεντάκι θηλυτέρη δὲ τόκων ἀπελύσατο ζώνην·</l>
<l n="57">βάξις δʼ ἀτρεκέως ἀνεμώλιος, ὡς ἕνα τίκτει.</l>
<l n="58">πέντε φέρει πρώτιστον· ἀτὰρ πίσυρας μετέπειτα</l>
<l n="59">ὠδίνει σκύμνους, κατά θʼ ἑξείης ὑπένερθε</l>
<l n="60">νηδύος ἐκ τριτάτης τρεῖς ἔκθορον· ἐκ δὲ τετάρτης </l>
<l n="61">ἀμφίδυμοι παῖδες· πύματον δʼ ἕνα γείνατο μήτηρ</l>
<l n="62">γαστρὸς ἀριστοτόκοιο κλυτὸν βασιλῆα λέοντα.</l>
<pb id="p.118"/>
<l n="63">Πορδάλιες δʼ ὀλοαὶ δίδυμον γένος· αἱ μὲν ἔασι</l>
<l n="64">μείζους εἰσιδέειν καὶ πάσσονες εὐρέα νῶτα,</l>
<l n="65">αἱ δέ τʼ ὀλιζότεραι μὲν ἀτὰρ μένος οὔτι χερείους· </l>
<l n="66">εἴδεα δʼ ἀμφοτέρῃσιν ὁμοίϊα δαιδάλλονται,</l>
<l n="67">νόσφι μόνης οὐρῆς, τῇ τʼ ἔμπαλιν εἰσοράαται·</l>
<l n="68">μείοσι μὲν μείζων τελέθει, μεγάλῃσι δὲ μείων.</l>
<l n="69">εὐπαγέες μηροί, δολιχὸν δέμας, ὄμμα φαεινόν·</l>
<l n="70">γλαυκιόωσι κόραι βλεφάροις ὕπο μαρμαίρουσαι, </l>
<l n="71">γλαυκιόωσιν ὁμοῦ τε καὶ ἔνδοθι φοινίσσονται,</l>
<l n="72">αἰθομέναις ἴκελαι, πυριλαμπέες· αὐτὰρ ἔνερθεν</l>
<l n="73">ὠχροί τʼ ἰοτόκοι τε περὶ στομάτεσσιν ὀδόντες.</l>
<l n="74">ῥινὸς δαιδαλέος, χροιῇ τʼ ἐπὶ παμφανοώσῃ</l>
<l n="75">ἠερόεις, πυκινῇσι μελαινομένῃσιν ὀπωπαῖς. </l>
<l n="76">ὠκύτατον θείει, καί τʼ ἄλκιμον ἰθὺς ὀρούει·</l>
<l n="77">φαίης, ὁππότʼ ἴδοιο, διηερίην φορέεσθαι.</l>
<l n="78">ἔμπης καὶ τόδε φῦλον ἐπικλείουσιν ἀοιδοὶ</l>
<l n="79">πρόσθʼ ἔμεναι Βάκχοιο φερεσταφύλοιο τιθήνας·</l>
<l n="80">τοὔνεκεν εἰσέτι νῦν οἴνῳ μέγα καγχαλόωσι, </l>
<l n="81">δεχνύμεναι στομάτεσσι Διωνύσου μέγα δῶρον.</l>
<l n="82">τί χρέος ἐκ μερόπων δὲ κλυτὰς ἤμειψε γυναῖκας</l>
<l n="83">ἐς τόδε πορδαλίων γένος ἄγριον, αὖθις ἀείσω.</l>
<l n="84">ναὶ μὴν ἄλλο θοὸν διφυὲς γένος ὠπήσαιο,</l>
<pb id="p.120"/>
<l n="85">λύγγας ἀριζήλους· αἱ μὲν γὰρ ἔασιν ἰδέσθαι </l>
<l n="86">τυτθαί, βαιοτέροισί τʼ ἐφωπλίσσαντο λαγωοῖς·</l>
<l n="87">ταὶ δʼ ἄρα μείζονές εἰσιν, ἐπιθρώσκουσι δὲ ῥεῖα</l>
<l n="88">εὐκεράοις ἐλάφοισι καὶ ὀξυτέροις <note n="1" place="unspecified" anchored="yes">o)cuke/rois G.</note> ὀρύγεσσι.</l>
<l n="89">μορφὴν δʼ ἀμφίδυμοι πανομοίϊον ἀμφιέσαντο·</l>
<l n="90">ἶσαι μὲν βλεφάροισιν ὕπʼ <note n="2" place="unspecified" anchored="yes">u(/p' Editor: a)p'.</note> ὀφθαλμῶν ἀμαρυγαὶ </l>
<l n="91">ἱμερόεν στράπτουσι· προσώπατα δʼ ἀμφοτέρῃσι</l>
<l n="92">φαιδρὰ πέλει βαιόν τε κάρη καὶ καμπύλον οὖας·</l>
<l n="93">μούνη δʼ εἰσιδέειν ἀνομοίϊος ἔπλετο χροιή·</l>
<l n="94">μείοσι μὲν λυγγῶν ἐπιδέδρομε ῥινὸς ἐρευθής,</l>
<l n="95">μείζοσι δὲ κροκόεν τε θεείῳ τʼ εἴκελον ἄνθος. </l>
<l n="96">ἔξοχα δʼ αὖ τάδε φῦλα φίλην ἀγάσαντο γενέθλην</l>
<l n="97">εὔγληνοι λύγγες τε πυρίγληνοί <note n="3" place="unspecified" anchored="yes">peri/glhnoi L.</note> τε λέοντες</l>
<l n="98">πορδάλιές τʼ ὀλοαὶ καὶ τίγριες ἠνεμόεσσαι.</l>
<l n="99">τῶν δʼ ὁπότε σκύμνους νεοθηλέας ἐν ξυλόχοισι</l>
<l n="100">λάθρη συλήσωσιν ἀταρβέες ἀγρευτῆρες, </l>
<l n="101">αἱ δʼ ἄρʼ ἔπειτʼ ὀπίσω πάλι νεύμεναι ἀθρήσωσιν</l>
<l n="102">ἐξαπίνης κενεούς τε δόμους καὶ ἔρημα μέλαθρα,</l>
<l n="103">μύρονται λιγέως ἀδινὸν γόον, ἐκ δʼ ἄρα τηλοῦ</l>
<l n="104">κωκυτὸν προϊᾶσι πολύστονον, οἷά τε πάτρης</l>
<l n="105">περθομένης ὑπὸ δουρὶ καὶ αἰθομένης πυρὶ λάβρῳ </l>
<l n="106">πεπτάμεναι περὶ τέκνα μέγα κλαίουσι γυναῖκες.</l>
<l n="107">ἦ ῥα τόσον τεκέων τε καὶ ἀρτιγόνοιο γενέθλης</l>
<l n="108">φίλτρον ἐνὶ κραδίῃ στάξεν θεός· οὐδʼ ἄρα μούνοις</l>
<pb id="p.122"/>
<l n="109">ἀνθρώποις, οἳ πάντα νοήμασι μητίσαντο,</l>
<l n="110">ἀλλὰ καὶ ἑρπηστῆρσι <note n="1" place="unspecified" anchored="yes">e(rpusth=rsi K: e(rphsth=si E.</note> καὶ ἰχθύσιν ἠδὲ καὶ αὐτοῖς </l>
<l n="111">θήρεσιν ὠμηστῇσι καὶ ὑψιπόλοις ἀγέλαισιν</l>
<l n="112">οἰωνῶν· τόσσον ῥα φύσις κρατερώτατον ἄλλων.</l>
<l n="113">οἵην μὲν κομιδὴν τεκέων ἐνὶ κύμασι δελφὶς</l>
<l n="114">αἰὲν ἔχει γλαῦκός τε χάροψ φωκή τε δυσαής.</l>
<l n="115">πῶς δʼ ἄρʼ ἐν οἰωνοῖσι ποθὴν ἀλίαστον ἔχουσιν </l>
<l n="116">ὧν τεκέων φῆναί τε βαρύφθογγοί τε πέλειαι</l>
<l n="117">αἰετόεντά τε φῦλα πολύζωοί τε κορῶναι.</l>
<l n="118">πῶς δʼ ὄρνις κατὰ δῶμα συνέστιος ἀνθρώποισιν,</l>
<l n="119">ἀρτιτόκος, νεαροῖσι περισκαίρουσα νεοσσοῖς,</l>
<l n="120">κίρκον ὑπὲρ τέγεος κατεπάλμενον ἀθρήσασα </l>
<l n="121">ὀξὺ μὲν ἔκλαγεν αἶψα καὶ ἄνθορεν ὀξὺ λακοῦσα,</l>
<l n="122">αὐχένα δʼ ὑψόσʼ ἄειρεν ἐς ἠέρα γυρώσασα</l>
<l n="123">καὶ πάσαις ἑκάτερθε θοῶς ἔφριξεν ἐθείραις</l>
<l n="124">καὶ πτερὰ πάντα χάλασσε ποτὶ χθόνα· τοὶ δʼ ἄρα δειλοὶ</l>
<l n="125">τεῖχος ὑπʼ εὐπτέρυγον πρυλέες τρύζουσι νεοσσοί· </l>
<l n="126">ἡ δὲ καὶ ἂψ ἐφόβησε καὶ ἤλασεν ὄρνιν ἀναιδῆ,</l>
<l n="127">εἰρυμένη φίλα τέκνα, τά τʼ εἰσέτι νήπια φέρβει,</l>
<l n="128">ἄπτερα λυσιτόκων <note n="2" place="unspecified" anchored="yes">vv. ll. lusiko/mwn, lusito/mwn.</note> θαλάμων <note n="3" place="unspecified" anchored="yes">pteru/gwn suprascr. G.</note> ἀπολύμενα δεσμοῦ.</l>
<l n="129">ὣς δὲ καὶ ἐν θήρεσσιν ἐρίβρυχοί τε λέαιναι</l>
<l n="130">πορδάλιές τε θοαὶ καὶ τίγριδες αἰολόνωντοι </l>
<l n="131">παισὶ πέρι προβεβᾶσι καὶ ἀγρευτῆρσι μάχονται</l>
<l n="132">καί τε περὶ σφετέρων τεκέων τετλᾶσι δαμῆναι,</l>
<l n="133">ἀντίον αἰχμητῇσι συνιστάμεναι μερόπεσσιν·</l>
<pb id="p.124"/>
<l n="134">οὐδέ ποτʼ ἐρρίγασιν ἑῆς ἐν ἀγῶνι γενέθλης</l>
<l n="135">οὐ πληθὺν ἐπιοῦσαν ἀκοντοβόλων αἰζηῶν, </l>
<l n="136">οὐ χαλκὸν σελαγεῦντα καὶ ἀστράπτοντα σίδηρον,</l>
<l n="137">οὐδὲ βολὰς βελέων τε θοὰς μυλάκων τε θαμειάς,</l>
<l n="138">σπεύδουσιν δʼ ἢ πρόσθε θανεῖν ἦ τέκνα σαῶσαι.</l>
<l n="139">ἄρκτοι δʼ ἀγριάδες, φόνιον γένος, αἰολόβουλον,</l>
<l n="140">λάχνην μὲν πυκινὴν δυσπαίπαλον ἀμφιέσαντο, </l>
<l n="141">μορφὴν δʼ οὐκ ἀγανὴν παναμειδήτοισι προσώποις·</l>
<l n="142">κάρχαρον, οὐλόμενον, ταναὸν στόμα, κυανέη ῥίς,</l>
<l n="143">ὄμμα θοόν, σφυρὸν ὠκύ, τορὸν δέμας, εὐρὺ κάρηνον,</l>
<l n="144">χεῖρες χερσὶ βροτῶν ἴκελαι, πόδες αὖτε πόδεσσι,</l>
<l n="145">σμερδαλέη βρυχή, δολερὸν κέαρ, ἄγριον ἦτορ, </l>
<l n="146">καὶ πολλὴ Κυθέρεια καὶ οὐ κατὰ κόσμον ἰοῦσα·</l>
<l n="147">ἤματα γὰρ καὶ νύκτας ἐελδόμεναι φιλότητος</l>
<l n="148">αὐταὶ θηλύτεραι μάλʼ ἐπʼ ἄρσεσιν ὁρμαίνουσι,</l>
<l n="149">παῦρα μεθιέμεναι γαμίης παντερπέος εὐνῆς,</l>
<l n="150">τέκνα κυϊσκόμεναι νηδὺν ὅτε κυμαίνουσι. </l>
<l n="151">οὐ γάρ τοι θήρεσσι νόμος, γαστὴρ ὅτε πλήθει,</l>
<l n="152">ἐς λέχος ἐρχομένοις τελέειν φιλοτήσιον ἔργον,</l>
<l n="153">νόσφι μόνων λυγγῶν ὀλιγοδρανέων τε λαγωῶν.</l>
<l n="154">ἄρκτος δʼ ἱμείρουσα γάμου στυγέουσά τε λέκτρον</l>
<l n="155">χῆρον ἔχειν τόσα παισὶ ταλάσσατο μητίσασθαι· </l>
<l n="156">πρὶν τοκετοῖο μολεῖν ὥρην, πρὶν κύριον ἦμαρ,</l>
<l n="157">νηδὺν ἐξέθλιψε, βιάσσατο τʼ Εἰλειθυίας.</l>
<l n="158">τόσση μαχλοσύνη, τόσσος δρόμος εἰς Ἀφροδίτην.</l>
<l n="159">τίκτει δʼ ἡμιτέλεστα καὶ οὐ μεμελισμένα τέκνα,</l>
<pb id="p.126"/>
<l n="160">σάρκα δʼ ἄσημον, ἄναρθρον, ἀείδελον ὠπήσασθαι, </l>
<l n="161">ἀμφότερον δὲ γάμῳ παιδοτροφίῃ τε μέμηλεν·</l>
<l n="162">ἀρτιτόκος δʼ ἔτʼ ἐοῦσα μετʼ ἄρσενος εὐθὺς ἰαύει.</l>
<l n="163">λιχμᾶται γλώσσῃ τε φίλον γόνον, οἷά τε μόσχοι</l>
<l n="164">λιχμῶνται γλώσσῃσιν ἀμοιβαδίς, ἀλλήλοισι</l>
<l n="165">τερπόμενοι· γάνυται δὲ βοὸς χροῒ καλλίκερως βοῦς· </l>
<l n="166">οὐδʼ ἀποπλάζονται, πρὶν ἀπὸ γλυκὺν ἵμερον εἷναι·</l>
<l n="167">θυμὸν δʼ ἑσπομένοιο συνιαίνουσι νομῆος.</l>
<l n="168">ὣς ἄρκτος λιχμῶσα φίλους ἀνεπλάσσατο παῖδας,</l>
<l n="169">εἰσόκε κνυζηθμοῖσιν ἀναιδέα τονθρύζωσι.</l>
<l n="170">ναὶ μὴν χειμερίην πανυπείροχα δείδιεν ὁρμὴν </l>
<l n="171">καὶ λασίη περ ἐοῦσα· χιὼν δʼ ὅτε πάντα παλύνει,</l>
<l n="172">ἑσπερίου ζεφύρου πανεπήτριμα χευαμένοιο,</l>
<l n="173">κεύθετʼ ἐνὶ σπήλυγγι, τόθι σκέπας ἄρκιον εὕρῃ,</l>
<l n="174">καὶ βόσιος χατέουσα πόδας χεῖράς τε λιχμαίνει,</l>
<l n="175">οἷά τʼ ἀμελγομένη, καὶ γαστρὸς ἔκλεψεν ἐρωήν. </l>
<l n="176">τοῖά νύ που βένθεσσιν ἐν εὐρυπόροιο θαλάσσης</l>
<l n="177">πουλύποδες σκολιοὶ παρὰ κύμασι μητίσαντο,</l>
<l n="178">χείματος οἳ μεσάτου κρυερὴν τρείοντες ἐνιπὴν</l>
<pb id="p.128"/>
<l n="179">κεύθονται πλαταμῶσιν ἑὰς πλοκαμῖδας ἔδοντες·</l>
<l n="180">αὐτὰρ ἐπὴν ἔαρ ὑγρὸν ἐΰτροφον ἀνθήσειεν, </l>
<l n="181">ἀκρέμονες σφίσιν ὦκα νέοι πάλιν ἀλδήσκουσι,</l>
<l n="182">καὶ πάλιν εὐπλόκαμοι δολιχὴν πλώουσι θάλασσαν.</l>
<l n="183">ἑξείης ἐνέπωμεν ἐΰσφυρον, ἠερόεντα,</l>
<l n="184">κραιπνόν, ἀελλοπόδην, κρατερώνυχον, αἰπὺν ὄναγρον·</l>
<l n="185">ὄσσε <note n="1" place="unspecified" anchored="yes">o)/sse B. de Ballu: o(/ste MSS.</note> πέλει φαιδρός, δέμας ἄρκιος, εὐρὺς ἰδέσθαι, </l>
<l n="186">ἀργύρεος χροιήν, δολιχούατος, ὀξύτατος θεῖν·</l>
<l n="187">ταινίη δὲ μέλαινα μέσην ῥάχιν ἀμφιβέβηκε,</l>
<l n="188">χιονέῃς ἑκάτερθε περισχομένη στεφάνῃσι.</l>
<l n="189">χιλὸν ἔδει, φέρβει μιν ἄδην ποεσιτρόφος αἶα,</l>
<l n="190">ἀλλʼ αὐτὸς κρατεροῖς ἀγαθὴ βόσις ἔπλετο θηρσί. </l>
<l n="191">φῦλα δʼ ἀελλοπόδων ζηλήμονα πάμπαν ὀνάγρων</l>
<l n="192">πολλαῖσίν τʼ ἀλόχοισιν ἀγαλλόμενοι κομόωσι·</l>
<l n="193">θηλύτεραι δʼ ἕσπονθʼ, ὅθι τοι πόσις ἡγεμονεύει·</l>
<l n="194">πρὸς νομὸν ἰθύνουσιν, ἐπὴν ἐθέλῃσιν ἀνώγειν,</l>
<l n="195">πρὸς πηγὰς ποταμῶν, θηρῶν μέθυ, καὶ πάλιν αἶψα </l>
<l n="196">πρὸς λασίους οἴκους, ὅταν ἕσπερος ὕπνον ἄγῃσι.</l>
<l n="197">ζῆλον δʼ ἄρσεσι πᾶσιν ἐπὶ σφετέροισιν ὀρίνει</l>
<l n="198">υἱάσι νηπιάχοισι πανάγριος οἶστρος ἀναιδής·</l>
<l n="199">ὁππότε θηλυτέρη γὰρ ἔχει κόπον <note n="2" place="unspecified" anchored="yes">ko/pon Jacobs:to/kon MSS.</note> Εἰλειθυίης,</l>
<pb id="p.130"/>
<l n="200">ἄγχι μάλʼ ἑζόμενος σφέτερον γόνον ἄντα δοκεύει· </l>
<l n="201">καί ῥʼ ὅτε νηπίαχον μητρὸς παρὰ ποσσὶ πέσῃσιν,</l>
<l n="202">εἰ μὲν θῆλυ πέλει, ποθέει τέκος, ἠδʼ ἑκάτερθε</l>
<l n="203">γλώσσῃ λιχμάζων φίλιον γόνον ἀμφαγαπάζει·</l>
<l n="204">ἄρσενα δʼ εἴ μιν ἴδοι, τότε δὴ τότε θυμὸν ὀρίνει</l>
<l n="205">λευγαλέῳ ζήλῳ μητέρι μαινόμενος θήρ· </l>
<l n="206">ἐκ δʼ ἔθορεν μεμαὼς παιδὸς γενύεσσι ταμέσθαι</l>
<l n="207">μήδεα, μὴ μετόπισθε νέον γένος <note n="1" place="unspecified" anchored="yes">ge/nos Schneider: ge/ men MSS.</note> ἡβήσειεν.</l>
<l n="208">ἡ δὲ λεχώ περ ἐοῦσα καὶ ἀσθενέουσα τόκοισι</l>
<l n="209">παιδὶ λυγρῷ πολεμιζομένῳ μήτηρ ἐπαμύνει.</l>
<l n="210">ὡς δʼ ὁπότʼ ἐν πολέμῳ πολυκήδεϊ μητέρος ἄντην </l>
<l n="211">νηπίαχον κτείνωσιν ἀπηνέες αἰχμητῆρες,</l>
<l n="212">αὐτήν τʼ αὖ ἐρύωσιν ἔτι σπαίροντι φόνοισιν</l>
<l n="213">υἱέϊ πλεγνυμένην, στονόεν μέγα κωκύουσαν,</l>
<l n="214">δρυπτομένην ἁπαλήν τε παρηΐδα, νέρθε τε μαζῶν</l>
<l n="215">αἵματι δευομένην θερμῷ λιαρῷ τε γάλακτι· </l>
<l n="216">ὣς καὶ θῆλυς ὄναγρος ἐφʼ υἱέϊ πάμπαν ἔοικεν</l>
<l n="217">οἰκτρὰ κινυρομένῃ καὶ δύσμορα κωκυούσῃ.</l>
<l n="218">φαίης κεν πανάποτμον, ἑὸν πάϊν ἀμφιβεβῶσαν,</l>
<l n="219">μείλιχα μυθεῖσθαι καὶ λισσομένην ἀγορεύειν·</l>
<l n="220">ἆνερ, ἄνερ, τί νυ σεῖο προσώπατα τρηχύνονται, </l>
<l n="221">ὄμματα φοινίχθη δέ, τά τʼ ἦν πάρος αἰγλήεντα;</l>
<l n="222">οὐχὶ μέτωπον ἀθρεῖς λιθοεργέος ἄγχι Μεδούσης,</l>
<l n="223">οὐ γόνον ἰοβόρον παναμειλίκτοιο δρακαίνης,</l>
<l n="224">οὐ σκύμνον πανάθεσμον ὀριπλάγκτοιο λεαίνης.</l>
<l n="225">παῖδα λυγρὴ τὸν ἔτικτον, ὃν ἀρώμεσθα θεοῖσι, </l>
<l n="226">παῖδα τεὸν γενύεσσι τεῇς οὐκ ἄρσενα θήσεις;</l>
<l n="227">ἴσχε, φίλος, μὴ τάμνε· τί μοι τάμες; οἷον ἔρεξας;</l>
<pb id="p.132"/>
<l n="228">παῖδα τὸ μηδὲν ἔθηκας, ὅλον δέμας ἐξαλαώσας.</l>
<l n="229">δειλὴ ἐγώ, πανάποτμος ἀωροτάτοιο λοχείης,</l>
<l n="230">καὶ σὺ τέκος πάνδειλον ἀλιτροτάτοιο τοκῆος. </l>
<l n="231">δειλὴ ἐγώ, τριτάλαινα, κενὸν τόκον ὠδίνασα,</l>
<l n="232">καὶ σὺ τέκος, τμηθεὶς οὐχὶ στονύχεσσι λεόντων,</l>
<l n="233">ἀλλʼ ἐχθραῖς γενύεσσι λεοντείῃσι τοκῆος.</l>
<l n="234">τοῖά τις ἂν πανάποτμον ἑὸν περὶ νήπιον υἷα</l>
<l n="235">μυθεῖσθαι φαίη· τὸν δʼ οὐκ ἀλέγοντα δαφοινοῖς </l>
<l n="236">δαίνυσθαι στομάτεσσιν ἀμειδέα παιδὸς ἐδητύν.</l>
<l n="237">Ζεῦ πάτερ, ὅσσον ἔφυ ζήλοιο πανάγριον ἦτορ.</l>
<l n="238">κεῖνον καὶ φύσιος κρατερώτερον εἰσοράασθαι</l>
<l n="239">θῆκας, ἄναξ, δῶκας δὲ πυρὸς δριμεῖαν ἐρωήν,</l>
<l n="240">δεξιτερῇ δὲ φέρειν ἀδαμάντινον ὤπασας ἆορ. </l>
<l n="241">οὐ παῖδας τήρησε φίλους γλυκεροῖσι τοκεῦσιν,</l>
<l n="242">οὐχ ἑτάρους πηούς τε μολών, οὐκ οἶδεν ὁμαίμους,</l>
<l n="243">ὁππόταν ἀργαλέος τε καὶ ἄσπετος ἀντιβολήσῃ.</l>
<l n="244">κεῖνος καὶ προπάροιθεν ἑοῖσιν ἐφώπλισε παισὶν</l>
<l n="245">αὐτοὺς ἡμιθέους καὶ ἀμύμονας ἡμιθεαίνας, </l>
<l n="246">Αἰγείδην Θησῆα καὶ Αἰολίδην Ἀθάμαντα,</l>
<l n="247">Ἀτθίδα καὶ Πρόκνην καὶ Θρηϊκίην Φιλομήλην</l>
<pb id="p.134"/>
<l n="248">Κολχίδα τε Μήδειαν ἀρίζηλόν τε Θεμιστώ.</l>
<l n="249">ἀλλʼ ἔμπης μετὰ φῦλον ἐφημερίων ἀλεγεινῶν</l>
<l n="250">θηρσὶ Θυεστείην ὀλοὴν παρέθηκε τράπεζαν. </l>
<l n="251">ἔστι δʼ ἐϋκρήμνοις ἐπὶ τέρμασιν Αἰθιοπήων</l>
<l n="252">ἱππάγρων πολὺ φῦλον, ἀκαχμένον ἰοφόροισι</l>
<l n="253">δοιοῖς χαυλιόδουσι· ποδῶν γε μὲν οὐ μίαν ὁπλήν,</l>
<l n="254">χηλὴν δʼ αὖ φορέουσι διπλῆν, ἰκέλην ἐλάφοισι·</l>
<l n="255">χαίτη δʼ αὐχενίη μεσάτην ῥάχιν ἀμφιβεβῶσα </l>
<l n="256">οὐρὴν ἐς νεάτην μετανίσσεται· οὐδὲ βροτείην</l>
<l n="257">δουλοσύνην ἔτλη ποθʼ ὑπερφίαλον γένος αἰνόν·</l>
<l n="258">ἀλλʼ εἰ καί ποθʼ ἕλοιεν ἐϋστρέπτοισι βρόχοισιν</l>
<l n="259">ἵππαγρον δολίοισι λόχοις μελανόχροες Ἰνδοί,</l>
<l n="260">οὔτε βορὴν ἐθέλει μετὰ χείλεσιν αἶψα πάσασθαι </l>
<l n="261">οὔτε πιεῖν, ὀλοὸς δὲ φέρειν ζυγὸν ἔπλετο δοῦλον.</l>
<l n="262">φράζεο καὶ δύο φῦλα δυσάντεα, καρχαρόδοντα,</l>
<l n="263">μηλοφόνον τε λύκον δυσδερκέα τʼ αὖθις ὕαιναν,</l>
<pb id="p.136"/>
<l n="264">τὸν μὲν ποιμενίων τε καὶ αἰπολίων ὀλετῆρα,</l>
<l n="265">τὴν δʼ ἐχθρὴν σκυλάκεσσιν ἀρειοτέροις τε κύνεσσι· </l>
<l n="266">τὸν μὲν νυκτερινὸν διὰ γαστρὸς ἄφυκτον ἐρωὴν</l>
<l n="267">ἀρνειῶν ἐρίφων τε πολυπλόκον ἁρπακτῆρα,</l>
<l n="268">τὴν δʼ αὖ νυκτιπόρον καὶ νυκτιπλανῆ τελέθουσαν</l>
<l n="269">οὕνεκά οἱ διὰ νύκτα φάος, σκότος αὖτε μετʼ ἠῶ.</l>
<l n="270">εἴδεα δʼ ἀμφοτέροις ἀνομοίϊα θηρσὶ δαφοινοῖς· </l>
<l n="271">τὸν μὲν γάρ τε κύνεσσι πανείκελον ὠπήσαιο</l>
<l n="272">μείζοσι ποιμενικοῖς, λασίη δʼ ἐπιέσπεται οὐρή·</l>
<l n="273">ἡ δέ τε κυρτοῦται μεσάτην ῥάχιν, ἀμφὶ δὲ πάντῃ</l>
<l n="274">λαχνήεσσα κυρεῖ, κατὰ δʼ ἔγραπται δέμας αἰνὸν</l>
<l n="275">κυανέῃς ἑκάτερθεν ἐπήτριμα ταινίῃσι· </l>
<l n="276">στεινὴ τʼ ἐκτάδιός τε πέλει καὶ νῶτα καὶ οὐρήν·</l>
<l n="277">ῥινὸν δʼ ἀμφοτέροισιν ἐπικλείουσιν ἀοιδοὶ</l>
<l n="278">ῥιγεδανόν· τῆς <note n="1" place="unspecified" anchored="yes">tou= Brodaeus.</note> μέν τε διατμήξας περὶ ποσσὶν</l>
<l n="279">εἰ φορέοις, φορέοις σκυλάκων μέγα δεῖμα κραταιῶν,</l>
<l n="280">καί σε κύνες κείνοισιν ἐπεμβεβαῶτα πεδίλοις </l>
<l n="281">ἀντίον οὐχ ὑλάουσι πάρος γε μὲν ὑλακόωντες.</l>
<l n="282">εἰ δὲ λύκον δείρας ῥινῶν ἄπο τεκτήναιο</l>
<l n="283">τύμπανον εὐκέλαδον Διδυμήϊον, ὠλεσίκαρπον,</l>
<l n="284">μοῦνόν τοι μετὰ πᾶσι βαρύβρομον ἔκλαγεν ἠχὴν</l>
<l n="285">καὶ μοῦνον παταγεῖ, τὰ δʼ ἐΰθροα πρόσθεν ἐόντα </l>
<l n="286">τύμπανα σιγάζει κώφησέ τε πᾶσαν ἰωήν.</l>
<pb id="p.138"/>
<l n="287">καὶ φθίμενοι γὰρ ὄϊς φθίμενον λύκον ἐρρίγασι.</l>
<l n="288">θαῦμα δὲ καὶ τόδʼ ἄκουσα περὶ στικτῇσιν ὑαίναις,</l>
<l n="289">ἄρσενα καὶ θήλειαν ἀμείβεσθαι λυκάβαντι,</l>
<l n="290">καί ῥʼ ὁτὲ μὲν τελέθειν δυσδερκέα νυμφευτῆρα, </l>
<l n="291">νωλεμὲς ἱμείροντα γάμων, ποτὲ δʼ αὖθις ὁρᾶσθαι</l>
<l n="292">θηλυτέρην νύμφην λοχίην καὶ μητέρα κεδνήν.</l>
<l n="293">ἀλλὰ λύκων τελέθει πολιότριχα πέντε γένεθλα,</l>
<l n="294">εἴδεα δʼ ἀλλήλοις ἀνομοίϊα τεκμήραντο</l>
<l n="295">φῶτες ἀμορβῆες, τοῖσιν μάλα δήϊα φῦλα. </l>
<l n="296">πρῶτα μὲν ὃν καλέουσι θρασύφρονα τοξευτῆρα·</l>
<l n="297">ξουθὸς μὲν πρόπαν εἶδος, ἀτὰρ περιηγέα γυῖα</l>
<l n="298">καὶ κεφαλὴν φορέει πολὺ μείζονα καὶ θοὰ κῶλα·</l>
<l n="299">γαστέρα δʼ ἀργαίνουσαν ἔχει πολιῇ ῥαθάμιγγι·</l>
<l n="300">σμερδαλέον δʼ ἰάχει τε καὶ ὑψόθι πάμπαν ὀρούει, </l>
<l n="301">αἰὲν ἐπισσείων κεφαλὴν πυρόεν τε δεδορκώς.</l>
<l n="302">ἄλλος δʼ αὖ μέγεθος μὲν ὑπέρτερος, ἅψεα δʼ αὖτε</l>
<l n="303">μηκεδανός, πάντεσσι θοώτερος ὦκα λύκοισι·</l>
<l n="304">τὸν μέροπες κίρκον τε καὶ ἅρπαγα κικλήσκουσι.</l>
<l n="305">πολλῷ σὺν ῥοίζῳ δὲ μάλʼ ὄρθριος εἶσιν ἐπʼ ἄγρην </l>
<l n="306">πρώτῃ ὑπʼ ἀμφιλύκῃ· ῥέα γάρ τʼ ἐπιδεύετʼ ἐδωδῆς·</l>
<l n="307">χροιὴ δʼ ἀργυφέη σελαγεῖ πλευράς τε καὶ οὐρήν,</l>
<l n="308">ναίει δʼ οὔρεα μακρά· τὰ δʼ ὁππότε χείματος ὥρῃ</l>
<l n="309">ἐκ νεφέων προχυθεῖσα χιὼν κρυόεσσα καλύψῃ,</l>
<l n="310">δὴ τότε καὶ πόλιος πέλας ἵκετο θὴρ ὀλοόφρων, </l>
<l n="311">πᾶσαν ἀναιδείην ἐπιειμένος εἵνεκʼ ἐδωδῆς,</l>
<l n="312">λάθρη τʼ ἐμπελάει μάλα τʼ ἤρεμος, εἰσόκεν ἄγρῃ</l>
<l n="313">ἐγχρίμψῃ· τὴν δʼ αἶψα θοοῖς ὀνύχεσσιν ἔμαρψεν.</l>
<pb id="p.140"/>
<l n="314">ἔστι δέ τις Ταύροιο νιφοβλήτους ὑπὲρ ἄκρας</l>
<l n="315">ἐνδιάων Κίλικάς τε πάγους καὶ πρῶνας Ἀμανοῦ, </l>
<l n="316">καλὸς ἰδεῖν, θήρεσσι πανέξοχος, ὅντε καλεῦσι</l>
<l n="317">χρύσεον, ἀστράπτοντα περισσοκόμοισιν ἐθείραις,</l>
<l n="318">οὐ λύκος, ἀλλὰ λύκου προφερέστατος αἰπύτατος θήρ,</l>
<l n="319">χείλεσι χαλκείοισι τεθηγμένος, ἄσπετος ἀλκήν.</l>
<l n="320">πολλάκι τοι καὶ χαλκὸν ἀτειρέα, πολλάκι λᾶαν </l>
<l n="321">ἐμμενέως ἐτόρησε καὶ αἰχμήεντα σίδηρον.</l>
<l n="322">καὶ κύνα Σείριον οἶδε καὶ ἀντέλλοντα φοβεῖται·</l>
<l n="323">αὐτίκα δὴ ῥωχμὸν καταδύεται εὐρέος αἴης</l>
<l n="324">ἠὲ κατὰ σπήλυγγος ἀφεγγέος, εἰσόκεν ἄζης</l>
<l n="325">ἠέλιος παύσαιτο καὶ οὐλομένου κυνὸς ἀστήρ. </l>
<l n="326">Ἄκμονες αὖ δοιοί, φόνιον γένος, αὐχένα βαιοί,</l>
<l n="327">εὐρύτατοι νώτοισιν, ἀτὰρ λασιότριχε μηροὺς</l>
<l n="328">καὶ πόδας ἠδὲ πρόσωπον ὀλίζονες, ὄμμασι βαιοί.</l>
<l n="329">τῶν ὁ μὲν ἀργυρέοις νώτοις καὶ γαστέρι λευκῇ</l>
<l n="330">παμφαίνει, δνοφερὸς δὲ μόνων ἄκρα νείατα ταρσῶν· </l>
<l n="331">ὅν τινες ἰκτῖνον πολιότριχα φῶτες ἔλεξαν.</l>
<l n="332">αὐτὰρ ὅ γε χροιῇσι μελαινομένῃσι πέφανται,</l>
<l n="333">μείων μὲν προτέροιο, τὸ δὲ σθένος οὐκ ἐπιδευής.</l>
<l n="334">θηρεύει δʼ ἔκπαγλον ἐπὶ πτώκεσσιν ὀρούων·</l>
<l n="335">πᾶσαί τʼ ἐκ μελέων ὀρθαὶ φρίσσουσιν ἔθειραι. </l>
<l n="336">Δηθάκι δʼ αὖτε λύκοι καὶ πορδαλίεσσι δαφοιναῖς</l>
<l n="337">εἰς εὐνὴν ἐπέλασσαν, ὅθεν κρατερόφρονα φῦλα,</l>
<l n="338">θῶες· ὁμοῦ δὲ φέρουσι διπλοῦν μεμορυγμένον ἄνθος,</l>
<l n="339">μητέρα μὲν ῥινοῖσι, προσώποις δʼ αὖ γενετῆρα.</l>
<pb id="p.142"/>
<l n="340">Τίγριδος αὖ μετέπειτα κλυτὸν δέμας ἀείδωμεν, </l>
<l n="341">τῆς οὐ τερπνότερον φύσις ὤπασε τεχνήεσσα</l>
<l n="342">ὀφθαλμοῖσιν ἰδεῖν θηρῶν μετὰ πουλὺν ὅμιλον.</l>
<l n="343">τόσσον δʼ ἐν θήρεσσι μέγʼ ἔξοχος ἔπλετο τίγρις,</l>
<l n="344">ὅσσον ἐν ἠερίοισι ταὼς καλὸς οἰωνοῖσι.</l>
<l n="345">πάντα μιν ἀθρήσειας ὀρέσβιον οἶα λέαιναν, </l>
<l n="346">νόσφι μόνου ῥινοῖο, τὸν αἰόλον ἐστεφάνωται,</l>
<l n="347">δαίδαλα πορφύροντα καὶ ἄνθεσι μαρμαίροντα.</l>
<l n="348">τοίην μὲν πυρόεσσαν ὑπὸ βλεφάροισιν ὀπωπαὶ</l>
<l n="349">μαρμαρυγὴν στράπτουσιν· ἀτὰρ δέμας ἔπλετο τοῖον,</l>
<l n="350">καρτερόν, εὔσαρκον· τοίη δολιχόσκιος οὐρή· </l>
<l n="351">τοῖα περὶ στομάτεσσι προσώπατα· τοῖον ὕπερθε</l>
<l n="352">νεύει ἐπισκύνιον· τοῖοι σελαγεῦσιν ὀδόντες.</l>
<l n="353">ὠκυτέρη τελέθει δὲ θοῶν πανυπείροχα θηρῶν·</l>
<l n="354">αὐτῷ γάρ τε θέειν ἰκέλη Ζεφύρῳ γενετῆρι·</l>
<l n="355">οὔτι γε μὴν γενετῆρι· τίς ἂν τάδε πιστώσαιτο, </l>
<l n="356">θῆρες ὅτι δμηθεῖεν ὑπʼ ἠέρι νυμφευτῆρι;</l>
<l n="357">ἔπλετο γὰρ κείνη κενεὴ φάτις, ὡς τόδε φῦλον</l>
<l n="358">θῆλυ πρόπαν τελέθει καὶ ἀδέμνιον ἄρσενός ἐστι·</l>
<l n="359">δηθάκι γάρ κεν ἴδοις πολυανθέα καλὸν ἀκοίτην·</l>
<l n="360">ῥεῖα γὰρ οὐκ ἂν ἕλοις· δὴ γάρ τε λιπὼν ἑά τέκνα </l>
<l n="361">ἐμμενέως φεύγει, θηρήτορας εὖτʼ ἂν ἴδηται·</l>
<l n="362">ἡ δʼ ἕπεται σκύμνοισιν ἀνιάζουσά τε θυμόν,</l>
<l n="363">χάρμα μέγʼ ἀγρευτῆρσι, πρὸς ἄρκυας ἰθὺς ἱκάνει.</l>
<l n="364">Κάπρος ἐνυαλίοις δὲ μέγʼ ἔξοχος ἐν θήρεσσιν</l>
<pb id="p.144"/>
<l n="365">εὐνὰς μὲν ποθέει πυμάτοις ἐνὶ βένθεσι κρημνῶν, </l>
<l n="366">ἔξοχα δὲ στυγέει δοῦπον πολυηχέα θηρῶν.</l>
<l n="367">θηλυτέρῃ δʼ ἀλίαστος ἐφορμαίνων ἀλάληται</l>
<l n="368">καὶ μάλʼ ἐρωμανέων σφριγᾷ· κατὰ δʼ αὐχένος ὀρθαὶ</l>
<l n="369">φρίσσουσι τρίχες, οἶα περισσολόφων πηλήκων,</l>
<l n="370">ἀφρὸν ἀποσταλάει δὲ κατὰ χθονός· αὐτὰρ ὀδόντων </l>
<l n="371">ἕρκος ἐπικροτέει λευκόχροον ἄσθματι θερμῷ·</l>
<l n="372">καὶ χόλος ἀμφὶ γάμοισι πολὺ πλέον ἠέπερ αἰδώς.</l>
<l n="373">θηλυτέρη δʼ εἴ μίν κεν ὑποπτήξασα μένῃσιν,</l>
<l n="374">ἔσβεσε πάντα χόλον, κατὰ δʼ εὔνασε θηρὸς ἐρωήν·</l>
<l n="375">εἰ δέ κʼ ἀνηναμένη φεύγῃ φιλοτήσιον εὐνήν, </l>
<l n="376">αὐτίκʼ ὀρινόμενος θερμῷ πυρόεντι μύωπι</l>
<l n="377">ἢ γάμον ἐξετέλεσσεν ἀνάγκῃ, ἶφι δαμάσσας,</l>
<l n="378">ἢ νέκυν ἐν κονίῃσι βάλεν, γενύεσσιν ὀρούσας.</l>
<l n="379">ἔστι δέ τις κάπροιο φάτις πέρι λευκὸν ὀδόντα</l>
<l n="380">λάθριον ἐντὸς ἔχειν μαλερὴν πυρόεσσαν ἐνιπήν. </l>
<l n="381">σῆμα δʼ ἐφημερίοισιν ἀριφραδὲς ἐρρίζωται·</l>
<l n="382">ὁππότε γὰρ πολύς ὄχλος ἐπήτριμος ἀγρευτήρων</l>
<l n="383">σὺν κυσὶν εὐτόλμοισι ποτὶ χθόνα θῆρα βάλωνται,</l>
<l n="384">αἰχμῇσιν δολιχῇσιν ἐπασσύτερον δαμάσαντες,</l>
<l n="385">δὴ τότʼ ἀπʼ αὐχένος εἴ τις ἀειράμενος τρίχα λεπτὴν </l>
<l n="386">θηρὸς ἔτʼ ἀσθμαίνοντος ἐνιχρίμψειεν ὀδόντι,</l>
<l n="387">αἶψα μάλα σφαιρηδὸν ἀνέδραμεν αἰθομένη θρίξ.</l>
<l n="388">καὶ δʼ αὐτοῖσι κύνεσσιν ἐπὶ πλευρῇς ἑκάτερθεν,</l>
<l n="389">ἔνθα συὸς γενύων πέλασαν αἴθωνες ὀδόντες,</l>
<l n="390">ἴχνια πυρσευθέντα διὰ ῥινοῖο τέτανται. </l>
<l n="391">Ὑστρίγγων δʼ οὔπω τι πέλει κατὰ δάσκιον ὕλην</l>
<l n="392">ῥίγιον εἰσιδέειν οὔτʼ ἀργαλεώτερον ἄλλο·</l>
<pb id="p.146"/>
<l n="393">τῶν ἤτοι μέγεθος μὲν ὁποῖα λύκοισι δαφοινοῖς,</l>
<l n="394">βαιόν, ὀλιζότερον, κρατερὸν δέμας, ἀμφὶ δὲ ῥινὸς</l>
<l n="395">τρηχείαις λασίαισι πέριξ πέφρικεν ἐθείραις, </l>
<l n="396">ὁπποίαις θωρήξατʼ ἐχίνων αἰόλα φῦλα.</l>
<l n="397">ἀλλʼ ὅτε μιν σεύωσιν ἀρείονες ἔξοχα θῆρες,</l>
<l n="398">δὴ τότʼ ἐμήσατο τοῖα· θοὰς ἔφριξεν ἐθείρας</l>
<l n="399">καί τʼ ὀπίσω νώτοισιν ἀκαχμένον ὠκυπέτῃσιν</l>
<l n="400">ἰθὺς ἀκοντίζει μαλερὸν βέλος· ἀμφότερον δὲ </l>
<l n="401">φεύγει τʼ ἐμμενέως καὶ ἀλευόμενος πολεμίζει.</l>
<l n="402">δηθάκις ἔκτεινεν κύνα κάρχαρον· ὧδέ κε φαίης</l>
<l n="403">αἰζηὸν τόξων δεδαηκότα τοξεύεσθαι.</l>
<l n="404">τοὔνεκεν ὁππότε μιν θηρήτορες ὠπήσωνται,</l>
<l n="405">οὔτι κύνας μεθιᾶσι, δόλον δʼ ἐπετεκτήναντο, </l>
<l n="406">τὸν μετέπειτʼ ἐρέω, θηρῶν φόνον ὁππότʼ ἀείδω.</l>
<l n="407">ἰχνεύμων βαιὸς μέν, ἀτὰρ μεγάλοισιν ὁμοίως</l>
<l n="408">μέλπεσθαι θήρεσσι πανάξιος εἵνεκα βουλῆς</l>
<l n="409">ἀλκῆς τε κρατερῆς ὑπὸ νηπεδανοῖσι μέλεσσιν.</l>
<l n="410">ἦ γάρ τοι κέρδεσσι κατέκτανε διπλόα φῦλα, </l>
<l n="411">ἑρπηστῆρας <note n="1" place="unspecified" anchored="yes">
<foreign lang="greek">ἑρπυστῆρας</foreign> KM.</note>ὄφεις καὶ ἀργαλέους κροκοδείλους,</l>
<l n="412">κείνους Νειλῴους, φόνιον γένος· ὁππότε γάρ τις</l>
<l n="413">θηρῶν λευγαλέων εὕδῃ τρίστοιχα πετάσσας</l>
<pb id="p.148"/>
<l n="414">χείλεα καὶ χάος εὐρὺ καὶ ἄσπετον αἰόλον ἕρκος,</l>
<l n="415">δή ῥα τότʼ ἰχνεύμων δολίην ἐπὶ μῆτιν ὑφαίνων </l>
<l n="416">λοξοῖς ὀφθαλμοῖσιν ἀπείρονα θῆρα δοκεύει,</l>
<l n="417">εἰσόκε τοι βαθὺν ὕπνον ἐπὶ φρεσὶ πιστώσηται·</l>
<l n="418">αἶψα δʼ ἄρʼ ἐν ψαμάθοισι καὶ ἐν πηλοῖσιν ἐλυσθεὶς</l>
<l n="419">ῥίμφʼ ἔθορεν, πυλεῶνα διαπτάμενος θανάτοιο</l>
<l n="420">τολμηρῇ κραδίῃ, διὰ δʼ εὐρέος ἤλυθε λαιμοῦ. </l>
<l n="421">αὐτὰρ ὅ γʼ ἐξ ὕπνου βαρυαέος ἔγρετο δειλός,</l>
<l n="422">καὶ κακὸν ἐν λαγόνεσσι φέρων τόσον ἀπροτίελπτον,</l>
<l n="423">πάντῃ μαινόμενος καὶ ἀμήχανος ἀμφαλάληται,</l>
<l n="424">ἄλλοτε μὲν ποτὶ τέρματʼ ἰὼν μυχάτου ποταμοῖο,</l>
<l n="425">ἄλλοτε δʼ αὖ ψαμάθοισι κυλινδόμενος ποτὶ χέρσον, </l>
<l n="426">ἄγριον ἀσθμαίνων, στρωφώμενος ἀμφʼ ὀδύνῃσιν.</l>
<l n="427">αὐτὰρ ὅ γʼ οὐκ ἀλέγει, γλυκερῇ δʼ ἐπιτέρπετʼ ἐδωδῇ·</l>
<l n="428">ἥπατι δʼ ἄγχι μάλιστα παρήμενος εἰλαπινάζει·</l>
<l n="429">ὀψὲ δέ τοι προλιπὼν κενεὸν δέμας ἔκθορε θηρός.</l>
<l n="430">ἰχνεῦμον μέγα θαῦμα, <note n="1" place="unspecified" anchored="yes">u.i. mega/qume.</note> μεγασθενές, αἰολόβουλε, </l>
<l n="431">ὅσσην τοι κραδίη τόλμαν χάδεν. ὅσσον ὑπέστης,</l>
<l n="432">ἀγχίμολον θανάτοιο τεὸν δέμας ἀμφὶς ἐρείσας.</l>
<l n="433">ἀσπίδα δʼ ἰοφόρον τοίαις ἐδαμάσσατο βουλαῖς.</l>
<l n="434">πᾶν δέμας ἐν ψαμάθοισι καλύψατο θῆρα δοκεύων,</l>
<l n="435">νόσφι μόνης οὐρῆς τε καὶ ὀφθαλμῶν πυροέντων· </l>
<l n="436">οὐρή οἱ δολιχὴ γὰρ ὀφιονέη τε τέτυκται,</l>
<l n="437">ἄκροισιν κεφαληδὸν ἐειδομένοισι κορύμβοις,</l>
<pb id="p.150"/>
<l n="438">ἄντα μελαινομένη, θηρῶν φολίδεσσιν ὁμοίη.</l>
<l n="439">τὴν δʼ ὅτε φυσιόωσαν ἔχιν ψολόεσσαν ἴδηται,</l>
<l n="440">ἀντία γυρώσας προκαλέσσατο θῆρα δαφοινήν. </l>
<l n="441">ἀσπὶς δʼ ἰοφόρον πέλας ἀντήειρε κάρηνον,</l>
<l n="442">στήθεά τʼ εὔρυνε, στυφελόν θʼ ὑπέσηρεν ὀδόντα,</l>
<l n="443">μαρναμένη γενύεσσιν ἐτώσια λευγαλέῃσιν.</l>
<l n="444">ἀλλʼ οὐκ ἰχνεύμων τότʼ ἀρήϊος ἐν ψαμάθοισι</l>
<l n="445">δηθύνει, πικρῶν δὲ θορὼν ἐδράξατο λαιμῶν, </l>
<l n="446">δαρδάπτει τε γένυσσιν ἑλισσομένην ἑκάτερθε,</l>
<l n="447">καὶ νέκυν αὐτίκʼ ἔθηκʼ ἀποφώλιον ἐκπτύουσαν</l>
<l n="448">πευκεδανὸν θανάτοιο φίλον, ζαμενῆ χόλον, ἰόν.</l>
<l n="449">ναὶ μὴν αἰολόβουλος ἐπʼ ἀγραύλοισι μάλιστα</l>
<l n="450">θηρσὶ πέλει κερδώ, μάλʼ ἀρήϊος ἐν πραπίδεσσι· </l>
<l n="451">καὶ πινυτὴ ναίει πυμάτοις ἐνὶ φωλειοῖσιν,</l>
<l n="452">ἑπταπύλους οἴξασα δόμους τρητάς τε καλιὰς</l>
<l n="453">τηλόθʼ ἀπʼ ἀλλήλων, μή μιν θηρήτορες ἄνδρες</l>
<l n="454">ἀμφὶ θύρῃ λοχόωντες ὑπὸ βροχίδεσσιν ἄγωνται·</l>
<l n="455">ἀργαλέη γενύεσσι καὶ ἀντία δηρίσασθαι </l>
<l n="456">θηρσί τʼ ἀρειοτέροισι καὶ ἀγρευτῆρσι κύνεσσιν.</l>
<l n="457">εὖτε δὲ χεῖμα πέλει κρυερὸν βόσιός τε χατίζει,</l>
<l n="458">γυμναὶ δʼ ἡμερίδες περὶ βότρυσιν ἰνδάλλονται,</l>
<l n="459">δὴ τότε καὶ θηρᾶν <note n="1" place="unspecified" anchored="yes">qh/ran or qh/rhn or qh=ra Mss.</note> πικρὴν ἐπὶ μῆτιν ὑφαίνει,</l>
<l n="460">οἰωνούς τε δόλοισιν ἑλεῖν καί τέκνα λαγωῶν. </l>
<pb id="p.152"/>
<l n="461">ἔννεπέ μοι κἀκεῖνα, πολύθροε Μοῦσα λιγεῖα,</l>
<l n="462">μικτὰ φύσιν θηρῶν, διχόθεν κεκερασμένα, φῦλα,</l>
<l n="463">πόρδαλιν αἰολόνωτον ὁμοῦ ξυνήν τε κάμηλον.</l>
<l n="464">Ζεῦ πάτερ, ὅσσα νόησας, ὅσʼ εἴδεα νῶϊ φύτευσας,</l>
<l n="465">ὅσσα βροτῖσιν ὄπασσας, ὅσʼ εἰναλίοις νεπόδεσσιν. </l>
<l n="466">ὅς τόδʼ ἐμήσαο πάγχυ καμήλων αἰόλον εἶδος,</l>
<l n="467">ἀμφιέσας ῥινοῖσιν ἀναιδέσι πορδαλέοισι</l>
<l n="468">φαίδιμον, ἱμερόεν, τιθασὸν γένος ἀνθρώποισι.</l>
<l n="469">δειρή οἱ ταναή, στικτὸν δέμας, οὔατα βαιά,</l>
<l n="470">ψιλὸν ὕπερθε κάρη, δολιχοὶ πόδες, εὐρέα ταρσά, </l>
<l n="471">κώλων δʼ οὐκ ἴσα μέτρα, πόδες τʼ οὐ πάμπαν ὁμοῖοι,</l>
<l n="472">ἀλλʼ οἱ πρόσθεν ἔασιν ἀρείονες, ὑστάτιοι δὲ</l>
<l n="473">πολλὸν ὀλιζότεροι, κατά τʼ ὀκλάζουσιν ὁμοῖοι.</l>
<l n="474">ἐκ δὲ μέσης κεφαλῆς δίδυμον κέρας ἰθὺς ὀρούει,</l>
<l n="475">οὔ τι κέρας κερόεν, παρὰ δʼ οὔατα μεσσόθι κόρσης </l>
<l n="476">ἀβληχραὶ κροτάφοισιν ἐπαντέλλουσι κεραῖαι·</l>
<l n="477">ἄρκιον, ὡς ἐλάφοιο, τέρεν στόμα, λεπταλέοι τε</l>
<l n="478">ἐντὸς ἐρηρέδαται γαλακόχροες <note n="1" place="unspecified" anchored="yes">galako/xroes Editor coll. Callim. IIec. I. 4. 3: galakto/xroes (galokt-DE) MSS.</note> ἀμφὶς ὀδόντες·</l>
<l n="479">αἴγλην παμφανόωσαν ἀπαστράπτουσιν ὀπωπαί.</l>
<l n="480">οὐρὴ δʼ αὖτʼ ἐλαχεῖα, θοαῖς ἅτε δορκαλίδεσσιν, </l>
<l n="481">ἄκραισιν μετόπισθε μελαινομένῃσιν ἐθείραις.</l>
<pb id="p.154"/>
<l n="482">ναὶ μὴν ἄλλο γένεθλον ἐμοῖς ἴδον ὀφθαλμοῖσιν</l>
<l n="483">ἀμφίδυμον, μέγα θαῦμα, μετὰ στρουθοῖο κάμηλον·</l>
<l n="484">τὴν ἔμπης κούφοις μεταρίθμιον οἰωνοῖσι</l>
<l n="485">καὶ πτερόεσσαν ἐοῦσαν ἐμαὶ μέλψουσιν ἀοιδαί, </l>
<l n="486">οὕνεκεν ἡμετέρης μιν ἕλεν νόμος αἰόλος ἄγρης.</l>
<l n="487">οὔτε γὰρ ὀρνίθων σφε δαμάσσατο δήϊος ἰξός,</l>
<l n="488">οὔτε διηερίην δόνακες πατέοντες ἀταρπόν.</l>
<l n="489">ἀλλʼ ἵπποι σκύλακές τε θοοὶ καὶ ἀείδελα δεσμά.</l>
<l n="490">τῆς ἤτοι μέγεθος μὲν ὑπέρβιον, ὅσσον ὕπερθε </l>
<l n="491">νώτοις εὐρυτάτοισι φέρειν νεοθηλέα κοῦρον·</l>
<l n="492">καὶ πόδες ὑψιτενεῖς, ἴκελοι νωθροῖσι καμήλοις,</l>
<l n="493">ὁπποῖον θαμινῇσιν ἀρηράμενοι φολίδεσσι</l>
<l n="494">σκληρῇς ἄχρι διπλῆς ἐπιγουνίδος· ὕψι δʼ ἀείρει</l>
<l n="495">βαιὴν μὲν κεφαλήν, πολλὴν δὲ τανύτριχα δειρὴν </l>
<l n="496">κυανέην· κείνῃσι πολὺ πτερόν· οὐ μὲν ὕπερθεν <note n="1" place="unspecified" anchored="yes">After 496 all MSS. insert C. iv. 74-76</note>
</l>
<l n="497">ἠέρος ὑψιπόροισιν ἐπιπλώουσι κελεύθοις,</l>
<l n="498">ἀλλʼ ἔμπης θείειν ποσσὶ κραιπνοὶ τελέθουσαι</l>
<l n="499">αὐτοῖσιν φορέουσιν ἴσον τάχος οἰωνοῖσιν.</l>
<l n="500">οὐδὲ μὲν ὀρνίθεσσιν ὁμοίϊος ἀμβαδὸν εὐνή, </l>
<l n="501">Βάκτριον οἷα δὲ φῦλον ἔχουσιν ἀπόστροφα λέκτρα·</l>
<pb id="p.156"/>
<l n="502">τίκτει δʼ ἄπλετον ᾠόν, ὅσον χαδέειν τόσον ὄρνιν,</l>
<l n="503">κυκλόσε λαϊνέοις θωρησσόμενον κελύφεσσι.</l>
<l n="504">πτῶκας ἀείδωμεν, θήρης ἐρίδωπον ὀπώρην.</l>
<l n="505">σῶμα πέλει τυτθόν, λάσιον, δολιχώτατον οὖας, </l>
<l n="506">βαιὸν ὕπερθε κάρη, βαιοὶ πόδες, οὐκ ἴσα κῶλα·</l>
<l n="507">χροιὴν δʼ ἀμφιέσαντʼ ἀνομοίϊον· οἱ μὲν ἔασι</l>
<l n="508">κυάνεοι δνοφεροί τε μελάμβωλον κατʼ ἄρουραν,</l>
<l n="509">ξανθοὶ δʼ αὖθʼ ἕτεροι πεδίων ἐπὶ μιλτοπαρῄων·</l>
<l n="510">αὐτὰρ ἐρίγληνοι χαροπὸν στράπτουσιν ὀπωπαὶ </l>
<l n="511">κανθὸν ἀγρυπνίῃ κεκορυθμένον· οὔποτε γὰρ δὴ</l>
<l n="512">ὕπνον ἐπὶ βλεφάροισιν ἀποβρίξαντες ἕλοντο,</l>
<l n="513">δειδιότες θηρῶν τε βίην μερόπων τε θοὸν κῆρ·</l>
<l n="514">νυκτὶ δέ τʼ ἐγρήσσουσι καὶ ἐς φιλότητα μέλονται·</l>
<pb id="p.158"/>
<l n="515">νωλεμὲς ἱμείρουσι γάμων, ἔτι δʼ ἔγκυοι οὖσαι <note n="1" place="unspecified" anchored="yes">e)ggu\s e)ou=sai MSS.: corr. Turnebus.</note>
</l>
<l n="516">οὔποτʼ ἀναίνονται πόσιος πολύθουρον ἐρωήν,</l>
<l n="517">οὐδʼ ὅτε γαστρὶ φέρωσι πολύσπορον ὠκὺν ὀϊστόν·</l>
<l n="518">ἔξοχα γὰρ τόδε φῦλον, ὅσʼ ἄπλετος ἔτραφεν αἶα,</l>
<l n="519">πουλυγόνον τελέθει· τὸ μὲν ἄρ ποθι νηδύος ἐκτὸς</l>
<l n="520">ἔμβρυον ἐκθρώσκει τετελεσμένον, ἄλλο δʼ ἔσωθεν </l>
<l n="521">νόσφι τριχὸς φορέει, τὸ δʼ ἄρʼ ἡμιτέλεστον ἀέξει,</l>
<l n="522">ἄλλο δʼ ἄναρθρον ἔχει θορόεν βρέφος ὠπήσασθαι·</l>
<l n="523">ἑξείης τίκτει δέ, καὶ οὔποτε θῆλυς ἀναιδὴς</l>
<l n="524">λήθετο μαχλοσύνης· τελέει δʼ ὅσα θυμὸς ἀνώγει,</l>
<l n="525">οὐδʼ αὐταῖς ὠδῖσιν ἀνηναμένη Κυθέρειαν. </l>
<pb id="p.160"/>
</div1>
<div1 type="book" n="4">
<l n="1">εἴδεα μὲν τόσα θηρσί, τόσαι δʼ ἀνὰ δάσκιον ὕλην</l>
<l n="2">νυμφίδιοι φιλότητες ὁμήθειαί τε πέλονται</l>
<l n="3">ἔχθεά τε κρυεροί τε μόθοι νόμιοί τε χαμεῦναι.</l>
<l n="4">τλησιπόνων δʼ ἀνδρῶν χρέος ἄπλετον ἀείδωμεν,</l>
<l n="5">ἀμφότερον κρατερόν τε μένος καὶ ἐπίφρονα βουλὴν </l>
<l n="6">κέρδεά τʼ αἰολόβουλα πολυφράστοις τε δόλοισι</l>
<l n="7">φραξαμένην κραδίην· ἦ γάρ τε πρὸς ἄγρια φῦλα</l>
<l n="8">μάρναται, οἷσι θεὸς σθένος ὤπασε καὶ μένος ἠῢ</l>
<l n="9">καὶ φρένας οὐδʼ αὐτῶν πολὺ μείονας ἀγρευτήρων.</l>
<l n="10">ἤθεα <note n="1" place="unspecified" anchored="yes">ei)/dea Brunck.</note> πολλὰ πέλει κλειτῆς πολυαρκέος <note n="2" place="unspecified" anchored="yes">polua/rkuos or poluerke/os Brodaeus.</note> ἄγρης, </l>
<l n="11">ἄρμενα καὶ θήρεσσι καὶ ἔθνεσιν ἠδὲ χαράδραις,</l>
<l n="12">μυρία· τίς κεν ἅπαντα μιῇ φρενὶ χωρήσειεν</l>
<l n="13">εἰπέμεναι κατὰ μοῖραν ὑπʼ εὐκελάδοισιν ἀοιδαῖς;</l>
<l n="14">τίς δʼ ἂν πάντʼ ἐσίδοι; τίς δʼ ἄν τόσον ὠπήσαιτο</l>
<l n="15">θνητὸς ἐών; μοῦνοι δὲ θεοὶ ῥέα πάνθʼ ὁρόωσιν. </l>
<l n="16">αὐτὰρ ἐγὼν ἐρέω τά τʼ ἐμοῖς ἴδον ὀφθαλμοῖσι,</l>
<l n="17">θήρην ἀγλαόδωρον ἐπιστείχων ξυλόχοισιν,</l>
<l n="18">ὅσσα τʼ ἀπʼ ἀνθρώπων ἐδάην, τοῖσιν τὰ μέμηλεν,</l>
<l n="19">αἰόλα παντοίης ἐρατῆς μυστήρια τέχνης,</l>
<l n="20">ἱμείρων τάδε πάντα Σεουήρου Διὸς υἱῷ </l>
<pb id="p.162"/>
<l n="21">ἀείδειν· σὺ δέ, πότνα θεά, παγκοίρανε θήρης,</l>
<l n="22">εὐμενέουσα θοῇ βασιληΐδι λέξον ἀκουῇ,</l>
<l n="23">ὄφρα τεῶν ἔργων προμαθὼν ὀαρίσματα πάντα</l>
<l n="24">θηροφονῇ, μακαριστὸς ὁμοῦ παλάμῃ καὶ ἀοιδῇ.</l>
<l n="25">θηρῶν οἱ μὲν ἔασιν ἐπίφρονες, αἰολόβουλοι, </l>
<l n="26">ἀλλὰ δέμας βαιοί· τοὶ δʼ ἔμπαλιν ἀλκήεντες,</l>
<l n="27">βουλὴν δʼ ἐν στήθεσσιν ἀνάλκιδες· οἱ δʼ ἄρʼ ὁμαρτῇ</l>
<l n="28">καὶ κραδίην δειλοὶ καὶ γυῖα πέλουσʼ ἀμενηνοί,</l>
<l n="29">ἀλλὰ πόδεσσι θοοί· τοῖσιν δὲ θεὸς πόρε πάντα,</l>
<l n="30">βουλὴν κερδαλέην, κρατερὸν δέμας, ὠκέα γοῦνα. </l>
<l n="31">γιγνώσκουσι δʼ ἕκαστος ἑῆς φύσιος κλυτὰ δῶρα,</l>
<l n="32">ἔνθʼ ὀλιγοδρανέες τε καὶ ἔνθα πέλουσι δαφοινοί.</l>
<l n="33">οὐκ ἔλαφος κεράεσσι θρασύς, κεράεσσι δὲ ταῦρος·</l>
<l n="34">οὐ γενύεσσιν ὄρυξ κρατερός, γενύεσσι λέοντες·</l>
<l n="35">οὐ ποσὶ ῥινόκερως πίσυνος, πόδες ὅπλα λαγωῶν· </l>
<l n="36">πόρδαλις οἶδʼ ὀλοὴ παλαμάων λοίγιον ἰόν,</l>
<l n="37">καὶ σθένος αἰνὸς ὄϊς μέγα λαϊνέοιο μετώπου,</l>
<l n="38">καὶ κάπρος μένος οἶδεν ἑῶν ὑπέροπλον ὀδόντων.</l>
<l n="39">ὅσσαι μέν νυν ἔασιν ἐπακτήρεσσι δαφοινοῖς</l>
<l n="40">μουναδὸν ἐν σκοπέλοισι προμήθειαί τε πάγαι τε, </l>
<l n="41">κεκριμένας φράσομεν θήρας ἐπὶ θηρσὶν ἑκάστοις·</l>
<l n="42">ξυνὰ δέ θʼ ὅσσα πέλουσιν, ὁμοίης ἔλλαχεν ᾠδῆς.</l>
<l n="43">ξυνὰ θηροσύναι τε λίνων ξυναί τε ποδάγραι·</l>
<pb id="p.164"/>
<l n="44">ξυνὰ δέ τʼ ἀνθρώποισι ποδωκέα πάντα γένεθλα</l>
<l n="45">ἵπποις ἠδὲ κύνεσσι διωκέμεν· ἄλλοτε δʼ αὖτε </l>
<l n="46">καὶ μούνοις ἵπποισι κυνῶν ἄτερ ἰθὺς ἐλαύνειν·</l>
<l n="47">ἵπποισιν κείνοισιν, ὅσοι περὶ Μαυρίδα γαῖαν</l>
<l n="48">φέρβοντʼ, ἢ Λιβύεσσιν· ὅσοι μὴ κάρτεϊ χειρῶν</l>
<l n="49">ἄγχονται ψαλίοισι βιαζομένοιο χαλινοῦ,</l>
<l n="50">πείθονται δὲ λύγοισιν, ὅπη βροτὸς ἡγεμονεύει. </l>
<l n="51">τοὔνεκεν ἱππελάται κείνων ἐπιβήτορες ἵππων</l>
<l n="52">ἠδὲ κύνας λείπουσι φίλους πίσυνοί τʼ ἐλόωσιν</l>
<l n="53">ἵπποις ἠελίου τε βολῇ καὶ νόσφιν ἀρωγῶν.</l>
<l n="54">ξυνὸν ἀκοντίζειν δὲ καὶ ἀντία τοξάζεσθαι</l>
<l n="55">θῆρας ἀρειοτέρους, τοί τʼ ἀνδράσιν ἶφι μάχονται. </l>
<l n="56">ἐς δὲ λίνον χρειὼ στέλλειν οἰήϊα θήρης,</l>
<l n="57">καὶ πνοιὴν ἀνέμου φεύγειν ἄνεμόν τε δοκεύειν.</l>
<pb id="p.166"/>
<l n="58">οἷα δὲ ποντοπόρων ἀκάτων ἐπιβήτορες ἄνδρες</l>
<l n="59">ἑζόμενοι πρύμνῃσι, νεῶν ἐφέποντες ὀχῆας,</l>
<l n="60">ἠέρα παπταίνουσι καὶ ἀργεστῇσι Νότοισι </l>
<l n="61">πειθόμενοι τανύσαντο λινοπτερύγων ὅπλα νηῶν·</l>
<l n="62">ὧδε καὶ ἐν τραφερῇ κέλομαι θηρήτορας ἄνδρας</l>
<l n="63">παπταίνειν ἑκάτερθεν ἐπιπνείοντας ἀήτας,</l>
<l n="64">ὄφρα λινοστατέωσι βοηλατέωσί <note n="1" place="unspecified" anchored="yes">v.l. broxhlate/wsi.</note> τε πάντῃ</l>
<l n="65">αὔραις ἀντιάσαντες· ἐπεὶ μάλα θήρεσι πᾶσιν </l>
<l n="66">ὀξύταται ῥινῶν ὀσφρήσιες· εἰ δὲ φράσαιντο</l>
<l n="67">ἢ σταλίκων ὀδμὴν ἢ πεπταμένοιο λίνοιο,</l>
<l n="68">ἔμπαλιν ἰθύνουσιν, ἐπιστροφάδην δὲ φέβονται</l>
<l n="69">αὐτοῖς ἄντα βροτοῖσι, πόνον δʼ ἅλιον θέσαν ἄγρης.</l>
<l n="70">τῷ μοι παπταίνοιεν ἐπαιγίζοντας ἀήτας </l>
<l n="71">θηροφόνοι, στάλικάς τε λινοστασίην τʼ ἐφέποιεν</l>
<l n="72">ἀντιπέρην ἀνέμοιο βολῆς· ὄπιθεν δʼ ἐλάοιεν</l>
<l n="73">ἐς Νότον αἰθρήεντος ἐγειρομένου Βορέαο·</l>
<l n="74">ἐς δὲ Βορῆν σαλαγεῦντος ἐπὶ δροσεροῖο Νότοιο·</l>
<l n="75">Εὔρου δʼ ἱσταμένοιο θέειν Ζεφυρίτισιν αὔραις· </l>
<l n="76">κινυμένου Ζεφύρου δὲ θοῶς εἰς Εὖρον ἐλαύνειν.</l>
<l n="77">ἀλλὰ σύ μοι πρώτιστα λεόντων ἔξοχον ἄγρην</l>
<l n="78">ἐν θυμῷ βάλλοιο καὶ ἀνδρῶν ἄλκιμον ἦτορ.</l>
<l n="79">χῶρον μὲν πρώτιστον ἐπεφράσσαντο κιόντες,</l>
<l n="80">ἔνθα περὶ σπήλυγγας ἐρίβρομος ἠΰκομος λῖς </l>
<l n="81">ἐνδιάει, μέγα δεῖμα βοῶν αὐτῶν τε νομήων·</l>
<l n="82">θηρὸς δʼ αὖ μετέπειτα πελώριον ὠπήσαντο</l>
<l n="83">ἴχνεσι τριβομένοισιν ἀταρπιτόν, ᾗ ἔνι πολλὸς </l>
<l n="84">λαρὸν πιόμενος ποταμηπόρος ἰθὺς ὁδεύει.</l>
<pb id="p.168"/>
<l n="85">ἔνθʼ ἤτοι βόθρον μὲν ἐΰδρομον ἀμφὶς ὄρυξαν, </l>
<l n="86">εὐρὺν καὶ περίμετρον· ἀτὰρ μεσάτῃ ἐνὶ τάφρῳ</l>
<l n="87">κίονα δειμάσθην μέγαν, ὄρθιον, ὑψικόλωνον·</l>
<l n="88">τοῦ δʼ ἄπο μὲν κρεμάσαντο μετήορον αὖ ἐρύσαντες</l>
<l n="89">ἀρνειὸν νεογιλὸν ὑπʼ ἀρτιτόκοιο τεκούσης·</l>
<l n="90">ἔκτοθε δʼ αὖ βόθροιο περίτροχον ἐστεφάνωσαν </l>
<l n="91">αἱμασιήν, πυκάσαντες ἐπασσυτέροις μυλάκεσσιν,</l>
<l n="92">ὄφρα κε μὴ πελάσας δολερὸν χάος ἀθρήσειε·</l>
<l n="93">καί ῥʼ ὁ μὲν ὑψικρεμὴς ὑπομάζιος ἀμνὸς ἀϋτεῖ·</l>
<l n="94">τοῦ δέ τε πειναλέην κραδίην ἐπάταξεν ἰωή·</l>
<l n="95">μαιόμενος δʼ ἴθυσε, φίλον κεχαρημένος ἦτορ, </l>
<l n="96">ἴχνος ἐπισπέρχων βληχῆς ἠδʼ ἔνθα καὶ ἔνθα</l>
<l n="97">παπταίνων πυρόεν· τάχα δʼ ἤλυθεν ἄγχι δόλοιο,</l>
<l n="98">ἀμφί τε δινεῖται, κρατερὸς δέ ἑ λιμὸς ὀρίνει.</l>
<l n="99">αὐτίκα δʼ αἱμασιὴν μὲν ὑπέρθορε γαστρὶ πιθήσας,</l>
<l n="100">δέκτο δέ μιν χάος εὐρὺ περιστεφές, οὐδʼ ἐνόησεν, </l>
<l n="101">ὡς ἐπὶ βυσσὸν ἵκανεν ἀνωΐστοιο βερέθρου·</l>
<l n="102">παντόσε δινεῖται δὲ παλίσσυτος αἰὲν ὀρούων,</l>
<l n="103">ὁπποῖος περὶ νύσσαν ἀεθλοφόρος θοὸς ἵππος,</l>
<l n="104">ἀγχόμενος παλάμῃσι καὶ ἡνιόχοιο χαλινῷ.</l>
<l n="105">οἱ δʼ ἄρʼ ἀπὸ σκοπιῆς τηλαυγέος ἀθρήσαντες </l>
<l n="106">ἀγρευτῆρες ὄρουσαν, ἐριτμήτοισι δʼ ἱμᾶσι</l>
<l n="107">δησάμενοι καθιᾶσιν ἐΰστροφα τυκτὰ μέλαθρα,</l>
<l n="108">ὀπταλέον κἀκεῖσε δόλον κρύψαντες ἐδωδῆς·</l>
<l n="109">αὐτὰρ ὅ γʼ ἐκ βόθροιο δοκεύμενος αὐτίκʼ ἀλύξειν</l>
<l n="110">ἔνθὁ??ʼε καγχαλόων· παρὰ δʼ οὐκέτι νόστος ἕτοιμος· </l>
<l n="111">ὧδε μὲν ἀμφὶ χυτὴν Λιβύων πολυδίψιον αἶαν.</l>
<l n="112">αὐτὰρ ἐϋρρείταο παρʼ ὄχθαις Εὐφρήταο</l>
<l n="113">ἵππους μὲν χαροποὺς μεγαλήτορας ἀρτύνονται</l>
<pb id="p.170"/>
<l n="114">θήρειον ποτὶ μῶλον· ἐπεὶ χαροποὶ γεγάασι</l>
<l n="115">κραιπνότατοι θείειν καὶ ἀναιδέες ἶφι μάχεσθαι </l>
<l n="116">καὶ μοῦνοι τετλᾶσι λεόντων ἀντία βρυχήν·</l>
<l n="117">οἱ δʼ ἄλλοι τρειουσι καὶ ἀγκλίνουσιν ὀπωπάς,</l>
<l n="118">δειμαίνοντες ἄνακτος ἑοῦ πυριλαμπέα κανθόν,</l>
<l n="119">ὣς ἐφάμην καὶ πρόσθεν ἐν ἱππαλέοισιν ἀοιδαῖς.</l>
<l n="120">πεζοὶ δʼ ἐκτανύσαντο λίνοιο περίδρομον ἕρκος, </l>
<l n="121">ἄρκυας ἀσσυτέροις ἐπιδειμάμενοι σταλίκεσσι·</l>
<l n="122">τόσσον δʼ αὖθʼ ἑκάτερθεν ἐπιπρονένευκε κεραίη,</l>
<l n="123">ὅσσον ἐπημύει κέρας ἀρτιτόκοιο σελήνης.</l>
<l n="124">τρισσοὶ δʼ αὖ λοχόωσι λίνων ἔπι θηρητῆρες,</l>
<l n="125">εἷς μέσατος, δοιοὶ δʼ ἄρʼ ἐπʼ ἀκροτάτοισι κορύμβοις, </l>
<l n="126">ὁππόσον ἐκ μεσάτοιο γεγωνότος ἀμφοτέροισιν</l>
<l n="127">εἰσαΐειν ἑκάτερθε διπλῶν ἀκρόπτερα φωτῶν.</l>
<l n="128">οἱ δʼ ἄλλοι στήσαντο νόμῳ πολέμοιο δαφοινοῦ,</l>
<l n="129">φρυκτοὺς αὐσταλέους πυριλαμπέας ἀμφὶς ἔχοντες·</l>
<l n="130">ἀνδρῶν δʼ αὐτὸς ἕκαστος ἔχει σάκος ἐν χερὶ λαιῇ, </l>
<l n="131">ʽἁ̓σπίδος ἐν πατάγῳ θηρσὶν μέγα δεῖμα δαφοινοῖς·̓</l>
<l n="132">δεξιτερῇ δὲ φέρει πεύκης ἄπο δαιόμενον πῦρ·</l>
<l n="133">ἔξοχα γὰρ δείδοικε πυρὸς μένος ἠΰκομος λῖς,</l>
<l n="134">οὐδʼ ἐσιδεῖν τέτληκεν ἀταρμύκτοισιν ὀπωπαῖς.</l>
<l n="135">οἱ δʼ ὁπότʼ ἀθρήσωσι λεόντων ἄλκιμον ἦτορ, </l>
<l n="136">πάντες ὁμῶς ἱππῆες ἐπέσσυθεν, ἀμφὶ δὲ πεζοὶ</l>
<l n="137">ἕσπονται παταγεῦντες, ἀϋτὴ δʼ αἰθέρʼ ἱκάνει.</l>
<l n="138">θῆρες δʼ οὐ μίμνουσιν, ἐπιστροφάδην δὲ νέονται</l>
<l n="139">θυμὸν ὀδὰξ πρίοντες, ἀμυνέμεν οὐκ ἐθέλοντες.</l>
<l n="140">ὡς δʼ ἰχθῦς ἀνὰ νύκτα δολόφρονες ἀσπαλιῆες </l>
<l n="141">πρὸς βόλον ἰθύνουσι θοαῖς ἀκάτοισι φέροντες</l>
<pb id="p.172"/>
<l n="142">λαμπομένας δαΐδας· τοὶ δὲ τρείουσιν ἰδόντες</l>
<l n="143">ἔλλοπες, οὐδὲ μένουσιν ἑλισσομένην ἀμαρυγήν·</l>
<l n="144">ὣς καὶ θῆρες ἄνακτες ἐπιμύουσιν ὀπωπάς.</l>
<l n="145">καὶ τότε δειδιότες κτύπον ἀνδρῶν καὶ φλόγα πυρσῶν </l>
<l n="146">αὐτόματοι πλεκτῇσι λίνων λαγόνεσσι πέλασσαν.</l>
<l n="147">ἔστι δέ τις θήρης τρίτατος νόμος Αἰθιοπήων</l>
<l n="148">ἀκάματος, μέγα θαῦμα· τὸ δʼ ἀνέρες ἀλκήεντες</l>
<l n="149">Αἴθοπες ἠνορέῃ πίσυνοι πίσυρες τελέουσι. <note n="1" place="unspecified" anchored="yes">tele/qousi MSS.</note>
</l>
<l n="150">πλεκτὰ σάκη τεύχουσιν ἐϋστρέπτοισι λύγοισι </l>
<l n="151">καρτερὰ καὶ πλευρῇσι περίδρομα, κὰδ δὲ βοείας</l>
<l n="152">ἀζαλέας τανύουσιν ἐπʼ ἀσπίσιν ὀμφαλοέσσαις</l>
<l n="153">ἄλκαρ ἔμεν τʼ ὀνύχων βριαρῶν γενύων τε δαφοινῶν·</l>
<l n="154">αὐτοὶ δʼ οἰὸς ἄωτα πρόπαν δέμας ἀμφιέσαντο,</l>
<l n="155">σφιγξάμενοι καθύπερθεν ἐπασσυτέροις τελαμῶσι· </l>
<l n="156">καὶ κόρυθες κρύπτουσι καρήατα· μοῦνα δʼ ἀθρήσαις</l>
<l n="157">χείλεά τε ῥῖνάς τε καὶ ὄμματα μαρμαίροντα.</l>
<l n="158">ἄντα δὲ θηρὸς ἴασιν ἀολλέες, <note n="2" place="unspecified" anchored="yes">a)olle/es: vv. ll. a)/m' o(rmai=s, a(/ma r(w/mais. </note> εὐκελάδοισι</l>
<l n="159">μάστιξιν θαμινῇσι διʼ ἠέρος αἰθύσσοντες·</l>
<l n="160">αὐτὰρ ὅ γε σπήλυγγος ὑπεκπροθορὼν ἀλίαστος </l>
<l n="161">βρυχᾶται πετάσας φόνιον χάος ἀντία φωτῶν,</l>
<l n="162">δερκόμενος χαροποῖσιν ὑπʼ ὄμμασιν αἰθόμενον πῦρ,</l>
<l n="163">θυμῷ παφλάζων ἴκελος δίοισι κεραυνοῖς.</l>
<l n="164">οὐ τοῖον Γάγγαο ῥόος πρόσθʼ ἠελίοιο</l>
<l n="165">Ἰνδὸν ὑπὲρ δάπεδον Μαρυανδέα <note n="3" place="unspecified" anchored="yes">v.l. baruanqe/a.</note> λαὸν ἀμείβων </l>
<l n="166">μυκᾶται βρύχημα πελώριον, ὁππότε κρημνῶν</l>
<l n="167">ἐκπροθορὼν ἐκάλυψε μέλαν δέμας αἰγιαλοῖο·</l>
<l n="168">ὅστε καὶ εὐρύτατός περ ἐὼν καί τʼ εἴκοσιν ἄλλοις</l>
<l n="169">κυρτοῦται ποταμοῖσι κορυσσόμενος λάβρον ὕδωρ·</l>
<l n="170">οἷον ἐπισμαραγεῖ δρίος ἄσπετον ἠδὲ χαράδραι </l>
<pb id="p.174"/>
<l n="171">βρυχηθμοῖς ὀλοοῖσιν, ἐπιβρέμεται δʼ ὅλος αἰθήρ.</l>
<l n="172">καί ῥʼ ὁ μὲν αὐτίκʼ ὄρουσε λιλαιόμενος χροὸς ἆσαι,</l>
<l n="173">λαίλαπι χειμερίῃ πανομοίϊος· οἱ δὲ μένουσιν</l>
<l n="174">ἀστεμφεῖς πυρόεσσαν ἐπαιγίζουσαν ἐνιπήν.</l>
<l n="175">αὐτὰρ ὅ γʼ ἔν τʼ ὀνύχεσσι γένυσσί τε λευγαλέῃσιν </l>
<l n="176">ἄσχετος ὅν κεν ἕλῃσιν ἐπαιθύσσων κεραΐζει.</l>
<l n="177">τὸν δ ἕτερος κατόπισθε μεταθρώσκων αἰζηῶν</l>
<l n="178">κικλήσκει, παταγῶν τε διαπρύσιόν τε γεγωνώς.</l>
<l n="179">αἶψα δʼ ἐπιστρεφθεὶς μεγαλήνωρ ἠΰκομος λῖς</l>
<l n="180">ὦρτο λιπὼν ὃν ἔμαρψεν ὑπὸ στόμα· καὶ πάλιν ἄλλος </l>
<l n="181">δόχμιος ἠϋγένειον ὀρίνει θῆρα κελαινόν·</l>
<l n="182">ἄλλοι δʼ ἀλλαχόθεν μιν ἐπασσύτεροι κλονέουσι</l>
<l n="183">ῥινοῖσιν πίσυνοι σακέεσσί τε καὶ τελαμῶσι,</l>
<l n="184">τοὺς οὔτε κρατεροὶ γενύων τάμνουσιν ὀδόντες,</l>
<l n="185">οὔτε σιδηρείων ὀνύχων πείρουσιν ἀκωκαί. </l>
<l n="186">αὐτὰρ ὁ μαψίδιον φθινύθει πόνον, ἄκριτα θύων,</l>
<l n="187">τὸν μὲν καλλείπων, τὸν δʼ αἰρόμενος χθονὸς αἶψα</l>
<l n="188">αὖ ἐρύων, τῷ δʼ αὖτις ἀάσχετος ἰθὺς ὀρούων.</l>
<l n="189">ὡς δʼ ὁπότʼ ἐν πολέμοισιν ἀρήϊον ἄνδρα κραταιὸν</l>
<l n="190">δήϊος ἀμφιβάλῃ στεφάνη μαλεροῖο μόθοιο, </l>
<l n="191">αὐτὰρ ὅ γε πνείων μένος Ἄρεος ἔνθα καὶ ἔνθα</l>
<l n="192">ἀΐσσει, παλάμῃ κραδάων πεφονωμένον ἔγχος,</l>
<l n="193">ὀψὲ δέ μιν δάμνησιν ἐνυάλιος λόχος ἀνδρῶν,</l>
<l n="194">πάντες ὁμοῦ βρίσαντες· ὁ δʼ ὀκλάζει κατὰ γαίης,</l>
<l n="195">βαλλόμενος πυκινῇσι τανυρροίζοισιν ἀκωκαῖς· </l>
<l n="196">ὣς ὅ γʼ ἀνηνύστοισιν ἀπειπάμενος καμάτοισιν</l>
<l n="197">ὀψὲ βροτοῖσιν ἔδωκε βραβήϊα πάντα μόθοιο·</l>
<l n="198">ἀφρὸν ἀποσταλάει δὲ ποτὶ σχερὸν αἱματόεντα·</l>
<pb id="p.176"/>
<l n="199">εἴκελος αἰδομένῳ δἐ ποτὶ χθόνα κανθὸν ἐρείδει.</l>
<l n="200">ὡς δὲ βροτὸς πολλοῖσιν ἐρεψάμενος κοτίνοισι </l>
<l n="201">πυγμαχίης ἐν ἀγῶσιν, ὑπʼ ἀνέρος ἀλκήεντος</l>
<l n="202">ἄντην ἀσσυτέρῃσιν ὐπʼ ὠτειλῇσι δαμασθείς,</l>
<l n="203">ἔστη μὲν πρώτιστα λελουμένος αἵματι λάβρῳ,</l>
<l n="204">οἷα μεθυσφαλέων, ἑτεροκλινέων τε κάρηνον·</l>
<l n="205">αὐτὰρ ἔπειτʼ ἐπὶ γαῖαν ὑποκλαδὸν ἐξετανύσθη· </l>
<l n="206">ὣς ὅ γʼ ἐπὶ ψαμάθου κεκαφηότα γυῖα τάνυσσεν.</l>
<l n="207">οἱ δὲ τότʼ ἐγκονέουσι πολὺ πλέον, αἶψα δʼ ὕπερθε</l>
<l n="208">πάντες ἐρεισάμενοι κρατεροῖσι δέουσʼ ὑπὸ δεσμοῖς</l>
<l n="209">οὐδὲν ἀλευόμενον, μάλα δʼ ἤρεμον ἀτρεμέοντα.</l>
<l n="210">ὦ μέγα τολμήεντες, ὅσον χάδον, ὅσσον ἔρεξαν, </l>
<l n="211">αἰνόν κεῖνο πέλωρον ἅτε κτίλον ἀείρουσιν.</l>
<l n="212">ἔκλυον ὡς βόθροισιν ὁμοίοισίν τε δόλοισι</l>
<l n="213">θήρασσαν καὶ θῶας ἀναιδέας, ἠδὲ γένεθλα</l>
<l n="214">πορδαλίων ἀπάτησαν, ἀτὰρ πολὺ μείοσι βόθροις·</l>
<l n="215">κίονα δʼ οὐχὶ λίθοιο, δρυὸς δʼ ἐτάμοντο κεραίην· </l>
<l n="216">οὐδὲ μὲν ὑψικρεμῆ χιμάρου γόνον ᾐώρησαν,</l>
<l n="217">ἀλλὰ κυνός· τοῦ δʼ αὖτʼ ἀπὸ μήδεα δῆσαν ἱμάσθλαις</l>
<l n="218">λεπταλέαις· ὁ δʼ ἄρʼ ὦκα περισπερχὴς ὀδύνῃσιν</l>
<l n="219">ὠρυθμοῖς ὑλάει καὶ πορδαλίεσσιν ἀϋτεῖ·</l>
<l n="220">ἡ δὲ μάλʼ ἰάνθη, διά τε δρίος ἰθὺς ὀρούει. </l>
<l n="221">ὡς δʼ ὁπότʼ ἰχθυβόλοι κύρτου δόλον ἐστήσαντο,</l>
<l n="222">πλεξάμενοι σπάρτῳ Σαλαμινίδι, καὶ λαγόνεσσι</l>
<l n="223">πούλυπον ἢ κεστρῆα πυρὶ φλεγέθοντες ἔθεντο·</l>
<l n="224">ὀδμὴ δʼ ἐς πλαταμῶνας ἀφίκετο, καὶ ποτὶ κύρτον</l>
<pb id="p.178"/>
<l n="225">ἔλλοπας αὐτομόλους εἰσήγαγεν, οὐδὲ δύνανται </l>
<l n="226">αὖτις ὑπεκδῦναι, δεινοῦ δʼ ἤντησαν ὀλέθρου·</l>
<l n="227">ὣς κείνη, σκυλακῆος ἀπόπροθεν εἰσαΐουσα,</l>
<l n="228">ἔδραμε καὶ θόρεν, οὔτινʼ ὀϊσσαμένη δόλον εἶναι,</l>
<l n="229">γαστέρι πειθομένη δὲ μυχοὺς ἐπέλασσε βερέθρου.</l>
<l n="230">Πορδάλιας καὶ δῶρα Διωνύσοιο δάμασσαν, </l>
<l n="231">θηροφόνων δολερῶν δολερὴν πόσιν οἰνοχοεύντων,</l>
<l n="232">οὐδὲν ἀλευομένων ζαθέοιο κότον Διονύσου.</l>
<l n="233">πορδάλιες νῦν μὲν θηρῶν γένος, ἀλλὰ πάροιθεν</l>
<l n="234">οὐ θῆρες βλοσυραί, χαροπαὶ δʼ ἐπέλοντο γυναῖκες,</l>
<l n="235">οἰνάδες, ὠσχοφόροι, τριετηρίδες, ἀνθοκάρηνοι, </l>
<l n="236">Βάκχου φοιταλιῆος ἐγερσιχόροιο τιθῆναι.</l>
<l n="237">νηπίαχον γὰρ Βακχον <note n="1" place="unspecified" anchored="yes">*)/iakxon G.</note> Ἀγηνορὶς ἔτραφεν Ἰνώ,</l>
<l n="238">μαζὸν ὀρεξαμένη πρωτόρρυτον υἱέϊ Ζηνός·</l>
<l n="239">σὺν δʼ ἄρʼ ὁμῶς ἀτίτηλε καὶ Αὐτονόη καὶ Ἀγαύη·</l>
<l n="240">ἀλλʼ οὐκ εἰν Ἀθάμαντος ἀταρτηροῖσι δόμοισιν, </l>
<l n="241">οὔρεϊ δʼ ὃν τότε Μηρὸν ἐπικλήδην καλέεσκον.</l>
<pb id="p.180"/>
<l n="242">Ζηνὸς γὰρ μεγάλην ἄλοχον μέγα δειμαίνουσαι</l>
<l n="243">καὶ Πενθῆα τύραννον Ἐχιονίδην τρομέουσαι</l>
<l n="244">εἰλατίνῃ χηλῷ δῖον γένος ἐγκατέθεντο,</l>
<l n="245">νεβρίσι δʼ ἀμφεβάλοντο καὶ ἐστέψαντο κορύμβοις </l>
<l n="246">ἐν σπέϊ, καὶ περὶ παῖδα τὸ μυστικὸν ὠρχήσαντο·</l>
<l n="247">τύμπανα δʼ ἐκτύπεον καὶ κύμβαλα χερσὶ κρόταινον,</l>
<l n="248">παιδὸς κλαυθμυρισμῶν προκαλύμματα· πρῶτα δʼ ἔφαινον</l>
<l n="249">ὄργια κευθομένῃ περὶ λάρνακι· σὺν δʼ ἄρα τῇσιν</l>
<l n="250">Ἀόνιαι λάθρη τελετῶν ἅπτοντο γυναῖκες· </l>
<l n="251">ἐκ δʼ ὄρεος πιστῇσιν ἀγερμοσύνην ἑτάρῃσιν <note n="1" place="unspecified" anchored="yes">a)germ. MSS.: corr. Brodaeus.</note>
</l>
<l n="252">ἔντυον ἰθῦσαι Βοιωτίδος ἔκτοθε γαίης·</l>
<l n="253">μέλλε γὰρ ἤδη, μέλλεν ἀνήμερος ἡ πρὶν ἐοῦσα</l>
<l n="254">γαῖα φυτηκομέειν ὑπὸ λυσιπόνῳ Διονύσῳ.</l>
<l n="255">χηλὸν δʼ ἀρρήτην ἱερὸς χορὸς ἀείρασαι </l>
<l n="256">στεψάμεναι νώτοιστν ἐπεστήριξαν ὄνοιο·</l>
<l n="257">Εὐρίπου δʼ ἵκανον ἐπʼ ᾐόνας, ἔνθα κίχανον</l>
<l n="258">πρέσβυν ὁμοῦ τεκέεσσιν ἁλίπλανον· ἀμφὶ δὲ πᾶσαι</l>
<l n="259">γριφέας ἐλλίσσοντο βυθοὺς ἀκάτοισι περῆσαι·</l>
<l n="260">αὐτὰρ ὅ γʼ αἰδεσθεὶς ἱεράς ὑπέδεκτο γυναῖκας. </l>
<pb id="p.182"/>
<l n="261">καὶ δή οἱ χλοερὴ μὲν ἐπήνθεε σέλμασι μῖλαξ,</l>
<l n="262">πρύμνην δʼ ὡραίη ἕλινος <note n="1" place="unspecified" anchored="yes">se/linos (-on GI) MSS.: corr. Brodaeus.</note> καὶ κισσὸς ἔρεπτον·</l>
<l n="263">καί κεν ὑπὲρ πόντοιο κυβίστεον ἀσπαλιῆες</l>
<l n="264">δείματι δαιμονίῳ πεπτηότες, ἀλλὰ πάροιθεν</l>
<l n="265">ἐς γαῖαν δόρυ κέλσε· πρὸς Εὐβοίην δὲ γυναῖκες </l>
<l n="266">ἠδʼ ἐπʼ Ἀρισταίοιο θεὸν κατάγοντο φέρουσαι,</l>
<l n="267">ὅσθʼ ὕπατον μὲν ἔναιεν ὄρος <note n="2" place="unspecified" anchored="yes">o)/ros Editor: o)/rei MSS.</note> Καρύῃσιν <note n="3" place="unspecified" anchored="yes">*karu/h|sin Editor: kai\ r(u/hsin CDEF: kai\ r(oih=sin AB: kai\ r(oh=sin GLM: kera/essin Turnebus.</note> ὑπʼ ἄντρῳ, <note n="4" place="unspecified" anchored="yes">a)/ntrw|: a)/ntrou MSS.</note>
</l>
<l n="268">μυρία δʼ ἄγραυλον βιοτὴν ἐδιδάξατο φωτῶν·</l>
<l n="269">πρῶτος ποιμένιον <note n="5" place="unspecified" anchored="yes">poime/nion Schneider: poimeni/wn MSS.</note> ἱδρύσατο, πρῶτος ἐκεῖνος</l>
<l n="270">καρποὺς ἀγριάδος λιπαρῆς ἔθλιψεν ἐλαίης, </l>
<l n="271">καὶ ταμίσῳ πρῶτος γάλα πήξατο, καὶ ποτὶ σίμβλους</l>
<l n="272">ἐκ δρυὸς ἀείρας ἀγανὰς ἐνέκλεισε μελίσσας.</l>
<pb id="p.184"/>
<l n="273">ὃς τότε καὶ Διόνυσον ἑῷ νεογιλὸν ὑπʼ ἄντρῳ</l>
<l n="274">Ἰνώης ἔθρεψε δεδεγμένος ἐκ χηλοῖο,</l>
<l n="275">σὺν Δρυάσιν δʼ ἀτίτηλε μελισσοκόμοισί τε Νύμφαις </l>
<l n="276">Εὐβοΐσιν τε κόρῃσι καὶ Ἀονίῃσι γυναιξίν.</l>
<l n="277">ἤδη κουρίζων δʼ ἑτέραις μετὰ παισὶν ἄθυρε·</l>
<l n="278">νάρθηκα προταμὼν στυφελὰς οὐτάζετο πέτρας,</l>
<l n="279">αἱ δὲ θεῷ μέθυ λάρον ἀνέβλυσαν ὠτειλάων.</l>
<l n="280">ἄλλοτε δʼ ἀρνειοὺς αὐτῇς ἐδάϊξε δορῇσι </l>
<l n="281">καὶ μελεϊστὶ τάμεν νέκυας δʼ ἔρριψεν ἔραζε,</l>
<l n="282">αὖτις δʼ ἅψεα χερσὶν ἐϋσταλέως συνέβαλλεν,</l>
<l n="283">οἱ δʼ ἄφαρ ἔζωον χλοεροῦ θʼ ἅπτοντο νομοῖο.</l>
<l n="284">ἤδη καὶ θιάσοισιν ἐμέμβλετο καὶ κατὰ πᾶσαν</l>
<l n="285">γαῖαν ἐκίδνατο δῶρα Θυωναίου Διονύσου. </l>
<l n="286">πάντῃ δὲ θνητοῖς ἀρετὴν πωλέσκετο φαίνων·</l>
<l n="287">ὀψὲ δὲ καὶ Θήβης ἐπεβήσατο καὶ πυρίπαιδι</l>
<l n="288">πᾶσαι ὑπηντίασαν Καδμηΐδες· αὐτὰρ ὁ μάργος</l>
<l n="289">Πενθεὺς οὐχὶ δετὰς παλάμας ἔδεεν Διονύσου,</l>
<l n="290">καὶ θεὸν αὐτοφόνοισιν ἀπείλεε χερσὶ δαΐξαι, </l>
<l n="291">οὐ Τυρίου Κάδμοιο καταιδόμενος τρίχα λευκήν,</l>
<l n="292">οὐδὲ κυλινδομένην οἷσι πρὸ πόδεσσιν Ἀγαύην·</l>
<l n="293">σύρειν δʼ αἰνομόροισιν ἐβώστρεεν οἷς ἑτάροισι,</l>
<l n="294">σύρειν τε κλείειν τε, χορόν τʼ ἐλάασκε γυναικῶν.</l>
<l n="295">οἱ μέν νυν Βρόμιον Πενθηϊάδαι φυλακῆες </l>
<l n="296">δεσμοῖσιν δοκέοντο σιδηρείοισιν ἄγεσθαι</l>
<l n="297">ἄλλοι Καδμεῖοί τε· θεοῦ δʼ οὐχ ἅπτετο δεσμά·</l>
<l n="298">παχνώθη δὲ κέαρ θιασώτισι, πάντα δʼ ἔραζε</l>
<l n="299">ῥῖψαν ἀπὸ κροτάφων στεφανώματα θύσθλα τε χειρῶν·</l>
<pb id="p.186"/>
<l n="300">πάσαις δʼ ἐστάλαον Βρομιώτισι δάκρυ παρειαί· </l>
<l n="301">αἶψα δʼ ἀνηΰτησαν· ἰὼ μάκαρ, ὦ Διόνυσε,</l>
<l n="302">ἅπτε σέλας φλογερὸν πατρώϊον, ἂν δʼ ἐλέλιξον</l>
<l n="303">γαῖαν, ἀταρτηροῦ δʼ ὄπασον τίσιν ὦκα τυράννου·</l>
<l n="304">θὲς δὲ παρὰ σκοπιῇσι, πυρίσπορε, Πενθέα ταῦρον,</l>
<l n="305">ταῦρον μὲν Πενθῆα δυσώνυμον, ἄμμε δὲ θῆρας </l>
<l n="306">ὠμοβόρους, ὀλοοῖσι κορυσσομένας ὀνύχεσσιν,</l>
<l n="307">ὄφρα μιν, ὦ Διόνυσε, διὰ στόμα δαιτρεύσωμεν.</l>
<l n="308">ὣς φάσαν εὐχόμεναι· τάχα δʼ ἔκλυε Νύσιος ἀρῆς.</l>
<l n="309">Πενθέα μὲν δὴ ταῦρον ἐδείξατο φοίνιον ὄμμα,</l>
<l n="310">αὐχένα τʼ ᾐώρησε, κέρας τʼ ἀνέτειλε μετώπου· </l>
<l n="311">ταῖσι δὲ γλαυκιόωσαν ἐθήκατο θηρὸς ὀπωπήν,</l>
<l n="312">καὶ γένυας θώρηξε, κατέγραψεν δʼ ἐπὶ νώτου</l>
<l n="313">ῥινὸν ὅπως νεβροῖσι, καὶ ἄγρια θήκατο φῦλα.</l>
<l n="314">αἱ δὲ θεοῦ βουλῇσιν ἀμειψάμεναι χρόα καλὸν</l>
<l n="315">πορδάλιες Πενθῆα παρὰ σκοπέλοισι δάσαντο. </l>
<l n="316">τοιάδʼ ἀείδοιμεν, τοῖα φρεσὶ πιστεύοιμεν·</l>
<l n="317">ὅσσα Κιθαιρῶνος δὲ κατὰ πτύχας ἔργα γυναικῶν,</l>
<l n="318">ἢ μυσαρὰς κείνας, τὰς ἀλλοτρίας Διονύσου,</l>
<l n="319">μητέρας οὐχ ὁσίως ψευδηγορέουσιν ἀοιδοί.</l>
<l n="320">Θηροφόνος δέ τις ὧδε πάγην ἑτάροισι σὺν ἄλλοις </l>
<l n="321">θηρσὶ φιλακρήτοισιν ἐμήσατο πορδαλίεσσι.</l>
<l n="322">πίδακα λεξάμενοι Λιβύης ἀνὰ διψάδα γαῖαν,</l>
<l n="323">ἥ τʼ ὀλίγη μάλα πολλὸν ἀνυδρότατον κατὰ χῶρον</l>
<l n="324">ἀπροφάτως ἀΐδηλον ἀνασταλάει μέλαν ὕδωρ,</l>
<l n="325">οὐδὲ πρόσω χεῖται κελαρύσμασιν, ἀλλὰ μάλʼ αἰνῶς </l>
<l n="326">βλύζει τε σταδίη τε μένει ψαμάθοισί τε δύνει·</l>
<l n="327">ἔνθεν πορδαλίων γένος ἄγριον εἶσι μετʼ ἠὼ</l>
<l n="328">πιόμενον· τοὶ δʼ αἶψα κατὰ κνέφας ὁρμηθέντες</l>
<l n="329">ἀγρευτῆρες ἄγουσιν ἐείκοσιν ἀμφιφορῆας</l>
<pb id="p.188"/>
<l n="330">οἴνου νηδυμίοιο, τὸν ἑνδεκάτῳ λυκάβαντι </l>
<l n="331">θλῖψε τις οἰνοπέδῃσι φυτηκομίῃσι μεμηλώς·</l>
<l n="332">ὕδατι δʼ ἐγκέρασαν λαρὸν μέθυ καὶ προλιπόντες</l>
<l n="333">πίδακα πορφυρέην οὐ τηλόθεν εὐνάζονται,</l>
<l n="334">προπροκαλυψάμενοι δέμας ἄλκιμον ἢ σισύρῃσιν</l>
<l n="335">ἢ αὐτοῖσι λίνοισιν· ἐπεὶ σκέπας οὔ τι δύνανται </l>
<l n="336">εὑρέμεν οὔτε λίθων οὔτʼ ἠϋκόμων ἀπὸ δένδρων·</l>
<l n="337">πᾶσα γὰρ ἐκτέταται ψαφαρὴ καὶ ἀδένδρεος αἶα.</l>
<l n="338">τὰς δʼ ἄρα σειριόεντος ὑπʼ ἠελίοιο τυπείσας</l>
<l n="339">ἀμφότερον δίψη τε φίλη τʼ ἐκάλεσσεν ἀϋτμή·</l>
<l n="340">πίδακι δʼ ἐμπέλασαν Βρομιώτιδι καὶ μέγα χανδὸν </l>
<l n="341">λάπτουσιν Διόνυσον, ἐπʼ ἀλλήλῃσι δὲ πᾶσαι</l>
<l n="342">σκιρτεῦσιν μὲν πρῶτα χοροιτυπέουσιν ὁμοῖαι,</l>
<l n="343">εἶτα δέμας βαρύθουσι, προσώπατα δʼ ἐς χθόνα δῖαν</l>
<l n="344">ἠρέμα νευστάζουσι κάτω· μετέπειτα δὲ πάσας</l>
<l n="345">κῶμα βιησάμενον χαμάδις βάλεν ἄλλυδις ἄλλην. </l>
<l n="346">ὡς δʼ ὁπότʼ εἰλαπίνῃσιν ἀφυσσάμενοι κρητήρων</l>
<l n="347">ἥλικες εἰσέτι παῖδες, ἔτι χνοάοντες ἰούλους,</l>
<l n="348">λαρὸν ἀείδωσι, προκαλιζόμενοι μετὰ δεῖπνον</l>
<l n="349">ἀλλήλους ἑκάτερθεν ἀμοιβαδίοισι κυπέλλοις,</l>
<l n="350">ὀψὲ δʼ ἐλώφησαν· τοὺς δʼ ἔρριφεν ἄλλον ἐπʼ ἄλλῳ </l>
<l n="351">καὶ φρεσὶ καὶ βλεφάροισιν ἐπιβρῖσαν μένος οἴνου·</l>
<l n="352">ὣς κεῖναι μάλα θῆρες ἐπʼ ἀλλήλῃσι χυθεῖσαι</l>
<l n="353">νόσφι πόνου κρατεροῖσιν <note n="1" place="unspecified" anchored="yes">krateroi=o MSS.: corr. G. Hermann.</note> ὑπʼ ἀγρευτῆρσι γένοντο.</l>
<l n="354">Ἄρκτοισιν δὲ πονεῦσι κλυτὴν περιώσιον ἄγρην</l>
<l n="355">Τίγριν ὅσοι ναίουσι καὶ Ἀρμενίην κλυτότοξον. </l>
<l n="356">πουλὺς ὄχλος βαίνουσι τανύσκια βένθεα δρυμῶν,</l>
<l n="357">ἴδριες αὐτολύτοις <note n="2" place="unspecified" anchored="yes">au)tolu/tois Schneider: au)tolu/gois MSS. vulg.: au)=t' o)li/goi Tüselmann coll. Paraphr. p. 42. 30 braxei=s de\ au)tw=n: au(=t' o)li/gois A2KLM.</note> σὺν ἐϋρίνεσσι κύνεσσιν,</l>
<pb id="p.190"/>
<l n="358">ἴχνια μαστεύσοντʼ <note n="1" place="unspecified" anchored="yes">masteu/sont'] dual for plural.</note> ὀλοῶν πουλύπλανα <note n="2" place="unspecified" anchored="yes">poluplane/a MSS.: corr. Schneider.</note> θηρῶν.</l>
<l n="359">ἀλλʼ ὁπότʼ ἀθρήσωσι κύνες σημήϊα ταρσῶν,</l>
<l n="360">ἕσπονται στιβέας τε ποδηγετέουσιν ὁμαρτῇ, </l>
<l n="361">ῥῖνας μὲν ταναὰς σχεδόθεν χέρσοιο τιθέντες·</l>
<l n="362">εἰσοπίσω δʼ εἴπέρ τι νεώτερον ἀθρήσειαν</l>
<l n="363">ἴχνος, ἐπειγόμενοι θόρον αὐτίκα καγχαλόωντες</l>
<l n="364">ληθόμενοι τοῦ πρόσθεν· ἐπὴν δʼ εἰς ἄκρον ἵκωνται</l>
<l n="365">εὐπλανέος στιβίης θηρός τε παναίολον εὐνήν,</l>
<l n="366">αὐτίχʼ ὁ μὲν θρώσκει παλάμης ἄπο θηρητῆρος, </l>
<l n="367">οἰκτρὰ μάλʼ ὑλακόων, κεχαρημένος ἔξοχα θυμόν.</l>
<l n="368">ὡς δʼ ὅτε παρθενικὴ γλαγόεντος ἐν εἴαρος ὥρῃ</l>
<l n="369">ἀβλαύτοισι πόδεσσιν ἀνʼ οὔρεα πάντʼ ἀλάληται,</l>
<l n="370">ἄνθεα διζομένη· τὸ δέ οἱ μάλα τηλόθʼ ἐούσῃ </l>
<l n="371">νηδύμιον προπάροιθεν ἴον μήνυσεν ἀϋτμή· </l>
<l n="372">τῇ δὲ μάλʼ ἰάνθη μείδησέ τε θυμὸς ἐλαφρός,</l>
<l n="373">ἀμᾶται δʼ ἀκόρητος, ἀναψαμένη δὲ κάρηνον</l>
<l n="374">εἶσιν ἐς ἀγραύλων δόμον ἀείδουσα τοκήων·</l>
<l n="375">ὣς κυνὸς ἰάνθη θυμὸς θρασύς· αὐτὰρ ἐπακτὴρ </l>
<l n="376">καὶ μάλα μιν θύνοντα βιησάμενος τελαμῶσι </l>
<l n="377">καγχαλόων παλίνορσος ἔβη μεθʼ ὅμιλον ἑταίρων.</l>
<l n="378">τοῖσι δὲ καὶ δρυμὸν διεπέθραδε, θῆρά τε πικρὴν</l>
<l n="379">αὐτὸς καὶ συνάεθλος ὅπου λοχόωντες ἔλειψαν.</l>
<l n="380">οἱ δʼ ἄρʼ ἐπειγόμενοι στάλικας στήσαντο κραταιοὺς</l>
<l n="381">δίκτυά τʼ ἀμπετάσαντο καὶ ἄρκυας ἀμφεβάλοντο· </l>
<l n="382">ἐν δὲ δύω κλῖναν δοιαῖς ἑκάτερθε κεραίαις</l>
<l n="383">ἀνέρας ἀκρολίνους ὑπὸ <note n="3" place="unspecified" anchored="yes">e)pi\ in lit. BK.</note> μειλινέοισι πάγοισιν. <note n="4" place="unspecified" anchored="yes">pa/gaisi B de Ballu.</note>
</l>
<l n="384">ἐκ δʼ αὐτῶν κεράων τε καὶ αἰζηῶν πυλαωρῶν</l>
<pb id="p.192"/>
<l n="385">λαιῇ μὲν μήρινθον ἐΰστροφον ἐκτανύουσι </l>
<l n="386">μηκεδανήν, λινέην, ὀλίγον γαίης ἐφύπερθεν,</l>
<l n="387">ὅσσον ἐπʼ ὀμφαλὸν ἀνδρὸς ἱκανέμεναι στροφάλιγγα·</l>
<l n="388">τῆς ἀπὸ μὲν κρέμαται περιδαίδαλα παμφανόωντα</l>
<l n="389">ἄνθεα ταινιῶν πουλύχροα, δείματα θηρῶν,</l>
<l n="390">ἐκ δʼ ἄρʼ ἀπήρτηται πτίλα μυρία παμφανόωντα, </l>
<l n="391">οἰωνῶν τε διηερίων περικαλλέα ταρσὰ</l>
<l n="392">γυπάων πολιῶν τε κύκνων δολιχῶν τε πελαργῶν.</l>
<l n="393">δεξιτερῇ δὲ λόχους ὑπὸ ῥωγάσιν <note n="1" place="unspecified" anchored="yes">r(wpa/sin A3, in lit. M.</note> ἐστήσαντο,</l>
<l n="394">ἢ χλοεροῖς πετάλοισι θοῶς πυκάσαντο μέλαθρα,</l>
<l n="395">τυτθὸν ἀπʼ ἀλλήλων, πίσυρας δʼ ἐκάλυψαν ἑκάστῳ </l>
<l n="396">ἀνέρας, ὁρπήκεσσι πρόπαν δέμας ἀμφιβαλόντες.</l>
<l n="397">αὐτὰρ ἐπὴν κατὰ κόσμον ἐπαρτέα πάντα πέλωνται,</l>
<l n="398">σάλπιγξ μὲν κελάδησε πελώριον, ἡ δέ τε λόχμης</l>
<l n="399">ὀξὺ λέληκε θοροῦσα καὶ ὀξὺ δέδορκε λακοῦσα·</l>
<l n="400">αἰζηοὶ δʼ ἐπόρουσαν ἀολλέες, ἐκ δʼ ἑκάτερθεν </l>
<l n="401">ἀντία θηρὸς ἴασι φαλαγγηδὸν κλονέοντες.</l>
<pb id="p.194"/>
<l n="402">ἡ δʼ ὅμαδον προλιποῦσα καὶ ἀνέρας ἰθὺς ὀρούει,</l>
<l n="403">γυμνὸν ὅπου λεύσσει πεδίον πολύ· κεῖθεν ἔπειτα</l>
<l n="404">ἑξείης κατὰ νῶτον ἐγειρόμενος λόχος ἀνδρῶν</l>
<l n="405">κλαγγηδὸν παταγοῦσιν, ἐπʼ ὀφρύα μηρίνθοιο </l>
<l n="406">σευόμενοι καὶ δεῖμα πολύχροον· ἡ δέ τʼ ἀνιγρὴ</l>
<l n="407">ἀμφίβολος μάλα πάμπαν ἀτυζομένη πεφόρηται·</l>
<l n="408">πάντα δʼ ὁμοῦ δείδοικε, λόχον, κτύπον, αὐλόν, ἀϋτήν,</l>
<l n="409">δειμαλέην μήρινθον· ἐπεὶ κελάδοντος ἀήτεω</l>
<l n="410">ταινίαι τʼ ἐφύπερθε διηέριαι κραδάουσι </l>
<l n="411">κινύμεναι πτέρυγές τε λιγήϊα συρίζουσι.</l>
<l n="412">τοὔνεκα παπταίνουσα κατʼ ἄρκυος ἀντίον ἕρπει,</l>
<l n="413">ἐν δʼ ἔπεσεν λινέοισι λόχοις· τοὶ δʼ ἐγγὺς ἐόντες</l>
<l n="414">ἀκρόλινοι θρώσκουσι καὶ ἐγκονέοντες ὕπερθε</l>
<l n="415">σπαρτόδετον τανύουσι περίδρομον· ἄλλο δʼ ἐπʼ ἄλλῳ </l>
<l n="416">νηήσαντο λίνον· μάλα γὰρ τότε θυμαίνουσιν</l>
<l n="417">ἄρκτοι καὶ γενύεσσι καὶ ἀργαλέαις παλάμῃσι·</l>
<l n="418">δηθάκι δʼ ἐξαυτῆς φύγον ἀνέρας ἀγρευτῆρας</l>
<l n="419">δίκτυά τʼ ἐξήλυξαν, ἀΐστωσαν δέ τε θήρην.</l>
<l n="420">ἀλλὰ τότε κρατερός τις ἀνὴρ παλάμην ἐπέδησεν </l>
<l n="421">ἄρκτου δεξιτερήν, χήρωσέ τε πᾶσαν ἐρωήν,</l>
<l n="422">δῆσέ τʼ ἐπισταμένως, τάνυσέν τε ποτὶ ξύλα θῆρα,</l>
<l n="423">καὶ πάλιν ἐγκατέκλεισε δρυὸς πεύκης τε μελάθρῳ,</l>
<l n="424">πυκνῇσι στροφάλιγξιν ἑὸν δέμας ἀσκήσασαν.</l>
<pb id="p.196"/>
<l n="425">χρειὼ δὲ σκοπέλου μὲν ἀνάντεος ἠδὲ πάγοιο </l>
<l n="426">σεύεσθαι προθέοντα ποδώκεα φῦλα λαγωῶν,</l>
<l n="427">πρὸς δὲ κάταντα σοφῇσι προμηθείῃσιν ἐλαύνειν·</l>
<l n="428">αὐτίκα γὰρ σκύλακάς τε καὶ ἀνέρας ἀθρήσαντες</l>
<l n="429">πρὸς λόφον ἰθύνουσιν· ἐπεὶ μάλα γιγνώσκουσιν,</l>
<l n="430">ὅττι πάροιθεν ἔασιν ὀλιζότεροι πόδες αὐτοῖς. </l>
<l n="431">τοὔνεκα ῥηΐδιοι πτώκεσσι πέλουσι κολῶναι,</l>
<l n="432">ῥηΐδιοι πτώκεσσι, δυσάντεες ἱππελάτῃσι.</l>
<l n="433">ναὶ μὴν ἀτραπιτοῖο πολυστιβίην ἀλεείνειν</l>
<l n="434">καὶ πάτον, ἐν δʼ ἄρα τῇσι γεωμορίῃσιν ἐλαύνειν·</l>
<l n="435">κουφότεροι γὰρ ἔασι τρίβῳ καὶ ποσσὶν ἐλαφροὶ </l>
<l n="436">ῥεῖά τʼ ἐπιθρώσκουσιν· ἀρηρομένῃ δʼ ἐνὶ γαίῃ</l>
<l n="437">καὶ θέρεος βαρύθουσι πόδες καὶ χείματος ὥρῃ</l>
<l n="438">ἄχρις ἐπισφυρίων ὀλοὴν κρηπῖδα φέρουσιν.</l>
<l n="439">ἤν ποτʼ ἐλῇς δόρκον δέ, φυλάσσεο μὴ μετὰ πολλὸν</l>
<l n="440">ἐκτάδιον δολιχόν τε δρόμον καί τέρμα πόνοιο </l>
<l n="441">τυτθὸν ὑποσταίη, λαγόνων δʼ ἀπὸ μήδεα χεύῃ·</l>
<l n="442">δόρκοι γὰρ περίαλλα δρόμοις ἐνὶ μεσσατίοισι</l>
<l n="443">κυστίδα κυμαίνουσιν, ἀναγκαίοισιν ὑπʼ ὄμβροις</l>
<l n="444">βριθόμενοι λαγόνας, ποτὶ δʼ ἰσχίον ὀκλάζουσιν·</l>
<l n="445">ἢν δʼ ὀλίγον πνεύσωσι πολυσφαράγων ἀπὸ λαιμῶν, </l>
<l n="446">πολλὸν ἀρειότεροι λαιψηρότεροί τε φέβονται,</l>
<l n="447">γούνασιν εὐφόρτοισι καὶ ἔγκασι κουφοτέροισι.</l>
<l n="448">κερδὼ δʼ οὔτε λόχοισιν ἁλώσιμος οὔτε βρόχοισιν</l>
<pb id="p.198"/>
<l n="449">οὔτε λίνοις· δεινὴ γὰρ ἐπιφροσύνῃσι νοῆσαι,</l>
<l n="450">δεινὴ δʼ αὖτε κάλωα ταμεῖν, ὑπὸ δʼ ἅμματα λῦσαι, </l>
<l n="451">καὶ πυκινοῖσι δόλοισιν ὀλισθῆσαι θανάτοιο.</l>
<l n="452">ἀλλὰ κύνες μιν ἄειραν ἀολλέες· οὐδʼ ἄρʼ ἐκεῖνοι</l>
<l n="453">καὶ κρατεροί περ ἐόντες ἀναιμωτὶ δαμάσαντο.</l>
</div1>
</body>
</text>
</TEI.2>
