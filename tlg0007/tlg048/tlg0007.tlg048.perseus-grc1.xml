<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title type="sub" TEIform="title">Machine readable text</title>
<title n="Caes." type="work" TEIform="title">Caesar</title>
<author n="Plut." TEIform="author">Plutarch</author>
<editor n="Perrin" role="editor" TEIform="editor">Bernadotte
            Perrin</editor>
<sponsor TEIform="sponsor">Perseus Project, Tufts University</sponsor>
<principal TEIform="principal">Gregory Crane</principal>
<respStmt TEIform="respStmt">
<resp TEIform="resp">Prepared under the supervision of</resp>
<name TEIform="name">Lisa Cerrato</name>
<name TEIform="name">William Merrill</name>
<name TEIform="name">Elli Mylonas</name>
<name TEIform="name">David Smith</name>
</respStmt>
<funder n="org:NEH" TEIform="funder">The National Endowment for the Humanities</funder>
</titleStmt>
<extent TEIform="extent"/>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<analytic n="Caes." TEIform="analytic"/>
<monogr TEIform="monogr">
<author TEIform="author">Plutarch</author>
<title TEIform="title">Plutarch's Lives</title>
<respStmt TEIform="respStmt">
<resp TEIform="resp">with an English Translation by</resp>
<name TEIform="name">Bernadotte Perrin</name>
</respStmt>
<imprint TEIform="imprint">
<pubPlace TEIform="pubPlace">Cambridge, MA</pubPlace>
<publisher TEIform="publisher">Harvard University Press</publisher>
<pubPlace TEIform="pubPlace">London</pubPlace>
<publisher TEIform="publisher">William Heinemann Ltd.</publisher>
<date TEIform="date">1919</date>
</imprint>
<biblScope type="volume" TEIform="biblScope">7</biblScope>
</monogr>
<idno type="ISBN" TEIform="idno">0674991109</idno>
</biblStruct>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<correction status="high" method="silent" default="NO" TEIform="correction">
<p TEIform="p">optical character recognition</p>
</correction>
</editorialDecl>
<refsDecl doctype="TEI.2" TEIform="refsDecl">
<state unit="chapter" delim="." TEIform="state"/>
<state unit="section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
<revisionDesc TEIform="revisionDesc">
<change TEIform="change">
<date TEIform="date">03/10</date>
<respStmt TEIform="respStmt">
<name TEIform="name">RS</name>
<resp TEIform="resp"/>
</respStmt>
<item TEIform="item">tagged and parsed</item>
</change>
</revisionDesc>
</teiHeader>
<text TEIform="text">
<body TEIform="body">
<pb id="p.442" TEIform="pb"/>
<div1 type="chapter" n="1" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὴν Κίννα τοῦ μοναρχήσαντος θυγατέρα
               Κορνηλίαν, ὡς ἐπεκράτησε Σύλλας, οὔτε ἐλπίσιν οὔτε φόβῳ δυνηθεὶς
               ἀποσπάσαι Καίσαρος, ἐδήμευσε Τὴν φερνὴν αὐτῆς. αἰτία δὲ Καίσαρι τῆς
               πρὸς Σύλλαν ἀπεχθείας ἡ πρὸς Μάριον οἰκειότης ἦν. Ἰουλίᾳ γὰρ,
               πατρὸς ἀδελφῇ Καίσαρος, ὁ πρεσβύτερος συνῴκει Μάριος, ἐξ ἧς ἐγεγόνει
               Μάριος ὁ νεώτερος, ἀνεψιὸς ὢν Καίσαρος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
               ὡς δὲ ὑπὸ πλήθους φόνων ἐν ἀρχῇ καὶ διʼ ἀσχολίας ὑπὸ Σύλλα
               παρορώμενος οὐκ ἠγάπησεν, ἀλλὰ μετιὼν ἱερωσύνην εἰς τὸν δῆμον προῆλθεν
               οὔπω πάνυ μειράκιον ὤν, ταύτης μέν ἐκπεσεῖν αὐτὸν ὑπεναντιωθεὶς
               Σύλλας παρεσκεύασε, περὶ δὲ ἀναιρέσεως βουλευόμενος, ἐνίων λεγόντων ὡς
               οὐκ ἔχοι λόγον ἀποκτιννύναι παῖδα τηλικοῦτον, οὐκ ἔφη νοῦν ἔχειν
               αὐτούς, εἰ μὴ πολλοὺς ἐν τῷ παιδὶ τούτῳ Μαρίους ἐνορῶσι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ταύτης τῆς φωνῆς ἀνενεχθείσης πρὸς Καίσαρα συχνὸν
               μέν τινα χρόνον πλανώμενος ἐν Σαβίνοις ἔκλεπτεν ἑαυτόν ἔπειτα διʼ
               ἀρρωστίαν εἰς οἰκίαν ἑτέραν μετακομιζόμενος κατὰ νύκτα περιπίπτει
               στρατιώταις τοῦ Σύλλα <pb id="p.444" TEIform="pb"/> διερευνωμένοις ἐκεῖνα τὰ χωρία καὶ
               τοὺς κεκρυμμένους συλλαμβάνουσιν. ὧν τὸν ἡγεμόνα Κορνήλιον πείσας δυσὶ
               ταλάντοις ἀφείθη, καὶ καταβὰς εὐθὺς ἐπὶ θάλατταν ἐξέπλευσεν εἰς
               Βιθυνίαν πρὸς Νικομήδην τὸν βασιλέα, παρʼ
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
               ᾧ διατρίψας <pb id="paris.1624.708" TEIform="pb"/> χρόνον οὐ πολύν, εἶτα ἀποπλέων
               ἁλίσκεται περὶ Τὴν Φαρμακοῦσσαν νῆσον ὑπὸ πειρατῶν ἤδη τότε στόλοις
               μεγάλοις καὶ σκάφεσιν ἀπλέτοις κατεχόντων Τὴν θάλατταν. </p>
</div2>
</div1>
<div1 type="chapter" n="2" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
πρῶτον μὲν οὖν αἰτηθεὶς ὑπʼ αὐτῶν λύτρα
               εἴκοσι τάλαντα κατεγέλασεν ὡς οὐκ εἰδότων ὃν ᾑρήκοιεν, αὐτὸς δὲ
               ὡμολόγησε πεντήκοντα δώσειν ἔπειτα τῶν περὶ αὐτὸν ἄλλον εἰς ἄλλην
               διαπέμψας πόλιν ἐπὶ τὸν τῶν χρημάτων πορισμόν, ἐν ἀνθρώποις φονικωτάτοις
               Κίλιξι μεθʼ ἑνὸς φίλου καὶ δυοῖν ἀκολούθοιν ἀπολελειμμένος οὕτω
               καταφρονητικῶς εἶχεν ὥστε πέμπων ὁσάκις ἀναπαύοιτο προσέταττεν αὐτοῖς
               σιωπᾶν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἡμέραις δὲ τεσσαράκοντα δυεῖν
               δεούσαις, ὥσπερ οὐ φρουρούμενος, ἀλλὰ δορυφορούμενος ὑπʼ αὐτῶν, ἐπὶ
               πολλῆς ἀδείας συνέπαιζε καὶ συνεγυμνάζετο. καὶ ποιήματα γράφων καὶ λόγους
               τινὰς ἀκροαταῖς ἐκείνοις ἐχρῆτο, καὶ τοὺς μὴ θαυμάζοντας ἄντικρυς
               ἀπαιδεύτους καὶ βαρβάρους ἀπεκάλει, καὶ σὺν γέλωτι πολλάκις ἠπείλησε
               κρεμᾶν αὐτούς:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οἱ δὲ ἔχαιρον, ἀφελείᾳ
               τινὶ καὶ παιδιᾷ τὴν παρρησίαν ταύτην νέμοντες. ὡς δὲ ἧκον ἐκ Μιλήτου
               τὰ λύτρα καὶ δοὺς ἀφείθη, πλοῖα πληρώσας εὐθὺς ἐκ τοῦ Μιλησίων λιμένος
               ἐπὶ τοὺς λῃστὰς <pb id="p.446" TEIform="pb"/> ἀνήγετο καὶ καταλαβὼν ἔτι πρὸς τῇ
               νήσῳ ναυλοχοῦντας ἐκράτησε τῶν πλείστων, καὶ τὰ μὲν χρήματα λείαν
               ἐποιήσατο, τοὺς δὲ ἄνδρας ἐν Περγάμῳ καταθέμενος εἰς τὸ δεσμωτήριον
               αὐτὸς ἐπορεύθη πρὸς τὸν διέποντα τὴν Ἀσίαν Ἰούνιον, <note resp="ed" place="unspecified" anchored="yes" TEIform="note">
<foreign lang="greek" TEIform="foreign">Ἴουγκον</foreign> Sintenis.</note> ὡς ἐκείνῳ
               προσῆκον ὄντι στρατηγῷ κολάσαι τοὺς ἑαλωκότας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐκείνου δὲ καὶ τοῖς χρήμασιν ἐποφθαλμιῶντος ʽἦν γὰρ οὐκ
               ὀλίγα καὶ περὶ τῶν αἰχμαλώτων σκέψεσθαι φάσκοντος ἐπὶ σχολῆς, χαίρειν
               ἐάσας αὐτὸν ὁ Καῖσαρ εἰς Πέργαμον ᾤχετο, καὶ προαγαγὼν τοὺς λῃστὰς
               ἅπαντας ἀνεσταύρωσεν, ὥσπερ αὐτοῖς δοκῶν παίζειν ἐν τῇ νήσῳ
               προειρήκει πολλάκις. </p>
</div2>
</div1>
<div1 type="chapter" n="3" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ δὲ τούτου τῆς Σύλλα δυνάμεως ἤδη
               μαραινομένης καὶ τῶν οἴκοι καλούντων αὐτόν ἔπλευσεν εἰς Ῥόδον ἐπὶ
               σχολὴν πρὸς Ἀπολλώνιον τὸν τοῦ Μόλωνος, οὗ καὶ Κικέρων ἠκρόατο,
               σοφιστεύοντος ἐπιφανῶς καὶ τὸν τρόπον ἐπιεικοῦς εἶναι δοκοῦντος, λέγεται
               δὲ καὶ φῦναι πρὸς λόγους πολιτικοὺς ὁ Καῖσαρ ἄριστα, καὶ διαπονῆσαι
               φιλοτιμότατα τὴν φύσιν, ὡς τὰ δευτερεῖα μὲν ἀδηρίτως ἔχειν, τὸ δὲ
               πρωτεῖον, ὅπως τῇ δυνάμει καὶ τοῖς ὅπλοις πρῶτος εἴη μᾶλλον
               ἀσχοληθείς, ἀφεῖναι,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> πρὸς ὅπερ ἡ φύσις
               ὑφηγεῖτο τῆς ἐν τῷ λέγειν δεινότητος, ὑπὸ στρατειῶν καὶ πολιτείας, ᾗ
               κατεκτήσατο τὴν ἡγεμονίαν, οὐκ ἐξικόμενος. αὐτὸς δʼ οὖν ὕστερον ἐν τῇ
               πρὸς Κικέρωνα περὶ Κάτωνος ἀντιγραφῇ παραιτεῖται μὴ στρατιωτικοῦ λόγον
               ἀνδρὸς ἀντεξετάζειν πρὸς <pb id="p.448" TEIform="pb"/> δεινότητα ῥήτορος εὐφυοῦς καὶ
               σχολὴν ἐπὶ τοῦτο πολλὴν ἄγοντος. </p>
</div2>
</div1>
<div1 type="chapter" n="4" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπανελθὼν δʼ εἰς Ῥώμην Δολοβέλλαν ἔκρινε
               κακώσεως ἐπαρχίας, καὶ πολλαὶ τῶν ἀπὸ τῆς Ἑλλάδος πόλεων μαρτυρίας
               αὐτῷ παρέσχον, ὁ μὲν οὖν Δολοβέλλας ἀπέφυγε τὴν δίκην, ὁ δὲ Καῖσαρ
               ἀμειβόμενος τὴν Ἑλλάδα τῆς προθυμίας συνηγόρευσεν αὐτῇ Πόπλιον
               Ἀντώνιον διωκούσῃ δωροδοκίας ἐπὶ Λευκούλλου τοῦ Μάρκου Μακεδονίας
               στρατηγοῦ,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ τοσοῦτον ἴσχυσεν ὥστε τὸν
               Ἀντώνιον ἐπικαλέσασθαι τοὺς δημάρχους, σκηψάμενον οὐκ ἔχειν τὸ ἴσον ἐν
               τῇ Ἑλλάδι πρὸς Ἕλληνας, ἐν δὲ Ῥώμῃ πολλὴ μὲν ἐπὶ τῷ λόγῳ περὶ
               τὰς συνηγορίας αὐτοῦ χάρις ἐξέλαμπε, πολλὴ δὲ τῆς περὶ τὰς δεξιώσεις
               καὶ ὁμιλίας φιλοφροσύνης εὔνοια παρὰ τῶν δημοτῶν ἀπήντα, θεραπευτικοῦ
               παρʼ ἡλικίαν ὄντος.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἦν δέ τις καὶ <pb id="paris.1624.709" TEIform="pb"/> ἀπὸ δείπνων καὶ τραπέζης καὶ ὅλως τῆς περὶ τὴν
               δίαιταν λαμπρότητος αὐξανομένη κατὰ μικρὸν αὐτῷ δύναμις εἰς τὴν
               πολιτείαν. ἣν τὸ πρῶτον οἱ φθονοῦντες οἰόμενοι ταχὺ τῶν ἀναλωμάτων
               ἐπιλιπόντων ἐξίτηλον ἔσεσθαι, περιεώρων ἀνθοῦσαν ἐν τοῖς πολλοῖς: ὀψὲ
               δὲ ᾔσθοντο, μεγάλης καὶ δυσανατρέπτου γενομένης καὶ βαδιζούσης ἄντικρυς
               ἐπὶ τὴν τῶν ὅλων μεταβολήν, ὡς οὐδεμίαν ἀρχὴν πράγματος ἡγητέον <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ἡγητέον</foreign> MSS. and Sint.<hi rend="superscript" TEIform="hi">2</hi>; <foreign lang="greek" TEIform="foreign">ἡγητέον οὕτω</foreign> Coraës, after Stephanus; <foreign lang="greek" TEIform="foreign">οὑτω ἡγητέον</foreign> Sint.<hi rend="superscript" TEIform="hi">1</hi>; <foreign lang="greek" TEIform="foreign">οὑτως ἡγητέον</foreign> Bekker.</note>
               μικράν, ἣν οὐ ταχὺ ποιεῖ μεγάλην τὸ ἐνδελεχές ἐκ τοῦ καταφρονηθῆναι τὸ
               μὴ κωλυθῆναι λαβοῦσαν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὁ γοῦν πρῶτος
               ὑπιδέσθαι δοκῶν αὐτοῦ καὶ φοβηθῆναι τῆς πολιτείας ὥσπερ θαλάττης τὰ
               διαγελῶντα <pb id="p.450" TEIform="pb"/> καὶ τὴν ἐν τῷ φιλανθρώπῳ καὶ ἱλαρῷ
               κεκρυμμένην δεινότητα τοῦ ἤθους καταμαθὼν Κικέρων ἔλεγε τοῖς ἄλλοις
               ἅπασιν ἐπιβουλεύμασιν αὐτοῦ καὶ πολιτεύμασι τυραννικὴν ἐνορᾶν διάνοιαν, “ἀλλʼ ὅταν” ἔφη, “τὴν
                  κόμην οὕτω διακειμένην περιττῶς ἴδω κἀκεῖνον ἑνὶ δακτύλῳ κνώμενον,
                  οὔ μοι δοκεῖ πάλιν οὗτος ἅνθρωπος εἰς νοῦν ἂν ἐμβαλέσθαι τηλικοῦτον
                  κακόν, ἀναίρεσιν τῆς Ῥωμαίων πολιτείας.” ταῦτα μὲν οὖν ὕστερον.
            </p>
</div2>
</div1>
<div1 type="chapter" n="5" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοῦ δὲ δήμου πρώτην μὲν ἀπόδειξιν τῆς πρὸς
               αὐτόν εὐνοίας ἔλαβεν ὅτε πρὸς Γάϊον Ποπίλιον ἐρίσας ὑπὲρ
               χιλιαρχίας πρότερος ἀνηγορεύθη δευτέραν δὲ καὶ καταφανεστέραν ὅτε, τῆς
               Μαρίου γυναικὸς Ἰουλίας ἀποθανούσης, ἀδελφιδοῦς ὢν αὐτῆς ἐγκώμιόν τε
               λαμπρὸν ἐν ἀγορᾷ διῆλθε, καὶ περὶ τὴν ἐκφορὰν ἐτόλμησεν εἰκόνας
               Μαρίου προθέσθαι, τότε πρῶτον ὀφθείσας μετὰ τὴν ἐπὶ Σύλλα πολιτείαν,
               πολεμίων τῶν ἀνδρῶν κριθέντων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐπὶ τούτῳ
               γὰρ ἐνίων καταβοησάντων τοῦ Καίσαρος ὁ δῆμος ἀντήχησε λαμπρῶς, δεξάμενος
               κρότῳ καὶ θαυμάσας ὥσπερ ἐξ Ἅιδου διὰ χρόνων πολλῶν ἀνάγοντα τὰς
               Μαρίου τιμὰς εἰς τὴν πόλιν. τὸ μὲν οὖν ἐπὶ γυναιξὶ πρεσβυτέραις λόγους
               ἐπιταφίους διεξιέναι πάτριον ἦν Ῥωμαίοις, νέαις δὲ οὐκ ὂν ἐν ἔθει
               πρῶτος εἶπε Καῖσαρ ἐπὶ τῆς ἑαυτοῦ γυναικὸς ἀποθανούσης: καὶ τοῦτο
               ἤνεγκεν αὐτῷ χάριν τινα καὶ συνεδημαγώγησε τῷ πάθει τοὺς πολλοὺς ὡς
               ἥμερον ἄνδρα καὶ περίμεστον ἤθους ἀγαπᾶν. <pb id="p.452" TEIform="pb"/>
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> θάψας δὲ τὴν γυναῖκα ταμίας εἰς Ἰβηρίαν
               ἑνὶ τῶν στρατηγῶν Βέτερι συνεξῆλθεν, ὃν αὐτόν τε τιμῶν ἀεὶ διετέλεσε
               καὶ τὸν υἱὸν πάλιν αὐτὸς ἄρχων ταμίαν ἐποίησε. γενόμενος δὲ ἀπὸ τῆς
               ἀρχῆς ἐκείνης τρίτην ἠγάγετο γυναῖκα Πομπηΐαν, ἔχων ἐκ Κορνηλίας
               θυγατέρα τὴν ὕστερον Πομπηΐῳ Μάγνῳ γαμηθεῖσαν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">χρώμενος δὲ ταῖς δαπάναις ἀφειδῶς, καὶ δοκῶν μὲν ἐφήμερον καὶ
               βραχεῖαν ἀντικαταλλάττεσθαι μεγάλων ἀναλωμάτων δόξαν, ὠνούμενος δὲ ταῖς
               ἀληθείαις τὰ μέγιστα μικρῶν, λέγεται πρὶν εἰς ἀρχήν τινα καθίστασθαι
               χιλίων καὶ τριακοσίων γενέσθαι χρεωφειλέτης ταλάντων,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐπεὶ δὲ τοῦτο μὲν ὁδοῦ τῆς Ἀππίας ἀποδειχθεὶς ἐπιμελητὴς
               πάμπολλα χρήματα προσανάλωσε τῶν ἑαυτοῦ, τοῦτο δὲ ἀγορανομῶν ζεύγη
               μονομάχων τριακόσια καὶ εἴκοσι παρέσχε καὶ ταῖς ἄλλαις περί θέατρα καὶ
               πομπὰς καὶ δεῖπνα χορηγίαις καὶ πολυτελείαις τὰς πρὸ αὐτοῦ κατέκλυσε
               φιλοτιμίας, οὕτω διέθηκε τὸν δῆμον ὡς καινὰς μὲν ἀρχάς καινὰς δὲ τιμὰς
               ζητεῖν ἕκαστον, αἷς αὐτόν ἀμείψαιντο. </p>
</div2>
</div1>
<div1 type="chapter" n="6" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
δυεῖν δὲ οὐσῶν ἐν τῇ πόλει στάσεων, τῆς
               μὲν ἀπὸ Σύλλα μέγα δυναμένης, τῆς δὲ Μαριανῆς, ἣ τότε κατεπτήχει καὶ
               διέσπαστο κομιδῇ ταπεινὰ πράττουσα, ταύτην ἀναρρῶσαι καὶ προσαγαγέσθαι
               βουλόμενος ἐν ταῖς ἀγορανομικαῖς <pb id="p.454" TEIform="pb"/> φιλοτιμίαις ἀκμὴν
               ἐχούσαις εἰκόνας ἐποιήσατο Μαρίου κρύφα καὶ Νίκας τροπαιοφόρους, ἃς
               φέρων νυκτὸς <pb id="paris.1624.710" TEIform="pb"/> εἰς τὸ Καπιτώλιον ἀνέστησεν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἅμα δὲ ἡμέρᾳ τοὺς θεασαμένους
               μαρμαίροντα πάντα χρυσῷ καὶ τέχνῃ κατεσκευασμένα περιττῶς διεδήλου δὲ
               γράμμασι τὰ Κιμβρικὰ κατορθώματα θάμβος ἔσχε τῆς τόλμης τοῦ ἀναθέντος
               ʽοὐ γὰρ ἦν . ἄδηλοσ̓, ταχὺ δὲ περιϊὼν ὁ λόγος ἤθροιζε πάντας
               ἀνθρώπους πρὸς τὴν ὄψιν:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀλλʼ οἱ μὲν
               ἐβόων τυραννίδα πολιτεύεσθαι Καίσαρα, νόμοις καὶ δόγμασι κατορωρυγμένας
               ἐπανιστάντα τιμάς, καὶ τοῦτο πεῖραν ἐπὶ τὸν δῆμον εἶναι προμαλαττόμενον,
               εἰ τετιθάσευται ταῖς φιλοτιμίαις ὑπʼ αὐτοῦ καὶ δίδωσι παίζειν τοιαῦτα καὶ
               καινοτομεῖν, οἱ δὲ Μαριανοὶ παραθαρρύναντες ἀλλήλους πλήθει τε θαυμαστοὶ
               ὅσοι διεφάνησαν ἐξαίφνης, καὶ
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> κρότῳ
               κατεῖχον τὸ Καπιτώλιον πολλοῖς δὲ καὶ δάκρυα τὴν Μαρίου θεωμένοις ὄψιν
               ὑφʼ ἡδονῆς ἐχώρει, καὶ μέγας ἦν ὁ Καῖσαρ ἐγκωμίοις αἰρόμενος, ὡς
               ἀντὶ πάντων ἄξιος εἴη ὁ <note resp="ed" place="unspecified" anchored="yes" TEIform="note">
<foreign lang="greek" TEIform="foreign">εὔη ὁ</foreign> bracketed by Sint.<hi rend="superscript" TEIform="hi">2</hi>.</note> ἀνὴρ τῆς Μαρίου συγγενείας, συναχθείσης δὲ
               περὶ τούτων τῆς βουλῆς, Κάτλος Λουτάτιος, ἀνὴρ εὐδοκιμῶν τότε μάλιστα
               Ῥωμαίων, ἀναστὰς καὶ κατηγορήσας Καίσαρος ἐπεφθέγξατο τὸ μνημονευόμενον: “οὐκέτι γὰρ ὑπονόμοις,” ἔφη, “Καῖσαρ, ἀλλʼ ἤδη μηχαναῖς αἱρεῖ τὴν πολιτείαν.” ἐπεὶ δὲ ἀπολογησάμενος πρὸς ταῦτα Καῖσαρ ἔπεισε τὴν σύγκλητον, ἔτι
               μᾶλλον οἱ θαυμάζοντες αὐτὸν <pb id="p.456" TEIform="pb"/> ἐπήρθησαν, καὶ παρεκελεύοντο
               μηδενὶ τοῦ φρονήματος ὑφίεσθαι πάντων γὰρ ἑκόντι τῷ δήμῳ περιέσεσθαι
               καὶ πρωτεύσειν. </p>
</div2>
</div1>
<div1 type="chapter" n="7" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν δὲ τούτῳ καὶ Μετέλλου τοῦ ἀρχιερέως
               τελευτήσαντος καὶ τὴν ἱερωσύνην περιμάχητον οὖσαν Ἰσαυρικοῦ καὶ Κάτλου
               μετιόντων, ἐπιφανεστάτων ἀνδρῶν καὶ μέγιστον ἐν βουλῇ δυναμένων, οὐχ
               ὑπεῖξεν αὐτοῖς ὁ Καῖσαρ, ἀλλὰ καταβὰς εἰς τὸν δῆμον ἀντιπαρήγγελλεν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἀγχωμάλου δὲ τῆς σπουδῆς φαινομένης, ὁ
               Κάτλος, ἀπὸ μείζονος ἀξίας μᾶλλον ὀρρωδῶν τὴν ἀδηλότητα, προσέπεμψε
               πείθων ἀποστῆναι τὸν Καίσαρα τῆς φιλοτιμίας ἐπὶ πολλοῖς χρήμασιν. ὁ δὲ
               καὶ πλείω προσδανεισάμενος ἔφη διαγωνιεῖσθαι. </p>
<p TEIform="p">τῆς δʼ ἡμέρας ἐνστάσης καὶ τῆς μητρὸς ἐπὶ τὰς θύρας αὐτὸν οὐκ
               ἀδακρυτὶ προπεμπούσης, ἀσπασάμενος αὐτήν, “ὦ
                  μῆτερ,” εἶπε, “τήμερον
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἢ ἀρχιερέα τὸν υἱὸν ἢ φυγάδα ὄψει” διενεχθείσης δὲ
               τῆς ψήφου καὶ γενομένης ἁμίλλης ἐκράτησε, καὶ παρέσχε τῇ βουλῇ καὶ
               τοῖς ἀρίστοις φόβον ὡς ἐπὶ πᾶν θρασύτητος προάξων τὸν δῆμον. ὅθεν οἱ
               περὶ Πείσωνα καὶ Κάτλον ᾐτιῶντο Κικέρωνα φεισάμενον Καίσαρος ἐν τοῖς
               περὶ Κατιλίναν λαβὴν παρασχόντος,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὁ γὰρ δὴ
               Κατιλίνας οὐ μόνον τὴν πολιτείαν μεταβαλεῖν, ἀλλʼ ὅλην ἀνελεῖν τὴν
               ἡγεμονίαν καὶ πάντα τὰ πράγματα συγχέαι διανοηθείς αὐτὸς μὲν ἐξέπεσε,
                  <pb id="p.458" TEIform="pb"/> περιπταίσας ἐλάττοσιν ἐλέγχοις πρὸ τοῦ τὰς ἐσχάτας
               αὐτοῦ βουλὰς ἀποκαλυφθῆναι, Λέντλον δὲ καὶ Κέθηγον ἐν τῇ πόλει
               διαδόχους ἀπέλιπε τῆς συνωμοσίας, οἷς εἰ μὲν κρύφα παρεῖχέ τι θάρσους
               καὶ δυνάμεως ὁ Καῖσαρ ἄδηλόν ἐστιν, ἐν δὲ τῇ βουλῇ κατὰ κράτος
               ἐξελεγχθέντων καὶ Κικέρωνος τοῦ ὑπάτου γνώμας ἐρωτῶντος περὶ κολάσεως
               ἕκαστον,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οἱ μὲν ἄλλοι μέχρι Καίσαρος
               θανατοῦν ἐκέλευον, ὁ δὲ Καῖσαρ ἀναστὰς λόγον διῆλθε πεφροντισμένον, ὡς
               ἀποκτεῖναι μὲν ἀκρίτους ἄνδρας ἀξιώματι καὶ γένει λαμπροὺς οὐ δοκεῖ
               πάτριον οὐδὲ δίκαιον εἶναι, μὴ μετὰ τῆς ἐσχάτης ἀνάγκης, εἰ δὲ
               φρουροῖντο δεθέντες ἐν πόλεσι τῆς Ἰταλίας ἃς ἂν αὐτὸς ἕληται
               Κικέρων, μέχρι οὗ καταπολεμηθῇ Κατιλίνας, ὕστερον ἐν εἰρήνῃ καὶ καθʼ
               ἡσυχίαν περὶ ἑκάστου τῇ βουλῇ γνῶναι παρέξει. </p>
</div2>
</div1>
<div1 type="chapter" n="8" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὕτω δὲ τῆς γνώμης φιλανθρώπου <pb id="paris.1624.711" TEIform="pb"/> φανείσης καὶ τοῦ λόγου δυνατῶς ἐπʼ αὐτῇ ῥηθέντος
               οὕ μόνον οἱ μετὰ τοῦτον ἀνιστάμενοι προσετίθεντο, πολλοὶ δὲ καὶ τῶν πρὸ
               αὐτοῦ τὰς εἰρημένας γνώμας ἀπειπάμενοι πρὸς τὴν ἐκείνου μετέστησαν,
               ἕως ἐπὶ Κάτωνα τὸ πρᾶγμα καὶ Κάτλον περιῆλθε, τούτων δὲ νεανικῶς
               ἐναντιωθέντων, Κάτωνος δὲ καὶ τὴν ὑπόνοιαν ἅμα τῷ λόγῳ
               συνεπερείσαντος αὐτῷ καὶ συγκατεξαναστάντος ἐρρωμένως,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οἱ μὲν ἄνδρες ἀποθανούμενοι παρεδόθησαν, Καίσαρι
               δὲ τῆς βουλῆς ἐξιόντι <pb id="p.460" TEIform="pb"/> πολλοὶ τῶν Κικέρωνα φρουρούντων
               τότε νέων γυμνὰ τὰ ξίφη συνδραμόντες ἐπέσχον. ἀλλὰ Κουρίων τε λέγεται
               τῇ τηβέννῳ περιβαλὼν ὑπεξαγαγεῖν, αὐτός τε ὁ Κικέρων, ὡς οἱ νεανίσκοι
               προσέβλεψαν, ἀνανεῦσαι, φοβηθεὶς τὸν δῆμον, ἢ τὸν φόνον ὅλως ἄδικον
               καὶ παράνομον ἡγούμενος. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοῦτο μὲν οὖν οὐκ οἶ δα ὅπως ὁ Κικέρων,
               εἴπερ ἦν ἀληθές, ἐν τῷ περὶ τῆς ὑπατείας οὐκ ἔγραψεν αἰτίαν δὲ
               εἶχεν ὕστερον ὡς ἄριστα τῷ καιρῷ τότε παρασχόντι κατὰ τοῦ Καίσαρος
               μὴ χρησάμενος, ἀλλʼ ἀποδειλιάσας τὸν δῆμον ὑπερφυῶς περιεχόμενον τοῦ
               Καίσαρος, ὅς γε καὶ μετʼ ὀλίγας ἡμέρας εἰς τὴν βουλὴν εἰσελθόντος
               αὐτοῦ καὶ περὶ ὧν ἐν ὑποψίαις ἦν ἀπολογουμένου καὶ περιπίπτοντος
               θορύβοις πονηροῖς, ἐπειδὴ πλείων τοῦ συνήθους ἐγίγνετο τῇ βουλῇ
               καθεζομένῃ χρόνος, ἐπῆλθε μετὰ κραυγῆς καὶ περιέστη τὴν σύγκλητον,
               ἀπαιτῶν τὸν ἄνδρα καὶ κελεύων ἀφεῖναι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">διὸ
               καὶ Κάτων φοβηθεὶς μάλιστα τὸν ἐκ τῶν ἀπόρων νεωτερισμόν, οἳ τοῦ
               παντὸς ὑπέκκαυμα πλήθους ἦσαν ἐν τῷ Καίσαρι τὰς ἐλπίδας ἔχοντες,
               ἔπεισε τὴν σύγκλητον ἀπονεῖμαι σιτηρέσιον αὐτοῖς ἔμμηνον, ἐξ οὗ
               δαπάνης μὲν ἑπτακόσιαι πεντήκοντα μυριάδες ἐνιαύσιοι προσεγίνοντο τοῖς
               ἄλλοις ἀναλώμασι, τὸν μέντοι μέγαν ἐν τῷ παρόντι φόβον ἔσβεσε
               περιφανῶς τὸ πολίτευμα τοῦτο, καὶ τὸ πλεῖστον ἀπέρρηξε τῆς Καίσαρος
               δυνάμεως καὶ <pb id="p.462" TEIform="pb"/> διεσκέδασεν ἐν καιρῷ, στρατηγεῖν μέλλοντος καὶ
               φοβερωτέρου διὰ τὴν ἀρχὴν ὄντος. </p>
</div2>
</div1>
<div1 type="chapter" n="9" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ μὴν ἀπέβη τι ταραχῶδες ἀπʼ αὐτῆς, ἀλλὰ
               καὶ τύχη τις ἄχαρις τῷ Καίσαρι συνηνέχθη περὶ τὸν οἶκον. Πόπλιος
               Κλώδιος ἦν ἀνὴρ γένει μὲν εὐπατρίδης καὶ πλούτῳ καὶ λόγῳ λαμπρός,
               ὕβρει δὲ καὶ θρασύτητι τῶν ἐπὶ βδελυρίᾳ περιβοήτων οὐδενὸς δεύτερος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὗτος ἤρα Πομπηΐας τῆς Καίσαρος
               γυναικός οὐδὲ αὐτῆς ἀκούσης, ἀλλὰ φυλακαί τε τῆς γυναικωνίτιδος
               ἀκριβεῖς ἦσαν, ἥ τε μήτηρ τοῦ Καίσαρος Αὐρηλία, γυνὴ σώφρων,
               περιέπουσα τὴν νύμφην ἀεὶ χαλεπὴν καὶ παρακεκινδυνευμένην αὐτοῖς ἐποίει
               τὴν ἔντευξιν. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ἔστι δὲ Ῥωμαίοις θεὸς ἣν Ἀγαθὴν
               ὀνομάζουσιν, ὥσπερ Ἕλληνες Γυναικείαν. καὶ Φρύγες μὲν οἰκειούμενοι
               Μίδα μητέρα τοῦ βασιλέως γενέσθαι φασί, Ῥωμαῖοι δὲ νύμφην δρυάδα
               Φαύνῳ συνοικήσασαν, Ἕλληνες δὲ τῶν Διονύσου μητέρων τὴν ἄρρητον.
               ὅθεν ἀμπελίνοις τε τὰς σκηνὰς κλήμασιν ἑορτάζουσαι κατερέφουσι, καὶ
               δράκων ἱερὸς παρακαθίδρυται τῇ θεῷ κατὰ τὸν μῦθον. ἄνδρα δὲ προσελθεῖν
               οὐ θέμις οὐδʼ ἐπὶ τῆς οἰκίας γενέσθαι τῶν ἱερῶν ὀργιαζομένων αὐταὶ
               δὲ καθʼ ἑαυτὰς αἱ γυναῖκες πολλὰ τοῖς Ὀρφικοῖς ὁμολογοῦντα δρᾶν
               λέγονται περὶ τὴν ἱερουργίαν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὅταν οὖν ὁ
               τῆς ἑορτῆς καθήκῃ χρόνος, ὑπατεύοντος ἢ στρατηγοῦντος ἀνδρός, αὐτὸς
               μὲν <pb id="p.464" TEIform="pb"/> ἐξίσταται καὶ πᾶν τὸ ἄρρεν, ἡ δὲ γυνὴ τὴν οἰκίαν
               παραλαβοῦσα διακοσμεῖ, καὶ τὰ μέγιστα νύκτωρ τελεῖται, παιδιᾶς
               ἀναμεμιγμένης ταῖς παννυχίσι καὶ μουσικῆς ἅμα πολλῆς παρούσης. </p>
</div2>
</div1>
<div1 type="chapter" n="10" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταύτην τότε τὴν ἑορτὴν τῆς Πομπηΐας
               ἐπιτελούσης, ὁ Κλώδιος οὔπω γενειῶν καὶ διὰ τοῦτο λήσειν οἰόμενος
               ἐσθῆτα καὶ σκευὴν ψαλτρίας <pb id="paris.1624.712" TEIform="pb"/> ἀναλαβὼν ἐχώρει, νέᾳ
               γυναικὶ τὴν ὄψιν ἐοικώς. καὶ ταῖς θύραις ἐπιτυχὼν ἀνεῳγμέναις εἰσήχθη
               μὲν ἀδεῶς ὑπὸ τῆς συνειδυίας θεραπαινίδος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
               ἐκείνης δὲ προδραμούσης ὡς τῇ Πομπηΐᾳ φράσειε, καὶ γενομένης
               διατριβῆς, περιμένειν μὲν ὅπου κατελείφθη τῷ Κλωδίῳ μὴ καρτεροῦντι,
               πλανωμένῳ δʼ ἐν οἰκίᾳ μεγάλῃ καὶ περιφεύγοντι τὰ φῶτα προσπεσοῦσα τῆς
               Αὐρηλίας ἀκόλουθος ὡς δὴ γυνὴ γυναῖκα παίζειν προὐκαλεῖτο, καὶ μὴ
               βουλόμενον εἰς τὸ μέσον εἷλκε, καὶ τίς ἐστι καὶ πόθεν ἐπυνθάνετο.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοῦ δὲ Κλωδίου φήσαντος Ἅβραν
               περιμένειν Πομπηΐας, αὐτὸ τοῦτο καλουμένην, καὶ τῇ φωνῇ γενομένου
               καταφανοῦς, ἡ μὲν ἀκόλουθος εὐθὺς ἀπεπήδησε κραυγῇ πρὸς τὰ φῶτα καὶ
               τὸν ὄχλον, ἄνδρα πεφωρακέναι βοῶσα, τῶν δὲ γυναικῶν διαπτοηθεισῶν ἡ
               Αὐρηλία τὰ μὲν ὄργια τῆς θεοῦ κατέπαυσε καὶ συνεκάλυψεν, αὐτὴ δὲ τὰς
               θύρας ἀποκλεῖσαι κελεύσασα περιῄει τὴν οἰκίαν ὑπὸ λαμπάδων, ζητοῦσα τὸν
               Κλώδιον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> εὑρίσκεται δʼ εἰς οἴκημα παιδίσκης
               ᾗ συνεισῆλθε καταπεφευγώς καὶ γενόμενος φανερὸς ὑπὸ τῶν γυναικῶν
               ἐξελαύνεται διὰ τῶν θυρῶν, τὸ δὲ πρᾶγμα καὶ νυκτὸς εὐθὺς αἱ γυναῖκες
               ἀπιοῦσαι τοῖς αὑτῶν ἔφραζον <pb id="p.466" TEIform="pb"/> ἀνδράσι, καὶ μεθʼ ἡμέραν
               ἐχώρει διὰ τῆς πόλεως λόγος ὡς ἀθέσμοις ἐπικεχειρηκότος τοῦ Κλώδιον
               καὶ δίκην οὐ τοῖς ὑβρισμένοις μόνον, ἀλλὰ καὶ τῇ πόλει καὶ τοῖς θεοῖς
               ὀφείλοντος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">ἐγράψατο μὲν οὖν τὸν Κλώδιον
               εἷς τῶν δημάρχων ἀσεβείας, καὶ συνέστησαν ἐπʼ αὐτὸν οἱ δυνατώτατοι τῶν
               ἀπὸ τῆς βουλῆς, ἄλλας τε δεινὰς ἀσελγείας καταμαρτυροῦντες καὶ μοιχείαν
               ἀδελφῆς, ἣ Λευκούλλῳ συνῳκήκει. πρὸς δὲ τὰς τούτων σπουδὰς ὁ δῆμος
               ἀντιτάξας ἑαυτὸν ἤμυνε τῷ Κλωδίῳ, καὶ μέγα πρὸς τοὺς δικαστὰς
               ὄφελος ἦν ἐκπεπληγμένους καὶ δεδοικότας τὸ πλῆθος.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὁ δὲ Καῖσαρ ἀπεπέμψατο μὲν εὐθὺς τὴν Πομπηΐαν,
               μάρτυς δὲ πρὸς τὴν δίκην κληθείς οὐδὲν ἔφη τῶν λεγομένων κατὰ τοῦ
               Κλωδίου γιγνώσκειν. ὡς δὲ τοῦ λόγου παραδόξου φανέντος ὁ κατήγορος
               ἠρώτησε, “πῶς οὖν ἀπεπέμψω τὴν γυναῖκα;” “ὃτι,” ἔφη, “τὴν ἐμὴν
                  ἠξίουν μηδὲ ὑπονοηθῆναι.” </p>
<p TEIform="p">ταῦτα οἱ μὲν οὕτω φρονοῦντα τὸν Καίσαρα λέγουσιν εἰπεῖν, οἱ δὲ τῷ
               δήμῳ χαριζόμενον ὡρμημένῳ σῴζειν τὸν Κλώδιον.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἀποφεύγει δʼ οὖν τὸ ἔγκλημα τῶν πλείστων δικαστῶν συγκεχυμένοις
               τοῖς γράμμασι τὰς γνώμας ἀποδόντων, ὅπως μήτε παρακινδυνεύσωσιν ἐν τοῖς
               πολλοῖς καταψηφισάμενοι μήτε ἀπολύσαντες ἀδοξήσωσι παρὰ τοῖς ἀρίστοις.
            </p>
</div2>
</div1>
<div1 type="chapter" n="11" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ δὲ Καῖσαρ εὐθὺς ἀπὸ τῆς στρατηγίας τῶν
               ἐπαρχιῶν τὴν Ἰβηρίαν λαβών, ὡς ἦν <pb id="p.468" TEIform="pb"/> δυσδιάθετον αὐτῷ τὸ
               περὶ τοὺς δανειστάς ἐνοχλοῦντας ἐξιόντι καὶ καταβοῶντας, ἐπὶ Κράσσον
               κατέφυγε πλουσιώτατον ὄντα Ῥωμαίων, δεόμενον δὲ τῆς Καίσαρος ἀκμῆς καὶ
               θερμότητος ἐπὶ τὴν πρὸς Πομπήϊον ἀντιπολιτείαν. ἀναδεξαμένου δὲ τοῦ
               Κράσσου τοὺς μάλιστα χαλεποὺς καὶ ἀπαραιτήτους τῶν δανειστῶν καὶ
               διεγγυήσαντος ὀκτακοσίων καὶ τριάκοντα ταλάντων, οὕτως ἐξῆλθεν ἐπὶ τὴν
               ἐπαρχίαν. </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> λέγεται δέ, τὰς Ἄλπεις ὑπερβάλλοντος
               αὐτοῦ καὶ πολίχνιόν τι βαρβαρικόν οἰκούμενον ὑπὸ ἀνθρώπων παντάπασιν
               ὀλίγων καὶ λυπρόν παρερχομένου, τοὺς ἑταίρους ἅμα γέλωτι καὶ μετὰ
               παιδιᾶς “ἦ που” φάναι “κἀνταῦθά τινές εἰσιν ὑπὲρ ἀρχῶν φιλοτιμίαι καὶ περὶ πρωτείων
                  ἅμιλλαι καὶ φθόνοι τῶν δυνατῶν πρὸς ἀλλήλους;” τὸν δὲ Καίσαρα
               σπουδάσαντα πρὸς αὐτοὺς εἰπεῖν, “ἐγὼ μὲν ἐβουλόμην
                  παρὰ τούτοις εἶναι μᾶλλον πρῶτος ἢ παρὰ Ῥωμαίοις δεύτερος.” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὁμοίως δὲ πάλιν ἐν Ἰβηρίᾳ, σχολῆς οὔσης
               ἀναγινώσκοντά τι τῶν περὶ Ἀλεξάνδρου γεγραμμένων σφόδρα γενέσθαι πρὸς
               ἑαυτῷ πολὺν χρόνον, εἶτα καὶ δακρῦσαι: <pb id="paris.1624.713" TEIform="pb"/> τῶν δὲ
               φίλων θαυμασάντων τὴν αἰτίαν εἰπεῖν “οὐ δοκεῖ ὑμῖν
                  ἄξιον εἶναι λύπης, εἰ τηλικοῦτος μὲν ὢν Ἀλέξανδρος ἤδη τοσούτων
                  ἐβασίλευεν, ἐμοὶ δὲ λαμπρὸν οὐδὲν οὔπω πέπρακται;” </p>
</div2>
</div1>
<div1 type="chapter" n="12" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τῆς γοῦν Ἰβηρίας ἐπιβὰς εὐθὺς ἦν
               ἐνεργός, ὥσθʼ ἡμέραις ὀλίγαις δέκα σπείρας συναγαγεῖν πρὸς ταῖς
               πρότερον οὔσαις εἴκοσι, καὶ στρατεύσας ἐπὶ Καλαϊκοὺς καὶ Λυσιτανοὺς
                  <pb id="p.470" TEIform="pb"/> κρατῆσαι καὶ προελθεῖν ἄχρι Τῆς ἔξω θαλάσσης τὰ μὴ
               πρότερον ὑπακούοντα Ῥωμαίοις ἔθνη καταστρεφόμενος. θέμενος δὲ τὰ τοῦ
               πολέμου καλῶς, οὐ χεῖρον ἐβράβευε τὰ Τῆς εἰρήνης, ὁμόνοιάν τε ταῖς
               πόλεσι καθιστὰς, καὶ μάλιστα τὰς τῶν χρεωφειλετῶν καὶ δανειστῶν ἰώμενος
               διαφοράς.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἔταξε γὰρ τῶν προσιόντων τοῖς
               ὀφείλουσι καθʼ ἕκαστον ἐνιαυτὸν δύο μὲν μέρη τὸν δανειστὴν ἀναιρεῖσθαι,
               τῷ δὲ λοιπῷ χρῆσθαι τὸν δεσπότην, ἄχρι ἂν οὕτως ἐκλυθῇ τὸ δάνειον.
               ἐπὶ τούτοις εὐδοκιμῶν ἀπηλλάγη Τῆς ἐπαρχίας, αὐτός τε πλούσιος γεγονὼς
               καὶ τοὺς στρατιώτας ὠφεληκὼς ἀπὸ τῶν στρατειῶν, καὶ προσηγορευμένος
               αὐτοκράτωρ ὑπʼ αὐτῶν. </p>
</div2>
</div1>
<div1 type="chapter" n="13" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ τοὺς μὲν μνωμένους θρίαμβον ἔξω
               διατρίβειν ἔδει, τοὺς δὲ μετιόντας ὑπατείαν παρόντας ἐν τῇ πόλει τοῦτο
               πράττειν, ἐν τοιαύτῃ γεγονὼς ἀντινομίᾳ καὶ πρὸς αὐτὰς τὰς ὑπατικὰς
               ἀφιγμένος ἀρχαιρεσίας ἔπεμψε πρὸς τὴν σύγκλητον αἰτούμενος αὐτῷ
               δοθῆναι παραγγέλλειν εἰς ὑπατείαν ἀπόντι διὰ τῶν φίλων. Κάτωνος δὲ
               πρῶτον μὲν ἰσχυριζομένου τῷ νόμῳ πρὸς τὴν ἀξίωσιν, εἶτα, ὡς ἑώρα
               πολλοὺς τεθεραπευμένους ὑπὸ τοῦ Καίσαρος, ἐκκρούσαντος τῷ χρόνῳ τὸ
               πρᾶγμα καὶ τὴν ἡμέραν ἐν τῷ λέγειν κατατρίψαντος, ἔγνω τὸν θρίαμβον
               ἀφεὶς ὁ Καῖσαρ ἔχεσθαι τῆς ὑπατείας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ
               παρελθὼν εὐθὺς ὑποδύεται πολίτευμά τι πάντας ἀνθρώπους ἐξαπατῆσαν πλὴν
               Κάτωνος, ἦν δὲ τοῦτο διαλλαγὴ Πομπηΐου καὶ Κράσσου τῶν μέγιστον ἐν
               τῇ πόλει δυναμένων οὓς συναγαγὼν ὁ Καῖσαρ εἰς φιλίαν <pb id="p.472" TEIform="pb"/> ἐκ
               διαφορᾶς, καὶ τὴν ἀπʼ ἀμφοῖν συνενεγκάμενος ἰσχὺν εἰς ἑαυτόν, ἔργῳ
               φιλάνθρωπον ἔχοντι προσηγορίαν ἔλαθε μεταστήσας τὴν πολιτείαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὐ γάρ, ὡς οἱ πλεῖστοι νομίζουσιν, ἡ Καίσαρος καὶ
               Πομπηΐου διαφορὰ τοὺς ἐμφυλίους ἀπειργάσατο πολέμους, ἀλλὰ μᾶλλον ἡ
               φιλία, συστάντων ἐπὶ καταλύσει τῆς ἀριστοκρατίας τὸ πρῶτον, εἶτα οὕτως
               καὶ πρὸς ἀλλήλους διαστάντων. Κάτωνι δὲ πολλάκις τὰ μέλλοντα
               προθεσπίζοντι περιῆν δυσκόλου μὲν ἀνθρώπου τότε καὶ πολυπράγμονος, ὕστερον
               δὲ φρονίμου μέν, οὐκ εὐτυχοῦς δὲ συμβούλου λαβεῖν δόξαν. </p>
</div2>
</div1>
<div1 type="chapter" n="14" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ μὴν ἀλλʼ ὁ Καῖσαρ ἐν μέσῳ τῆς Κράσσου
               καὶ Πομπηΐου φιλίας δορυφορούμενος ἐπὶ τὴν ὑπατείαν κατήχθη: καὶ
               λαμπρῶς ἀναγορευθεὶς μετὰ Καλπουρνίου Βύβλου καὶ καταστὰς εἰς τὴν ἀρχήν
               εὐθὺς εἰσέφερε νόμους οὐχ ὑπάτῳ προσήκοντας, ἀλλὰ δημάρχῳ τινὶ
               θρασυτάτῳ, πρὸς ἡδονὴν τῶν πολλῶν κληρουχίας τινὰς χώρας καὶ διανομὰς
               εἰσηγούμενος.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐν δὲ τῇ βουλῇ τῶν καλῶν τε
               καὶ ἀγαθῶν ἀντικρουσάντων, πάλαι δεόμενος προφάσεως, ἀνακραγὼν καὶ
               μαρτυράμενος ὡς εἰς τὸν δῆμον ἄκων ἐξελαύνοιτο θεραπεύσων ἐκεῖνον ἐξ
               ἀνάγκης ὕβρει καὶ χαλεπότητι τῆς βουλῆς, πρὸς αὐτὸν ἐξεπήδησε καὶ
               περιστησάμενος ἔνθεν μὲν Κράσσον, ἔνθεν δὲ Πομπήϊον, ἠρώτησεν εἰ τοὺς
               νόμους ἐπαινοῖεν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐπαινεῖν δὲ φασκόντων,
               παρεκάλει βοηθεῖν ἐπὶ τοὺς ἐνίστασθαι μετὰ ξιφῶν ἀπειλοῦντας. ἐκεῖνοι
                  <pb id="p.474" TEIform="pb"/> δὲ ὑπισχνοῦντο Πομπήϊος δὲ καὶ προσεπεῖπεν ὡς
               ἀφίξοιτο πρὸς τὰ ξίφη μετὰ τοῦ ξίφους καὶ θυρεὸν κομίζων, ἐπὶ τούτῳ
               τοὺς μὲν ἀριστοκρατικοὺς ἠνίασεν, οὐκ ἀξίαν τῆς περὶ αὐτὸν αἰδοῦς,
               οὐδὲ τῆς πρὸς τὴν σύγκλητον εὐλαβείας πρέπουσαν, ἀλλὰ μανικὴν καὶ
               μειρακιώδη φωνὴν ἀκούσαντας, ὁ δὲ δῆμος ἥσθη. </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">Καῖσαρ δὲ μειζόνως ἔτι τῆς Πομπηΐου
               δυνάμεως <pb id="paris.1624.714" TEIform="pb"/> ὑποδραττόμενος, ἦν γὰρ αὐτῷ Ἰουλία
               θυγάτηρ ἐγγεγυημένη Σερουϊλίῳ Καιπίωνι, ταύτην ἐνεγγύησε Πομπηΐῳ,
               τὴν δὲ Πομπηΐου τῷ Σερουϊλίῳ δώσειν ἔφησεν, οὐδὲ αὐτὴν ἀνέγγυον
               οὖσαν, ἀλλὰ Φαύστῳ τῷ Σύλλα παιδὶ καθωμολογημένην.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὀλίγῳ δὲ ὕστερον Καῖσαρ ἠγάγετο Καλπουρνίαν
               θυγατέρα Πείσωνος, τὸν δὲ Πείσωνα κατέστησεν ὕπατον εἰς τὸ μέλλον,
               ἐνταῦθα δὴ καὶ σφόδρα μαρτυρομένου Κάτωνος καὶ βοῶντος οὐκ ἀνεκτὸν
               εἶναι, γάμοις διαμαστροπευομένης τῆς ἡγεμονίας καὶ διὰ γυναίων εἰς
               ἐπαρχίας καὶ στρατεύματα καὶ δυνάμεις ἀλλήλους ἀντεισαγόντων. </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">ὁ μὲν οὖν συνάρχων τοῦ Καίσαρος Βύβλος,
               ἐπεὶ κωλύων τοὺς νόμους οὐδὲν ἐπέραινεν, ἀλλὰ πολλάκις ἐκινδύνευε μετὰ
               Κάτωνος ἐπὶ τῆς ἀγορᾶς ἀποθανεῖν, ἐγκλεισάμενος οἴκοι τὸν τῆς ἀρχῆς
               χρόνον διετέλεσε. Πομπήϊος δὲ γήμας εὐθὺς ἐνέπλησε τὴν ἀγορὰν ὅπλων
               καὶ συνεπεκύρου τῷ δήμῳ τοὺς νόμους, Καίσαρι δὲ τὴν ἐντὸς Ἄλπεων
               καὶ τὴν ἐκτὸς ἅπασαν Κελτικήν, προσθεὶς τὸ Ἰλλυρικόν μετὰ ταγμάτων
               τεσσάρων εἰς πενταετίαν.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">Κάτωνα μὲν οὖν
               ἐπιχειρήσαντα τούτοις ἀντιλέγειν ἀπῆγεν εἰς φυλακὴν ὁ Καῖσαρ, οἰόμενος
               αὐτὸν ἐπικαλέσεσθαι τοὺς δημάρχους: ἐκείνου δὲ <pb id="p.476" TEIform="pb"/> ἀφώνου
               βαδίζοντος ὁρῶν ὁ Καῖσαρ οὐ μόνον τοὺς κρατίστους δυσφοροῦντας, ἀλλὰ
               καὶ τὸ δημοτικὸν αἰδοῖ τῆς Κάτωνος ἀρετῆς σιωπῇ καὶ μετὰ κατηφείας
               ἑπόμενον, αὐτὸς ἐδεήθη κρύφα τῶν δημάρχων ἑνὸς ἀφελέσθαι τὸν Κάτωνα. </p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τῶν δὲ ἄλλων συγκλητικῶν ὀλίγοι παντάπασιν
               αὐτῷ συνῄεσαν εἰς βουλήν, οἱ δὲ λοιποὶ δυσχεραίνοντες ἐκποδὼν ἦσαν.
               εἰπόντος δὲ Κονσιδίου τινὸς τῶν σφόδρα γερόντων ὡς φοβούμενοι τὰ ὅπλα
               καὶ τοὺς στρατιώτας οὐ συνέρχοιντο, “τί οὖν” ἔφη
               ὁ Καῖσαρ, “οὐ καὶ σὺ ταῦτα δεδιὼς οἰκουρεῖς;” καὶ ὁ Κονσίδιος εἶπεν “ὅτι με ποιεῖ μὴ φοβεῖσθαι
                  τὸ γῆρας: ὁ γὰρ ἔτι λειπόμενος βίος οὐ πολλῆς ὀλίγος ὢν δεῖται
                  προνοίας.” </p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p">αἴσχιστον δὲ τῶν τότε πολιτευμάτων ἔδοξεν
               ἐν τῇ Καίσαρος ὑπατείᾳ δήμαρχον αἱρεθῆναι Κλώδιον ἐκεῖνον, ὑφʼ οὗ
               τὰ περὶ τὸν γάμον καὶ τὰς ἀπορρήτους παρενομήθη παννυχίδας. ᾑρέθη δὲ
               ἐπὶ τῇ Κικέρωνος καταλύσει: καὶ Καῖσαρ οὐ πρότερον ἐξῆλθεν ἐπὶ τὴν
               στρατιάν ἢ καταστασιάσαι Κικέρωνα μετὰ Κλωδίου καὶ συνεκβαλεῖν ἐκ τῆς
               Ἰταλίας. </p>
</div2>
</div1>
<div1 type="chapter" n="15" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοιαῦτα μὲν οὖν λέγεται γενέσθαι τὰ πρὸ τῶν
               Γαλατικῶν. ὁ δὲ τῶν πολέμων οὓς ἐπολέμησε μετὰ ταῦτα, καὶ τῶν
               στρατειῶν αἷς ἡμερώσατο τὴν Κελτικὴν, χρόνος, ὥσπερ ἄλλην ἀρχὴν
               λαβόντος αὐτοῦ καὶ καταστάντος εἰς ἑτέραν τινὰ βίου καὶ πραγμάτων καινῶν
               ὁδόν, οὐκ ἔστιν ὅτου τῶν μάλιστα τεθαυμασμένων ἐφʼ ἡγεμονίᾳ καὶ
               μεγίστων γεγονότων ἀπολείποντα πολεμιστὴν καὶ στρατηλάτην ἀπέδειξεν αὐτόν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
<pb id="p.478" TEIform="pb"/> ἀλλʼ εἴτε Φαβίους καὶ Σκηπίωνας καὶ Μετέλλονς καὶ τοὺς
               κατʼ αὐτὸν ἢ μικρὸν ἔμπροσθεν αὐτοῦ, Σύλλαν καὶ Μάριον ἀμφοτέρους τ?ε
               Λευκούλλους ἢ καὶ Πομπήϊον αὐτόν, οὗ κλέος ὑπουράνιον ἤνθει τότε
               παντοίας περὶ πόλεμον ἀρετῆς, παραβάλοι τις, αἱ Καίσαρος ὑπερβάλλουσι
               πράξεις τὸν μὲν χαλεπότητι τόπων ἐν οἷς ἐπολέμησε, τὸν δὲ μεγέθει χώρας
               ἣν προσεκτήσατο, τὸν δὲ πλήθει καὶ βίᾳ πολεμίων οὓς ἐνίκησε,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τὸν δὲ ἀτοπίαις καὶ ἀπιστίαις ἠθῶν ἃ
               καθωμίλησε, τὸν δὲ ἐπιεικείᾳ καὶ πρᾳότητι πρὸς τοὺς ἁλισκομένους, τὸν
               δὲ δώροις καὶ χάρισι πρὸς τοὺς συστρατευομένους, πάντας δὲ τῷ πλείστας
               μεμαχῆσθαι μάχας καὶ πλείστους ἀνῃρηκέναι τῶν ἀντιταχθέντων. ἔτη γὰρ
               οὐδὲ δέκα πολεμήσας περὶ Γαλατίαν πόλεις μὲν ὑπὲρ ὀκτακοσίας κατὰ
               κράτος εἷλεν, ἔθνη δὲ <pb id="paris.1624.715" TEIform="pb"/> ἐχειρώσατο τριακόσια,
               μυριάσι δὲ παραταξάμενος κατὰ μέρος τριακοσίαις ἑκατὸν μὲν ἐν χερσὶ
               διέφθειρεν, ἄλλας δὲ τοσαύτας ἐζώγρησεν. </p>
</div2>
</div1>
<div1 type="chapter" n="16" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
εὐνοίᾳ δὲ καὶ προθυμίᾳ στρατιωτῶν ἐχρήσατο
               τοσαύτῃ περὶ αὑτόν ὥστε τοὺς ἑτέρων μηδὲν ἐν ταῖς ἄλλαις στρατείαις
               διαφέροντας ἀμάχους καὶ ἀνυποστάτους φέρεσθαι πρὸς πᾶν δεινὸν ὑπὲρ τῆς
               Καίσαρος δόξης, οἷος ἦν τοῦτο μὲν Ἀκίλιος, ὃς ἐν τῇ περὶ
               Μασσαλίαν ναυμαχίᾳ νεὼς πολεμίας ἐπιβεβηκώς τὴν μὲν δεξιὰν ἀπεκόπη
               χεῖρα μαχαίρᾳ, τῇ δὲ ἑτέρα τὸν θυρεὸν οὐκ ἀφῆκεν, ἀλλὰ τύπτων εἰς
               τὰ πρόσωπα τοὺς <pb id="p.480" TEIform="pb"/> πολεμίους ἀπέστρεψε πάντας καὶ τοῦ σκάφους
               ἐπεκράτησε τοῦτο δὲ Κάσσιος Σκεύας,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὃς
               ἐν τῇ περὶ Δυρράχιον μάχῃ τὸν ὀφθαλμὸν ἐκκοπεὶς τοξεύματι, τὸν δὲ
               ὦμον ὑσσῷ καὶ τὸν μηρὸν ἑτέρῳ διεληλαμένος, τῷ δὲ θυρεῷ βελῶν
               ἑκατὸν καὶ τριάκοντα πληγὰς ἀναδεδεγμένος, ἐκάλει τοὺς πολεμίους ὡς
               παραδώσων ἑαυτόν. δυεῖν δὲ προσιόντων, τοῦ μὲν ἀπέκοψε τὸν. ὦμον τῇ
               μαχαίρᾳ, τὸν δὲ κατὰ τοῦ προσώπου πατάξας ἀπέστρεψεν, αὐτὸς δὲ διεσώθη
               τῶν οἰκείων περισχόντων.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐν δὲ Βρεττανίᾳ
               τῶν πολεμίων εἰς τόπον ἑλώδη καὶ μεστὸν ὑδάτων ἐμπεσοῦσι τοῖς πρώτοις
               ταξιάρχοις ἐπιθεμένων στρατιώτης, Καίσαρος αὐτοῦ τὴν μάχην ἐφορῶντος,
               ὠσάμενος εἰς μέσους καὶ πολλὰ καὶ περίοπτα τόλμης ἀποδειξάμενος ἔργα
               τοὺς μὲν ταξιάρχους ἔσωσε, τῶν βαρβάρων φυγόντων, αὐτὸς δὲ χαλεπῶς ἐπὶ
               πᾶσι διαβαίνων ἔρριψεν ἑαυτὸν εἰς ῥεύματα τελματώδη, καὶ μόλις ἄνευ
               τοῦ θυρεοῦ, τὰ μὲν νηχόμενος, τὰ δὲ βαδίζων, διεπέρασε.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> θαυμαζόντων δὲ τῶν περὶ τὸν Καίσαρα καὶ μετὰ
               χαρᾶς καὶ κραυγῆς ἀπαντώντων, αὐτὸς εὖ μάλα κατηφὴς καὶ δεδακρυμένος
               προσέπεσε τῷ Καίσαρι, συγγνώμην αἰτούμενος ἐπὶ τῷ προέσθαι τὸν θυρεόν.
               ἐν δὲ Λιβύῃ ναῦν ἑλόντες οἱ περὶ Σκηπίωνα Καίσαρος, ἐν ᾗ Γράνιος
               Πέτρων ἐπέπλει ταμίας ἀποδεδειγμένος, τοὺς μὲν ἄλλους ἐποιοῦντο λείαν,
               τῷ δὲ ταμίᾳ διδόναι τὴν σωτηρίαν ἔφασαν, ὁ δὲ εἰπών ὅτι τοῖς
               Καίσαρος στρατιώταις οὐ λαμβάνειν, ἀλλὰ διδόναι σωτηρίαν ἔθος ἐστίν,
               ἑαυτὸν τῷ ξίφει πατάξας ἀνεῖλε. <pb id="p.482" TEIform="pb"/>
</p>
</div2>
</div1>
<div1 type="chapter" n="17" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὰ δὲ τοιαῦτα λήματα καὶ τὰς φιλοτιμίας
               αὐτός ἀνέθρεψε καὶ κατεσκεύασε Καῖσαρ, πρῶτον μὲν τῷ χαρίζεσθαι καὶ
               τιμᾶν ἀφειδῶς ἐνδεικνύμενος ὅτι τὸν πλοῦτον οὐκ εἰς τρυφὴν ἰδίαν οὐδέ
               τινας ἡδυπαθείας ἐκ τῶν πολέμων ἀθροίζει, κοινὰ δὲ ἆθλα τῆς ἀνδραγαθίας
               παρʼ αὐτῷ φυλασσόμενα ἀπόκειται, καὶ μέτεστιν ἐκείνῳ τοῦ πλουτεῖν ὅσα
               τοῖς ἀξίοις τῶν στρατιωτῶν δίδωσιν ἔπειτα τῷ πάντα μὲν κίνδυνον ἑκὼν
               ὑφίστασθαι, πρὸς μηδένα δὲ τῶν πόνων ἀπαγορεύειν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τὸ μὲν οὖν φιλοκίνδυνον οὐκ ἐθαύμαζον αὐτοῦ διά τὴν
               φιλοτιμίαν ἡ δὲ τῶν πόνων ὑπομονὴ παρὰ τὴν τοῦ σώματος δύναμιν
               ἐγκαρτερεῖν δοκοῦντος ἐξέπληττεν, ὅτι καὶ τὴν ἕξιν ὢν ἰσχνός καὶ τὴν
               σάρκα λευκὸς καὶ ἁπαλός καὶ τὴν κεφαλὴν νοσώδης καὶ τοῖς ἐπὶ τοῖς
               ἐπιληπτικοῖς ἔνοχος, ἐν Κορδύβῃ πρῶτον αὐτῷ τοῦ πάθους, ὡς λέγεται,
               τούτου προσπεσόντος, οὐ μαλακίας ἐποιήσατο τὴν ἀρρωστίαν πρόφασιν,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀλλὰ θεραπείαν τῆς ἀρρωστίας τὴν
               στρατείαν, ταῖς ἀτρύτοις ὁδοιπορίαις καὶ ταῖς εὐτελέσι διαίταις καὶ τῷ
               θυραυλεῖν ἐνδελεχῶς καὶ ταλαιπωρεῖν ἀπομαχόμενος τῷ πάθει καὶ τὸ σῶμα
               τηρῶν δυσάλωτον. ἐκοιμᾶτο μέν γε τοὺς πλείστους ὕπνους ἐν ὀχήμασιν ἢ
               φορείοις, εἰς πρᾶξιν τὴν ἀνάπαυσιν κατατιθέμενος, ὠχεῖτο δὲ μεθʼ ἡμέραν
               ἐπὶ τὰ φρούρια καὶ τὰς πόλεις καὶ τοὺς χάρακας, ἑνὸς αὐτῷ
               συγκαθημένου παιδὸς τῶν ὑπογράφειν ἅμα διώκοντος εἰθισμένων, ἑνὸς δʼ
               ἐξόπισθεν ἐφεστηκότος στρατιώτου ξίφος ἔχοντος,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> συντόνως δὲ <pb id="paris.1624.716" TEIform="pb"/> ἤλαυνεν οὕτως ὥστε τὴν
               πρώτην ἔξοδον ἀπὸ Ῥώμης ποιησάμενος ὀγδοαῖος ἐπὶ τὸν Ῥοδανὸν
               ἐλθεῖν. <pb id="p.484" TEIform="pb"/>
</p>
<p TEIform="p">τὸ μὲν οὖν ἱππεύειν ἐκ παιδὸς ἦν αὐτῷ ῥᾴδιον εἴθιστο γὰρ εἰς
               τοὐπίσω τὰς χεῖρας ἀπάγων καὶ τῷ νώτῳ περιπλέκων ἀνὰ κράτος ἐλαύνειν
               τὸν ἵππον. ἐν ἐκείνῃ δὲ τῇ στρατείᾳ προσεξήσκησεν ἱππαζόμενος τὰς
               ἐπιστολὰς ὑπαγορεύειν καὶ δυσὶν ὁμοῦ γράφουσιν ἐξαρκεῖν, ὡς δὲ
               Ὄππιός φησι, καὶ πλείοσι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> λέγεται δὲ καὶ
               τὸ διά γραμμάτων τοῖς φίλοις ὁμιλεῖν Καίσαρα πρῶτον μηχανήσασθαι, τὴν
               κατὰ πρόσωπον ἔντευξιν ὑπὲρ τῶν ἐπειγόντων τοῦ καιροῦ διά τε πλῆθος
               ἀσχολιῶν καὶ τῆς πόλεως τὸ μέγεθος μὴ περιμένοντος. τῆς δὲ περὶ τὴν
               δίαιταν εὐκολίας κἀκεῖνο ποιοῦνται σημεῖον, ὅτι τοῦ δειπνίζοντος αὐτὸν
               ἐν Μεδιολάνῳ ξένου Οὐαλλερίου Λέοντος παραθέντος ἀσπάραγον καὶ μύρον
               ἀντʼ ἐλαίου καταχέαντος, αὐτὸς μὲν ἀφελῶς ἔφαγε, τοῖς δὲ φίλοις
               δυσχεραίνουσιν ἐπέπληξεν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> “ἢρκει γὰρ,” ἔφη, “τὸ μὴ
                  χρῆσθαι τοῖς ἀπαρέσκουσιν ὁ δὲ τὴν τοιαύτην ἀγροικίαν ἐξελέγχων
                  αὐτός ἐστιν ἄγροικος.” ἐν ὁδῷ δέ ποτε συνελασθεὶς ὑπὸ χειμῶνος
               εἰς ἔπαυλιν ἀνθρώπου πένητος, ὡς οὐδὲν εὗρε πλέον οἰκήματος ἑνὸς
               γλίσχρως ἕνα δέξασθαι δυναμένου, πρὸς τοὺς φίλους εἰπών ὡς τῶν μὲν
               ἐντίμων παραχωρητέον εἴη τοῖς κρατίστοις, τῶν δὲ ἀναγκαίων τοῖς
               ἀσθενεστάτοις, Ὄππιον ἐκέλευσεν ἀναπαύσασθαι: αὐτὸς δὲ μετὰ τῶν ἄλλων
               ὑπὸ τῷ προστεγίῳ τῆς θύρας ἐκάθευδεν. </p>
</div2>
</div1>
<div1 type="chapter" n="18" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀλλὰ γὰρ ὁ μὲν πρῶτος αὐτῷ τῶν Κελτικῶν
               πολέμων πρός Ἑλβηττίους συνέστη καὶ Τιγυρίνους, οἳ τὰς αὑτῶν δώδεκα
               πόλεις καὶ κώμας τετρακοσίας ἐμπρήσαντες ἐχώρουν πρόσω <pb id="p.486" TEIform="pb"/> διὰ
               τῆς ὑπὸ Ῥωμαίους Γαλατίας, ὥσπερ πάλαι Κίμβροι καὶ Τεύτονες, οὔτε
               τόλμαν ἐκείνων ὑποδεέστεροι δοκοῦντες εἶναι καὶ πλῆθος ὁμαλῶς τριάκοντα
               μὲν αἱ πᾶσαι μυριάδες ὄντες, εἴκοσι δὲ αἱ μαχόμεναι μιᾶς δέουσαι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τούτων Τιγυρίνους μὲν οὐκ αὐτός, ἀλλὰ
               Λαβιηνὸς πεμφθεὶς ὑπʼ αὐτοῦ περὶ τὸν Ἄραρα ποταμὸν συνέτριψεν,
               Ἐλβηττίων δὲ αὐτῷ πρός τινα πόλιν φίλην ἄγοντι τὴν στρατιὰν καθʼ ὁδὸν
               ἀπροσδοκήτως ἐπιθεμένων φθάσας ἐπὶ χωρίον καρτερὸν κατέφυγε, κἀκεῖ
               συναγαγὼν καὶ παρατάξας τὴν δύναμιν, ὡς ἵππος αὐτῷ προσήχθη, “τούτῳ μὲν,” ἔφη, “νικήσας
                  χρήσομαι πρός τὴν δίωξιν, νῦν δὲ ἴωμεν ἐπὶ τοὺς πολεμίους,” καὶ
               πεζὸς ὁρμήσας ἐνέβαλε.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> χρόνῳ δὲ καὶ
               χαλεπῶς ὠσάμενος τὸ μάχιμον περὶ ταῖς ἁμάξαις καὶ τῷ χάρακι τὸν
               πλεῖστον ἔσχε πόνον, οὐκ αὑτῶν μόνων ὑφισταμένων ἐκεῖ καὶ μαχομένων,
               ἀλλὰ καὶ παῖδες αὑτῶν καὶ γυναῖκες ἀμυνόμενοι μέχρι θανάτου
               συγκατεκόπησαν, ὥστε τὴν μάχην μόλις εἰς μέσας νύκτας τελευτῆσαι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καλῷ δὲ τῷ τῆς νίκης ἔργῳ κρεῖττον
               ἐπέθηκε τὸ συνοικίσαι τοὺς διαφυγόντας ἐκ τῆς μάχης τῶν περιόντων
               βαρβάρων, καὶ καταναγκάσαι τὴν χώραν ἀναλαβεῖν ἣν ἀπέλιπον καὶ τὰς
               πόλεις ἃς διέφθειραν, ὄντας ὑπὲρ δέκα μυριάδας, ἔπραξε δὲ τοῦτο δεδιὼς
               μὴ τὴν χώραν ἔρημον γενομένην οἱ Γερμανοὶ διαβάντες κατάσχωσι. </p>
</div2>
</div1>
<div1 type="chapter" n="19" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
δεύτερον δὲ πρὸς Γερμανοὺς ἄντικρυς ὑπὲρ
               Κελτῶν ἐπολέμησε, καίτοι τὸν βασιλέα πρότερον αὐτῶν Ἀριόβιστον ἐν
               Ῥώμῃ σύμμαχον <pb id="p.488" TEIform="pb"/> πεποιημένος ἀλλʼ ἦσαν ἀφόρητοι τοῖς
               ὑπηκόοις αὐτοῦ γείτονες, καὶ καιροῦ παραδόντος οὐκ ἂν ἐδόκουν ἐπὶ
               τοῖς παροῦσιν ἀτρεμήσειν, ἀλλʼ
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐπινεμήσεσθαι
               καὶ καθέξειν τὴν Γαλατίαν. ὁρῶν δὲ τοὺς ἡγεμόνας ἀποδειλιῶντας, καὶ
               μάλιστα ὅσοι τῶν ἐπιφανῶν καὶ νέων αὐτῷ συνεξῆλθον ὡς δὴ τρυφῇ
               χρησόμενοι καὶ χρηματισμῷ τῇ μετὰ <pb id="paris.1624.717" TEIform="pb"/> Καίσαρος
               στρατείᾳ, συναγαγὼν εἰς ἐκκλησίαν ἐκέλευσεν ἀπιέναι καὶ μὴ κινδυνεύειν
               παρὰ γνώμην οὕτως ἀνάνδρως καὶ μαλακῶς ἔχοντας, αὐτὸς δὲ ἔφη τὸ
               δέκατον τάγμα μόνον παραλαβὼν ἐπὶ τοὺς βαρβάρους πορεύσεσθαι, μήτε
               κρείττοσι μέλλων Κίμβρων μάχεσθαι πολεμίοις μήτε αὐτὸς ὢν Μαρίου χείρων
               στρατηγός,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐκ τούτου τὸ μὲν δέκατον τάγμα
               πρεσβευτὰς ἔπεμψε πρὸς αὐτόν χάριν ἔχειν ὁμολογοῦντες, τὰ δὲ ἄλλα
               τοὺς ἑαυτῶν ἐκάκιζον ἡγεμόνας, ὁρμῆς δὲ καὶ προθυμίας γενόμενοι πλήρεις
               ἅπαντες ἠκολούθουν ὁδὸν ἡμερῶν πολλῶν, ἕως ἐν διακοσίοις τῶν πολεμίων
               σταδίοις κατεστρατοπέδευσαν. </p>
<p TEIform="p">ἦν μὲν οὖν ὅ τι καὶ πρὸς τὴν ἔφοδον αὐτὴν ἐτέθραυστο τῆς γνώμης
               τοῦ Ἀριοβίστου. Γερμανοῖς γὰρ ἐπιθήσεσθαι Ῥωμαίους, ὧν ἐπερχομένων
               οὐκ ἂν ἐδόκουν ὑποστῆναι, μὴ προσδοκήσας ἐθαύμαζε τὴν Καίσαρος τόλμαν
               καὶ τὸν στρατὸν ἑώρα τεταραγμένον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἔτι δὲ
               μᾶλλον αὐτοὺς ἤμβλυνε τὰ μαντεύματα τῶν ἱερῶν γυναικῶν, αἳ ποταμῶν
               δίναις προσβλέπουσαι καὶ ῥευμάτων ἑλιγμοῖς καὶ ψόφοις τεκμαιρόμεναι
               προεθέσπιζον, <pb id="p.490" TEIform="pb"/> οὐκ ἐῶσαι μάχην τίθεσθαι πρὶν ἐπιλάμψαι νέαν
               σελήνην. ταῦτα τῷ Καίσαρι πυνθανομένῳ καὶ τοὺς Γερμανοὺς ἡσυχάζοντας
               ὁρῶντι καλῶς ἔχειν ἔδοξεν ἀπροθύμοις οὖσιν αὐτοῖς συμβαλεῖν μᾶλλον ἢ
               τὸν ἐκείνων ἀναμένοντα καιρὸν καθῆσθαι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> καὶ
               προσβολὰς ποιούμενος τοῖς ἐρύμασι καὶ λόφοις ἐφʼ ὧν ἐστρατοπέδευον,
               ἐξηγρίαινε καὶ παρώξυνε καταβάντας πρὸς ὀργὴν διαγωνίσασθαι. γενομένης δὲ
               λαμπρᾶς τροπῆς αὐτῶν, ἐπὶ σταδίους τετρακοσίους ἄχρι τοῦ Ῥήνου διώξας
               κατέπλησε τοῦτο πᾶν νεκρῶν τὸ πεδίον καὶ λαφύρων, Ἀριόβιστος δὲ φθάσας
               μετʼ ὀλίγων διεπέρασε τὸν Ῥῆνον: ἀριθμὸν δὲ νεκρῶν μυριάδας ὀκτὼ
               γενέσθαι λέγουσι. </p>
</div2>
</div1>
<div1 type="chapter" n="20" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταῦτα διαπραξάμενος τὴν μὲν δύναμιν ἐν
               Σηκουανοῖς ἀπέλιπε διαχειμάσουσαν, αὐτὸς δὲ τοῖς ἐν Ῥώμῃ προσέχειν
               βουλόμενος εἰς τὴν περὶ Πάδον Γαλατίαν κατέβη, τῆς αὐτῷ δεδομένης
               ἐπαρχίας οὖσαν ὁ γὰρ καλούμενος Ῥουβίκων ποταμὸς ἀπὸ τῆς ὑπὸ ταῖς
               Ἄλπεσι Κελτικῆς ὁρίζει τὴν ἄλλην Ἰταλίαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐνταῦθα καθήμενος ἐδημαγώγει, πολλῶν πρὸς αὐτὸν ἀφικνουμένων,
               διδοὺς ὧν ἕκαστος δεηθείη, καὶ πάντας ἀποπέμπων τὰ μὲν ἔχοντας ἤδη
               παρʼ αὐτοῦ, τὰ δὲ ἐλπίζοντας, καὶ παρὰ τὸν ἄλλον δὲ πάντα τῆς
               στρατείας χρόνον ἐλάνθανε τὸν Πομπήϊον ἐν μέρει νῦν μὲν τοὺς πολεμίους
               τοῖς τῶν πολιτῶν ὅπλοις καταστρεφόμενος, νῦν δὲ τοῖς ἀπὸ τῶν πολεμίων
               χρήμασιν αἱρῶν τοὺς πολίτας καὶ χειρούμενος. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐπεὶ δὲ Βέλγας ἤκουσε δυνατωτάτους Κελτῶν
               καὶ τὴν τρίτην ἁπάσης τῆς Κελτικῆς νεμομένους <pb id="p.492" TEIform="pb"/> ἀφεστάναι,
               πολλὰς δή τινας μυριάδας ἐνόπλων ἀνδρῶν ἠθροικότας, ἐπιστρέψας εὐθὺς
               ἐχώρει τάχει πολλῷ καὶ πορθοῦσι τοὺς συμμάχους Γαλάτας ἐπιπεσὼν τοῖς
               πολεμίοις τοὺς μὲν ἀθρουστάτους καὶ πλείστους αἰσχρῶς ἀγωνισαμένους
               τρεψάμενος διέφθειρεν, ὥστε καὶ λίμνας καὶ ποταμοὺς βαθεῖς τοῖς Ῥωμαίοις
               νεκρῶν πλήθει περατοὺς γενέσθαι,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τῶν δʼ
               ἀποστάντων οἱ μὲν παρωκεάνιοι πάντες ἀμαχεὶ προσεχώρησαν ἐπὶ δὲ τοὺς
               ἀγριωτάτους καὶ μαχιμωτάτους τῶν τῇδε, Νερβίους, ἐστράτευσεν, οἵπερ εἰς
               συμμιγεῖς δρυμοὺς κατῳκημένοι, γενεὰς δὲ καὶ κτήσεις ἔν τινι βυθῷ τῆς
               ὕλης ἀπωτάτω θέμενοι τῶν πολεμίων, αὐτοὶ τῷ Καίσαρι ποιουμένῳ χάρακα
               καὶ μὴ προσδεχομένῳ τηνικαῦτα τὴν μάχην ἑξακισμύριοι τὸ πλῆθος ὄντες
               αἰφνιδίως προσέπεσον, καὶ τοὺς μὲν ἱππεῖς ἐτρέψαντο, τῶν δὲ ταγμάτων τὸ
               δωδέκατον καὶ τὸ ἕβδομον περισχόντες ἅπαντας ἀπέκτειναν τοὺς ταξιάρχους,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> εἰ δὲ μὴ Καῖσαρ ἁρπάσας τὸν θυρεὸν καὶ
               διασχὼν τοὺς πρὸ αὐτοῦ μαχομένους ἐνέβαλε, τοῖς βαρβάροις, καὶ <pb id="paris.1624.718" TEIform="pb"/> ἀπὸ τῶν ἄκρων τὸ δέκατον κινδυνεύοντος αὐτοῦ
               κατέδραμε καὶ διέκοψε τὰς τάξεις τῶν πολεμίων, οὐδεὶς ἂν δοκεῖ
               περιγενέσθαι νῦν δὲ τῇ Καίσαρος τόλμῃ τὴν λεγομένην ὑπὲρ δύναμιν μάχην
               ἀγωνισάμενοι τρέπονται μὲν οὐδʼ ὣς τοὺς Νερβίους, κατακόπτουσι δὲ
               ἀμυνομένους: πεντακόσιοι γὰρ ἀπὸ μυριάδων ἓξ σωθῆναι λέγονται, βουλευταὶ
               δὲ τρεῖς ἀπὸ τετρακοσίων. <pb id="p.494" TEIform="pb"/>
</p>
</div2>
</div1>
<div1 type="chapter" n="21" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταῦτα ἡ σύγκλητος πυθομένη πεντεκαίδεκα
               ἡμέρας ἐψηφίσατο θύειν τοῖς θεοῖς καὶ σχολάζειν ἑορτάζοντας, ὅσας ἐπʼ
               οὐδεμιᾷ νίκῃ πρότερον. καὶ γὰρ ὁ κίνδυνος ἐφάνη μέγας, ἐθνῶν ἅμα
               τοσούτων ἀναρραγέντων, καὶ τὸ νίκημα λαμπρότερον, ὅτι Καῖσαρ ἦν ὁ
               νικῶν, ἡ πρὸς ἐκεῖνον εὔνοια τῶν πολλῶν ἐποίει. Καῖσαρ δʼ αὐτὸς <note resp="ed" place="unspecified" anchored="yes" TEIform="note">
<foreign lang="greek" TEIform="foreign">Καῖσαρ δʼ αὐτὸς</foreign> Sint.<hi rend="superscript" TEIform="hi">2</hi>; <foreign lang="greek" TEIform="foreign">αὐτὸς δʼ</foreign> Bekker; <foreign lang="greek" TEIform="foreign">καὶ γὰρ αὐτὸς</foreign> MSS., Sint.<hi rend="superscript" TEIform="hi">1</hi>, and Coraës.</note> εὖ
               θέμενος τὰ κατὰ τὴν Γαλατίαν πάλιν ἐν τοῖς περὶ Πάδον χωρίοις
               διεχείμαζε συσκευαζόμενος τὴν πόλιν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὐ γὰρ
               μόνον οἱ τὰς ἀρχὰς παραγγέλλοντες ἐκείνῳ χρώμενοι χορηγῷ καὶ τοῖς παρʼ
               ἐκείνου χρήμασι διαφθείροντες τὸν δῆμον ἀνηγορεύοντο, καὶ πᾶν ἔπραττον
               ὃ τὴν ἐκείνου δύναμιν αὔξειν ἔμελλεν, ἀλλὰ καὶ τῶν ἐπιφανεστάτων
               ἀνδρῶν καὶ μεγίστων οἱ πλεῖστοι συνῆλθον πρὸς αὐτὸν εἰς Λοῦκαν,
               Πομπήϊός τε καὶ Κράσσος καὶ Ἄππιος ὁ τῆς Σαρδόνος ἡγεμών καὶ
               Νέπως ὁ τῆς Ἰβηρίας ἀνθύπατος, ὥστε ῥαβδούχους μὲν ἑκατὸν εἴκοσι
               γενέσθαι, συγκλητικοὺς δὲ πλείονας ἢ διακοσίους. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> βουλὴν δὲ θέμενοι διεκρίθησαν ἐπὶ τούτοις:
               ἔδει Πομπήϊον μὲν καὶ Κράσσον ὑπάτους ἀποδειχθῆναι, Καίσαρι δὲ
               χρήματα καὶ πενταετίαν ἄλλην ἐπιμετρηθῆναι τῆς στρατηγίας, ὃ καὶ
               παραλογώτατον ἐφαίνετο τοῖς νοῦν ἔχουσιν. οἱ γὰρ τοσαῦτα χρήματα παρὰ
               Καίσαρος λαμβάνοντες ὡς οὐκ ἔχοντι διδόναι τὴν βουλὴν ἔπειθον, μᾶλλον
               δὲ ἠνάγκαζον ἐπιστένουσαν οἷς ἐψηφίζοντο, Κάτωνος μὲν οὐ παρόντος,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐπίτηδες γὰρ αὐτὸν εἰς <pb id="p.496" TEIform="pb"/>
               Κύπρον ἀπεδιοπομπήσαντο, Φαωνίου δέ, ὃς ἦν ζηλωτὴς Κάτωνος, ὡς οὐδὲν
               ἐπέραινεν ἀντιλέγων, ἐξαλλομένου διὰ θυρῶν καὶ βοῶντος εἰς τὸ πλῆθος.
               ἀλλὰ προσεῖχεν οὐδείς, τῶν μὲν Πομπήϊον αἰδουμένων καὶ Κράσσον, οἱ
               δὲ πλεῖστοι Καίσαρι χαριζόμενοι καὶ πρὸς τὰς ἀπʼ ἐκείνου ζῶντες ἐλπίδας
               ἡσύχαζον. </p>
</div2>
</div1>
<div1 type="chapter" n="22" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τραπόμενος δὲ αὖθις ὁ Καῖσαρ ἐπὶ τὰς ἐν
               τῇ Κελτικῇ δυνάμεις πολὺν καταλαμβάνει πόλεμον ἐν τῇ χώρᾳ, δύο
               Γερμανικῶν ἐθνῶν μεγάλων ἐπὶ κατακτήσει γῆς ἄρτι τὸν Ῥῆνον
               διαβεβηκότων: Οὐσίπας καλοῦσι τοὺς ἑτέρους, τοὺς δὲ Τεντερίτας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> περὶ δὲ τῆς πρὸς τούτους γενομένης μάχης
               ὁ μὲν Καῖσαρ ἐν ταῖς ἐφημερίσι γέγραφεν ὡς οἱ βάρβαροι διαπρεσβευόμενοι
               πρὸς αὐτὸν ἐν σπονδαῖς ἐπιθοῖντο καθʼ ὁδόν, Καὶ διὰ τοῦτο τρέψαιντο
               τοὺς αὐτοῦ πεντακισχιλίους ὄντας ἱππεῖς ὀκτακοσίοις τοῖς ἐκείνων μὴ
               προσδοκῶντας: εἶτα πέμψειαν ἑτέρους πρὸς αὐτὸν αὖθις ἐξαπατῶντας, οὓς
               κατασχὼν ἐπαγάγοι τοῖς βαρβάροις τὸ στράτευμα, τὴν πρὸς οὕτως ἀπίστους
               καὶ παρασπόνδους πίστιν εὐήθειαν ἡγούμενος.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">Τανύσιος δὲ λέγει Κάτωνα, τῆς βουλῆς ἐπὶ τῇ νίκῃ ψηφιζομένης
               ἑορτὰς καὶ θυσίας, ἀποφήνασθαι γνώμην ὡς ἐκδοτέον ἐστὶ τὸν Καίσαρα
               τοῖς βαρβάροις, ἀφοσιουμένους τὸ παρασπόνδημα ὑπὲρ τῆς πόλεως καὶ τὴν
               ἀρὰν εἰς τὸν αἴτιον τρέποντας. </p>
<p TEIform="p"> τῶν δὲ διαβάντων αἱ μὲν κατακοπεῖσαι τεσσαράκοντα μυριάδες ἦσαν, ὀλίγους
               δὲ τοὺς <pb id="p.498" TEIform="pb"/> ἀποπεράσαντας αὖθις ὑπεδέξαντο Σούγαμβροι,
               Γερμανικὸν ἔθνος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">καὶ ταύτην λαβὼν αἰτίαν
               ἐπʼ αὐτοὺς ὁ Καῖσαρ, ἄλλως δὲ δόξης ἐφιέμενος καὶ τοῦ πρῶτος
               ἀνθρώπων στρατῷ διαβῆναι τὸν Ῥῆνον, ἐγεφύρου πλάτος τε πολὺν ὄντα
               καὶ κατʼ ἐκεῖνο τοῦ πόρου μάλιστα πλημμυροῦντα καὶ τραχὺν καὶ ῥοώδη
               καὶ τοῖς καταφερομένοις στελέχεσι καὶ ξύλοις πληγὰς καὶ σπαραγμοὺς
               ἐνδιδόντα κατὰ τῶν ἐρειδόντων τὴν γέφυραν. <pb id="paris.1624.719" TEIform="pb"/>
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἀλλὰ ταῦτα προβόλοις ξύλων μεγάλων διὰ τοῦ
               πόρου καταπεπηγότων ἀναδεχόμενος, καὶ χαλινώσας τὸ προσπῖπτον ῥεῦμα τῷ
               ζεύγματι, πίστεως πάσης θέαμα κρεῖττον ἐπεδείξατο τὴν γέφυραν ἡμέραις
               δέκα συντελεσθεῖσαν. </p>
</div2>
</div1>
<div1 type="chapter" n="23" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
περαιώσας δὲ τὴν δύναμιν, οὐδενὸς ὑπαντῆσαι
               τολμήσαντος, ἀλλὰ καὶ τῶν ἡγεμονικωτάτων τοῦ Γερμανικοῦ Σουήβων εἰς
               βαθεῖς καὶ ὑλώδεις αὐλῶνας ἀνασκευασαμένων, πυρπολήσας μὲν τὴν τῶν
               πολεμίων, θαρρύνας δὲ τοὺς ἀεὶ τὰ Ῥωμαίων ἀσπαζομένους, ἀνεχώρησεν
               αὖθις εἰς τὴν Γαλατίαν, εἴκοσι δυεῖν δεούσας ἡμέρας ἐν τῇ Γερμανικῇ
               διατετριφώς. </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἡ δὲ ἐπὶ τοὺς Βρεττανοὺς στρατεία τὴν μὲν
               τόλμαν εἶχεν ὀνομαστήν πρῶτος γὰρ εἰς τὸν ἑσπέριον ʼ Ὠκεανὸν ἐπέβη
               στόλῳ, καὶ διὰ τῆς Ἀτλαντικῆς θαλάττης στρατὸν ἐπὶ πόλεμον κομίζων
               ἔπλευσε: καὶ νῆσον ἀπιστουμένην ὑπὸ μεγέθους καὶ πολλὴν ἔριν παμπόλλοις
               συγγραφεῦσι παρασχοῦσαν, ὡς ὄνομα καὶ λόγος οὐ γενομένης οὐδὲ οὔσης
               πέπλασται, κατασχεῖν ἐπιθέμενος προήγαγεν ἔξω τῆς οἰκουμένης τὴν
               Ῥωμαίων <pb id="p.500" TEIform="pb"/> ἡγεμονίαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> δὶς δὲ
               διαπλεύσας εἰς τὴν νῆσον ἐκ τῆς ἀντιπέρας Γαλατίας, καὶ μάχαις πολλαῖς
               κακώσας τοὺς πολεμίους μᾶλλον ἢ τοὺς ἰδίους ὠφελήσας, οὐδὲν γὰρ ὅ τι
               καὶ λαβεῖν ἦν ἄξιον ἀπʼ ἀνθρώπων κακοβίων καὶ πενήτων, οὐχ οἷον
               ἐβούλετο τῷ πολέμῳ τέλος ἐπέθηκεν, ἀλλʼ ὁμήρους λαβὼν παρὰ τοῦ
               βασιλέως καὶ ταξάμενος φόρους ἀπῆρεν ἐκ τῆς νήσου. </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">καὶ καταλαμβάνει γράμματα μέλλοντα διαπλεῖν
               πρὸς αὐτὸν ἀπὸ τῶν ἐν Ῥώμῃ φίλων, δηλοῦντα τὴν τῆς θυγατρὸς αὐτοῦ
               τελευτήν τελευτᾷ δὲ τίκτουσα παρὰ Πομπηΐῳ. καὶ μέγα μὲν αὐτὸν ἔσχε
               Πομπήϊον, μέγα δὲ Καίσαρα πένθος, οἱ δὲ φίλοι συνεταράχθησαν ὡς τῆς ἐν
               εἰρήνῃ καὶ ὁμονοίᾳ τἆλλα νοσοῦσαν τὴν πολιτείαν φυλαττούσης
               οἰκειότητος λελυμένης καὶ γὰρ τὸ βρέφος εὐθὺς οὐ πολλὰς ἡμέρας μετὰ
               τὴν μητέρα διαζῆσαν ἐτελεύτησε. τὴν μὲν οὖν Ἰουλίαν βίᾳ τῶν δημάρχων
               ἀράμενον τὸ πλῆθος εἰς τὸ Ἄρειον ἤνεγκε πεδίον, κἀκεῖ κηδευθεῖσα
               κεῖται. </p>
</div2>
</div1>
<div1 type="chapter" n="24" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοῦ δὲ Καίσαρος μεγάλην ἤδη τὴν δύναμιν
               οὖσαν εἰς πολλὰ κατʼ ἀνάγκην χειμάδια διελόντος, αὐτοῦ δὲ πρὸς τὴν
               Ἰταλίαν, ὥσπερ εἰώθει, τραπομένου, πάντα μὲν αὖθις ἀνερρήγνυτο τὰ τῶν
               Γαλατῶν, καὶ στρατοὶ μεγάλοι περιϊόντες ἐξέκοπτον τὰ χειμάδια καὶ
               προσεμάχοντο τοῖς χαρακώμασι τῶν Ῥωμαίων, οἱ δὲ πλεῖστοι καὶ κράτιστοι
               τῶν ἀποστάντων μετὰ Ἀβριόριγος Κότταν μὲν αὐτῷ στρατοπέδῳ καὶ
               Τιτύριον <pb id="p.502" TEIform="pb"/> διέφθειραν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τὸ δὲ
               ὑπὸ Κικέρωνι τάγμα μυριάσιν ἓξ περισχόντες ἐπολιόρκουν καὶ μικρὸν
               ἀπέλιπον ᾑρηκέναι κατὰ κράτος, συντετρωμένων ἁπάντων καὶ παρὰ δύναμιν
               ὑπὸ προθυμίας ἀμυνομένων. </p>
<p TEIform="p">ὡς δὲ ἠγγέλθη ταῦτα τῷ Καίσαρι μακρὰν ὄντι, ταχέως ἐπιστρέψας καὶ
               συναγαγὼν ἑπτακισχιλίους τοὺς σύμπαντας ἠπείγετο τὸν Κικέρωνα τῆς
               πολιορκίας ἐξαιρησόμενος. τοὺς δὲ πολιορκοῦντας οὐκ ἔλαθεν, ἀλλʼ ἀπήντων
               ὡς ἀναρπασόμενοι, τῆς ὀλιγότητος καταφρονήσαντες.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> κἀκεῖνος ἐξαπατῶν ὑπέφευγεν ἀεί, καὶ χωρία λαβὼν ἐπιτηδείως
               ἔχοντα πρὸς πολλοὺς μαχομένῳ μετʼ ὀλίγων φράγνυται στρατόπεδον, καὶ μάχης
               ἔσχε τοὺς ἑαυτοῦ πάσης, ἀναγαγεῖν δὲ τὸν χάρακα καὶ τὰς πύλας
               ἀνοικοδομεῖν ὡς δεδοικότας ἠνάγκαζε, καταφρονηθῆναι στρατηγῶν, μέχρι οὗ
               σποράδην ὑπὸ θράσους προσβάλλοντας ἐπεξελθὼν ἐτρέψατο καὶ πολλοὺς αὐτῶν
               διέφθειρε. </p>
</div2>
</div1>
<div1 type="chapter" n="25" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοῦτο τὰς πολλὰς ἀποστάσεις τῶν ἐνταῦθα
               Γαλατῶν κατεστόρεσε, καὶ τοῦ χειμῶνος αὐτὸς ἐπιφοιτῶν τε πανταχόσε καὶ
               προσέχων ὀξέως τοῖς νεωτερισμοῖς. καὶ γὰρ ἧκεν ἐξ Ἰταλίας <pb id="paris.1624.720" TEIform="pb"/> ἀντὶ τῶν ἀπολωλότων αὐτῷ τρία τάγματα, Πομπηΐου
               μὲν ἐκ τῶν ὑφʼ αὑτῷ δύο χρήσαντος, ἓν δὲ νεοσύλλεκτον ἐκ τῆς περὶ
               Πάδον Γαλατίας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">πόρρω δὲ τούτων αἱ πάλαι
               καταβεβλημέναι κρύφα καὶ νεμόμεναι διὰ τῶν δυνατωτάτων ἀνδρῶν <pb id="p.504" TEIform="pb"/> ἐν τοῖς μαχιμωτάτοις γένεσιν ἀρχαὶ τοῦ μεγίστου καὶ κινδυνωδεστάτου τῶν
               ἐκεῖ πολέμων ἀνεφαίνοντο, ῥωσθεῖσαι πολλῇ μὲν ἡλικίᾳ καὶ πανταχόθεν
               ὅπλοις ἀθροισθείσῃ, <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ἀθροισθείσῃ</foreign> Sint. with the MSS.; Coraës and Bekker read <foreign lang="greek" TEIform="foreign">ἀθροισθεῖσι</foreign> (<hi rend="italics" TEIform="hi">arms collected from all sides</hi>) with the Aldine ed.</note> μεγάλοις δὲ πλούτοις εἰς ταὐτὸ συνενεχθεῖσιν,
               ἰσχυραῖς δὲ πόλεσι, δυσεμβόλοις δὲ χώραις.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
               τότε δὲ καὶ χειμῶνος ὥρᾳ πάγοι ποταμῶν καὶ νιφετοῖς ἀποκεκρυμμένοι
               δρυμοί καὶ πεδία χειμάρροις ἐπιλελιμνασμένα, καὶ πῇ μὲν ἀτέκμαρτοι βάθει
               χιόνος ἀτραποί, πῇ δὲ διʼ ἑλῶν καὶ ῥευμάτων παρατρεπομένων ἀσάφεια
               πολλὴ τῆς πορείας παντάπασιν ἐδόκουν ἀνεπιχείρητα Καίσαρι τὰ τῶν
               ἀφισταμένων ποιεῖν. ἀφειστήκει μὲν οὖν πολλὰ φῦλα, πρόσχημα δὲ ἦσαν
               Ἀρβέρνοι καὶ Καρνουτῖνοι, τὸ δὲ σύμπαν αἱρεθεὶς κράτος εἶχε τοῦ
               πολέμου Οὐεργεντόριξ, οὗ τὸν πατέρα Γαλάται τυραννίδα δοκοῦντα πράττειν
               ἀπέκτειναν, </p>
</div2>
</div1>
<div1 type="chapter" n="26" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὗτος οὖν εἰς πολλὰ διελὼν τὴν δύναμιν
               μέρη καὶ πολλοὺς ἐπιστήσας ἡγεμόνας ᾠκειοῦτο τὴν πέριξ ἅπασαν ἄχρι
               τῶν πρὸς τὸν Ἄραρα κεκλιμένων, διανοούμενος ἤδη τῶν ἐν Ῥώμῃ
               συνισταμένων ἐπὶ Καίσαρα σύμπασαν ἐγείρειν τῷ πολέμῳ Γαλατίαν. ὅπερ
               εἰ μικρὸν ὕστερον ἔπραξε, Καίσαρος εἰς τὸν ἐμφύλιον ἐμπεσόντος
               πόλεμον, οὐκ ἂν ἐλαφρότεροι τῶν Κιμβρικῶν ἐκείνων φόβοι τὴν Ἰταλίαν
               κατέσχον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> νυνὶ δὲ ὁ πᾶσι μὲν ἄριστα
               χρῆσθαι τοῖς πρὸς πόλεμον, μάλιστα δὲ καιρῷ πεφυκὼς Καῖσαρ ἅμα τῷ
               πυθέσθαι τὴν ἀπόστασιν ἄρας ἐχώρει ταῖς αὐταῖς ὁδοῖς ἃς <pb id="p.506" TEIform="pb"/> διῆλθε, καὶ βίᾳ καὶ τάχει τῆς πορείας διὰ τοσούτου χειμῶνος
               ἐπιδειξάμενος τοῖς βαρβάροις ὡς ἄμαχος αὐτοῖς καὶ ἀήττητος ἔπεισι
               στρατός. ὅπου γὰρ ἄγγελον ἢ γραμματοφόρον διαδῦναι τῶν παρʼ αὐτοῦ
               χρόνῳ πολλῷ ἦν ἄπιστον, ἐνταῦθα μετὰ πάσης ἑωρᾶτο τῆς στρατιᾶς ἅμα
               χώρας λυμαινόμενος αὐτῶν καὶ ἐκκόπτων τὰ χωρία,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> καταστρεφόμενος πόλεις, ἀναλαμβάνων τοὺς μετατιθεμένους, μέχρι καὶ
               τὸ τῶν ʼ Ἐδούων ἔθνος ἐξεπολεμώθη πρὸς αὐτόν, οἳ τὸν ἄλλον χρόνον
               ἀδελφοὺς ἀναγορεύοντες αὑτοὺς Ῥωμαίων καὶ τιμώμενοι διαπρεπῶς, τότε δὲ
               τοῖς ἀποστάταις προσγενόμενοι πολλὴν τῇ Καίσαρος στρατιᾷ περιέστησαν
               ἀθυμίαν. διόπερ καὶ κινήσας ἐκεῖθεν ὑπερέβαλε τὰ Λιγγονικά, βουλόμενος
               ἅψασθαι τῆς Σηκουανῶν φίλων ὄντων καὶ προκειμένων τῆς Ἰταλίας πρὸς
               τὴν ἄλλην Γαλατίαν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐνταῦθα δὲ αὐτῷ τῶν
               πολεμίων ἐπιπεσόντων καὶ περισχόντων μυριάσι πολλαῖς, ὁρμήσας διαγωνίσασθαι
               τοῖς μὲν ὅλοις καταπολεμῶν ἐκράτησε, χρόνῳ πολλῷ καὶ φόνῳ
               καταβιασάμενος τοὺς βαρβάρους, ἔδοξε δὲ κατʼ ἀρχάς τι καὶ σφαλῆναι, καὶ
               δεικνύουσιν Ἀρβέρνοι ξιφίδιον πρὸς ἱερῷ κρεμάμενον, ὡς δὴ Καίσαρος
               λάφυρον. ὃ θεασάμενος αὐτὸς ὕστερον ἐμειδίασε, καὶ τῶν φίλων καθελεῖν
               κελευόντων οὐκ εἴασεν, ἱερὸν ἡγούμενος. </p>
</div2>
</div1>
<div1 type="chapter" n="27" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ μὴν ἀλλὰ τότε τῶν διαφυγόντων οἱ
               πλεῖστοι μετὰ τοῦ βασιλέως εἰς πόλιν Ἀλησίαν συνέφυγον. καὶ πολιορκοῦντι
               ταύτην <pb id="p.508" TEIform="pb"/> Καίσαρι δοκοῦσαν ἀνάλωτον εἶναι μεγέθει τε τειχῶν
               καὶ πλήθει τῶν ἀπομαχομένων ἐπιπίπτει παντὸς λόγου μείζων κίνδυνος
               ἔξωθεν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὃ γὰρ ἦν ἐν Γαλατίᾳ κράτιστον
               ἀπὸ τῶν ἐθνῶν ἀθροισθὲν, ἐν ὅπλοις ἧκον ἐπὶ τὴν Ἀλησίαν τριάκοντα
               μυριάδες: αἱ δʼ ἐν αὐτῇ τῶν μαχομένων οὐκ ἐλάττονες ἦσαν ἑπτακαίδεκα
               μυριάδων, ὥστε ἐν μέσῳ πολέμου τοσούτου τὸν Καίσαρα κατειλημμένον καὶ
               πολιορκούμενον ἀναγκασθῆναι διττὰ τείχη προβαλέσθαι, τὸ μὲν πρὸς τὴν
               πόλιν, τὸ δὲ ἀπὸ τῶν <pb id="paris.1624.721" TEIform="pb"/> ἐπεληλυθότων, ὡς, εἰ
               συνέλθοιεν αἱ δυνάμεις, κομιδῇ διαπεπραγμένων τῶν καθʼ αὑτόν. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> διὰ πολλὰ μὲν οὖν εἰκότως ὁ πρὸς
               Ἀλησίᾳ κίνδυνος ἔσχε δόξαν, ὡς ἔργα τόλμης καὶ δεινότητος οἷα τῶν
               ἄλλων ἀγώνων οὐδεὶς παρασχόμενος, μάλιστα δὲ ἄν τις θαυμάσειε τὸ λαθεῖν
               τοὺς ἐν τῇ πόλει Καίσαρα τοσαύταις μυριάσι ταῖς ἔξω συμβαλόντα καὶ
               περιγενόμενον, μᾶλλον δὲ καὶ τῶν Ῥωμαίων τοὺς τὸ πρὸς τῇ πόλει τεῖχος
               φυλάττοντας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οὐ γὰρ πρότερον ᾔσθοντο τὴν
               νίκην ἢ κλαυθμὸν ἐκ τῆς Ἀλησίας ἀνδρῶν καὶ κοπετὸν γυναικῶν
               ἀκουσθῆναι, θεασαμένων ἄρα κατὰ θάτερα μέρη πολλοὺς μὲν ἀργύρῳ καὶ
               χρυσῷ κεκοσμημένους θυρεούς, πολλοὺς δὲ αἵματι πεφυρμένους θώρακας, ἔτι
               δʼ ἐκπώματα καὶ σκηνὰς Γαλατικὰς ὑπὸ τῶν Ῥωμαίων εἰς τὸ στρατόπεδον
               κομιζομένας. οὕτως ὀξέως ἢ τοσαύτη δύναμις, ὥσπερ εἴδωλον ἢ ὄνειρον,
               ἠφάνιστο καὶ διεπεφόρητο, τῶν πλείστων ἐν τῇ μάχῃ πεσόντων,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οἱ δὲ τὴν Ἀλησίαν ἔχοντες οὐκ ὀλίγα πράγματα
               παρασχόντες ἑαυτοῖς καὶ Καίσαρι τέλος <pb id="p.510" TEIform="pb"/> παρέδοσαν ἑαυτούς,
               ὁ δὲ τοῦ σύμπαντος ἡγεμὼν πολέμου Οὐεργεντόριξ ἀναλαβὼν τῶν ὅπλων τὰ
               κάλλιστα καὶ κοσμήσας τὸν ἵππον ἐξιππάσατο διὰ τῶν πυλῶν καὶ κύκλῳ
               περὶ τὸν Καίσαρα καθεζόμενον ἐλάσας, εἶτα ἀφαλόμενος τοῦ ἵππου τὴν
               μὲν πανοπλίαν ἀπέρριψεν, αὐτὸς δὲ καθίσας ὑπὸ πόδας τοῦ Καίσαρος
               ἡσυχίαν ἦγεν, ἄχρι οὗ παρεδόθη φρουρησόμενος ἐπὶ τὸν θρίαμβον. </p>
</div2>
</div1>
<div1 type="chapter" n="28" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Καίσαρι δὲ πάλαι μὲν ἐδέδοκτο καταλύειν
               Πομπήϊον, ὥσπερ ἀμέλει κἀκείνῳ τοῦτον Κράσσου γὰρ ἐν Πάρθοις
               ἀπολωλότος, ὃς ἦν ἔφεδρος ἀμφοῖν, ἀπελείπετο τῷ μὲν ὑπὲρ τοῦ
               γενέσθαι μεγίστῳ τὸν ὄντα καταλύειν, τῷ δέ, ἵνα μὴ πάθῃ τοῦτο,
               προαναιρεῖν ὃν ἐδεδοίκει.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τοῦτο δὲ
               Πομπηΐῳ μὲν ἐξ ὀλίγου φοβεῖσθαι παρέστη τέως ὑπερορῶντι Καίσαρος, ὡς
               οὐ χαλεπὸν ἔργον ὃν αὐτὸς ηὔξησε καταλυθῆναι πάλιν ὑπʼ αὐτοῦ, Καῖσαρ
               δὲ ἀπʼ ἀρχῆς ὑπόθεσιν ταύτην πεποιημένος, ἀπὸ τῶν ἀνταγωνιστῶν ὥσπερ
               ἀθλητὴς ἑαυτὸν ἀποστήσας μακρὰν καὶ τοῖς Κελτικοῖς ἐγγυμνασάμενος
               πολέμοις ἐπήσκησε μὲν τὴν δύναμιν,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ηὔξησε
               δὲ τὴν δόξαν, ἀπὸ τῶν ἔργων εἰς ἀντίπαλον ἀρθεὶς τοῖς Πομπηΐου
               κατορθώμασι, λαμβάνων προφάσεις τὰς μὲν αὐτοῦ Πομπηΐου, τὰς δὲ τῶν
               καιρῶν ἐνδιδόντων καὶ τῆς ἐν Ῥώμῃ κακοπολιτείας, διʼ ἣν οἱ μὲν ἀρχὰς
               μετιόντες ἐν μέσῳ θέμενοι τραπέζας ἐδέκαζον ἀναισχύντως τὰ πλήθη,
               κατῄει δὲ ὁ δῆμος ἔμμισθος, οὐ ψήφοις <pb id="p.512" TEIform="pb"/> ὑπὲρ τοῦ
               δεδωκότος, ἀλλὰ τόξοις καὶ ξίφεσι καὶ σφενδόναις ἁμιλλώμενος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> αἵματι δὲ καὶ νεκροῖς πολλάκις αἰσχύναντες τὸ
               βῆμα διεκρίθησαν, ἀναρχίᾳ τὴν πόλιν ὥσπερ ἀκυβέρνητον ναῦν <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ναῦν</foreign> supplied by Coraës and Bekker, after Reiske.</note> ὑποφερομένην
               ἀπολιπόντες, ὥστε τοὺς νοῦν ἔχοντας ἀγαπᾶν εἰ πρὸς μηδὲν αὐτοῖς
               χεῖρον, ἀλλὰ μοναρχίαν ἐκ τοιαύτης παραφροσύνης καὶ τοσούτου κλύδωνος
               ἐκπεσεῖται τὰ πράγματα, πολλοὶ δὲ ἦσαν οἱ καὶ λέγειν ἐν μέσῳ τολμῶντες
               ἤδη πλὴν ὑπὸ μοναρχίας ἀνήκεστον εἶναι τὴν πολιτείαν, καὶ τὸ φάρμακον
               τοῦτο χρῆναι τοῦ πρᾳοτάτου τῶν ἰατρῶν ἀνασχέσθαι προσφέροντος,
               ὑποδηλοῦντες τὸν Πομπήϊον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐπεὶ δὲ
               κἀκεῖνος λόγῳ παραιτεῖσθαι καλλωπιζόμενος ἔργῳ παντὸς μᾶλλον ἐπέραινεν
               ἐξ ὧν ἀναδειχθήσοιτο δικτάτωρ, συμφρονήσαντες οἱ περὶ Κάτωνα πείθουσι
               τὴν γερουσίαν ὕπατον αὐτὸν ἀποδεῖξαι μόνον, ὡς μὴ βιάσαιτο δικτάτωρ
               γενέσθαι, νομιμωτέρᾳ μοναρχίᾳ παρηγορηθείς, οἱ δὲ καὶ χρόνον ἐπεψηφίσαντο
               τῶν ἐπαρχιῶν: δύο δὲ εἶχεν, Ἰβηρίαν καὶ Λιβύην σύμπασαν, ἃς διῴκει
               πρεσβευτὰς ἀποστέλλων καὶ στρατεύματα τρέφων, οἷς ἐλάμβανεν ἐκ τοῦ
               δημοσίου ταμιείου χίλια τάλαντα καθʼ ἕκαστον ἐνιαυτόν. </p>
</div2>
</div1>
<div1 type="chapter" n="29" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ τούτου Καῖσαρ ὑπατείαν ἐμνᾶτο <pb id="paris.1624.722" TEIform="pb"/> πέμπων, καὶ χρόνον ὁμοίως τῶν ἰδίων ἐπαρχιῶν, τὸ
               μὲν οὖν πρῶτον Πομπηΐου σιωπῶντος οἱ περὶ Μάρκελλον καὶ Λέντλον
               ἠναντιοῦντο, μισοῦντες ἄλλως Καίσαρα καὶ τοῖς ἀναγκαίοις οὐκ ἀναγκαῖα
               προστιθέντες εἰς ἀτιμίαν αὐτοῦ καὶ προπηλακισμόν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Νεοκωμίτας γὰρ ἔναγχος ὑπὸ <pb id="p.514" TEIform="pb"/> Καίσαρος ἐν
               Γαλατίᾳ κατῳκισμένους ἀφῃροῦντο τῆς πολιτείας καὶ Μάρκελλος ὑπατεύων
               ἕνα τῶν ἐκεῖ βουλευτῶν εἰς Ῥώμην ἀφικόμενον ᾔκιστο ῥάβδοις,
               ἐπιλέγων ὡς ταῦτα τοῦ μὴ Ῥωμαῖον εἶναι παράσημα προστίθησιν αὐτῷ,
               καὶ δεικνύειν ἀπιόντα Καίσαρι ἐκέλευε. <note resp="ed" place="unspecified" anchored="yes" TEIform="note">So Coraës and Bekker with the MSS.; Sint.<hi rend="superscript" TEIform="hi">2</hi> corrects to <foreign lang="greek" TEIform="foreign">κελεύει.</foreign>
</note> μετὰ δὲ Μάρκελλον, ἤδη
               Καίσαρος τὸν Γαλατικὸν πλοῦτον ἀρύεσθαι ῥύδην ἀφεικότος πᾶσι τοῖς
               πολιτευομένοις, καὶ Κουρίωνα μὲν δημαρχοῦντα πολλῶν ἐλευθερώσαντος δανείων,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">Παύλῳ δὲ ὑπατεύοντι χίλια καὶ πεντακόσια
               τάλαντα δόντος, ἀφʼ ὧν καὶ τὴν βασιλικὴν ἐκεῖνος, ὀνομαστὸν ἀνάθημα,
               τῇ ἀγορᾷ προσεκόσμησεν ἀντὶ τῆς Φουλβίας οἰκοδομηθεῖσαν, οὕτω δὴ
               φοβηθεὶς τὴν σύστασιν ὁ Πομπήϊος ἀναφανδὸν ἤδη διʼ ἑαυτοῦ καὶ τῶν
               φίλων ἔπραττεν ἀποδειχθῆναι διάδοχον Καίσαρι τῆς ἀρχῆς, καὶ πέμπων
               ἀπῄτει τοὺς στρατιώτας οὓς ἔχρησεν αὐτῷ πρὸς τοὺς Κελτικοὺς ἀγῶνας,
               ὁ δὲ ἀποπέμπει, δωρησάμενος ἕκαστον ἄνδρα πεντήκοντα καὶ διακοσίαις
               δραχμαῖς.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οἱ δὲ τούτους Πομπηΐῳ κομίσαντες
               εἰς μὲν τὸ πλῆθος οὐκ ἐπιεικεῖς οὐδὲ χρηστοὺς κατέσπειραν λόγους ὑπὲρ
               τοῦ Καίσαρος, αὐτὸν δὲ Πομπήϊον ἐλπίσι κεναῖς διέφθειραν, ὡς
               ποθούμενον ὑπὸ τῆς Καίσαρος στρατιᾶς καὶ τὰ μὲν ἐνταῦθα διὰ φθόνον
               πολιτείας ὑπούλου μόλις ἔχοντα, τῆς δὲ ἐκεῖ δυνάμεως ἑτοίμης
               ὑπαρχούσης αὐτῷ, κἂν μόνον ὑπερβάλωσιν εἰς Ἰταλίαν εὐθὺς ἐσομένης
               πρὸς ἐκεῖνον οὕτως γεγονέναι τὸν <pb id="p.516" TEIform="pb"/> Καίσαρα πλήθει στρατειῶν
               λυπηρὸν αὐτοῖς καὶ φόβῳ μοναρχίας ὕποπτον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
               ἐπὶ τούτοις Πομπήϊος ἐχαυνοῦτο καὶ παρασκευῆς μὲν ἠμέλει στρατιωτῶν,
               ὡς μὴ δεδοικώς, λόγοις δὲ καὶ γνώμαις κατεπολιτεύετο τῷ δοκεῖν Καίσαρα,
               καταψηφιζόμενος ὧν ἐκεῖνος οὐδὲν ἐφρόντιζεν: ἀλλὰ καὶ λέγεταί τινα τῶν
               ἀφιγμένων παρʼ αὐτὸν ταξιάρχων ἑστῶτα πρὸ τοῦ βουλευτηρίου καὶ πυθόμενον
               ὡς οὐ δίδωσιν ἡ γερουσία Καίσαρι χρόνον τῆς ἀρχῆς, “ἀλλʼ αὕτη” φάναι “δώσει,” κρούσαντα τῇ
               χειρὶ τὴν λαβὴν τῆς μαχαίρας. </p>
</div2>
</div1>
<div1 type="chapter" n="30" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ μὴν ἀλλʼ ἥ γε παρὰ Καίσαρος ἀξίωσις τὸ
               πρόσχημα τῆς δικαιολογίας λαμπρὸν εἶχεν. ἠξίου γὰρ αὐτός τε καταθέσθαι
               τὰ ὅπλα, καὶ Πομπηΐου ταὐτὸ πράξαντος ἀμφοτέρους ἰδιώτας γενομένους
               εὑρίσκεσθαί τι παρὰ τῶν πολιτῶν ἀγαθόν, ὡς τοὺς αὐτὸν μὲν
               ἀφαιρουμένους, ἐκείνῳ δὲ ἣν εἶχε βεβαιοῦντας δύναμιν, ἕτερον
               διαβάλλοντας ἕτερον κατασκευάζειν τύραννον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
               ταῦτα προκαλούμενος ἐν τῷ δήμῳ Κουρίων ὑπὲρ Καίσαρος ἐκροτεῖτο
               λαμπρῶς: οἱ δὲ καὶ στεφάνους ἐπʼ αὐτὸν ὥσπερ ἀθλητὴν ἀνθοβολοῦντες
               ἠφίεσαν. Ἀντώνιος δὲ δημαρχῶν Καίσαρος ὑπὲρ τούτων ἐπιστολὴν
               κομισθεῖσαν εἰς τὸ πλῆθος ἐξήνεγκε καὶ ἀνέγνω βίᾳ τῶν ὑπάτων, ἐν δὲ
               τῇ βουλῇ Σκηπίων μὲν ὁ Πομπηΐου πενθερὸς <pb id="p.518" TEIform="pb"/> εἰσηγήσατο
               γνώμην, ἂν ἐν ἡμέρᾳ ῥητῇ μὴ κατάθηται τὰ ὅπλα Καῖσαρ, ἀποδειχθῆναι
               πολέμιον αὐτόν,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐρωτώντων δὲ τῶν ὑπάτων
               εἰ δοκεῖ Πομπήϊον ἀφεῖναι τοὺς στρατιώτας, καὶ πάλιν, εἰ δοκεῖ
               Καίσαρα, τῇ μὲν ὀλίγοι παντάπασι, τῇ δὲ πάντες παρʼ ὀλίγους προσέθεντο
               τῶν δὲ περὶ Ἀντώνιον πάλιν ἀξιούντων ἀμφοτέρους τὴν ἀρχὴν ἀφεῖναι,
               πάντες ὁμαλῶς προσεχώρησαν. ἀλλὰ ἐκβιαζομένου Σκηπίωνος, καὶ Λέντλου
               τοῦ ὑπάτου βοῶντος ὅπλων δεῖν πρὸς ἄνδρα λῃστήν, οὐ ψήφων, τότε μὲν
               διελύθησαν καὶ μετεβάλοντο τὰς ἐσθῆτας ἐπὶ πένθει διὰ τὴν στάσιν. </p>
</div2>
</div1>
<div1 type="chapter" n="31" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ παρὰ Καίσαρος ἧκον ἐπιστολαὶ <pb id="paris.1624.723" TEIform="pb"/> μετριάζειν δοκοῦντος ἠξίου γὰρ ἀφεὶς τὰ ἄλλα
               πάντα τὴν ἐντὸς Ἄλπεων καὶ τὸ Ἰλλυρικὸν μετὰ δυεῖν ταγμάτων αὐτῷ
               δοθῆναι, μέχρι οὗ τὴν δευτέραν ὑπατείαν μέτεισι, καὶ Κικέρων ὁ ῥήτωρ
               ἄρτι παρὼν ἐκ Κιλικίας καὶ διαλλαγὰς πράττων ἐμάλαττε τὸν Πομπήϊον, ὁ
               δὲ τἆλλα συγχωρῶν τοὺς στρατιώτας ἀφῄρει. καὶ Κικέρων μὲν ἔπειθε τοὺς
               Καίσαρος φίλους συνενδόντας ἐπὶ ταῖς εἰρημέναις ἐπαρχίαις καὶ
               στρατιώταις μόνοις ἑξακισχιλίοις ποιεῖσθαι τὰς διαλύσεις,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Πομπηΐου δὲ καμπτομένου καὶ διδόντος οἱ περὶ
               Λέντλον οὐκ εἴων ὑπατεύοντες, ἀλλὰ καὶ τῆς βουλῆς Ἀντώνιον καὶ
               Κουρίωνα προπηλακίσαντες ἐξήλασαν ἀτίμως, τὴν εὐπρεπεστάτην Καίσαρι τῶν
               προφάσεων αὐτοὶ μηχανησάμενοι, καὶ διʼ ἧς μάλιστα τοὺς στρατιώτας
               παρώξυνεν, <pb id="p.520" TEIform="pb"/> ἐπιδεικνύμενος ἄνδρας ἐλλογίμους καὶ ἄρχοντας
               ἐπὶ μισθίων ζευγῶν πεφευγότας ἐν ἐσθῆσιν οἰκετικαῖς. οὕτω γὰρ ἀπὸ
               Ῥώμης σκευάσαντες ἑαυτοὺς διὰ φόβον ὑπεξῄεσαν. </p>
</div2>
</div1>
<div1 type="chapter" n="32" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἦσαν μὲν οὖν περὶ αὐτὸν οὐ πλείους
               ἱππέων τριακοσίων καὶ πεντακισχιλίων ὁπλιτῶν τὸ γὰρ ἄλλο στράτευμα πέραν
               Ἄλπεων ἀπολελειμμένον ἔμελλον ἄξειν οἱ πεμφθέντες. ὁρῶν δὲ τὴν ἀρχὴν
               ὧν ἐνίστατο πραγμάτων καὶ τὴν ἔφοδον οὐ πολυχειρίας δεομένην ἐν τῷ
               παρόντι μᾶλλον ἢ θάμβει τε τόλμης καὶ τάχει καιροῦ καταληπτέαν οὖσαν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐκπλήξειν γὰρ ἀπιστούμενος ῥᾷον ἢ
               βιάσεσθαι μετὰ παρασκευῆς ἐπελθών, τοὺς μὲν ἡγεμόνας καὶ ταξιάρχους
               ἐκέλευσε μαχαίρας ἔχοντας ἄνευ τῶν ἄλλων ὅπλων κατασχεῖν Ἀρίμινον
               τῆς Κελτικῆς μεγάλην πόλιν, ὡς ἐνδέχεται μάλιστα φεισαμένους φόνου καὶ
               ταραχῆς Ὁρτησίῳ δὲ τὴν δύναμιν παρέδωκεν. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> αὐτὸς δὲ τὴν μὲν ἡμέραν διῆγεν ἐν φανερῷ
               μονομάχοις ἐφεστὼς γυμναζομένοις καὶ θεώμενος μικρὸν δὲ πρὸ ἑσπέρας
               θεραπεύσας τὸ σῶμα καὶ παρελθὼν εἰς τὸν ἀνδρῶνα καὶ συγγενόμενος βραχέα
               τοῖς παρακεκλημένοις ἐπὶ τὸ δεῖπνον, ἤδη συσκοτάζοντος ἐξανέστη, τοὺς
               μὲν ἄλλους φιλοφρονηθεὶς καὶ κελεύσας περιμένειν αὐτὸν ὡς
               ἐπανελευσόμενον, ὀλίγοις δὲ τῶν φίλων προείρητο μὴ κατὰ τὸ αὐτὸ πάντας,
               ἄλλον δὲ ἄλλῃ διώκειν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> αὐτὸς δὲ τῶν
               μισθίων ζευγῶν ἐπιβὰς ἑνός ἤλαυνεν ἑτέραν τινὰ πρῶτον ὁδόν, εἶτα
               πρὸς τὸ Ἀρίμινον ἐπιστρέψας, ὡς ἦλθεν ἐπὶ τὸν διορίζοντα τὴν ἐντὸς
               Ἄλπεων Γαλατίαν ἀπὸ τῆς ἄλλης Ἰταλίας <pb id="p.522" TEIform="pb"/> ποταμὸν
               Ῥουβίκων καλεῖται, καὶ λογισμὸς αὐτὸν εἰσῄει μᾶλλον ἐγγίζοντα τῷ
               δεινῷ καὶ περιφερόμενον τῷ μεγέθει τῶν τολμωμένων,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἔσχετο δρόμου καὶ τὴν πορείαν ἐπιστήσας πολλὰ μὲν αὐτὸς ἐν
               ἑαυτῷ διήνεγκε σιγῇ τὴν γνώμην ἐπʼ ἀμφότερα μεταλαμβάνων, καὶ τροπὰς
               ἔσχεν αὐτῷ τότε τὸ βούλευμα πλείστας πολλὰ δὲ καὶ τῶν φίλων τοῖς
               παροῦσιν, ὧν ἦν καὶ Πολλίων Ἀσίννιος, συνδιηπόρησεν, ἀναλογιζόμενος
               ἡλίκων κακῶν ἄρξει πᾶσιν ἀνθρώποις ἡ διάβασις, ὅσον τε λόγον αὐτῆς
               τοῖς αὖθις ἀπολείψουσι.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> τέλος δὲ μετὰ
               θυμοῦ τινος ὥσπερ ἀφεὶς ἑαυτὸν ἐκ τοῦ λογισμοῦ πρὸς τὸ μέλλον, καὶ
               τοῦτο δὴ τὸ κοινὸν τοῖς εἰς τύχας ἐμβαίνουσιν ἀπόρους καὶ τόλμας
               προοίμιον ὑπειπὼν, “Ἀνερρίφθω κύβος,” ὥρμησε πρὸς
               τὴν διάβασιν καὶ δρόμῳ τὸ λοιπὸν ἤδη χρώμενος εἰσέπεσε πρὸ ἡμέρας εἰς
               τὸ Ἀρίμινον καὶ κατέσχε. λέγεται δὲ τῇ προτέρᾳ νυκτὶ τῆς διαβάσεως
               ὄναρ ἰδεῖν ἔκθεσμον ἐδόκει γὰρ αὐτὸς τῇ ἑαυτοῦ μητρὶ μίγνυσθαι τὴν
               ἄρρητον μῖξιν. </p>
</div2>
</div1>
<div1 type="chapter" n="33" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ κατελήφθη τὸ Ἀρίμινον, ὥσπερ
               ἀνεῳγμένου τοῦ πολέμου πλατείαις πύλαις ἐπὶ πᾶσαν ὁμοῦ τὴν γῆν καὶ
               θάλασσαν, καὶ συγκεχυμένων ἅμα τοῖς ὅροις τῆς ἐπαρχίας τῶν νόμων τῆς
               πόλεως, οὐκ ἄνδρας ἄν τις ᾠήθη καὶ γυναῖκας, ὥσπερ ἄλλοτε, σὺν
               ἐκπλήξει διαφοιτᾶν τῆς Ἰταλίας, ἀλλὰ τὰς πόλεις αὐτὰς ἀνισταμένας <pb id="paris.1624.724" TEIform="pb"/>
<pb id="p.524" TEIform="pb"/>
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> φυγῇ διαφέρεσθαι διʼ ἀλλήλων, τὴν δὲ
               Ῥώμην ὥσπερ ὑπὸ ῥευμάτων πιμπλαμένην φυγαῖς τῶν πέριξ δήμων καὶ
               μεταστάσεσιν, οὔτε ἄρχοντι πεῖσαι ῥᾳδίαν οὖσαν οὔτε λόγῳ καθεκτήν,
               ἐν πολλῷ κλύδωνι καὶ σάλῳ μικρὸν ἀπολιπεῖν αὐτὴν ὑφʼ αὑτῆς
               ἀνατετράφθαι. πάθη γὰρ ἀντίπαλα καὶ βίαια κατεῖχε κινήματα πάντα τόπον,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὔτε γὰρ τὸ χαῖρον ἡσυχίαν ἦγεν, ἀλλὰ
               τῷ δεδοικότι καὶ λυπουμένῳ κατὰ πολλὰ συμπῖπτον ἐν μεγάλῃ πόλει καὶ
               θρασυνόμενον ὑπὲρ τοῦ μέλλοντος διʼ ἐρίδων ἦν, αὐτόν τε Πομπήϊον
               ἐκπεπληγμένον ἄλλος ἀλλαχόθεν ἐτάραττε, τοῖς μὲν, ὡς ηὔξησε Καίσαρα
               καθʼ ἑαυτοῦ καὶ τῆς ἡγεμονίας, εὐθύνας ὑπέχοντα, τῶν δέ, ὅτι
               παρείκοντα καὶ προτεινόμενον εὐγνώμονας διαλύσεις ἐφῆκε τοῖς περὶ Λέντλον
               ὑβρίσαι, κατηγορούντων.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">Φαώνιος δὲ αὐτόν
               ἐκέλευε τῷ ποδὶ κτυπεῖν τὴν γῆν, ἐπεὶ μεγαληγορῶν ποτε πρὸς τὴν
               σύγκλητον οὐδὲν εἴα πολυπραγμονεῖν οὐδὲ φροντίζειν ἐκείνους τῆς ἐπὶ
               τὸν πόλεμον παρασκευῆς: αὐτὸς γὰρ, ὅταν ἐπίῃ, κρούσας τὸ ἔδαφος τῷ
               ποδὶ στρατευμάτων ἐμπλήσειν τὴν Ἰταλίαν. </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">οὐ μὴν ἀλλὰ καὶ τότε πλήθει δυνάμεως
               ὑπερέβαλλεν ὁ Πομπήϊος τὴν Καίσαρος: εἴασε δʼ οὐδεὶς τὸν ἄνδρα
               χρήσασθαι τοῖς ἑαυτοῦ λογισμοῖς, ἀλλὰ ὑπʼ ἀγγελμάτων πολλῶν καὶ ψευδῶν
               καὶ φόβων, ὡς ἐφεστῶτος ἤδη τοῦ πολέμου καὶ πάντα κατέχοντος, εἴξας
               καὶ συνεκκρουσθεὶς τῇ πάντων φορᾷ ψηφίζεται ταραχὴν ὁρᾶν, καὶ τὴν πόλιν
               ἐξέλιπε κελεύσας ἕπεσθαι τὴν γερουσίαν, καὶ μηδένα μένειν τῶν πρὸ τῆς
               τυραννίδος ᾑρημένων τὴν πατρίδα καὶ τὴν ἐλευθερίαν <pb id="p.526" TEIform="pb"/>
</p>
</div2>
</div1>
<div1 type="chapter" n="34" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οἱ μὲν οὖν ὕπατοι μηδὲ ἃ νόμος ἐστὶ πρὸ
               ἐξόδου θύσαντες ἔφυγον ἔφευγον δὲ καί τῶν βουλευτῶν οἱ πλεῖστοι, τρόπον
               τινὰ διʼ ἁρπαγῆς ἀπὸ τῶν ἰδίων ὅ τι τύχοιεν ὥσπερ ἀλλοτρίων
               λαμβάνοντες, εἰσὶ δὲ οἳ καί σφόδρα τὰ Καίσαρος ᾑρημένοι πρότερον
               ἐξέπεσον ὑπὸ θάμβους τότε τῶν λογισμῶν καί συμπαρηνέχθησαν οὐδὲν
               δεόμενοι τῷ ῥεύματι τῆς φορᾶς ἐκείνης,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
               οἰκτρότατον δὲ τὸ θέαμα τῆς πόλεως ἦν, ἐπιφερομένου τοσούτου χειμῶνος,
               ὥσπερ νεὼς ὑπὸ κυβερνητῶν ἀπαγορευόντων πρὸς τὸ συντυχὸν ἐκπεσεῖν
               κομιζομένης. ἀλλὰ καίπερ οὕτω τῆς μεταστάσεως οἰκτρᾶς οὔσης, τὴν μὲν
               φυγὴν οἱ ἄνθρωποι πατρίδα διὰ Πομπήϊον ἡγοῦντο, τὴν δὲ Ῥώμην ὡς
               Καίσαρος στρατόπεδον ἐξέλειπον: ὅπου καί Λαβιηνός, ἀνὴρ ἐν τοῖς
               μάλιστα φίλοις Καίσαρος καί πρεσβευτὴς γεγονὼς καί συνηγωνισμένος ἐν πᾶσι
               προθυμότατα τοῖς Κελτικοῖς πολέμοις, τότʼ ἐκεῖνον ἀποδρὰς ἀφίκετο πρὸς
               Πομπήϊον. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀλλὰ τούτῳ μὲν καί τὰ χρήματα καί τὰς
               ἀποσκευὰς ἀπέπεμψεν ὁ Καῖσαρ Δομετίῳ δὲ ἡγουμένῳ σπειρῶν τριάκοντα
               καί κατέχοντι Κορφίνιον ἐπελθὼν παρεστρατοπέδευσεν. ὁ δὲ ἀπογνοὺς τὰ καθʼ
               ἑαυτόν ᾔτησε τὸν ἰατρὸν οἰκέτην ὄντα φάρμακον καί λαβὼν τὸ δοθὲν
               ἔπιεν ὡς τεθνηξόμενος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> μετʼ ὀλίγον δὲ
               ἀκούσας τὸν Καίσαρα θαυμαστῇ τινι φιλανθρωπίᾳ χρῆσθαι πρὸς τοὺς
               ἑαλωκότας, αὐτὸς αὑτὸν ἀπεθρήνει καί τὴν ὀξύτητα τοῦ βουλεύματος
               ᾐτιᾶτο. τοῦ δʼ ἰατροῦ θαρρύναντος αὐτόν, ὡς ὑπνωτικόν, οὐ θανάσιμον,
               πεπωκότα, περιχαρὴς ἀναστὰς ἀπῄει πρὸς <pb id="p.528" TEIform="pb"/> Καίσαρα, καί
               λαβὼν δεξιάν αὖθις διεξέπεσε πρὸς Πομπήϊον. ταῦτα εἰς τὴν Ῥώμην
               ἀπαγγελλόμενα τοὺς ἀνθρώπους ἡδίους ἐποίει, καί τινες φυγόντες
               ἀνέστρεψαν. </p>
</div2>
</div1>
<div1 type="chapter" n="35" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ δὲ Καῖσαρ τήν τε Τοῦ Δομετίου στρατιὰν
               παρέλαβε καί τοὺς ἄλλους, ὅσους ἐν ταῖς πόλεσι Πομπηΐῳ
               στρατολογουμένους ἔφθασε καταλαβών. πολὺς δὲ γεγονὼς ἤδη καί φοβερός ἐπʼ
               αὐτὸν ἤλαυνε Πομπήϊον. ὁ δὲ οὐκ ἐδέξατο τήν ἔφοδον, ἀλλʼ εἰς
               Βρεντέσιον φυγών τοὺς μὲν ὑπάτους πρότερον ἔστειλε μετὰ δυνάμεως εἰς
               Δυρράχιον, αὐτὸς δὲ ὀλίγον ὕστερον ἐπελθόντος <pb id="paris.1624.725" TEIform="pb"/>
               Καίσαρος ἐξέπλευσεν, ὡς ἐν τοῖς περὶ ἐκείνου γραφησομένοις τὰ καθʼ
               ἕκαστον δηλωθήσεται.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Καίσαρι δὲ βουλομένῳ
               μὲν εὐθὺς διώκειν ἀπορία νεῶν ἦν εἰς δὲ τήν Ῥώμην ἀνέστρεψε,
               γεγονὼς ἐν ἡμέραις ἑξήκοντα πάσης ἀναιμωτὶ τῆς Ἰταλίας κύριος. </p>
<p TEIform="p">ἐπεὶ δὲ καί τήν πόλιν εὗρε μᾶλλον ἢ προσεδόκα καθεστῶσαν καί τῶν ἀπὸ
               βουλῆς ἐν αὐτῇ συχνούς, τούτοις μὲν ἐπιεικῆ καί δημοτικὰ διελέχθη,
               παρακαλῶν αὐτοὺς καί πρὸς Πομπήϊον ἀποστέλλειν ἄνδρας ἐπὶ συμβάσεσι
               πρεπούσαις: ὑπήκουσε δʼ οὐδείς, εἴτε φοβούμενοι Πομπήϊον
               ἐγκαταλελειμμένον, εἴτε μὴ νομίζοντες οὕτω Καίσαρα φρονεῖν, ἀλλʼ
               εὐπρεπείᾳ λόγων χρῆσθαι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">τοῦ δὲ δημάρχου
               Μετέλλου κωλύοντος αὐτὸν ἐκ τῶν ἀποθέτων χρήματα λαμβάνειν καί νόμους
               τινὰς προφέροντος, οὐκ ἔφη τὸν αὐτὸν ὅπλων καί νόμων καιρὸν εἶναι: “σὺ δὲ εἰ τοῖς πραττομένοις δυσκολαίνεις, νῦν μὲν
                  ἐκποδὼν ἄπιθι: παρρησίας <pb id="p.530" TEIform="pb"/> γὰρ οὐ δεῖται πόλεμος ὅταν
                  δὲ κατάθωμαι τὰ ὅπλα συμβάσεων γενομένων, τότε παριὼν δημαγωγήσεις, καὶ
                  ταῦτα” ἔφη, “λέγω τῶν ἐμαυτοῦ δικαίων
                  ὑφιέμενος ἐμὸς γὰρ εἰ καί σὺ καί πάντες ὅσους εἴληφα τῶν πρὸς
                  ἐμὲ στασιασάντων.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ταῦτα πρὸς τὸν Μέτελλον εἰπών ἐβάδιζε
               πρὸς τὰς θύρας τοῦ ταμιείου, μὴ φαινομένων δὲ τῶν κλειδῶν χαλκεῖς
               μεταπεμψάμενος ἐκκόπτειν ἐκέλευεν αὖθις δὲ ἐνισταμένου τοῦ Μετέλλου καί
               τινων ἐπαινούντων, διατεινάμενος ἠπείλησεν ἀποκτενεῖν αὐτόν, εἰ μὴ
               παύσαιτο παρενοχλῶν. “καί τοῦτο,” ἔφη, “μειράκιον, οὐκ ἀγνοεῖς ὅτι μοι δυσκολώτερον ἦν
                  εἰπεῖν ἢ πρᾶξαι” οὗτος ὁ λόγος τότε καί Μέτελλον ἀπελθεῖν
               ἐποίησε καταδείσαντα καί τὰ ἄλλα ῥᾳδίως αὐτῷ καί ταχέως ὑπηρετεῖσθαι
               πρὸς τὸν πόλεμον. </p>
</div2>
</div1>
<div1 type="chapter" n="36" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐστράτευε δʼ εἰς Ἰβηρίαν πρότερον ἐγνωκὼς
               τοὺς περὶ Ἀφράνιον καὶ Βάρρωνα Πομπηΐου πρεσβευτὰς ἐκβαλεῖν, καὶ τὰς
               ἐκεῖ δυνάμεις καὶ τὰς ἐπαρχίας ὑφʼ αὑτῷ ποιησάμενος οὕτως ἐπὶ
               Πομπήϊον ἐλαύνειν, μηδένα κατὰ νώτου τῶν πολεμίων ὑπολειπόμενος.
               κινδυνεύσας δὲ καὶ τῷ σώματι πολλάκις κατʼ ἐνέδρας καὶ τῷ στρατῷ
               μάλιστα διὰ λιμόν, οὐκ ἀνῆκε πρότερον διώκων καὶ προκαλούμενος καὶ
               περιταφρεύων τοὺς ἄνδρας ἢ κύριος βίᾳ γενέσθαι τῶν στρατοπέδων καὶ τῶν
               δυνάμεων, οἱ δὲ ἡγεμόνες ᾤχοντο πρὸς Πομπήϊον φεύγοντες. </p>
</div2>
</div1>
<div1 type="chapter" n="37" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
 ἐπανελθόντα δὲ εἰς Ῥώμην Καίσαρα Πείσων
               μὲν ὁ πενθερὸς παρεκάλει πρὸς Πομπήϊον ἀποστέλλειν ἄνδρας ὑπὲρ
               διαλύσεως, <pb id="p.532" TEIform="pb"/> Ἰσαυρικὸς δὲ Καίσαρι χαριζόμενος ἀντεῖπεν.
               αἱρεθεὶς δὲ δικτάτωρ ὑπὸ τῆς βουλῆς φυγάδας τε κατήγαγε, καὶ τῶν ἐπὶ
               Σύλλα δυστυχησάντων τοὺς παῖδας ἐπιτίμους ἐποίησε, καὶ σεισαχθείᾳ τινὶ
               τόκων ἐκούφιζε τοὺς χρεωφειλέτας, ἄλλων τε τοιούτων ἥψατο πολιτευμάτων οὐ
               πολλῶν, ἀλλʼ ἐν ἡμέραις ἕνδεκα τὴν μὲν μοναρχίαν ἀπειπάμενος, ὕπατον
               δὲ ἀναδείξας ἑαυτὸν καὶ Σερουΐλιον Ἰσαυρικόν, εἴχετο τῆς στρατείας. </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ τὰς μὲν ἄλλας δυνάμεις καθʼ ὁδὸν
               ἐπειγόμενος παρῆλθεν, ἱππεῖς δὲ ἔχων λογάδας ἑξακοσίους καὶ πέντε
               τάγματα, χειμῶνος ἐν τροπαῖς ὄντος, ἱσταμένου Ἰαννουαρίου μηνὸς οὗτος
               δʼ ἂν εἴη Ποσειδεὼν Ἀθηναίοις ἀφῆκεν εἰς τὸ πέλαγος καὶ διαβαλὼν τὸν
               Ἰόνιον Ὤρικον καὶ Ἀπολλωνίαν αἱρεῖ, τὰ δὲ πλοῖα πάλιν ἀπέπεμψεν
               εἰς Βρεντέσιον ἐπὶ τοὺς ὑστερήσαντας τῇ πορείᾳ στρατιώτας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οἱ δὲ ἄχρι μὲν καθʼ ὁδὸν ἦσαν, ἅτε δὴ καὶ
               παρηκμακότες ἤδη τοῖς σώμασι καὶ πρὸς τὰ πλήθη τῶν πολέμων ἀπειρηκότες,
               ἐν αἰτίαις εἶχον τὸν Καίσαρα: “ποῖ δὴ καὶ πρὸς τί
                  πέρας ἡμᾶς οὗτος ὁ ἀνὴρ καταθήσεται περιφέρων καὶ χρώμενος ὥσπερ
                  ἀτρύτοις καὶ ἀψύχοις ἡμῖν; καὶ σίδηρος ἐξέκαμε πληγαῖς, καὶ θυρεοῦ
                  τίς τίς <pb id="paris.1624.726" TEIform="pb"/>
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> φειδώ ἐν χρόνῳ τοσούτῳ καὶ θώρακος,
                  οὐδὲ ἀπὸ τῶν τραυμάτων ἄρα λογίζεται Καῖσαρ ὅτι θνητῶν μὲν ἄρχει,
                  θνητὰ δὲ πεφύκαμεν πάσχειν καὶ ἀλγεῖν; ὥραν δὲ χειμῶνος καὶ πνεύματος
                  ἐν θαλάττῃ καιρὸν οὐδὲ θεῷ βιάζεσθαι δυνατόν ἀλλʼ οὗτος παραβάλλεται
                  καθάπερ οὐ διώκων πολεμίους, ἀλλὰ φεύγων.” τοιαῦτα λέγοντες <pb id="p.534" TEIform="pb"/> ἐπορεύοντο σχολαίως εἰς τὸ Βρεντέσιον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὡς δὲ ἐλθόντες εὗρον ἀνηγμένον τὸν Καίσαρα,
               ταχὺ πάλιν αὖ μεταβαλόντες ἐκάκιζον ἑαυτούς προδότας ἀποκαλοῦντες τοῦ
               αὐτοκράτορος, ἐκάκιζον δὲ καὶ τοὺς ἡγεμόνας οὐκ ἐπιταχύναντας τὴν
               πορείαν. καθήμενοι δὲ ἐπὶ τῶν ἄκρων πρὸς τὸ πέλαγος καὶ τὴν Ἤπειρον
               ἀπεσκόπουν τὰς ναῦς ἐφʼ ὧν ἔμελλον περαιοῦσθαι πρὸς ἐκεῖνον. </p>
</div2>
</div1>
<div1 type="chapter" n="38" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν δὲ Ἀπολλωνίᾳ Καῖσαρ οὐκ ἔχων
               ἀξιόμαχον τὴν μεθʼ ἑαυτοῦ δύναμιν, βραδυνούσης δὲ τῆς ἐκεῖθεν,
               ἀπορούμενος καὶ περιπαθῶν, δεινὸν ἐβούλευσε βούλευμα, κρύφα πάντων εἰς
               πλοῖον ἐμβὰς τὸ μέγεθος δωδεκάσκαλμον ἀναχθῆναι πρὸς τὸ Βρεντέσιον,
               τηλικούτοις στόλοις περιεχομένου τοῦ πελάγους ὑπὸ τῶν πολεμίων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> νυκτὸς οὖν ἐσθῆτι θεράποντος ἐπικρυψάμενος ἐνέβη,
               καὶ καταβαλὼν ἑαυτὸν ὥς τινα τῶν παρημελημένων ἡσύχαζε, τοῦ δὲ Ἀῴου
               ποταμοῦ τὴν ναῦν ὑποφέροντος εἰς τὴν θάλασσαν, τὴν μὲν ἑωθινὴν αὔραν,
               ἣ παρεῖχε τηνικαῦτα περὶ τὰς ἐκβολὰς γαλήνην ἀπωθοῦσα πόρρω τὸ κῦμα,
               πολὺς πνεύσας πελάγιος διὰ νυκτὸς ἀπέσβεσε
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
               πρὸς δὲ τὴν πλημμύραν τῆς θαλάττης καὶ τὴν ἀντίβασιν τοῦ κλύδωνος
               ἀγριαίνων ὁ ποταμός, καὶ τραχὺς ἅμα καὶ κτύπῳ μεγάλῳ καὶ σκληραῖς
               ἀνακοπτόμενος δίναις, ἄπορος ἦν βιασθῆναι τῷ κυβερνήτῃ καὶ μεταβαλεῖν
               ἐκέλευσε τοὺς ναύτας ὡς ἀποστρέψων τὸν πλοῦν. αἰσθόμενος δὲ ὁ Καῖσαρ
               ἀναδείκνυσιν ἑαυτόν, καὶ τοῦ κυβερνήτου λαβόμενος τῆς χειρός
               ἐκπεπληγμένου πρὸς τὴν ὄψιν, “ἴθι,” ἔφη, “γενναῖε, τόλμα καὶ δέδιθι <pb id="p.536" TEIform="pb"/> μηδέν
                  Καίσαρα φέρεις καὶ τὴν Καίσαρος Τύχην συμπλέουσαν.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐλάθοντο τοῦ χειμῶνος οἱ ναῦται, καὶ ταῖς
               κώπαις ἐμφύντες ἐβιάζοντο πάσῃ προθυμίᾳ τὸν ποταμόν. ὡς δὲ ἦν ἄπορα,
               δεξάμενος πολλὴν θάλατταν καὶ κινδυνεύσας ἐν τῷ στόματι συνεχώρησε μάλα
               ἄκων τῷ κυβερνήτῃ μεταβαλεῖν. ἀνιόντι δὲ αὐτῷ κατὰ πλῆθος ἀπήντων
               οἱ στρατιῶται, πολλὰ μεμφόμενοι καὶ δυσπαθοῦντες εἰ μὴ πέπεισται καὶ σὺν
               αὐτοῖς μόνοις ἱκανὸς εἶναι νικᾶν, ἀλλʼ ἄχθεται καὶ παραβάλλεται διὰ
               τοὺς ἀπόντας ὡς ἀπιστῶν τοῖς παροῦσιν. </p>
</div2>
</div1>
<div1 type="chapter" n="39" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ τούτου κατέπλευσε μὲν Ἀντώνιος ἀπὸ
               Βρεντεσίου τὰς δυνάμεις ἄγων θαρρήσας δὲ Καῖσαρ προὐκαλεῖτο Πομπήϊον
               ἱδρυμένον ἐν καλῷ καί χορηγούμενον ἔκ τε γῆς καί θαλάττης ἀποχρώντως,
               αὐτὸς ἐν οὐκ ἀφθόνοις διάγων κατʼ ἀρχάς, ὕστερον δὲ καί σφόδρα
               πιεσθεὶς ἀπορίᾳ τῶν ἀναγκαίων, ἀλλὰ ῥίζαν τινὰ κόπτοντες οἱ στρατιῶται
               καί γάλακτι φυρῶντες προσεφέροντο.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καί ποτε
               καί διαπλάσαντες ἐξ αὐτῆς ἄρτους καί ταῖς προφυλακαῖς τῶν πολεμίων
               ἐπιδραμόντες ἔβαλλον εἴσω καί διερρίπτουν, ἐπιλέγοντες ὡς, ἄχρι ἂν ἡ
               γῆ τοιαύτας ἐκφέρῃ ῥίζας, οὐ παύσονται πολιορκοῦντες Πομπήϊον. ὁ
               μέντοι Πομπήϊος οὔτε τοὺς ἄρτους οὔτε τοὺς λόγους εἴα τούτους
               ἐκφέρεσθαι πρὸς τὸ πλῆθος. ἠθύμουν γὰρ οἱ στρατιῶται, τὴν ἀγριότητα καί
               τὴν ἀπάθειαν τῶν πολεμίων ὥσπερ θηρίων ὀρρωδοῦντες. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ἀεὶ δέ τινες περὶ τοῖς ἐρύμασι τοῖς
               Πομπηΐου μάχαι σποράδες ἐγίγνοντο καί περιῆν πάσαις ὁ <pb id="p.538" TEIform="pb"/>
               Καῖσαρ πλὴν μιᾶς, ἐν ᾗ τροπῆς μεγάλης γενομένης ἐκινδύνευσεν ἀπολέσαι
               τὸ στρατόπεδον. Πομπηΐου γὰρ προσβάλλοντος οὐδεὶς ἔμεινεν, <pb id="paris.1624.727" TEIform="pb"/> ἀλλὰ καί τάφροι κατεπίμπλαντο κτεινομένων, καί περὶ
               τοῖς αὑτῶν χαρακώμασι καὶ περιτειχίσμασιν ἔπιπτον ἐλαυνόμενοι προτροπάδην.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">Καῖσαρ δὲ ὑπαντιάζων ἐπειρᾶτο μὲν
               ἀναστρέφειν τοὺς φεύγοντας, ἐπέραινε δὲ οὐδέν, ἀλλʼ ἐπιλαμβανομένου τῶν
               σημείων ἀπερρίπτουν οἱ κομίζοντες, ὥστε δύο καί τριάκοντα λαβεῖν τοὺς
               πολεμίους, αὐτὸς δὲ παρὰ μικρὸν ἦλθεν ἀποθανεῖν. ἀνδρὶ γὰρ μεγάλῳ καὶ
               ῥωμαλέῳ φεύγοντι παρʼ αὑτόν ἐπιβαλὼν τὴν χεῖρα μένειν ἐκέλευσε καί
               στρέφεσθαι πρὸς τοὺς πολεμίους ὁ δὲ μεστὸς ὢν ταραχῆς παρὰ τὸ δεινόν
               ἐπήρατο τὴν μάχαιραν ὡς καθιξόμενος, φθάνει δὲ ὁ τοῦ Καίσαρος
               ὑπασπιστὴς ἀποκόψας αὐτοῦ τὸν ὦμον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">οὕτω
               δὲ ἀπέγνω τὰ καθʼ αὑτόν ὥστε, ἐπεὶ Πομπήϊος ὑπʼ εὐλαβείας τινὸς ἢ
               τύχης ἔργῳ μεγάλῳ τέλος οὐκ ἐπέθηκεν, ἀλλὰ καθείρξας εἰς τὸν χάρακα
               τοὺς φεύγοντας ἀνεχώρησεν, εἶπεν ἄρα πρὸς τοὺς φίλους ἀπιὼν ὁ Καῖσαρ, “σήμερον ἂν ἡ νίκη παρὰ τοῖς πολεμίοις ἦν, εἰ
                  τὸν νικῶντα εἶχον.” </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> αὐτὸς δὲ παρελθὼν εἰς τὴν σκηνὴν καὶ
               κατακλιθείς νύκτα πασῶν ἐκείνην ἀνιαροτάτην διήγαγεν ἐν ἀπόροις
               λογισμοῖς, ὡς κακῶς ἐστρατηγηκώς, ὅτι καί χώρας ἐπικειμένης βαθείας καὶ
               πόλεων εὐδαιμόνων τῶν Μακεδονικῶν καί Θετταλικῶν, ἐάσας ἐκεῖ περισπάσαι
               τὸν πόλεμον ἐνταῦθα καθέζοιτο πρὸς θαλάττῃ, ναυκρατούντων τῶν πολεμίων,
               πολιορκούμενος τοῖς ἀναγκαίοις <pb id="p.540" TEIform="pb"/> μᾶλλον ἢ τοῖς ὅπλοις
               πολιορκῶν.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> οὕτω δὴ ῥιπτασθεὶς καί
               ἀδημονήσας πρὸς τὴν ἀπορίαν καί χαλεπότητα τῶν παρόντων ἀνίστη τὸν
               στρατόν, ἐπὶ Σκηπίωνα προάγειν εἰς Μακεδονίαν ἐγνωκώς ἢ γὰρ
               ἐπισπάσεσθαι Πομπήϊον ὅπου μαχεῖται μὴ χορηγούμενος ὁμοίως ἀπὸ τῆς
               θαλάττης, ἢ περιέσεσθαι μεμονωμένου Σκηπίωνος. </p>
</div2>
</div1>
<div1 type="chapter" n="40" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοῦτο τὴν Πομπηΐου στρατιὰν ἐπῆρε καί τοὺς
               περὶ αὐτὸν ἡγεμόνας ὡς ἡττημένου καί φεύγοντος ἔχεσθαι Καίσαρος.
               αὐτὸς μὲν γὰρ εὐλαβῶς εἶχε Πομπήϊος ἀναρρῖψαι μάχην περὶ τηλικούτων,
               καί παρεσκευασμένος ἄριστα πᾶσι πρὸς τὸν χρόνον ἠξίου τρίβειν καί
               μαραίνειν τὴν τῶν πολεμίων ἀκμήν βραχεῖαν οὖσαν. τὸ γάρ τοι μαχιμώτατον
               τῆς Καίσαρος δυνάμεως ἐμπειρίαν μὲν εἶχε καί τόλμαν ἀνυπόστατον πρὸς
               τοὺς ἀγῶνας,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐν δὲ ταῖς πλάναις καί ταῖς
               στρατοπεδείαις καί τειχομαχοῦντες καί νυκτεγερτοῦντες ἐξέκαμνον ὑπὸ γήρως,
               καί βαρεῖς ἦσαν τοῖς σώμασι πρὸς τοὺς πόνους, διʼ ἀσθένειαν
               ἐγκαταλείποντες τὴν προθυμίαν. τότε δὲ καί τι νόσημα λοιμῶδες ἐλέχθη, τὴν
               ἀτοπίαν τῆς διαίτης ποιησάμενον ἀρχήν, ἐν τῇ στρατιᾷ περιφέρεσθαι τῇ
               Καίσαρος, καί τὸ μέγιστον, οὔτε χρήμασιν ἐρρωμένος οὔτε τροφῆς εὐπορῶν
               χρόνου βραχέος ἐδόκει περὶ αὑτῷ καταλυθήσεσθαι. </p>
</div2>
</div1>
<div1 type="chapter" n="41" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
διὰ ταῦτα Πομπήϊον μάχεσθαι μὴ βουλόμενον
               μόνος ἐπῄνει Κάτων φειδοῖ τῶν πολιτῶν <pb id="p.542" TEIform="pb"/> ὅς γε καὶ τοὺς
               πεσόντας ἐν τῇ μάχῃ τῶν πολεμίων εἰς χιλίους τὸ πλῆθος γενομένους ἰδών
               ἀπῆλθεν ἐγκαλυψάμενος καὶ καταδακρύσας. οἱ δʼ ἄλλοι πάντες ἐκάκιζον τὸν
               Πομπήϊον φυγομαχοῦντα, καὶ παρώξυνον ʼ Ἀγαμέμνονα καὶ βασιλέα βασιλέων
               ἀποκαλοῦντες, ὡς δὴ μὴ βουλόμενον ἀποθέσθαι τὴν μοναρχίαν, ἀλλʼ
               ἀγαλλόμενον ἡγεμόνων τοσούτων ἐξηρτημένων αὐτοῦ καὶ φοιτώντων ἐπὶ
               σκηνήν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Φαώνιος δὲ τὴν Κάτωνος παρρησίαν
               ὑποποιούμενος, μανικῶς ἐσχετλίαζεν εἰ μηδὲ τῆτες ἔσται τῶν περὶ
               Τουσκλάνον ἀπολαῦσαι σύκων Διὰ τὴν Πομπηΐου φιλαρχίαν. Ἀφράνιος δὲ ʽ
               νεωστὶ γὰρ ἐξ Ἰβηρίας ἀφῖκτο κακῶς στρατηγήσασʼ διαβαλλόμενος ἐπὶ
               χρήμασι προδοῦναι τὸν στρατόν, ἠρώτα Διὰ τί πρὸς <pb id="paris.1624.728" TEIform="pb"/>
               τὸν ἔμπορον οὐ μάχονται τὸν ἐωνημένον παρʼ αὐτοῦ τὰς ἐπαρχίας, ἐκ
               τούτων ἁπάντων συνελαυνόμενος ἄκων εἰς μάχην ὁ Πομπήϊος ἐχώρει τὸν
               Καίσαρα διώκων. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ὁ δὲ τὴν μὲν ἄλλην πορείαν χαλεπῶς ἤνυσεν,
               οὐδενὸς παρέχοντος ἀγοράν, ἀλλὰ πάντων καταφρονούντων Διὰ τὴν ἔναγχος
               ἧτταν ὡς δὲ εἷλε Γόμφους, Θεσσαλικὴν πόλιν, οὐ μόνον ἔθρεψε τὴν
               στρατιάν, ἀλλὰ καὶ τοῦ νοσήματος ἀπήλλαξε παραλόγως. ἀφθόνῳ γὰρ
               ἐνέτυχον οἴνῳ, καὶ πιόντες ἀνέδην, εἶτα χρώμενοι κώμοις καὶ
               βακχεύοντες ἀνὰ τὴν ὁδὸν, ἐκ μέθης διεκρούσαντο καὶ παρήλλαξαν τὸ πάθος,
               εἰς ἕξιν ἑτέραν τοῖς σώμασι μεταπεσόντες. </p>
</div2>
</div1>
<div1 type="chapter" n="42" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὡς δὲ εἰς τὴν Φαρσαλίαν ἐμβαλόντες
               ἀμφότεροι κατεστρατοπέδευσαν, ὁ μὲν Πομπήϊος <pb id="p.544" TEIform="pb"/> αὖθις εἰς
               τὸν ἀρχαῖον ἀνεκρούετο λογισμὸν τὴν γνώμην, ἔτι καὶ φασμάτων οὐκ
               αἰσίων προσγενομένων καὶ καθʼ ὕπνον ὄψεως, ἐδόκει γὰρ ἑαυτὸν ὁρᾶν ἐν
               τῷ θεάτρῳ κροτούμενον ὑπὸ Ῥωμαίων, <gap TEIform="gap"/>
<note resp="ed" place="unspecified" anchored="yes" TEIform="note">The substance of what has fallen from the text here may be found in the <hi rend="italics" TEIform="hi">Pompey</hi>, lxvii. 2. Sintenis brackets the sentence as an intrusion here from marginal notes.</note> οἱ δὲ περὶ αὐτὸν οὕτω
               θρασεῖς ἦσαν καὶ τὸ νίκημα ταῖς ἐλπίσι προειληφότες ὥστε φιλονεικεῖν
               ὑπὲρ τῆς Καίσαρος ἀρχιερωσύνης Δομίτιον καὶ Σπινθῆρα καὶ Σκηπίωνα
               διαμιλλωμένους ἀλλήλοις,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> πέμπειν δὲ πολλοὺς
               εἰς Ῥώμην μισθουμένους καὶ προκαταλαμβάνοντας οἰκίας ὑπατεύουσι καὶ
               στρατηγοῦσιν ἐπιτηδείους, ὡς εὐθὺς ἄρξοντες μετὰ τὸν πόλεμον. μάλιστα δὲ
               ἐσφάδαζον οἱ ἱππεῖς ἐπὶ τὴν μάχην ἠσκημένοι περιττῶς ὅπλων λαμπρότησι
               καὶ τροφαῖς ἵππων καὶ κάλλει σωμάτων, μέγα φρονοῦντες καὶ διὰ τὸ πλῆθος,
               ἑπτακισχίλιοι πρὸς χιλίους τοὺς Καίσαρος ὄντες. ἦν δὲ καὶ τὸ τῶν
               πεζῶν πλῆθος οὐκ ἀγχώμαλον, ἀλλὰ τετρακισμύριοι καὶ πεντακισχίλιοι
               παρετάττοντο δισμυρίοις καὶ δισχιλίοις. </p>
</div2>
</div1>
<div1 type="chapter" n="43" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ δὲ Καῖσαρ τοὺς στρατιώτας συναγαγών, καὶ
               προειπὼν ὡς δύο μὲν αὐτῷ τάγματα Κορφίνιος ἄγων ἐγγύς ἐστιν, ἄλλαι
               δὲ πεντεκαίδεκα σπεῖραι μετὰ Καληνοῦ κάθηνται περὶ Μέγαρα καὶ Ἀθήνας,
               ἠρώτησεν εἴτε βούλονται περιμένειν ἐκείνους, εἴτε αὐτοὶ διακινδυνεῦσαι
               καθʼ ἑαυτούς, οἱ δὲ ἀνεβόησαν δεόμενοι μὴ περιμένειν, ἀλλὰ μᾶλλον, ὅπως
               τάχιστα συνίασιν εἰς χεῖρας τοῖς πολεμίοις, τεχνάζεσθαι καὶ στρατηγεῖν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ποιουμένῳ δὲ καθαρμὸν αὐτῷ τῆς <pb id="p.546" TEIform="pb"/> δυνάμεως καὶ θύσαντι τὸ πρῶτον ἱερεῖον εὐθὺς ὁ μάντις
               ἔφραζε τριῶν ἡμερῶν μάχῃ κριθήσεσθαι πρὸς τοὺς πολεμίους, ἐρομένου δὲ
               τοῦ Καίσαρος εἰ καὶ περὶ τοῦ τέλους ἐνορᾷ τι τοῖς ἱεροῖς εὔσημον, “αὐτὸς ἄν,” ἔφη, “σὺ τοῦτο
                  βέλτιον ὑποκρίναιο σαυτῷ. μεγάλην γὰρ οἱ θεοὶ μεταβολὴν καὶ μετάπτωσιν
                  ἐπὶ τὰ ἐναντία τῶν καθεστώτων δηλοῦσιν, ὥστε εἰ μὲν εὖ πράττειν
                  ἡγῇ σεαυτὸν ἐπὶ τῷ παρόντι, τὴν χείρονα προσδόκα τύχην εἰ δὲ
                  κακῶς, τὴν ἀμείνονα.” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τῇ δὲ πρὸ τῆς μάχης νυκτὶ τὰς φυλακὰς
               ἐφοδεύοντος αὐτοῦ περὶ τὸ μεσονύκτιον ὤφθη λαμπὰς οὐρανίου πυρός, ἣν
               ὑπερενεχθεῖσαν τὸ Καίσαρος στρατόπεδον λαμπρὰν καὶ φλογώδη γενομένην
               ἔδοξεν εἰς τὸ Πομπηΐου καταπεσεῖν. ἑωθινῆς δὲ φυλακῆς καὶ πανικὸν
               τάραχον ᾔσθοντο γιγνόμενον παρὰ τοῖς πολεμίοις, οὐ μὴν μαχεῖσθαί γε κατʼ
               ἐκείνην προσεδόκα τὴν ἡμέραν, ἀλλὰ ὡς ἐπὶ Σκοτούσσης ὁδεύων
               ἀνεζεύγνυεν. </p>
</div2>
</div1>
<div1 type="chapter" n="44" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ τῶν σκηνῶν ἤδη καταλελυμένων οἱ
               σκοποὶ προσίππευσαν αὑτῷ τοὺς πολεμίους ἐπὶ μάχῃ καταβαίνειν
               ἀπαγγέλλοντες περιχαρὴς γενόμενος καὶ προσευξάμενος τοῖς θεοῖς παρέταττε
               τὴν φάλαγγα, τὴν τάξιν τριπλῆν ποιῶν, καὶ τοῖς μὲν μέσοις ἐπέστησε
               Καλβῖνον Δομίτιον, τῶν δὲ κεράτων τὸ μὲν εἶχεν Ἀντώνιος, Αὐτὸς δὲ
               τὸ δεξιόν, ἐν τῷ δεκάτῳ τάγματι μέλλων μάχεσθαι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> κατὰ τοῦτο δὲ τοὺς τῶν πολεμίων ἱππεῖς ἀντιπαραταττομένους
               ὁρῶν, καὶ δεδοικὼς τὴν λαμπρότητα καὶ τὸ πλῆθος αὐτῶν, ἀπὸ τῆς
               ἐσχάτης τάξεως ἀδήλως ἐκέλευσε περιελθεῖν πρὸς ἑαυτὸν ἓξ σπείρας καὶ
               κατόπιν ἔστησε τοῦ δεξιοῦ, <pb id="paris.1624.729" TEIform="pb"/>
<pb id="p.548" TEIform="pb"/> διδάξας ἃ χρὴ ποιεῖν ὅταν οἱ τῶν πολεμίων ἱππεῖς
               προσφέρωνται. Πομπήϊος δὲ τὸ μὲν Αὐτὸς εἶχε τῶν κεράτων, τὸ δʼ
               εὐώνυμον Δομίτιος, τοῦ δὲ μέσου Σκηπίων ἦρχεν ὁ πενθερός.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οἱ δὲ ἱππεῖς ἅπαντες ἐπὶ τὸ ἀριστερὸν ἔβρισαν
               ὡς τὸ δεξιὸν κυκλωσόμενοι τῶν πολεμίων καὶ λαμπρὰν περὶ αὐτὸν τὸν
               ἡγεμόνα ποιησόμενοι τροπήν οὐδὲν γὰρ ἀνθέξειν βάθος ὁπλιτικῆς φάλαγγος,
               ἀλλὰ συντρίψεσθαι καὶ καταρράξεσθαι πάντα τοῖς ἐναντίοις ἐπιβολῆς ἅμα
               τοσούτων ἱππέων γενομένης. </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐπεὶ δὲ σημαίνειν ἔμελλον ἀμφότεροι τὴν
               ἔφοδον, Πομπήϊος μὲν ἐκέλευσε τοὺς ὁπλίτας ἑστῶτας ἐν προβολῇ καὶ
               μένοντας ἀραρότως δέχεσθαι τὴν ἐπιδρομὴν τῶν πολεμίων, μέχρι ἂν ὑσσοῦ
               βολῆς ἐντὸς γένωνται. Καῖσαρ δὲ καὶ περὶ τοῦτο διαμαρτεῖν φησιν αὐτόν,
               ἀγνοήσαντα τὴν μετὰ δρόμου καὶ φορᾶς ἐν ἀρχῇ γινομένην σύρραξιν, ὡς
               ἔν τε ταῖς πληγαῖς βίαν προστίθησι καὶ συνεκκαίει τὸν θυμὸν ἐκ πάντων
               ἀναρριπιζόμενον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">αὐτὸς δὲ κινεῖν τὴν φάλαγγα
               μέλλων καὶ προϊὼν ἐπʼ ἔργον ἤδη πρῶτον ὁρᾷ τῶν ταξιάρχων ἄνδρα
               πιστὸν αὐτῷ καὶ πολέμων ἔμπειρον, ἐπιθαρσύνοντα τοὺς ὑφʼ αὑτῷ καὶ
               προκαλούμενον εἰς ἅμιλλαν ἀλκῆς, τοῦτον ὀνομαστὶ προσαγορεύσας, “τί ἐλπίζομεν,” εἶπεν, “ὦ
                  Γάϊε Κρασσίνιε, καὶ πῶς τι θάρσους ἔχομεν;” </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὁ δὲ Κρασσίνιος ἐκτείνας τὴν δεξιὰν καὶ
               μέγα βοήσας, “νικήσομεν,” ἔφη, “λαμπρῶς, ὦ Καῖσαρ ἐμὲ δὲ ἢ ζῶντα τήμερον ἢ τεθνηκότα
                  ἐπαινέσεις.” ταῦτα εἰπὼν πρῶτος ἐμβάλλει τοῖς <pb id="p.550" TEIform="pb"/>
               πολεμίοις δρόμῳ, συνεπισπασάμενος τοὺς περὶ ἑαυτὸν ἑκατὸν καὶ εἴκοσι
               στρατιώτας, διακόψας δὲ τοὺς πρώτους καὶ πρόσω χωρῶν φόνῳ πολλῷ καὶ
               βιαζόμενος ἀνακόπτεται ξίφει πληγεὶς διὰ τοῦ στόματος, ὥστε καὶ τὴν
               αἰχμὴν ὑπὲρ τὸ ἰνίον ἀνασχεῖν. </p>
</div2>
</div1>
<div1 type="chapter" n="45" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὕτω δὲ τῶν πεζῶν κατὰ τὸ μέσον συρραγέντων
               καὶ μαχομένων, ἀπὸ τοῦ κέρατος οἱ Πομπηΐου ἱππεῖς σοβαρῶς ἐπήλαυνον
               εἰς κύκλωσιν τοῦ δεξιοῦ τὰς ἴλας ἀναχεόμενοι: καὶ πρὶν ἢ προσβαλεῖν
               αὐτούς ἐκτρέχουσιν αἱ σπεῖραι παρὰ Καίσαρος, οὐχ, ὥσπερ εἰώθεσαν,
               ἀκοντίσμασι χρώμενοι τοῖς ὑσσοῖς,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὐδὲ
               μηροὺς παίοντες ἐκ χειρὸς ἢ κνήμας τῶν πολεμίων, ἀλλὰ τῶν ὄψεων
               ἐφιέμενοι καὶ τὰ πρόσωπα συντιτρώσκοντες, ὑπὸ Καίσαρος δεδιδαγμένοι τοῦτο
               ποιεῖν, ἐλπίζοντος ἄνδρας οὐ πολλὰ πολέμοις οὐδὲ τραύμασιν ὡμιληκότας,
               νέους δὲ καὶ κομῶντας ἐπὶ κάλλει καὶ ὥρᾳ, μάλιστα τὰς τοιαύτας πληγὰς
               ὑπόψεσθαι καὶ μὴ μενεῖν, τὸν ἐν τῷ παρόντι κίνδυνον ἅμα καὶ τὴν
               αὖθις αἰσχύνην δεδοικότας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὃ δὴ καὶ
               συνέβαινεν οὐ γὰρ ἠνείχοντο τῶν ὑσσῶν ἀναφερομένων, οὐδὲ ἐτόλμων ἐν
               ὀφθαλμοῖς τὸν σίδηρον ὁρῶντες, ἀλλʼ ἀπεστρέφοντο καὶ συνεκαλύπτοντο
               φειδόμενοι τῶν προσώπων καὶ τέλος οὕτως ταράξαντας ἑαυτοὺς ἐτράποντο
               φεύγειν αἴσχιστα, λυμηνάμενοι τὸ σύμπαν εὐθὺς γὰρ οἱ μὲν νενικηκότες
               τούτους ἐκυκλοῦντο τοὺς πεζοὺς καὶ κατὰ νώτου προσπίπτοντες ἔκοπτον. </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">Πομπήϊος δὲ ὡς κατεῖδεν ἀπὸ θατέρου τοὺς
                  <pb id="p.552" TEIform="pb"/> ἱππεῖς φυγῇ σκεδασθέντας, οὐκέτι ἦν ὁ αὐτὸς οὐδʼ
               ἐμέμνητο Πομπήϊος ὢν Μᾶγνος, ἀλλʼ ὑπὸ θεοῦ μάλιστα βλαπτομένῳ τὴν
               γνώμην ἐοικώς ἄφθογγος ᾤχετο ἀπιὼν ἐπὶ σκηνήν, καὶ καθεζόμενος
               ἐκαραδόκει τὸ μέλλον, ἄχρι οὗ τροπῆς ἁπάντων γενομένης ἐπέβαινον οἱ
               πολέμιοι τοῦ χάρακος καὶ διεμάχοντο πρὸς τοὺς φυλάττοντας.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τότε δὲ ὥσπερ ἔννους γενόμενος, καὶ ταύτην μόνην,
               ὥς φασι, φωνὴν ἀφεὶς, “οὐκοῦν καὶ ἐπὶ τὴν
                  παρεμβολήν;” ἀπεδύσατο μὲν τὴν ἐναγώνιον καὶ στρατηγικὴν ἐσθῆτα,
               φεύγοντι δὲ πρέπουσαν μεταλαβὼν ὑπεξῆλθεν. ἀλλʼ οὗτος μὲν οἵαις <pb id="paris.1624.730" TEIform="pb"/> ὕστερον χρησάμενος τύχαις ὅπως τε παραδοὺς ἑαυτὸν
               τοῖς Αἰγυπτίοις ἀνδράσιν ἀνῃρέθη, δηλοῦμεν ἐν τοῖς περὶ ἐκείνου
               γράμμασιν. </p>
</div2>
</div1>
<div1 type="chapter" n="46" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ δὲ Καῖσαρ ὡς ἐν τῷ χάρακι τοῦ
               Πομπηΐου γενόμενος τούς τε κειμένους νεκροὺς ἤδη τῶν πολεμίων εἶδε καὶ
               τούς ἔτι κτεινομένους, εἶπεν ἄρα στενάξας “τοῦτο
                  ἐβουλήθησαν, εἰς τοῦτό με ἀνάγκης ὑπηγάγοντο, ἵνα Γάϊος Καῖσαρ ὁ
                  μεγίστους πολέμους κατορθώσας, εἰ προηκάμην τὰ στρατεύματα, κἂν
                  κατεδικάσθην.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ταῦτά φησι Πολλίων Ἀσίννιος τὰ ῥήματα
               Ῥωμαϊστὶ μὲν ἀναφθέγξασθαι τὸν Καίσαρα παρὰ τὸν τότε καιρόν,
               Ἑλληνιστὶ δʼ ὑπʼ αὑτοῦ γεγράφθαι τῶν δὲ ἀποθανόντων τούς πλείστους
               οἰκέτας γενέσθαι περὶ τὴν κατάληψιν τοῦ χάρακος ἀναιρεθέντας, στρατιώτας
               δὲ μὴ πλείους ἑξακισχιλίων πεσεῖν, τῶν δὲ ζώντων ἁλόντων κατέμιξε τούς
               πλείστους ὁ Καῖσαρ εἰς τὰ τάγματα: πολλοῖς δὲ καὶ τῶν ἐπιφανῶν ἄδειαν
               ἔδωκεν, ὧν καὶ Βροῦτος ἦν ὁ κτείνας αὐτὸν ὕστερον, ἐφʼ ᾧ λέγεται
               μὴ <pb id="p.554" TEIform="pb"/> φαινομένῳ μὲν ἀγωνιᾶσαι, σωθέντος δὲ καὶ παραγεονμένου
               πρὸς αὐτὸν ἡσθῆναι διαφερόντως. </p>
</div2>
</div1>
<div1 type="chapter" n="47" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
σημείων δὲ πολλῶν γενομένων τῆς Νίκης
               ἐπιφανέστατον ἱστορεῖται τὸ περὶ Τράλλεις. ἐν γὰρ ἱερῷ Νίκης ἀνδριὰς
               εἱστήκει Καίσαρος, καὶ τὸ περὶ αὐτῷ χωρίον αὐτό τε στερεὸν φύσει καὶ
               λίθῳ σκληρῷ κατεστρωμένον ἦν ἄνωθεν ἐκ τούτου λέγουσιν ἀνατεῖλαι
               φοίνικα παρὰ τὴν βάσιν τοῦ ἀνδριάντος. ἐν δὲ Παταβίῳ Γάϊος
               Κορνήλιος, ἀνὴρ εὐδόκιμος ἐπὶ μαντικῇ, Λιβίου τοῦ συγγραφέως πολίτης
               καὶ γνώριμος, ἐτύγχανεν ἐπʼ οἰωνοῖς καθήμενος ἐκείνην τὴν ἡμέραν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ πρῶτον μέν, ὡς Λίβιός φησι, τὸν
               καιρὸν ἔγνω τῆς μάχης, καὶ πρὸς τοὺς παρόντας εἶπεν ὅτι καὶ δὴ
               περαίνεται τὸ χρῆμα καὶ συνίασιν εἰς ἔργον οἱ ἄνδρες, αὖθις δὲ πρὸς
               τῇ θέᾳ γενόμενος καὶ τὰ σημεῖα κατιδών ἀνήλατο μετʼ ἐνθουσιασμοῦ βοῶν, “νικᾷς, ὦ Καῖσαρ” ἐκπλαγέντων δὲ τῶν
               παρατυχόντων περιελὼν τὸν στέφανον ἀπὸ τῆς κεφαλῆς ἐνωμότως ἔφη μὴ πρὶν
               ἐπιθήσεσθαι πάλιν ἢ τῇ τέχνῃ μαρτυρῆσαι τὸ ἔργον, ταῦτα μὲν οὖν ὁ
               Λίβιος οὕτως γενέσθαι καταβεβαιοῦται. </p>
</div2>
</div1>
<div1 type="chapter" n="48" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Καῖσαρ δὲ τῷ Θετταλῶν ἔθνει τὴν
               ἐλευθερίαν ἀναθεὶς νικητήριον ἐδίωκε Πομπήϊον: ἁψάμενος δὲ τῆς :
               Ἀσίας Κνιδίους τε Θεοπόμπῳ τῷ συναγαγόντι τοὺς μύθους χαριζόμενος
               ἠλευθέρωσε, καὶ πᾶσι τοῖς τὴν Ἀσίαν κατοικοῦσι τὸ τρίτον τῶν φόρων
               ἀνῆκεν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> εἴς δὲ Ἀλεξάνδρειαν ἐπὶ
               Πομπηΐῳ τεθνηκότι καταχθείς Θεόδοτον μὲν ἀπεστράφη τὴν Πομπηΐου
               κεφαλὴν προσφέροντα, τὴν δὲ σφραγῖδα δεξάμενος τοῦ <pb id="p.556" TEIform="pb"/> ἀνδρὸς
               κατεδάκρυσεν ὅσοι δὲ τῶν ἑταίρων αὐτοῦ καὶ συνήθων πλανώμενοι κατὰ τὴν
               χώραν ἑαλώκεσαν ὑπὸ τοῦ βασιλέως, πάντας εὐεργέτησε καὶ προσηγάγετο.
               τοῖς δὲ φίλοις εἴς Ῥώμην ἔγραφεν ὅτι τῆς νίκης ἀπολαύοι τοῦτο
               μέγιστον καὶ ἥδιστον, τὸ σῴζειν τινὰς ἀεὶ τῶν πεπολεμηκότων πολιτῶν
               αὐτῷ. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">τὸν δὲ αὐτόθι πόλεμον οἱ μὲν οὐκ
               ἀναγκαῖον. ἀλλʼ ἔρωτι Κλεοπάτρας ἄδοξον αὐτῷ καὶ κινδυνώδη γενέσθαι
               λέγουσιν, οἱ δὲ τοὺς βασιλικοὺς αἰτιῶνται, καὶ μάλιστα Τὸν εὐνοῦχον
               Ποθεινόν, ὃς πλεῖστον δυνάμενος καὶ Πομπήϊον μὲν ἀνῃρηκὼς ἔναγχος,
               ἐκβεβληκὼς δὲ Κλεοπάτραν, κρύφα μὲν ἐπεβούλευε τῷ Καίσαρι: καὶ διὰ
               τοῦτό φασιν αὐτὸν ἀρξάμενον ἔκτοτε διανυκτερεύειν ἐν τοῖς πότοις ἕνεκα
               φυλακῆς τοῦ σώματος: φανερῶς δὲ οὐκ ἦν ἀνεκτός ἐπίφθονα πολλὰ καὶ πρὸς
               ὕβριν εἴς Τὸν Καίσαρα λέγων καὶ πράττων.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
               τοὺς μὲν γὰρ στρατιώτας Τὸν κάκιστον μετρουμένους καὶ παλαιότατον σῖτον
               ἐκέλευσεν ἀνέχεσθαι καὶ στέργειν, ἐσθίοντας τὰ ἀλλότρια, πρὸς δὲ τὰ
               δεῖπνα σκεύεσιν ἐχρῆτο ξυλίνοις καὶ κεραμεοῖς, ὡς τὰ χρυσᾶ καὶ ἀργυρᾶ
               πάντα Καίσαρος ἔχοντος <pb id="paris.1624.731" TEIform="pb"/> εἴς τι χρέος, ὤφειλε γὰρ
               ὁ τοῦ βασιλεύοντος τότε πατὴρ Καίσαρι χιλίας ἑπτακοσίας πεντήκοντα
               μυριάδας, ὧν τὰς μὲν ἄλλας ἀνῆκε τοῖς παισὶν αὐτοῦ πρότερον ὁ
               Καῖσαρ, τὰς δὲ χιλίας <pb id="p.558" TEIform="pb"/>
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἠξίου τότε λαβὼν διαθρέψαι τὸ στράτευμα,
               τοῦ δὲ Ποθεινοῦ νῦν μὲν αὐτὸν ἀπιέναι καὶ τῶν μεγάλων ἔχεσθαι
               πραγμάτων κελεύοντος, ὕστερον δὲ κομιεῖσθαι μετὰ χάριτος, εἰπὼν ὡς
               Αἰγυπτίων ἐλάχιστα δέοιτο συμβούλων, κρύφα τὴν Κλεοπάτραν ἀπὸ τῆς
               χώρας μετεπέμπετο. </p>
</div2>
</div1>
<div1 type="chapter" n="49" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
κἀκείνη παραλαβοῦσα τῶν φίλων Ἀπολλόδωρον
               τὸν Σικελιώτην μόνον, εἰς ἀκάτιον μικρὸν ἐμβᾶσα τοῖς μὲν βασιλείοις
               προσέσχεν ἤδη συσκοτάζοντος: ἀπόρου δὲ τοῦ λαθεῖν ὄντος ἄλλως, ἡ μὲν
               εἰς στρωματόδεσμον ἐνδῦσα προτείνει μακρὰν ἑαυτήν, ὁ δὲ Ἀπολλόδωρος
               ἱμάντι συνδήσας τὸν στρωματόδεσμον εἰσκομίζει διὰ θυρῶν πρὸς τὸν
               Καίσαρα,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ τούτῳ τε πρώτῳ λέγεται τῷ
               τεχνήματι τῆς Κλεοπάτρας ἁλῶναι, λαμυρᾶς φανείσης, καὶ τῆς ἄλλης
               ὁμιλίας καὶ χάριτος ἥττων γενόμενος διαλλάξαι πρὸς τὸν ἀδελφὸν ὡς
               συμβασιλεύσουσαν. ἔπειτα δʼ ἐν ταῖς διαλλαγαῖς ἑστιωμένων ἁπάντων οἰκέτης
               Καίσαρος κουρεύς, διὰ δειλίαν, ᾗ πάντας ἀνθρώπους ὑπερέβαλεν, οὐδὲν
               ἐῶν ἀνεξέταστον, ἀλλʼ ὠτακουστῶν καὶ πολυπραγμονῶν, συνῆκεν ἐπιβουλὴν
               Καίσαρι πραττομένην ὑπʼ Ἀχιλλᾶ τοῦ στρατηγοῦ καὶ Ποθεινοῦ τοῦ
               εὐνούχου,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> φωράσας δὲ ὁ Καῖσαρ φρουρὰν μὲν
               περιέστησε τῷ ἀνδρῶνι , τὸν δὲ Ποθεινὸν ἀνεῖλεν ὁ δὲ Ἀχιλλᾶς φυγὼν
               εἰς τὸ στρατόπεδον περιΐστησιν αὐτῷ βαρὺν καὶ δυσμεταχείριστον πόλεμον,
               ὀλιγοστῷ τοσαύτην ἀμυνομένῳ πόλιν καὶ δύναμιν. ἐν ᾧ πρῶτον μὲν
               ἐκινδύνευσεν ὕδατος ἀποκλεισθείς: αἱ γὰρ διώρυχες ἀπῳκοδομήθησαν ὑπὸ
               τῶν πολεμίων δεύτερον δὲ περικοπτόμενος τὸν στόλον ἠναγκάσθη <pb id="p.560" TEIform="pb"/> διὰ πυρὸς ἀπώσασθαι τὸν κίνδυνον, ὃ καὶ τὴν μεγάλην βιβλιοθήκην ἐκ
               τῶν νεωρίων ἐπινεμόμενον
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> διέφθειρε τρίτον δὲ
               περὶ τῇ Φάρῳ μάχης συνεστώσης κατεπήδησε μὲν ἀπὸ τοῦ χώματος εἰς
               ἀκάτιον καὶ παρεβοήθει τοῖς ἀγωνιζομένοις, ἐπιπλεόντων δὲ πολλαχόθεν
               αὐτῷ τῶν Αἰγυπτίων ῥίψας ἑαυτὸν εἰς τὴν θάλασσαν ἀπενήξατο μόλις
               καὶ χαλεπῶς. ὅτε καὶ λέγεται βιβλίδια κρατῶν πολλὰ μὴ προέσθαι βαλλόμενος
               καὶ βαπτιζόμενος, ἀλλʼ ἀνέχων ὑπὲρ τῆς θαλάσσης τὰ βιβλίδια τῇ ἑτέρᾳ
               χειρὶ νήχεσθαι τὸ δὲ ἀκάτιον εὐθὺς ἐβυθίσθη.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τέλος δέ, τοῦ βασιλέως πρὸς τοὺς πολεμίους ἀποχωρήσαντος,
               ἐπελθὼν καὶ συνάψας μάχην ἐνίκησε, πολλῶν πεσόντων αὐτοῦ τε τοῦ βασιλέως
               ἀφανοῦς γενομένου, καταλιπὼν δὲ τὴν Κλεοπάτραν βασιλεύουσαν Αἰγύπτου καὶ
               μικρὸν ὕστερον ἐξ αὐτοῦ τεκοῦσαν υἱόν, ὃν Ἀλεξανδρεῖς Καισαρίωνα
               προσηγόρευον, ὥρμησεν ἐπὶ Συρίας, </p>
</div2>
</div1>
<div1 type="chapter" n="50" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
κἀκεῖθεν ἐπιὼν τὴν Ἀσίαν ἐπυνθάνετο
               Δομίτιον μὲν ὑπὸ Φαρνάκου τοῦ Μιθριδάτου παιδὸς ἡττημένον ἐκ Πόντου
               πεφευγέναι σὺν ὀλίγοις, Φαρνάκην δὲ τῇ νίκῃ χρώμενον ἀπλήστως καὶ
               Βιθυνίαν ἔχοντα καὶ Καππαδοκίαν Ἀρμενίας ἐφίεσθαι τῆς μικρᾶς
               καλουμένης, καὶ πάντας ἀνιστάναι τοὺς ταύτῃ βασιλεῖς καὶ τετράρχας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> εὐθὺς οὖν ἐπὶ τὸν ἄνδρα τρισὶν
               ἤλαυνε τάγμασι, καὶ περὶ πόλιν Ζῆλαν μάχην μεγάλην συνάψας αὐτὸν μὲν
               ἐξέβαλε τοῦ Πόντου φεύγοντα, τὴν δὲ <pb id="p.562" TEIform="pb"/> στρατιὰν ἄρδην
               ἀνεῖλε. καὶ τῆς μάχης ταύτης τὴν ὀξύτητα καὶ τὸ τάχος ἀναγγέλλων εἰς
               Ῥώμην πρός τινα τῶν φίλων Ἀμάντιον ἔγραψε τρεῖς λέξεις “ἦλθον, εἶδον, ἐνίκησα.” Ῥωμαϊστὶ δὲ αἱ λέξεις
               εἰς ὅμοιον ἀπολήγουσαι σχῆμα ῥήματος οὐκ ἀπίθανον τὴν βραχυλογίαν
               ἔχουσιν. </p>
</div2>
</div1>
<div1 type="chapter" n="51" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ τούτου διαβαλὼν εἰς Ἰταλίαν ἀνέβαινεν
               εἰς Ῥώμην, τοῦ μὲν ἐνιαυτοῦ καταστρέφοντος εἰς ὃν ᾕρητο δικτάτωρ τὸ
               δεύτερον, οὐδέποτε τῆς <pb id="paris.1624.732" TEIform="pb"/> ἀρχῆς ἐκείνης πρότερον
               ἐνιαυσίου γενομένης: εἰς δὲ τοὐπιὸν ὕπατος ἀπεδείχθη, καὶ κακῶς
               ἤκουσεν ὅτι τῶν στρατιωτῶν στασιασάντων καὶ δύο στρατηγικοὺς ἄνδρας
               ἀνελόντων, Κοσκώνιον καὶ Γάλβαν, ἐπετίμησε μὲν αὐτοῖς τοσοῦτον ὅσον
               ἀντὶ στρατιωτῶν πολίτας προσαγορεῦσαι, χιλίας δὲ διένειμεν ἑκάστῳ δραχμὰς
               καὶ χώραν τῆς Ἰταλίας ἀπεκλήρωσε πολλήν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
               ἦν δὲ αὐτοῦ διαβολὴ καὶ ἡ Δολοβέλλα μανία καὶ ἡ Ἀμαντίου φιλαργυρία
               καὶ μεθύων Ἀντώνιος καὶ Κορφίνιος τὴν Πομπηΐου σκευωρούμενος οἰκίαν
               καὶ μετοικοδομῶν ὡς ἱκανὴν οὐκ οὖσαν. ἐπὶ τούτοις γὰρ ἐδυσφόρουν
               Ῥωμαῖοι. Καῖσαρ δὲ διὰ τὴν ὑπόθεσιν τῆς πολιτείας οὐκ ἀγνοῶν οὐδὲ
               βουλόμενος ἠναγκάζετο χρῆσθαι τοῖς ὑπουργοῦσι. </p>
</div2>
</div1>
<div1 type="chapter" n="52" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τῶν δὲ περὶ Κάτωνα καὶ Σκηπίωνα μετὰ τὴν
               ἐν Φαρσάλῳ μάχην εἰς Λιβύην φυγόντων κἀκεῖ, τοῦ βασιλέως Ἰόβα
               βοηθοῦντος αὐτοῖς, ἠθροικότων δυνάμεις ἀξιολόγους, ἔγνω στρατεύειν ὁ
               Καῖσαρ ἐπʼ αὐτούς: καὶ περὶ τροπὰς χειμερινὰς <pb id="p.564" TEIform="pb"/> διαβὰς εἰς
               Σικελίαν, καὶ βουλόμενος εὐθὺς ἀποκόψαι Τῶν περὶ αὐτὸν ἡγεμόνων
               ἅπασαν ἐλπίδα μελλήσεως καὶ διατριβῆς, ἐπὶ τοῦ κλύσματος ἔπηξε τὴν
               ἑαυτοῦ σκηνήν καὶ γενομένου πνεύματος ἐμβὰς ἀνήχθη μετὰ τρισχιλίων πεζῶν
               καὶ ἱππέων ὀλίγων,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἀποβιβάσας δὲ τούτους
               λαθών ἀνήχθη πάλιν, ὑπὲρ τῆς μείζονος ὀρρωδῶν δυνάμεως: καὶ κατὰ
               θάλατταν οὖσιν ἤδη προστυχών κατήγαγεν ἅπαντας εἰς τὸ στρατόπεδον. </p>
<p TEIform="p">πυνθανόμενος δὲ χρησμῷ τινι παλαιῷ θαρρεῖν τοὺς πολεμίους, ὡς προσῆκον
               ἀεὶ τῷ Σκηπιώνων γένει κρατεῖν ἐν Λιβύῃ, χαλεπὸν εἰπεῖν εἴτε
               φλαυρίζων ἐν παιδιᾷ τινι τὸν Σκηπίωνα στρατηγοῦντα Τῶν πολεμίων, εἴτε
               καὶ σπουδῇ τὸν οἰωνὸν οἰκειούμενος,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἦν
               γὰρ καὶ παρʼ αὐτῷ τις ἄνθρωπος ἄλλως μὲν εὐκαταφρόνητος καὶ
               παρημελημένος, οἰκίας δὲ τῆς ʼ Ἀφρικανῶν Σκηπίων ἐκαλεῖτο Σαλλουστίων,
               τοῦτον ἐν ταῖς μάχαις προέταττεν ὥσπερ ἡγεμόνα τῆς στρατιᾶς,
               ἀναγκαζόμενος πολλάκις ἐξάπτεσθαι Τῶν πολεμίων καὶ φιλομαχεῖν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἦν γὰρ οὔτε σῖτος τοῖς ἀνδράσιν ἄφθονος οὔτε
               ὑποζυγίοις χιλός, ἀλλὰ βρύοις ἠναγκάζοντο θαλαττίοις, ἀποπλυθείσης τῆς
               ἁλμυρίδος, ὀλίγην ἄγρωστιν ὥσπερ ἥδυσμα παραμιγνύντες ἐπάγειν τοὺς
               ἵππους, οἱ γὰρ Νομάδες ἐπιφαινόμενοι πολλοὶ καὶ ταχεῖς ἑκάστοτε
               κατεῖχον τὴν χώραν καί ποτε Τῶν Καίσαρος ἱππέων σχολὴν ἀγόντων
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἔτυχε γὰρ αὐτοῖς ἀνὴρ Λίβυς
               ἐπιδεικνύμενος ὄρχησιν ἅμα καὶ μοναυλῶν θαύματος ἀξίως, οἱ δὲ
               τερπόμενοι καθῆντο τοῖς παισὶ τοὺς ἵππους ἐπιτρέψαντες, ἐξαίφνης
               περιελθόντες ἐμβάλλουσιν οἱ πολέμιοι, καὶ τοὺς μὲν αὐτοῦ κτείνουσι, τοῖς
               δὲ <pb id="p.566" TEIform="pb"/> εἰς τὸ στρατόπεδον προτροπάδην ἐλαυνομένοις συνεισέπεσον.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> εἰ δὲ μὴ Καῖσαρ αὐτός, ἅμα δὲ
               Καίσαρι Πολλίων Ἀσίννιος βοηθοῦντες ἐκ τοῦ χάρακος ἔσχον τὴν φυγήν,
               διεπέπρακτʼ ἂν ὁ πόλεμος, ἔστι δʼ ὅτε καὶ καθʼ ἑτέραν μάχην
               ἐπλεονέκτησαν οἱ πολέμιοι συμπλοκῆς γενομένης, ἐν ᾗ Καῖσαρ τὸν
               ἀετοφόρον φεύγοντα λέγεται κατασχὼν ἐκ τοῦ αὐχένος ἀναστρέψαι καὶ
               εἰπεῖν “ἐνταῦθα εἰσιν οἱ πολέμιοι.” </p>
</div2>
</div1>
<div1 type="chapter" n="53" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τούτοις μέντοι τοῖς προτερήμασιν ἐπήρθη
               Σκηπίων μάχῃ κριθῆναι καὶ καταλιπὼν χωρὶς μὲν Ἀφράνιον, χωρὶς δὲ
               Ἰόβαν διʼ ὀλίγου στρατοπεδεύοντας, αὐτὸς ἐτείχιζεν ὑπὲρ λίμνης ἔρυμα
               τῷ στρατοπέδῳ περὶ πόλιν Θάψον, ὡς εἴη πᾶσιν ἐπὶ τὴν μάχην
               ὁρμητήριον καὶ καταφυγή.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> πονουμένῳ δὲ
               αὐτῷ περὶ ταῦτα Καῖσαρ ὑλώδεις τόπους καὶ προσβολὰς ἀφράστους ἔχοντας
               ἀμηχάνῳ τάχει διελθὼν τοὺς μὲν ἐκυκλοῦτο, τοῖς δὲ προσέβαλλε κατὰ
               στόμα, τρεψάμενος δὲ τούτους ἐχρῆτο τῷ καιρῷ καὶ τῇ ῥύμῃ τῆς τύχης,
               ὑφʼ ἧς <pb id="paris.1624.733" TEIform="pb"/> αὐτοβοεὶ μὲν ᾕρει τὸ Ἀφρανίου
               στρατόπεδον, αὐτοβοεὶ δὲ φεύγοντος Ἰόβα διεπόρθει τὸ τῶν Νομάδων
               ἡμέρας δὲ μιᾶς μέρει μικρῷ τριῶν στρατοπέδων ἐγκρατὴς γεγονὼς καὶ
               πεντακισμυρίους τῶν πολεμίων ἀνῃρηκώς οὐδὲ πεντήκοντα τῶν ἰδίων
               ἀπέβαλεν. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οἱ μὲν ταῦτα περὶ τῆς μάχης ἐκείνης
               ἀναγγέλλουσιν: οἱ δὲ οὔ φασιν αὐτὸν ἐν τῷ ἔργῳ γενέσθαι, συντάττοντος
               δὲ τὴν στρατιὰν καὶ διακοσμοῦντος ἅψασθαι τὸ σύνηθες νόσημα: τὸν δὲ
               εὐθὺς αἰσθόμενον ἀρχομένου, πρὶν ἐκταράττεσθαι καὶ <pb id="p.568" TEIform="pb"/>
               καταλαμβάνεσθαι παντάπασιν ὑπὸ τοῦ πάθους τὴν αἴσθησιν ἤδη σειομένην,
               εἴς τινα, τῶν πλησίον πύργων κομισθῆναι καὶ διαγαγεῖν ἐν ἡσυχίᾳ, τῶν δὲ
               πεφευγότων ἐκ τῆς μάχης ὑπατικῶν καὶ στρατηγικῶν ἀνδρῶν οἱ μὲν ἑαυτοὺς
               διέφθειραν ἁλισκόμενοι, συχνοὺς δὲ Καῖσαρ ἔκτεινεν ἁλόντας. </p>
</div2>
</div1>
<div1 type="chapter" n="54" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Κάτωνα δὲ λαβεῖν ζῶντα φιλοτιμούμενος
               ἔσπευδε πρὸς Ἰτύκην ἐκείνην γὰρ παραφυλάττων τὴν πόλιν οὐ μετέσχε τοῦ
               ἀγῶνος, πυθόμενος δὲ ὡς ἑαυτὸν ὁ ἀνὴρ διεργάσαιτο, δῆλος μὲν ἦν
               δηχθείς, ἐφʼ ᾧ δὲ ἄδηλον. εἶπε δʼ οὖν “ὦ
                  Κάτων, φθονῶ σοι τοῦ θανάτου: καὶ γὰρ σύ μοι τῆς σωτηρίας
                  ἐφθόνησας.” ὁ μὲν οὖν μετὰ ταῦτα γραφεὶς ὑπʼ αὑτοῦ πρὸς Κάτωνα
               τεθνεῶτα λόγος οὐ δοκεῖ πρᾴως ἔχοντος οὐδὲ εὐδιαλλάκτως σημεῖον εἶναι.
               πῶς γὰρ ἂν ἐφείσατο ζῶντος εἰς ἀναίσθητον ἐκχέας ὀργὴν τοσαύτην;
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τῇ δὲ πρὸς Κικέρωνα καὶ Βροῦτον αὑτοῦ
               καὶ μυρίους ἄλλους τῶν πεπολεμηκότων ἐπιεικείᾳ τεκμαίρονται καὶ τὸν
               λόγον ἐκεῖνον οὐκ ἐξ ἀπεχθείας, ἀλλὰ φιλοτιμίᾳ πολιτικῇ συντετάχθαι
               διὰ τοιαύτην αἰτίαν. ἔγραψε Κικέρων ἐγκώμιον Κάτωνος, ὄνομα τῷ λόγῳ
               θέμενος Κάτωνα: καὶ πολλοῖς ὁ λόγος ἦν διὰ σπουδῆς, ὡς εἰκός, ὑπὸ
               τοῦ δεινοτάτου τῶν ῥητόρων εἰς τὴν καλλίστην πεποιημένος ὑπόθεσιν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοῦτο ἠνία Καίσαρα, κατηγορίαν αὑτοῦ
               νομίζοντα τὸν τοῦ τεθνηκότος διʼ αὐτὸν ἔπαινον. ἔγραψεν οὖν πολλάς τινας
               κατὰ τοῦ Κάτωνος αἰτίας συναγαγών τὸ δὲ βιβλίον Ἀντικάτων
               ἐπιγέγραπται. καὶ σπουδαστὰς ἔχει τῶν λόγων ἑκάτερος διὰ Καίσαρα καὶ
               Κάτωνα πολλούς. <pb id="p.570" TEIform="pb"/>
</p>
</div2>
</div1>
<div1 type="chapter" n="55" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀλλὰ γὰρ ὡς ἐπανῆλθεν εἰς Ῥώμην ἀπὸ
               Λιβύης, πρῶτον μὲν ὑπὲρ τῆς νίκης ἐμεγαληγόρησε πρὸς τὸν δῆμον, ὡς
               τοσαύτην κεχειρωμένος χώραν ὅση παρέξει καθʼ ἕκαστον ἐνιαυτὸν εἰς τὸ
               δημόσιον σίτου μὲν εἴκοσι μυριάδας Ἀττικῶν μεδίμνων, ἐλαίου δὲ λιτρῶν
               μυριάδας τριακοσίας. ἔπειτα θριάμβους κατήγαγε τὸν Αἰγυπτιακόν, τὸν
               Ποντικόν, τὸν Λιβυκόν, οὐκ ἀπὸ Σκηπίωνος, ἀλλʼ ἀπὸ Ἰόβα δῆθεν τοῦ
               βασιλέως,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τότε καὶ Ἰόβας υἱὸς ὢν
               ἐκείνου κομιδῇ νήπιος ἐν τῷ θριάμβῳ παρήχθη, μακαριωτάτην ἁλοὺς
               ἅλωσιν, ἐκ βαρβάρου καὶ Νομάδος Ἑλλήνων τοῖς πολυμαθεστάτοις ἐναρίθμιος
               γενέσθαι συγγραφεῦσι. μετὰ δὲ τοὺς θριάμβους στρατιώταις τε μεγάλας δωρεὰς
               ἐδίδου καὶ τὸν δῆμον ἀνελάμβανεν ἑστιάσεσι καὶ θέαις, ἑστιάσας μὲν ἐν
               δισμυρίοις καὶ δισχιλίοις τρικλίνοις ὁμοῦ σύμπαντας, θέας δὲ καὶ μονομάχων
               καὶ ναυμάχων ἀνδρῶν παρασχὼν ἐπὶ τῇ θυγατρὶ Ἰουλίᾳ, πάλαι τεθνεώσῃ. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">μετὰ δὲ τὰς θέας γενομένων τιμήσεων ἀντὶ
               τῶν προτέρων δυεῖν καὶ τριάκοντα μυριάδων ἐξητάσθησαν αἱ πᾶσαι
               πεντεκαίδεκα. τηλικαύτην ἡ στάσις ἀπειργάσατο συμφορὰν καὶ τοσοῦτον
               ἀπανάλωσε τοῦ δήμου μέρος, ἔξω λόγου τιθεμένοις τὰ κατασχόντα τὴν ἄλλην
               Ἰταλίαν ἀτυχήματα καὶ τὰς ἐπαρχίας. </p>
</div2>
</div1>
<div1 type="chapter" n="56" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
συντελεσθέντων δὲ τούτων ὕπατος ἀποδειχθεὶς
               τὸ τέταρτον εἰς Ἰβηρίαν ἐστράτευσεν <pb id="p.572" TEIform="pb"/> ἐπὶ τοὺς Πομπηΐου
               παῖδας, νέους μὲν ὄντας ἔτι, θαυμαστὴν δὲ τῷ πλήθει στρατιὰν
               συνειλοχότας καὶ τόλμαν ἀποδεικνυμένους ἀξιόχρεων πρὸς ἡγεμονίαν, <pb id="paris.1624.734" TEIform="pb"/> ὥστε κίνδυνον τῷ Καίσαρι περιστῆσαι τὸν ἔσχατον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἡ δὲ μεγάλη μάχη περὶ πόλιν συνέστη
               Μοῦνδαν, ἐν ᾗ Καῖσαρ ἐκθλιβομένους ὁρῶν τοὺς ἑαυτοῦ καὶ κακῶς
               ἀντέχοντας ἐβόα, διὰ τῶν ὅπλων καὶ τῶν τάξεων διαθέων, εἰ μηδὲν
               αἰδοῦνται λαβόντες αὐτὸν ἐγχειρίσαι τοῖς παιδαρίοις. μόλις δὲ προθυμίᾳ
               πολλῇ τοὺς πολεμίους ὠσάμενος ἐκείνων μὲν ὑπὲρ τρισμυρίους διέφθειρε,
               τῶν δὲ αὐτοῦ χιλίους ἀπώλεσε τοὺς ἀρίστους,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀπιὼν δὲ μετὰ τὴν μάχην πρὸς τοὺς φίλους εἶπεν ὡς πολλάκις μὲν
               ἀγωνίσαιτο περὶ νίκης, νῦν δὲ πρῶτον περὶ ψυχῆς. ταύτην τὴν μάχην
               ἐνίκησε τῇ τῶν Διονυσίων ἑορτῇ, καθʼ ἣν λέγεται καὶ Πομπήϊος
               Μᾶγνος ἐπὶ τὸν πόλεμον ἐξελθεῖν διὰ μέσου δὲ χρόνος ἐνιαυτῶν τεσσάρων
               διῆλθε, τῶν δὲ Πομπηΐου παίδων ὁ μὲν νεώτερος διέφυγε, τοῦ δὲ
               πρεσβυτέρου μεθʼ ἡμέρας ὀλίγας Δείδιος ἀνήνεγκε τὴν κεφαλήν. </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">τοῦτον ἔσχατον Καῖσαρ ἐπολέμησε τὸν πόλεμον
               ὁ δὲ ἀπʼ αὐτοῦ καταχθεὶς θρίαμβος ὡς οὐδὲν ἄλλο Ῥωμαίους ἠνίασεν.
               οὐ γὰρ ἀλλοφύλους ἡγεμόνας οὐδὲ βαρβάρους βασιλεῖς κατηγωνισμένον,
               ἀνδρὸς δὲ Ῥωμαίων κρατίστου τύχαις κεχρημένου παῖδας καὶ γένος ἄρδην
               ἀνῃρηκότα ταῖς τῆς πατρίδος ἐπιπομπεύειν συμφοραῖς οὐ καλῶς εἶχεν,
               ἀγαλλόμενον ἐπὶ τούτοις ὧν μία καὶ πρὸς θεοὺς καὶ πρὸς ἀνθρώπους
               ἀπολογία τὸ μετʼ ἀνάγκης πεπρᾶχθαι, καὶ ταῦτα πρότερον μήτε ἄγγελον μήτε
               γράμματα δημοσίᾳ πέμψαντα <pb id="p.574" TEIform="pb"/> περὶ νίκης ἀπὸ τῶν ἐμφυλίων
               πολέμων, ἀλλʼ ἀπωσάμενον αἰσχύνῃ τὴν δόξαν. </p>
</div2>
</div1>
<div1 type="chapter" n="57" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ μὴν ἀλλὰ καὶ πρὸς τὴν τύχην τοῦ ἀνδρὸς
               ἐγκεκλικότες καὶ δεδεγμένοι τὸν χαλινόν, καὶ τῶν ἐμφυλίων πολέμων καὶ
               κακῶν ἀναπνοὴν ἡγούμενοι τὴν μοναρχίαν, δικτάτορα μὲν αὐτόν ἀπέδειξαν
               διὰ βίου τοῦτο δʼ ἦν ὁμολογουμένη τυραννίς, τῷ ἀνυπευθύνῳ τῆς
               μοναρχίας τὸ ἀκατάπαυστον προσλαβούσης:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τιμὰς
               δὲ τὰς πρώτας Κικέρωνος εἰς τὴν βουλὴν γράψαντος, ὧν ἁμῶς γέ πως
               ἀνθρώπινον ἦν τὸ μέγεθος, ἕτεροι προστιθέντες ὑπερβολὰς καὶ
               διαμιλλώμενοι πρὸς ἀλλήλους ἐξειργάσαντο καὶ τοῖς πρᾳοτάτοις ἐπαχθῆ τὸν
               ἄνδρα καὶ λυπηρὸν γενέσθαι διὰ τὸν ὄγκον καὶ τὴν ἀτοπίαν τῶν
               ψηφιζομένων, οἷς οὐδὲν ἧττον οἴονται συναγωνίσασθαι τῶν κολακευόντων
               Καίσαρα τοὺς μισοῦντας,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὅπως ὅτι πλείστας
               κατʼ αὐτοῦ προφάσεις ἔχωσι καὶ μετὰ μεγίστων ἐγκλημάτων ἐπιχειρεῖν
               δοκῶσιν. ἐπεὶ τά γε ἄλλα, τῶν ἐμφυλίων αὐτῷ πολέμων πέρας ἐσχηκότων,
               ἀνέγκλητον ἑαυτὸν <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ἀνέγκλητον ἑαυτόν</foreign> Coraës and Bekker, after Reiske: <foreign lang="greek" TEIform="foreign">ἀνέγκλητον</foreign>.</note> παρεῖχε: καὶ τό γε τῆς Ἐπιεικείας ἱερὸν οὐκ ἀπὸ
               τρόπου δοκοῦσι χαριστήριον ἐπὶ τῇ πρᾳότητι ψηφίσασθαι. καὶ γὰρ ἀφῆκε
               πολλοὺς τῶν πεπολεμηκότων πρὸς αὐτόν, ἐνίοις δὲ καὶ ἀρχὰς καὶ τιμάς,
               ὡς Βρούτῳ καὶ Κασσίῳ, προσέθηκεν ἐστρατήγουν γὰρ ἀμφότεροι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καὶ τὰς Πομπηΐου καταβεβλημένας εἰκόνας οὐ
               περιεῖδεν, ἀλλʼ ἀνέστησεν, ἐφʼ ὧν καὶ Κικέρων εἶπεν ὅτι Καῖσαρ τοὺς
               Πομπηΐου στήσας ἀνδριάντας τοὺς ἰδίους ἔπηξε, τῶν δὲ φίλων <pb id="p.576" TEIform="pb"/> ἀξιούντων αὐτὸν δορυφορεῖσθαι καὶ πολλῶν ἐπὶ τοῦτο
               παρεχόντων ἑαυτούς οὐχ ὑπέμεινεν, εἰπὼν ὡς βέλτιόν ἐστιν ἅπαξ
               ἀποθανεῖν ἢ ἀεὶ προσδοκᾶν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τὴν δʼ εὔνοιαν
               ὡς κάλλιστον ἅμα καὶ βεβαιότατον ἑαυτῷ περιβαλλόμενος φυλακτήριον, αὖθις
               ἀνελάμβανε τὸν δῆμον ἑστιάσεσι καὶ σιτηρεσίοις, τὸ δὲ στρατιωτικὸν
               ἀποικίαις, ὧν ἐπιφανέσταται Καρχηδὼν καὶ Κόρινθος ἦσαν, αἷς καὶ
               πρότερον τὴν ἅλωσιν καὶ τότε τὴν ἀνάληψιν ἅμα καὶ κατὰ τὸν αὐτὸν
               χρόνον ἀμφοτέραις γενέσθαι συνέτυχε. </p>
</div2>
</div1>
<div1 type="chapter" n="58" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τῶν δὲ δυνατῶν τοῖς μὲν ὑπατείας καὶ
               στρατηγίας εἰς τοὐπιὸν ἐπηγγέλλετο, τοὺς δʼ ἄλλαις τισὶν ἐξουσίαις καὶ
               τιμαῖς παρεμυθεῖτο, πᾶσι δὲ ἐλπίζειν ἐνεδίδου, μνηστευόμενος ἄρχειν <pb id="paris.1624.735" TEIform="pb"/> ἑκόντων, ὡς καὶ Μαξίμου τοῦ ὑπάτου τελευτήσαντος
               εἰς τὴν περιοῦσαν ἔτι τῆς ἀρχῆς μίαν ἡμέραν ὕπατον ἀποδεῖξαι
               Κανίνιον Ῥεβίλιον. πρὸς ὅν, ὡς ἔοικε, πολλῶν δεξιώσασθαι καὶ προπέμψαι
               βαδιζόντων ὁ Κικέρων, “σπεύδωμεν,” ἔφη, “πρὶν φθάσῃ τῆς ὑπατείας ἐξελθὼν ὁ ἄνθρωπος.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἐπεὶ δὲ τὸ φύσει μεγαλουργὸν αὑτοῦ καὶ
               φιλότιμον αἱ πολλαὶ κατορθώσεις οὐ πρὸς ἀπόλαυσιν ἔτρεπον Τῶν
               πεπονημένων, ἀλλʼ ὑπέκκαυμα καὶ θάρσος οὖσαι πρὸς τὰ μέλλοντα μειζόνων
               ἐνέτικτον ἐπινοίας πραγμάτων καὶ καινῆς ἔρωτα δόξης ὡς ἀποκεχρημένῳ
               τῇ παρούσῃ, τὸ μὲν πάθος οὐδὲν ἦν ἕτερον ἢ ζῆλος αὑτοῦ καθάπερ
               ἄλλου καὶ φιλονεικία τις ὑπὲρ Τῶν μελλόντων πρὸς τὰ πεπραγμένα,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> παρασκευὴ <pb id="p.578" TEIform="pb"/> δὲ καὶ γνώμη
               στρατεύειν μὲν ἐπὶ Πάρθους, καταστρεψαμένῳ δὲ τούτους, καὶ διʼ ʼ
               Ὑρκανίας παρὰ τὴν Κασπίαν θάλασσαν καὶ τόν Καύκασον ἐκπεριελθόντι τόν
               Πόντον, εἰς τὴν Σκυθικὴν ἐμβαλεῖν, καὶ τὰ περίχωρα Γερμανοῖς καὶ
               Γερμανίαν αὐτὴν ἐπιδραμόντι διὰ Κελτῶν ἐπανελθεῖν εἰς Ἰταλίαν, καὶ
               συνάψαι τόν κύκλον τοῦτον τῆς ἡγεμονίας τῷ πανταχόθεν Ὠκεανῷ
               περιορισθείσης.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> διὰ μέσου δὲ τῆς στρατείας
               τόν τε Κορίνθιον Ἰσθμὸν ἐπεχείρει διασκάπτειν, Ἀνιηνὸν ἐπὶ τούτῳ
               προχειρισάμενος, καὶ τόν Τίβεριν εὐθὺς ἀπὸ τῆς πόλεως ὑπολαβὼν διώρυχι
               βαθείᾳ καὶ περικλάσας ἐπὶ τὸ Κιρκαῖον ἐμβαλεῖν εἰς τὴν πρὸς
               Ταρρακίνῃ θάλατταν, ἀσφάλειαν ἅμα καὶ ῥᾳστώνην τοῖς διʼ ἐμπορίας
               φοιτῶσιν εἰς Ῥώμην
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> μηχανώμενος πρὸς δὲ
               τούτοις τὰ μὲν ἕλη τὰ περὶ Πωμεντῖνον καὶ Σητίαν ἐκτρέψας πεδίον
               ἀποδεῖξαι πολλαῖς ἐνεργὸν ἀνθρώπων μυριάσι, τῇ δὲ ἔγγιστα τῆς Ῥώμης
               θαλάσσῃ κλεῖθρα διὰ χωμάτων ἐπαγαγών, καὶ τὰ τυφλὰ καὶ δύσορμα τῆς
               Ὠστιανῆς ἠϊόνος ἀνακαθηράμενος, λιμένας ἐμποιήσασθαι καὶ ναύλοχα πρὸς
               τοσαύτην ἀξιόπιστα ναυτιλίαν. καὶ ταῦτα μὲν ἐν παρασκευαῖς ἦν. </p>
</div2>
</div1>
<div1 type="chapter" n="59" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἡ δὲ τοῦ ἡμερολογίου διάθεσις καὶ διόρθωσις
               τῆς περὶ τὸν χρόνον ἀνωμαλίας φιλοσοφηθεῖσα χαριέντως ὑπʼ αὐτοῦ καὶ
               τέλος λαβοῦσα γλαφυρωτάτην παρέσχε χρείαν. οὐ γὰρ μόνον ἐν τοῖς παλαιοῖς
               πάνυ χρόνοις τεταραγμέναις ἐχρῶντο Ῥωμαῖοι ταῖς τῶν μηνῶν πρὸς τὸν
               ἐνιαυτὸν περιόδοις, ὥστε τὰς θυσίας καὶ τὰς ἑορτὰς ὑποφερομένας κατὰ
               μικρὸν εἰς ἐναντίας <pb id="p.580" TEIform="pb"/> ἐκπεπτωκέναι τοῖς χρόνοις ὥρας,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἀλλὰ καὶ περὶ τὴν τότε οὖσαν ἡλιακὴν
               οἱ μὲν ἄλλοι παντάπασι τούτων ἀσυλλογίστως εἶχον, οἱ δὲ ἱερεῖς μόνοι
               τὸν καιρὸν εἰδότες ἐξαίφνης καὶ προῃσθημένου μηδενὸς τὸν ἐμβόλιμον
               προσέγραφον μῆνα, Μερκηδόνιον ὀνομάζοντες, ὃν Νομᾶς ὁ βασιλεὺς πρῶτος
               ἐμβαλεῖν λέγεται, μικρὰν καὶ διατείνουσαν οὐ πόρρω βοήθειαν ἐξευρὼν τῆς
               περὶ τὰς ἀποκαταστάσεις πλημμελείας, ὡς ἐν τοῖς περὶ ἐκείνου γέγραπται.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">Καῖσαρ δὲ τοῖς ἀρίστοις τῶν φιλοσόφων
               καὶ μαθηματικῶν τὸ πρόβλημα προθείς ἐκ τῶν ὑποκειμένων ἤδη μεθόδων
               ἔμιξεν ἰδίαν τινὰ καὶ διηκριβωμένην μᾶλλον ἐπανόρθωσιν, ᾗ χρώμενοι
               μέχρι νῦν Ῥωμαῖοι δοκοῦσιν ἧττον ἑτέρων σφάλλεσθαι περὶ τὴν ἀνωμαλίαν.
               οὐ μὴν ἀλλὰ καὶ τοῦτο τοῖς βασκαίνουσι καὶ βαρυνομένοις τὴν δύναμιν
               αἰτίας παρεῖχε. Κικέρων γοῦν ὁ ῥήτωρ, ὡς ἔοικε, φήσαντός τινος αὔριον
               ἐπιτέλλειν Λύραν, “ναὶ,” εἶπεν, “ἐκ διατάγματος.” ὡς καὶ τοῦτο πρὸς ἀνάγκην τῶν
               ἀνθρώπων δεχομένων. </p>
</div2>
</div1>
<div1 type="chapter" n="60" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὸ δὲ ἐμφανὲς μάλιστα μῖσος καὶ θανατηφόρον
               ἐπʼ αὐτὸν ὁ τῆς βασιλείας ἔρως ἐξειργάσατο, τοῖς μὲν πολλοῖς αἰτία
               πρώτη, τοῖς δὲ ὑπούλοις πάλαι πρόφασις εὐπρεπεστάτη γενομένη, καίτοι καὶ
               λόγον τινὰ κατέσπειραν εἰς τὸν δῆμον οἱ ταύτην Καίσαρι τὴν τιμὴν
               προξενοῦντες, ὡς ἐκ γραμμάτων Σιβυλλείων ἁλώσιμα <pb id="paris.1624.736" TEIform="pb"/>
               τὰ Πάρθων φαίνοιτο Ῥωμαίοις σὺν βασιλεῖ <pb id="p.582" TEIform="pb"/> στρατευομένοις
               ἐπʼ αὐτούς, ἄλλως ἀνέφικτα ὄντα:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ
               καταβαίνοντος ἐξ Ἄλβης Καίσαρος εἰς τὴν πόλιν ἐτόλμησαν αὐτὸν
               ἀσπάσασθαι βασιλέα, τοῦ δὲ δήμου διαταραχθέντος ἀχθεσθεὶς ἐκεῖνος οὐκ
               ἔφη βασιλεύς, ἀλλὰ Καῖσαρ καλεῖσθαι: καὶ γενομένης πρὸς τοῦτο πάντων
               σιωπῆς οὐ πάνυ φαιδρὸς οὐδʼ εὐμενὴς παρῆλθεν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐν δὲ συγκλήτῳ τιμάς τινας ὑπερφυεῖς αὐτῷ ψηφισαμένων ἔτυχε μὲν
               ὑπὲρ τῶν ἐμβόλων καθεζόμενος, προσιόντων δὲ τῶν ὑπάτων καὶ τῶν
               στρατηγῶν, ἅμα δὲ καὶ τῆς βουλῆς ἁπάσης ἑπομένης, οὐχ ὑπεξαναστάς,
               ἀλλʼ ὥσπερ ἰδιώταις τισὶ χρηματίζων, ἀπεκρίνατο συστολῆς μᾶλλον ἢ
               προσθέσεως τὰς τιμάς δεῖσθαι. καὶ τοῦτο οὐ μόνον ἠνίασε τὴν βουλήν,
               ἀλλὰ καὶ τὸν δῆμον, ὡς ἐν τῇ βουλῇ τῆς πόλεως προπηλακιζομένης, καὶ
               μετὰ δεινῆς κατηφείας ἀπῆλθον εὐθὺς οἷς ἐξῆν μὴ παραμένειν,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὥστε κἀκεῖνον ἐννοήσαντα παραχρῆμα μὲν οἴκαδε
               τραπέσθαι καὶ βοᾶν πρὸς τοὺς φίλους, ἀπαγαγόντα τοῦ τραχήλου τὸ ἱμάτιον,
               ὡς ἕτοιμος εἴη τῷ βουλομένῳ τὴν σφαγὴν παρέχειν, ὕστερον δὲ
               προφασίζεσθαι τὴν νόσον οὐ γὰρ ἐθέλειν τὴν αἴσθησιν ἀτρεμεῖν τῶν οὕτως
               ἐχόντων, ὅταν ἱστάμενοι διαλέγωνται πρὸς ὄχλον, ἀλλὰ σειομένην ταχὺ
               καὶ περιφερομένην ἰλίγγους ἐπισπᾶσθαι καὶ καταλαμβάνεσθαι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τὸ δὲ οὐκ εἶχεν οὕτως, ἀλλὰ καὶ πάνυ βουλόμενον
               αὐτὸν ὑπεξαναστῆναι τῇ βουλῇ λέγουσιν ὑπό τοῦ τῶν φίλων, μᾶλλον δὲ
               κολάκων, Κορνηλίου Βάλβου, κατασχεθῆναι φήσαντος “οὐ
                  μεμνήσῃ Καῖσαρ ὤν, οὐδὲ ἀξιώσεις ὡς κρείττονα θεραπεύεσθαι
                  σεαυτόν;” λαμπρῶς, ὦ <pb id="p.584" TEIform="pb"/>
</p>
</div2>
</div1>
<div1 type="chapter" n="61" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπιγίνεται τούτοις τοῖς προσκρούσμασιν ὁ τῶν
               δημάρχων προπηλακισμός. ἦν μὲν γὰρ ἡ τῶν Λουπερκαλίων ἑορτή, περὶ ἧς
               πολλοὶ γράφουσιν ὡς ποιμένων τὸ παλαιὸν εἴη, καί τι καί προσήκει τοῖς
               Ἀρκαδικοῖς Λυκαίοις.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τῶν δʼ εὐγενῶν
               νεανίσκων καί ἀρχόντων πολλοὶ διαθέουσιν ἀνὰ τὴν πόλιν γυμνοί, σκύτεσι
               λασίοις τοὺς ἐμποδὼν ἐπὶ παιδιᾷ καί γέλωτι παίοντες πολλαὶ δὲ καί τῶν
               ἐν τέλει γυναικῶν ἐπίτηδες ὑπαντῶσαι παρέχουσιν ὥσπερ ἐν διδασκάλου τὼ
               χεῖρε ταῖς πληγαῖς, πεπεισμέναι πρὸς εὐτοκίαν κυούσαις, ἀγόνοις δὲ πρὸς
               κύησιν ἀγαθὸν εἶναι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ταῦτα Καῖσαρ ἐθεᾶτο
               καθήμενος ἐπὶ τῶν ἐμβόλων ἐπὶ δίφρου χρυσοῦ, θριαμβικῷ κόσμῳ
               κεκοσμημένος. Ἀντώνιος δὲ τῶν θεόντων τὸν ἱερὸν δρόμον εἷς ἦν καί
               γὰρ ὑπάτευεν. ὡς οὖν εἰς τὴν ἀγορὰν ἐνέβαλε καί τὸ πλῆθος αὐτῷ
               διέστη, φέρων διάδημα στεφάνῳ δάφνης περιπεπλεγμένον ὤρεξε τῷ Καίσαρι
               καί γίνεται κρότος οὐ λαμπρός, ἀλλʼ ὀλίγος ἐκ παρασκευῆς,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἀπωσαμένου δὲ τοῦ Καίσαρος ἅπας ὁ δῆμος
               ἀνεκρότησεν αὖθις δὲ προσφέροντος ὀλίγοι, καί μὴ δεξαμένου πάλιν
               ἅπαντες, οὕτω δὲ τῆς πείρας ἐξελεγχομένης Καῖσαρ μὲν ἀνίσταται, τὸν
               στέφανον εἰς τὸ Καπιτώλιον ἀπενεχθῆναι κελεύσας, ὤφθησαν δὲ ἀνδριάντες
               αὐτοῦ διαδήμασιν ἀναδεδεμένοι βασιλικοῖς. καί τῶν δημάρχων δύο, Φλάουϊος
               καί Μάρυλλος, ἐπελθόντες ἀπέσπασαν, καί τοὺς ἀσπασαμένους βασιλέα τὸν
               Καίσαρα πρώτους ἐξευρόντες ἀπῆγον εἰς τὸ δεσμωτήριον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὁ δὲ δῆμος εἵπετο κροτῶν, καί Βρούτους ἀπεκάλει
               τοὺς ἄνδρας, ὅτι Βροῦτος ἦν ὁ καταλύσας τὴν τῶν <pb id="p.586" TEIform="pb"/>
               βασιλέων διαδοχὴν καί τὸ κράτος εἰς βουλὴν καί δῆμον ἐκ μοναρχίας
               καταστήσας. ἐπὶ τούτῳ Καῖσαρ παροξυνθείς τὴν μὲν ἀρχὴν ἀφείλετο τῶν
               περὶ τὸν Μάρυλλον, ἐν δὲ τῷ κατηγορεῖν αὐτῶν ἅμα καὶ τὸν δῆμον
               ἐφυβρίζων πολλάκις Βρούτους τε καὶ Κυμαίους ἀπεκάλει τοὺς ἄνδρας. </p>
</div2>
</div1>
<div1 type="chapter" n="62" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὕτω δὴ τρέπονται πρὸς Μᾶρκον Βροῦτον οἱ
               πολλοί, γένος μὲν ἐκεῖθεν εἶναι δοκοῦντα πρὸς πατέρων, καὶ τὸ πρὸς
               μητρὸς δὲ ἀπὸ Σερουιλίων, <pb id="paris.1624.737" TEIform="pb"/> οἰκίας ἑτέρας
               ἐπιφανοῦς, γαμβρὸν δὲ καί ἀδελφιδοῦν Κάτωνος. τοῦτον ἐξ ἑαυτοῦ μὲν
               ὁρμῆσαι πρὸς κατάλυσιν τῆς μοναρχίας ἤμβλυνον αἱ παρὰ Καίσαρος τιμαὶ
               καὶ χάριτες,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὐ γὰρ μόνον ἐσώθη περὶ
               Φάρσαλον ἀπὸ τῆς Πομπηΐου φυγῆς, οὐδὲ πολλοὺς τῶν ἐπιτηδείων ἔσωσεν
               ἐξαιτησάμενος, ἀλλὰ καὶ πίστιν εἶχε μεγάλην παρʼ αὐτῷ. καὶ στρατηγίαν
               μὲν ἐν τοῖς τότε τὴν ἐπιφανεστάτην ἔλαβεν, ὑπατεύειν δὲ ἔμελλεν εἰς
               τέταρτον ἔτος, ἐρίσαντος Κασσίου προτιμηθείς: λέγεται γὰρ ὁ Καῖσαρ
               εἰπεῖν ὡς δικαιότερα μὲν λέγοι Κάσσιος, αὐτὸς μέντοι Βροῦτον οὐκ ἂν
               παρέλθοι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> καί ποτε καί διαβαλλόντων τινῶν τὸν
               ἄνδρα, πραττομένης ἤδη τῆς συνωμοσίας, οὐ προσέσχεν, ἀλλὰ τοῦ σώματος
               τῇ χειρὶ θιγὼν ἔφη πρὸς τοὺς διαβάλλοντας “Ἀναμενεῖ τοῦτο τὸ δέρμα Βροῦτος,” ὡς ἄξιον μὲν ὄντα τῆς ἀρχῆς
               διʼ ἀρετήν, διὰ δὲ τὴν ἀρχὴν οὐκ ἂν ἀχάριστον καί πονηρὸν γενόμενον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οἱ δὲ τῆς μεταβολῆς <pb id="p.588" TEIform="pb"/>
               ἐφιέμενοι καί πρὸς μόνον ἐκεῖνον ἢ πρῶτον ἀποβλέποντες αὐτῷ μὲν οὐκ
               ἐτόλμων διαλέγεσθαι, νύκτωρ δὲ κατεπίμπλασαν γραμμάτων τὸ βῆμα καὶ τὸν
               δίφρον ἐφʼ οὗ στρατηγῶν ἐχρημάτιζεν ὧν ἦν τὰ πολλὰ τοιαῦτα: “καθεύδεις, ὦ Βροῦτε,” καὶ “οὐκ εἶ Βροῦτος.” ὑφʼ ὧν ὁ Κάσσιος αἰσθόμενος διακινούμενον
               ἡσυχῇ τὸ φιλότιμον αὐτοῦ, μᾶλλον ἢ πρότερον ἐνέκειτο καί παρώξυνεν,
               αὐτὸς ἰδίᾳ τι καί μίσους ἔχων πρὸς τὸν Καίσαρα διʼ αἰτίας ἃς ἐν
               τοῖς περὶ Βρούτου γεγραμμένοις δεδηλώκαμεν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
               εἶχε μέντοι καί διʼ ὑποψίας ὁ Καῖσαρ αὐτὸν, ὥστε καί πρὸς τοὺς
               φίλους εἰπεῖν ποτε: “τί φαίνεται βουλόμενος ὑμῖν
                  Κάσσιος; ἐμοὶ μὲν γὰρ οὐ λίαν ἀρέσκει λίαν ὠχρὸς ὤν.” πάλιν δὲ
               λέγεται, περὶ Ἀντωνίου καί Δολοβέλλα διαβολῆς πρὸς αὐτὸν, ὡς
               νεωτερίζοιεν, ἐλθούσης, “οὐ πάνυ,” φάναι, “τούτους δέδοικα τοὺς παχεῖς καί κομήτας, μᾶλλον δὲ
                  τοὺς ὠχροὺς καί λεπτοὺς ἐκείνουσ” Κάσσιον λέγων καί Βροῦτον. </p>
</div2>
</div1>
<div1 type="chapter" n="63" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀλλʼ ἔοικεν οὐχ οὕτως ἀπροσδόκητον ὡς
               ἀφύλακτον εἶναι τὸ πεπρωμένον, ἐπεὶ καὶ σημεῖα θαυμαστὰ καὶ φάσματα
               φανῆναι λέγουσι. σέλα μὲν οὖν οὐράνια καὶ κτύπους νύκτωρ πολλαχοῦ
               διαφερομένους καὶ καταίροντας εἰς ἀγορὰν ἐρήμους ὄρνιθας οὐκ ἄξιον
               ἴσως ἐπὶ πάθει τηλικούτῳ μνημονεῦσαι:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Στράβων δὲ ὁ φιλόσοφος ἱστορεῖ πολλοὺς μὲν ἀνθρώπους διαπύρους
               ἐπιφερομένους φανῆναι, στρατιώτου δὲ ἀνδρὸς οἰκέτην ἐκ τῆς χειρὸς
               ἐκβαλεῖν πολλὴν φλόγα καὶ δοκεῖν καίεσθαι τοῖς ὁρῶσιν, ὡς δὲ ἐπαύσατο,
               μηδὲν ἔχειν κακὸν τὸν ἄνθρωπον: αὐτῷ δὲ <pb id="p.590" TEIform="pb"/> Καίσαρι θύοντι
               τὴν καρδίαν ἀφανῆ γενέσθαι τοῦ ἱερείου καὶ δεινὸν εἶναι τὸ τέρας; οὐ
               γὰρ ἂν φύσει γε συστῆναι ζῷον ἀκάρδιον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
               ἔστι δὲ καὶ ταῦτα πολλῶν ἀκοῦσαι διεξιόντων, ὥς τις αὐτῷ μάντις
               ἡμέρᾳ Μαρτίου μηνὸς, ἣν Εἰδοὺς Ῥωμαῖοι καλοῦσι, προείποι μέγαν
               φυλάττεσθαι κίνδυνον ἐλθούσης δὲ τῆς ἡμέρας προϊὼν ὁ Καῖσαρ εἰς τὴν
               σύγκλητον ἀσπασάμενος προσπαίξειε τῷ μάντει φάμενος “αἱ μὲν δὴ Μάρτιαι Εἰδοὶ πάρεισιν” ὁ δὲ ἡσυχῇ πρὸς αὐτόν
               εἴποι “ναί πάρεισιν, ἀλλʼ
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οὐ παρεληλύθασι.” πρὸ μιᾶς δὲ ἡμέρας Μάρκου Λεπίδου δειπνίζοντος
               αὐτόν ἔτυχε μὲν ἐπιστολαῖς ὑπογράφων, ὥσπερ εἰώθει, κατακείμενος
               ἐμπεσόντος δὲ λόγου ποῖος ἄρα τῶν θανάτων ἄριστος, ἅπαντας φθάσας
               ἐξεβόησεν “ὁ ἀπροσδόκητοσ” </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> μετὰ ταῦτα κοιμώμενος, ὥσπερ εἰώθει, παρὰ
               τῇ γυναικί, πασῶν ἅμα τῶν θυρῶν τοῦ δωματίου καὶ τῶν θυρίδων
               ἀναπεταννυμένων, διαταραχθεὶς ἅμα τῷ κτύπῳ καὶ τῷ φωτὶ καταλαμπούσης
               τῆς σελήνης, ᾔσθετο τὴν Καλπουρνίαν βαθέως μὲν <pb id="paris.1624.738" TEIform="pb"/>
               καθεύδουσαν, ἀσαφεῖς δὲ φωνὰς καὶ στεναγμοὺς ἀνάρθρους ἀναπέμπουσαν ἐκ
               τῶν ὕπνων ἐδόκει δὲ ἄρα κλαίειν ἐκεῖνον ἐπὶ ταῖς ἀγκάλαις ἔχουσα
               κατεσφαγμένον. </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> οἱ δὲ οὔ φασι τῇ γυναικὶ ταύτην γενέσθαι
               τὴν ὄψιν ἀλλὰ ἦν γάρ τι τῇ Καίσαρος οἰκίᾳ προσκείμενον οἷόν ἐπὶ
               κόσμῳ καὶ σεμνότητι τῆς βουλῆς ψηφισαμένης ἀκρωτήριον, ὡς Λίβιος
               ἱστορεῖ, τοῦτο ὄναρ ἡ Καλπουρνία θεασαμένη καταρρηγνύμενον ἔδοξε
               ποτνιᾶσθαι καὶ δακρύειν. ἡμέρας δʼ οὖν γενομένης ἐδεῖτο τοῦ Καίσαρος,
                  <pb id="p.592" TEIform="pb"/> εἰ μὲν οἷόν τε, μὴ προελθεῖν, Ἀλλʼ ἀναβαλέσθαι τὴν
               σύγκλητον εἰ δὲ τῶν ἐκείνης ὀνείρων ἐλάχιστα φροντίζει, σκέψασθαι διὰ
               μαντικῆς ἄλλης καὶ ἱερῶν περὶ τοῦ μέλλοντος, εἶχε δέ τις,
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ὡς ἔοικε, κἀκεῖνον ὑποψία καὶ φόβος, οὐδένα γὰρ
               γυναικισμὸν ἐν δεισιδαιμονίᾳ πρότερον κατεγνώκει τῆς Καλπουρνίας, τότε δὲ
               ἑώρα περιπαθοῦσαν, ὡς δὲ καὶ πολλὰ καταθύσαντες οἱ μάντεις ἔφρασαν
               αὐτῷ δυσιερεῖν, ἔγνω πέμψας Ἀντώνιον ἀφεῖναι τὴν σύγκλητον, </p>
</div2>
</div1>
<div1 type="chapter" n="64" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν δὲ τούτῳ Δέκιμος Βροῦτος ἐπίκλησιν
               Ἀλβῖνος, πιστευόμενος μὲν ὑπὸ Καίσαρος, ὥστε καὶ δεύτερος ὑπʼ αὐτοῦ
               κληρονόμος γεγράφθαι, τοῖς δὲ περὶ Βροῦτον τὸν ἕτερον καὶ Κάσσιον
               μετέχων τῆς συνωμοσίας, φοβηθεὶς μὴ τὴν ἡμέραν ἐκείνην διακρουσαμένου τοῦ
               Καίσαρος ἔκπυστος ἡ πρᾶξις γένηται, τούς τε μάντεις ἐχλεύαζε καὶ
               καθήπτετο τοῦ Καίσαρος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς αἰτίας καὶ
               διαβολὰς ἑαυτῷ κτωμένου πρὸς τὴν σύγκλητον ἐντρυφᾶσθαι δοκοῦσαν ἥκειν
               μὲν γὰρ αὐτὴν κελεύσαντος ἐκείνου, καὶ προθύμους εἶναι ψηφίζεσθαι πάντας
               ὅπως τῶν ἐκτὸς Ἰταλίας ἐπαρχιῶν βασιλεὺς ἀναγορεύοιτο καὶ φοροίη
               διάδημα
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τὴν ἄλλην ἐπιὼν γῆν καὶ θάλασσαν
               εἰ δὲ φράσει τις αὐτοῖς καθεζομένοις νῦν μὲν ἀπαλλάττεσθαι, παρεῖναι δὲ
               αὖθις ὅταν ἐντύχῃ βελτίοσιν ὀνείροις Καλπουρνία, τίνας ἔσεσθαι λόγους
               παρὰ τῶν φθονούντων; ἢ τίνα τῶν φίλων ἀνέξεσθαι διδασκόντων ὡς οὐχὶ
               δουλεία ταῦτα καὶ τυραννίς ἐστιν; ἀλλʼ εἰ δοκεῖ πάντως, ἔφη, τὴν ἡμέραν
               ἀφοσιώσασθαι, βέλτιον αὐτὸν παρελθόντα καὶ προσαγορεύσαντα τὴν βουλὴν
               ὑπερθέσθαι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ταῦθʼ <pb id="p.594" TEIform="pb"/> ἅμα λέγων
               ὁ Βροῦτος ἦγε τῆς χειρὸς λαβόμενος τὸν Καίσαρα, καὶ μικρὸν μὲν αὐτῷ
               προελθόντι τῶν θυρῶν οἰκέτης ἀλλότριος ἐντυχεῖν προθυμούμενος, ὡς ἡττᾶτο
               τοῦ περὶ ἐκεῖνον ὠθισμοῦ καὶ πλήθους, βιασάμενος εἰς τὴν οἰκίαν
               παρέδωκεν ἑαυτὸν τῇ Καλπουρνίᾳ, φυλάττειν κελεύσας ἄχρι ἂν ἐπανέλθῃ
               Καῖσαρ, ὡς ἔχων μεγάλα πράγματα κατειπεῖν πρὸς αὐτόν. </p>
</div2>
</div1>
<div1 type="chapter" n="65" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
 Ἀρτεμίδωρος δὲ Κνίδιος τὸ γένος,
               Ἑλληνικῶν λόγων σοφιστὴς καὶ διὰ τοῦτο γεγονὼς ἐνίοις συνήθης τῶν περὶ
               Βροῦτον, ὥστε καὶ γνῶναι τὰ πλεῖστα τῶν πραττομένων, ἧκε μὲν ἐν
               βιβλιδίῳ κομίζων ἅπερ ἔμελλε μηνύειν, ὁρῶν δὲ τὸν Καίσαρα τῶν
               βιβλιδίων ἕκαστον δεχόμενον καὶ παραδιδόντα τοῖς περὶ αὐτὸν ὑπηρέταις,
               ἐγγὺς σφόδρα προσελθών, “τοῦτο,” ἔφη, “Καῖσαρ, ἀνάγνωθι μόνος καὶ ταχέως: γέγραπται γὰρ
                  ὑπὲρ πραγμάτων μεγάλων καὶ σοὶ διαφερόντων.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> δεξάμενος οὖν ὁ Καῖσαρ ἀναγνῶναι μὲν ὑπὸ
               πλήθους τῶν ἐντυγχανόντων ἐκωλύθη, καίπερ ὁρμήσας πολλάκις, ἐν δὲ τῇ
               χειρὶ κατέχων καὶ φυλάττων μόνον ἐκεῖνο παρῆλθεν εἰς τὴν σύγκλητον ἔνιοι
               δέ φασιν ἄλλον ἐπιδοῦναι τὸ βιβλίον τοῦτο, τὸν δʼ Ἀρτεμίδωρον οὐδὲ
               ὅλως προσελθεῖν, ἀλλʼ ἐκθλιβῆναι παρὰ πᾶσαν τὴν ὁδόν. </p>
</div2>
</div1>
<div1 type="chapter" n="66" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀλλὰ ταῦτα μὲν ἤδη που φέρει καὶ τὸ
               αὐτόματον: ὁ δὲ δεξάμενος τὸν φόνον ἐκεῖνον καὶ τὸν ἀγῶνα χῶρος, εἰς
               ὃν ἡ σύγκλητος ἠθροίσθη τότε, Πομπηΐου μὲν εἰκόνα κειμένην ἔχων,
               Πομπηΐου δὲ ἀνάθημα γεγονὼς τῶν <pb id="p.596" TEIform="pb"/> προσκεκοσμημένων τῷ
               θεάτρῳ, παντάπασιν ἀπέφαινε δαίμονός <pb id="paris.1624.739" TEIform="pb"/> τινος
               ὑφηγουμένου καὶ καλοῦντος ἐκεῖ τὴν πρᾶξιν ἔργον γεγονέναι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ γὰρ οὖν καὶ λέγεται Κάσσιος εἰς τὸν
               ἀνδριάντα τοῦ Πομπηΐου πρὸ τῆς ἐγχειρήσεως ἀποβλέπων ἐπικαλεῖσθαι
               σιωπῇ, καίπερ οὐκ ἀλλότριος ὢν τῶν Ἐπικούρου λόγων ἀλλʼ ὁ καιρὸς, ὡς
               ἔοικεν, ἤδη τοῦ δεινοῦ παρεστῶτος ἐνθουσιασμὸν ἐνεποίει καὶ πάθος ἀντὶ
               τῶν προτέρων λογισμῶν. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">Ἀντώνιον μὲν οὖν πιστὸν ὄντα Καίσαρι καὶ
               ῥωμαλέον ἔξω παρακατεῖχε Βροῦτος Ἀλβῖνος, ἐμβαλὼν ἐπίτηδες ὁμιλίαν
               μῆκος ἔχουσαν: εἰσιόντος δὲ Καίσαρος ἡ βουλὴ μὲν ὑπεξανέστη
               θεραπεύουσα, τῶν δὲ περὶ Βροῦτον οἱ μὲν ἐξόπισθεν τὸν δίφρον αὐτοῦ
               περιέστησαν, οἱ δὲ ἀπήντησαν, ὡς δὴ Τιλλίῳ Κίμβρῳ περὶ ἀδελφοῦ
               φυγάδος ἐντυχάνοντι συνδεησόμενοι, καὶ συνεδέοντο μέχρι τοῦ δίφρου
               παρακολουθοῦντες.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὡς δὲ καθίσας διεκρούετο
               τὰς δεήσεις καὶ προσκειμένων βιαιότερον ἠγανάκτει πρὸς ἕκαστον, ὁ μὲν
               Τίλλιος τὴν τήβεννον αὐτοῦ ταῖς χερσὶν ἀμφοτέραις συλλαβὼν ἀπὸ τοῦ
               τραχήλου κατῆγεν ὅπερ ἦν σύνθημα τῆς ἐπιχειρήσεως, πρῶτος δὲ Κάσκας
               ξίφει παίει παρὰ τὸν αὐχένα πληγὴν οὐ θανατηφόρον οὐδὲ βαθεῖαν, ἀλλʼ,
               ὡς εἰκὸς, ἐν ἀρχῇ τολμήματος μεγάλου ταραχθείς, ὥστε καὶ τὸν Καίσαρα
               μεταστραφέντα τοῦ ἐγχειριδίου <pb id="p.598" TEIform="pb"/>
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> λαβέσθαι καὶ κατασχεῖν. ἅμα δέ πως
               ἐξεφώνησαν ὁ μὲν πληγεὶς Ῥωμαϊστί “μιαρώτατε
                  Κάσκα, τί ποιεῖς;” ὁ δὲ πλήξας Ἑλληνιστὶ πρὸς τὸν ἀδελφόν “ἀδελφέ, βοήθει.” </p>
<p TEIform="p">τοιαύτης δὲ τῆς ἀρχῆς γενομένης τοὺς μὲν οὐδὲν συνειδότας ἔκπληξις
               εἶχε καὶ φρίκη πρὸς τὰ δρώμενα, μήτε φεύγειν μήτε ἀμύνειν, Ἀλλὰ μηδὲ
               φωνὴν ἐκβάλλειν τολμῶντας, τῶν δὲ παρεσκευασμένων ἐπὶ τὸν φόνον ἑκάστου
               γυμνὸν ἀποδείξαντος τὸ ξίφος,
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐν κύκλῳ
               περιεχόμενος καὶ πρὸς ὅ τι τρέψειε τὴν ὄψιν πληγαῖς ἀπαντῶν καὶ σιδήρῳ
               φερομένῳ καὶ κατὰ προσώπου καὶ κατʼ ὀφθαλμῶν διελαυνόμενος ὥσπερ θηρίον
               ἐνειλεῖτο ταῖς πάντων χερσίν ἅπαντας γὰρ ἔδει κατάρξασθαι καὶ γεύσασθαι
               τοῦ φόνου. διὸ καὶ Βροῦτος αὐτῷ πληγὴν ἐνέβαλε μίαν εἰς τὸν βουβῶνα.
               λέγεται δὲ ὑπό τινων ὡς ἄρα πρὸς τοὺς ἄλλους ἀπομαχόμενος καὶ διαφέρων
               δεῦρο κἀκεῖ τὸ σῶμα καὶ κεκραγώς, ὅτε Βροῦτον εἶδεν ἐσπασμένον τὸ
               ξίφος, ἐφειλκύσατο κατὰ τῆς κεφαλῆς τὸ ἱμάτιον καὶ παρῆκεν ἑαυτόν,
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> εἴτε ἀπὸ τύχης εἴθʼ ὑπὸ τῶν
               κτεινόντων ἀπωσθεὶς, πρὸς τὴν βάσιν ἐφʼ ἧς ὁ Πομπηΐου βέβηκεν
               ἀνδριάς. καὶ πολὺ καθῄμαξεν αὐτὴν ὁ φόνος, ὡς δοκεῖν αὐτὸν ἐφεστάναι
               τῇ τιμωρίᾳ τοῦ πολεμίου Πομπήϊον ὑπὸ πόδας κεκλιμένου καὶ
               περισπαίροντος ὑπὸ πλήθους τραυμάτων, εἴκοσι γὰρ καὶ τρία λαβεῖν λέγεται
               καὶ πολλοὶ κατετρώθησαν ὑπʼ ἀλλήλων, εἰς ἓν ἀπερειδόμενοι σῶμα πληγὰς
               τοσαύτας. </p>
</div2>
</div1>
<div1 type="chapter" n="67" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Κατειργασμένου δὲ τοῦ ἀνδρός ἡ μὲν
               γερουσία, καίπερ εἰς μέσον ἐλθόντος Βρούτου ὥς <pb id="p.600" TEIform="pb"/> τι περὶ
               τῶν πεπραγμένων ἐροῦντος, οὐκ ἀνασχομένη διὰ θυρῶν ἐξέπιπτε καὶ φεύγουσα
               κατέπλησε ταραχῆς καὶ δέους ἀπόρου τὸν δῆμον, ὥστε τοὺς μὲν οἰκίας
               κλείειν, τοὺς δὲ ἀπολείπειν τραπέζας καὶ χρηματιστήρια, δρόμῳ δὲ χωρεῖν
               τοὺς μὲν ἐπὶ τὸν τόπον ὀψομένους τὸ πάθος, τοὺς δὲ ἐκεῖθεν ἑωρακότας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Ἀντώνιος δὲ καὶ Λέπιδος οἱ μάλιστα
               φίλοι Καίσαρος ὑπεκδύντες εἰς οἰκίας ἑτέρας κατέφυγον. οἱ δὲ περὶ
               Βροῦτον, ὥσπερ ἦσαν ἔτι θερμοὶ τῷ φόνῳ, γυμνὰ τὰ ξίφη δεικνύντες,
               ἅμα πάντες ἀπὸ τοῦ βουλευτηρίου συστραφέντες ἐχώρουν εἰς τὸ Καπιτώλιον,
               οὐ φεύγουσιν ἐοικότες, ἀλλὰ μάλα φαιδροὶ καὶ θαρραλέοι, παρακαλοῦντες
               ἐπὶ τὴν ἐλευθερίαν τὸ πλῆθος καὶ προσδεχόμενοι τοὺς ἀρίστους τῶν
               ἐντυγχανόντων,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἔνιοι δὲ καὶ συνανέβαινον
               αὐτοῖς <pb id="paris.1624.740" TEIform="pb"/> καὶ κατεμίγνυσαν ἑαυτούς ὡς μετεσχηκότες
               τοῦ ἔργου καὶ προσεποιοῦντο τὴν δόξαν, ὧν ἦν καὶ Γάϊος Ὀκτάουϊος
               καὶ Λέντλος Σπινθήρ. οὗτοι μὲν οὖν τῆς ἀλαζονείας δίκην ἔδωκαν
               ὕστερον ὑπὸ Ἀντωνίου καὶ τοῦ νέου Καίσαρος ἀναιρεθέντες καὶ μηδὲ τῆς
               δόξης, διʼ ἣν ἀπέθνῃσκον, ἀπολαύσαντες ἀπιστίᾳ τῶν ἄλλων, οὐδὲ γὰρ
               οἱ κολάζοντες αὐτοὺς τῆς πράξεως, ἀλλὰ τῆς βουλήσεως τὴν δίκην ἔλαβον. </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">μεθʼ ἡμέραν δὲ τῶν περὶ Βροῦτον κατελθόντων
               καὶ ποιησαμένων λόγους, ὁ μὲν δῆμος οὔτε δυσχεραίνων οὔτε ὡς ἐπαινῶν
               τὰ πεπραγμένα τοῖς λεγομένοις προσεῖχεν, ἀλλʼ ὑπεδήλου τῇ πολλῇ σιωπῇ
               Καίσαρα μὲν οἰκτείρων, αἰδούμενος δὲ Βροῦτον, ἡ δὲ σύγκλητος ἀμνηστίας
               τινὰς καὶ <pb id="p.602" TEIform="pb"/> συμβάσεις πράττουσα πᾶσι Καίσαρα μὲν ὡς θεὸν
               τιμᾶν ἐψηφίσατο καὶ κινεῖν μηδὲ τὸ μικρότατον ὧν ἐκεῖνος ἄρχων
               ἐβούλευσε, τοῖς δὲ περὶ Βροῦτον ἐπαρχίας τε διένειμε καὶ τιμὰς ἀπέδωκε
               πρεπούσας, ὥστε πάντας οἴεσθαι τὰ πράγματα κατάστασιν ἔχειν καὶ
               σύγκρασιν ἀπειληφέναι τὴν ἀρίστην. </p>
</div2>
</div1>
<div1 type="chapter" n="68" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ τῶν διαθηκῶν τῶν Καίσαρος
               ἀνοιχθεισῶν εὑρέθη δεδομένη Ῥωμαίων ἑκάστῳ δόσις ἀξιόλογος, καί τὸ
               σῶμα κομιζόμενον διʼ ἀγορᾶς ἐθεάσαντο ταῖς πληγαῖς διαλελωβημένον, οὐκέτι
               κόσμον εἶχεν οὐδὲ τάξιν αὐτῶν τὸ πλῆθος, ἀλλὰ τῷ μὲν νεκρῷ
               περισωρεύσαντες ἐξ ἀγορᾶς βάθρα καί κιγκλίδας καί τραπέζας ὑφῆψαν αὐτοῦ
               καὶ κατέκαυσαν, ἀράμενοι δὲ δαλοὺς διαπύρους ἔθεον ἐπὶ τὰς οἰκίας τῶν
               ἀνῃρηκότων ὡς καταφλέξοντες, ἄλλοι δὲ ἐφοίτων πανταχόσε τῆς πόλεως
               συλλαβεῖν καί διασπάσασθαι τοὺς ἄνδρας ζητοῦντες.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οἷς ἐκείνων μὲν οὐδεὶς ἀπήντησεν, ἀλλὰ εὖ πεφραγμένοι
               πάντες ἦσαν. Κίννας δέ τις τῶν Καίσαρος ἑταίρων ἔτυχε μὲν, ὥς φασι,
               τῆς παρῳχημένης νυκτὸς ὄψιν ἑωρακὼς ἄτοπον ἐδόκει γὰρ ὑπὸ Καίσαρος
               ἐπὶ δεῖπνον καλεῖσθαι, παραιτούμενος δὲ ἄγεσθαι τῆς χειρὸς ὑπʼ αὐτοῦ μὴ
               βουλόμενος, ἀλλʼ ἀντιτείνων. ὡς δʼ ἤκουσεν ἐν ἀγορᾷ τὸ σῶμα καίεσθαι
               τοῦ Καίσαρος, ἀναστὰς ἐβάδιζεν ἐπὶ τιμῇ, καίπερ ὑφορώμενός τε τὴν
               ὄψιν ἅμα καί πυρέττων.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> καί τις ὀφθέντος
               αὐτοῦ τῶν πολλῶν ἔφρασεν ἑτέρῳ τοὔνομα <pb id="p.604" TEIform="pb"/> πυνθανομένῳ,
               κἀκεῖνος ἄλλῳ, καί διὰ πάντων εὐθὺς ἦν ὡς οὗτός ἐστιν ὁ ἀνὴρ τῶν
               ἀνῃρηκότων Καίσαρα καί γὰρ ἦν τις ὁμώνυμος ἐκείνῳ Κίννας ἐν τοῖς
               συνομοσαμένοις, ὃν τοῦτον εἶναι προλαβόντες ὥρμησαν εὐθὺς καί διέσπασαν
               ἐν μέσῳ τὸν ἄνθρωπον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τοῦτο μάλιστα
               δείσαντες οἱ περὶ Βροῦτον καί Κάσσιον οὐ πολλῶν ἡμερῶν διαγενομένων
               ἀπεχώρησαν ἐκ τῆς πόλεως, ἃ δὲ καί πράξαντες καί παθόντες ἐτελεύτησαν,
               ἐν τοῖς περὶ Βροῦτον γέγραπται. </p>
</div2>
</div1>
<div1 type="chapter" n="69" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
θνῄσκει δὲ Καῖσαρ τὰ μὲν πάντα γεγονὼς
               ἔτη πεντήκοντα καὶ ἕξ, Πομπηΐῳ δʼ ἐπιβιώσας οὐ πολὺ πλέον ἐτῶν
               τεσσάρων, ἣν δὲ τῷ βίῳ παντὶ ἀρχὴν καὶ δυναστείαν διὰ κινδύνων
               τοσούτων διώκων μόλις κατειργάσατο, ταύτης οὐδὲν ὅτι μὴ τοὔνομα μόνον
               καὶ τὴν ἐπίφθονον καρπωσάμενος δόξαν παρὰ τῶν πολιτῶν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὁ μέντοι μέγας αὐτοῦ δαίμων, ᾧ παρὰ τὸν βίον
               ἐχρήσατο, καὶ τελευτήσαντος ἐπηκολούθησε τιμωρὸς τοῦ φόνου, διά τε γῆς
               πάσης καὶ θαλάττης ἐλαύνων καὶ ἀνιχνεύων ἄχρι τοῦ μηδένα λιπεῖν τῶν
               ἀπεκτονότων, ἀλλὰ καὶ τοὺς καθʼ ὁτιοῦν ἢ χειρὶ τοῦ ἔργου θιγόντας ἢ
               γνώμης μετασχόντας ἐπεξελθεῖν. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> θαυμασιώτατον δὲ τῶν μὲν ἀνθρωπίνων τὸ περὶ
               Κάσσιον ἡττηθεὶς γὰρ ἐν Φιλίπποις ἐκείνῳ τῷ ξιφιδίῳ διέφθειρεν
               ἑαυτὸν ᾧ κατὰ Καίσαρος ἐχρήσατο τῶν δὲ θείων ὅ τε μέγας κομήτης
               ἐφάνη γὰρ ἐπὶ νύκτας ἑπτὰ μετὰ τὴν Καίσαρος <pb id="p.606" TEIform="pb"/> σφαγὴν
               διαπρεπής, εἶτα ἠφανίσθη καὶ τὸ περὶ <pb id="paris.1624.741" TEIform="pb"/> τὸν ἥλιον
               ἀμαύρωμα τῆς αὐγῆς.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὅλον γὰρ ἐκεῖνον τὸν
               ἐνιαυτὸν ὠχρὸς μὲν ὁ κύκλος καὶ μαρμαρυγὰς οὐκ ἔχων ἀνέτελλεν,
               ἀδρανὲς δὲ καὶ λεπτὸν ἀπʼ αὐτοῦ κατῄει τὸ θερμόν, ὥστε τὸν μὲν ἀέρα
               δνοφερὸν καὶ βαρὺν ἀσθενείᾳ τῆς διακρινούσης αὐτὸν ἀλέας ἐπιφέρεσθαι,
               τοὺς δὲ καρποὺς ἡμιπέπτους καὶ ἀτελεῖς ἀπανθῆσαι καὶ παρακμάσαι διά τὴν
               ψυχρότητα τοῦ περιέχοντος,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">μάλιστα δὲ τὸ
               Βρούτῳ γενόμενον φάσμα τὴν Καίσαρος ἐδήλωσε σφαγὴν οὐ γενομένην θεοῖς
               ἀρεστήν ἦν δὲ τοιόνδε. μέλλων τὸν στρατὸν ἐξ : Ἀβύδου διαβιβάζειν εἰς
               τὴν ἑτέραν ἤπειρον ἀνεπαύετο νυκτὸς, ὥσπερ εἰώθει, κατὰ σκηνήν, οὐ
               καθεύδων, ἀλλὰ φροντίζων περὶ τοῦ μέλλοντος λέγεται γὰρ οὗτος ἁνὴρ
               ἥκιστα δὴ τῶν στρατηγῶν ὑπνώδης γενέσθαι καὶ πλεῖστον ἑαυτῷ χρόνον
               ἐγρηγορότι χρῆσθαι
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> πεφυκώς ψόφου δέ τινος
               αἰσθέσθαι περὶ τὴν θύραν ἔδοξε, καὶ πρός τὸ τοῦ λύχνου φῶς ἤδη
               καταφερομένου σκεψάμενος ὄψιν εἶδε φοβερὰν ἀνδρὸς ἐκφύλου τὸ μέγεθος
               καὶ χαλεποῦ τὸ εἶδος, ἐκπλαγεὶς δὲ τὸ πρῶτον, ὡς ἑώρα μήτε πράττοντά
               τι μήτε φθεγγόμενον, ἀλλὰ ἑστῶτα σιγῇ παρὰ τὴν κλίνην, ἠρώτα ὅστίς
               ἐστιν,
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἀποκρίνεται δʼ αὐτῷ τὸ φάσμα “ὁ σὸς, ὦ Βροῦτε, δαίμων κακός ὄψει δέ με περὶ
                  Φιλίππους.” τότε μὲν οὖν ὁ Βροῦτος εὐθαρσῶς, “ὂψομαι,” εἶπε καὶ τὸ δαιμόνιον εὐθὺς ἐκποδὼν ἀπῄει. τῷ δʼ
               ἱκνουμένῳ χρόνῳ περὶ τοὺς Φιλίππους ἀντιταχθεὶς Ἀντωνίῳ καὶ Καίσαρι
               τῇ μὲν πρώτῃ μάχῃ κρατήσας τὸ καθʼ ἑαυτὸν ἐτρέψατο καὶ διεξήλασε
               πορθῶν τὸ Καίσαρος στρατόπεδον,
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τὴν δὲ <pb id="p.608" TEIform="pb"/> δευτέραν αὐτῷ μάχεσθαι μέλλοντι φοιτᾷ τὸ αὐτὸ φάσμα τῆς
               νυκτὸς αὖθις, οὐχ ὥστε τι προσειπεῖν, ἀλλὰ συνεὶς ὁ Βροῦτος τὸ
               πεπρωμένον ἔρριψε φέρων ἑαυτὸν εἰς τὸν κίνδυνον. οὐ μὴν ἔπεσεν
               ἀγωνιζόμενος, ἀλλὰ τῆς τροπῆς γενομένης ἀναφυγὼν πρός τι κρημνῶδες καὶ
               τῷ ξίφει γυμνῷ προσβαλὼν τὸ στέρνον, ἅμα καὶ φίλου τινὸς, ὥς φασι,
               συνεπιρρώσαντος τὴν πληγήν, ἀπέθανεν. </p>
</div2>
</div1>
</body>
</text>
</TEI.2>
