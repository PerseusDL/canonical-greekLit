<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">De Thucydidis idiomatibus (epistula ad Ammaeum)</title>
<author TEIform="author">Dionysius of Halicarnassus</author>
<editor role="editor" TEIform="editor">Hermann Usener</editor>
<funder n="org:Google" TEIform="funder">Google Digital Humanities Awards Program</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<title TEIform="title">Dionysii Halicarnasei Quae Exstant, Volumen Quintum</title>
<title TEIform="title">Opsuculorum, Volumen Prius</title>
<author TEIform="author">Dionysius of Halicarnassus</author>
<editor role="editor" TEIform="editor">Hermann Usener</editor>
<imprint TEIform="imprint">
<publisher TEIform="publisher">In Aedibus B.G. Teubneri</publisher>
<pubPlace TEIform="pubPlace">Leipzig</pubPlace>
<date TEIform="date">1899</date>
</imprint>
</monogr>
</biblStruct>
<p TEIform="p">Keyboarding</p>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="chapter" n="chunk" delim="." TEIform="state"/>
<state unit="section" TEIform="state"/>
</refsDecl>
<refsDecl doctype="TEI.2" TEIform="refsDecl">
<state unit="reiskpage" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
</teiHeader>
<text TEIform="text">
<body TEIform="body">
<div1 type="chapter" n="1" org="uniform" sample="complete" part="N" TEIform="div1">
<p TEIform="p">
<pb id="p.421" TEIform="pb"/>
<milestone unit="reiskpage" n="788" TEIform="milestone"/>ἐγὼ μέν ὑπελάμβανον ἀρκούντως δεδηλωκέναι τὸν 
Θουκυδίδου χαρακτῆρα, τὰ μέγιστα καὶ κυριώτατα τῶν
ὑπαρχόντων περὶ αὐτὸν ἰδιωμάτων ἐπεξελθών, ἐν οἷς
γε δὴ μάλιστα διαφέρειν ἔδοξέν μοι τῶν πρὸ αὐτοῦ
ῥητόρων τε καὶ συγγραφέων, πρότερον μὲν ἐν τοῖς
περὶ
<milestone unit="reiskpage" n="789" TEIform="milestone"/> τῶν ἀρχαίων ῥητόρων πρὸς τὸ σὸν ὄνομα συνταχθεῖσιν 
ὑπομνηματισμοῖς, ὀλίγοις <add TEIform="add">δὲ</add> δὴ πρόσθεν
χρόνοις ἐν τῇ περὶ αὐτοῦ τοῦ Θουκυδίδου κατασκευασθείσῃ
γραφῇ προσειπὼν τὸν Αἴλιον Τουβέρωνα, ἐν
ᾗ πάντα τὰ δεόμενα λόγου μετὰ τῶν οἰκείων ἀποδείξεων
διεξελήλυθα κατὰ τὴν ἐμαυτοῦ δύναμιν: σοῦ δὲ 
ὑπολαμβάνοντος ἧττον ἠκριβῶσθαι τὰς γραφάς, ἐπειδὴ
προεκθέμενος ἅπαντα τὰ συμβεβηκότα τῷ χαρακτῆρι
τότε τὰς περὶ αὐτῶν πίστεις παρέχομαι, ἀκριβεστέραν
<pb id="p.422" TEIform="pb"/>
δὲ τὴν δήλωσιν τῶν ἰδιωμάτων τοῦ χαρακτῆρος ἔσεσθαι
νομίζοντος, εἰ παρὰ μίαν ἑκάστην τῶν προθέσεων τὰς
λέξεις τοῦ συγγραφέως παρατιθείην, ὃ οἱ τὰς τέχνας
καὶ τὰς εἰσαγωγὰς τῶν λόγων πραγματευόμενοι ποιοῦσιν,
προελόμενος εἰς μηδὲν ἐλλείπειν καὶ τοῦτο πεποίηκα,
τὸ διδασκαλικὸν σχῆμα λαβὼν ἀντὶ τοῦ ἀποδεικτικοῦ. </p>
</div1>
<div1 type="chapter" n="2" org="uniform" sample="complete" part="N" TEIform="div1">
<p TEIform="p">ἵνα δὲ εὐπαρακολούθητος ὁ λόγος σοι γένηται,
<milestone unit="reiskpage" n="790" TEIform="milestone"/>
προθεὶς κατὰ λέξιν, ὅσα περὶ τοῦ συγγραφέως τυγχάνω
προειρηκώς, ἐπιτροχάδην ἀναλήψομαι τῶν προθέσεων
ἑκάστην καὶ τὰς ἀποδείξεις παρέξομαι, καθάπερ ἠξίους.
ἕπεται δὲ τοῖς περὶ Ἡροδότου γραφεῖσιν τὰ μέλλοντα
δηλοῦσθαι. τούτῳ γὰρ Θουκυδίδης τῷ ἀνδρὶ ἐπιβαλὼν
καὶ τοῖς ἄλλοις ὧν πρότερον ἐμνήσθην, καὶ συνιδών,
ἃς ἕκαστος αὐτῶν ἔσχεν ἀρετάς, ἴδιόν τι γένος χαρακτῆρος,
οὔτε πεζὸν αὐτοτελῶς οὔτʼ ἔμμετρον ἀπηρτισμένως,
κοινὸν δέ τι καὶ μικτὸν ἐξ ἀμφοῖν ἐργασάμενος εἰς τὴν
ἱστορικὴν πραγματείαν ἐσπούδασεν εἰσαγαγεῖν: ἐπὶ μὲν
τῆς ἐκλογῆς τῶν ὀνομάτων τὴν τροπικὴν καὶ γλωττηματικὴν
καὶ ἀπηρχαιωμένην καὶ ξένην λέξιν παραλαμβάνων
πολλάκις ἀντὶ τῆς κοινῆς καὶ συνήθους τοῖς
καθʼ ἑαυτὸν ἀνθρώποις, ἐπὶ δὲ τῶν σχηματισμῶν, ἐν
<pb id="p.423" TEIform="pb"/>
οἷς μάλιστα ἐβουλήθη διενεγκεῖν τῶν πρὸ αὑτοῦ, πλείστην
εἰσενεγκάμενος πραγματείαν, τοτὲ
<milestone unit="reiskpage" n="791" TEIform="milestone"/> μὲν λόγον ἐξ
ὀνόματος ποιῶν, τοτὲ δὲ εἰς ὄνομα συνάγων τὸν λόγον:
καὶ νῦν μὲν τὸ ῥηματικὸν ὀνοματικῶς ἐκφέρων, αὖθις
δὲ τοὔνομα ῥῆμα ποιῶν: καὶ αὐτῶν γε τούτων ἀναστρέφων 
τὰς χρήσεις, ἵνα τὸ μὲν ὀνοματικὸν <add TEIform="add">προσηγορικὸν
γένηται, τὸ δὲ προσηγορικὸν ὀνοματικῶς</add> λέγηται,
καὶ τὰ μὲν παθητικὰ ῥήματα δραστήρια, τὰ δὲ
δραστήρια παθητικά: πληθυντικῶν δὲ καὶ ἑνικῶν ἀλλάττων
τὰς φύσεις καὶ ἀντικατηγορῶν ταῦτα ἀλλήλων, 
θηλυκά τʼ ἀρρενικοῖς καὶ ἀρρενικὰ θηλυκοῖς καὶ οὐδέτερα
τούτων τισὶν συνάπτων, ἐξ ὧν ἡ κατὰ φύσιν
ἀκολουθία πλανᾶται: τὰς δὲ <add TEIform="add">τῶν</add> ὀνοματικῶν ἢ
μετοχικῶν πτώσεις τοτὲ μὲν πρὸς τὸ σημαινόμενον
ἀπὸ τοῦ σημαίνοντος ἀποστρέφων, τοτὲ δὲ πρὸς τὸ 
<add TEIform="add">σημαῖνον ἀπὸ τοῦ</add> σημαινομένου: ἐν δὲ τοῖς συνδετικοῖς
καὶ τοῖς προθετικοῖς μορίοις καὶ ἔτι μᾶλλον ἐν
<pb id="p.424" TEIform="pb"/>
τοῖς διαρθροῦσι τὰς τῶν ὀνομάτων δυνάμεις ποιητοῦ
<milestone unit="reiskpage" n="792" TEIform="milestone"/>
τρόπον ἐνεξουσιάζων. πλεῖστα δʼ ἄν τις εὕροι παρʼ
αὐτῷ τῶν σχημάτων, προσώπων τε ἀποστροφαῖς καὶ
χρόνων ἐναλλαγαῖς καὶ τροπικῶν σημειώσεων μεταφοραῖς
ἐξηλλαγμένα καὶ σολοικισμῶν λαμβάνοντα φαντασίας:
ὁπόσα τε γίνεται πράγματα ἀντὶ σωμάτων ἢ
σώματα ἀντὶ πραγμάτων, καὶ ἐφʼ ὧν ἐνθυμημάτων τε
καὶ νοημάτων αἱ μεταξὺ παρεμπτώσεις πολλαὶ γινόμεναι
διὰ μακροῦ τὴν ἀκολουθίαν κομίζονται, τά τε
σκολιὰ καὶ πολύπλοκα καὶ δυσεξέλικτα καὶ τὰ ἄλλα
τὰ συγγενῆ τούτοις. εὕροι δʼ ἄν τις οὐκ ὀλίγα καὶ
τῶν θεατρικῶν σχημάτων κείμενα παρʼ αὐτῷ, τὰς
παρισώσεις λέγω καὶ παρομοιώσεις καὶ παρονομασίας
καὶ ἀντιθέσεις, ἐν αἷς ἐπλεόνασε Γοργίας ὁ Λεοντῖνος
καὶ οἱ περὶ Πῶλον καὶ Λικύμνιον καὶ πολλοὶ ἄλλοι
τῶν κατʼ αὐτὸν ἀκμασάντων. ἐκδηλότατα δὲ αὐτοῦ καὶ
χαρακτηρικώτατά ἐστι τό τε πειρᾶσθαι διʼ ἐλαχίστων
ὀνομάτων πλεῖστα σημαίνειν
<milestone unit="reiskpage" n="793" TEIform="milestone"/> πράγματα καὶ πολλὰ 
συντιθέναι νοήματα εἰς ἓν καὶ <add TEIform="add">τὸ</add> ἔτι προσδεχόμενόν
τι τὸν ἀκροατὴν ἀκούσεσθαι καταλιπεῖν, ὑφʼ ὧν ἀσαφὲς
γίνεται τὸ βραχύ. ἵνα δὲ συνελὼν εἴπω, τέσσαρα μέν
<pb id="p.425" TEIform="pb"/>
ἐστιν ὥσπερ ὄργανα τῆς Θουκυδίδου λέξεως, τὸ ποιητικὸν
τῶν ὀνομάτων, τὸ πολυειδὲς τῶν σχημάτων, τὸ
τραχὺ τῆς ἁρμονίας, τὸ τάχος τῆς σημασίας: χρώματα
δὲ αὐτῆς τό τε στριφνὸν καὶ τὸ πικρὸν καὶ τὸ πυκνὸν
καὶ τὸ αὐστηρὸν καὶ τὸ ἐμβριθὲς καὶ τὸ δεινὸν καὶ 
φοβερόν, ὑπὲρ ἅπαντα δὲ αὐτοῦ ταῦτα τὸ παθητικόν.
τοιουτοσὶ μὲν δὴ τίς ἐστιν ὁ Θουκυδίδης κατὰ τὸν
τῆς λέξεως χαρακτῆρα, ᾧ παρὰ τοὺς ἄλλους διήνεγκεν.
</p>
</div1>
<div1 type="chapter" n="3" org="uniform" sample="complete" part="N" TEIform="div1">
<p TEIform="p">Γλωσσηματικὰ μὲν οὖν καὶ ἀπηρχαιωμένα καὶ δυσείκαστα 
τοῖς πολλοῖς ἐστι τό τε ἀκραιφνές καὶ ὁ ἐπιλογισμός 
καὶ ἡ περιωπή καὶ ἡ
<milestone unit="reiskpage" n="794" TEIform="milestone"/> ἀνακωχή καὶ τὰ
ὅμοια τούτοις. ποιητικὰ δὲ ἥ τε κωλύμη καὶ ἡ πρέσβευσις
καὶ ἡ καταβοή καὶ ἡ ἀχθηδών καὶ ἡ δικαίωσις καὶ τὰ παραπλήσια.
ἡ δʼ ἐν τοῖς σχηματισμοῖς καινότης τε καὶ πολυτροπία 
καὶ ἡ ἐξαλλαγὴ τῆς συνήθους χρήσεως, ἐν ᾗ
μάλιστα διαφέρειν αὐτὸν ἡγούμεθα τῶν ἄλλων, ἐπὶ
τούτων γίγνεται τῶν ἔργων φανερά:
</p>
</div1>
<div1 type="chapter" n="4" org="uniform" sample="complete" part="N" TEIform="div1">
<p TEIform="p">ὅταν μὲν οὖν μίαν λέξιν εἴτε ὀνοματικὴν εἴτε ῥηματικὴν 
<pb id="p.426" TEIform="pb"/>
ἐν πλείοσιν ὀνόμασιν ἢ ῥήμασιν ἐκφέρῃ περιφράζων
τὴν αὐτὴν νόησιν, τοιαύτην ποιεῖ τὴν λέξιν:
<quote TEIform="quote">ἦν γὰρ ὁ Θεμιστοκλῆς βεβαιότατα δὴ φύσεως ἰσχὺν
δηλώσας καὶ διαφερόντως τι ἐς αὐτὸ μᾶλλον ἑτέρου
ἄξιος θαυμάσαι.</quote> καὶ μὴν ἐν τῷ ἐπιταφίῳ γέγραφεν:
<quote TEIform="quote">οὐδʼ αὖ κατὰ πενίαν, ἔχων δέ τι ἀγαθὸν δρᾶσαι τὴν
πόλιν, ἀξιώματος ἀφανείᾳ κεκώλυται</quote>: καὶ γὰρ ἐν
<milestone unit="reiskpage" n="795" TEIform="milestone"/>
τούτοις τὸ σύντομον ποιεῖ τὸν λόγον τοιοῦτον, ὡς 
ἐπὶ τοῦ Λακεδαιμονίου Βρασίδα τέθηκεν, ὅτε μαχόμενος
περὶ Πύλον ἀπὸ τῆς νεὼς τραυματίας γενόμενος
ἐξέπεσεν: <quote TEIform="quote">πεσόντος δὲ αὐτοῦ</quote> φησίν <quote TEIform="quote">εἰς τὴν παρεξειρεσίαν
ἡ ἀσπὶς περιερρύη.</quote> βούλεται γὰρ δηλοῦν:
<quote TEIform="quote">πεσόντος δὲ αὐτοῦ ἔξω τῆς νεὼς ἐπὶ τὰ προέχοντα
μέρη τῆς εἰρεσίας</quote>
<del status="unremarkable" TEIform="del">εἰς θάλατταν</del>.
</p>
</div1>
<div1 type="chapter" n="5" org="uniform" sample="complete" part="N" TEIform="div1">
<p TEIform="p">ἐν οἷς δὲ τὰ ῥηματικὰ μόρια τῆς λέξεως ὀνοματικῶς
 σχηματίζει, τοιαύτην ποιεῖ τὴν φράσιν: ἔστιν δὲ αὐτῷ
πρὸς Ἀθηναίους ὁ Κορίνθιος ἐν τῇ πρώτῃ βύβλῳ
τάδε λέγων: <quote TEIform="quote">δικαιώματα μὲν οὖν τάδε πρὸς ὑμᾶς
ἔχομεν, παραίνεσιν δὲ καὶ ἀξίωσιν χάριτος τοιάνδε.</quote>
τὸ γὰρ παραινεῖν καὶ ἀξιοῦν ῥήματα ὄντα ὀνοματικὰ
<pb id="p.427" TEIform="pb"/>
γέγονεν παραίνεσις καὶ ἀξίωσις. ταύτης ἐστὶ τῆς
ἰδέας ἥ τε οὐκ ἀποτείχισις τοῦ
<milestone unit="reiskpage" n="796" TEIform="milestone"/> Πλημμυρίου ἡ
ἐν τῇ ἑβδόμῃ βύβλῳ <add TEIform="add">καὶ ἡ ὀλόφυρσις ἣν ἐν τῇ
πρώτῃ βύβλῳ</add> τέθηκεν ἐν δημηγορίᾳ. τὸ γὰρ ἀποτειχίσαι
καὶ τὸ ὀλοφύρασθαι ῥηματικὰ ὄντα ὀνοματικῶς 
ἐσχημάτικεν ἀποτείχισιν καὶ ὀλόφυρσιν.
</p>
</div1>
<div1 type="chapter" n="6" org="uniform" sample="complete" part="N" TEIform="div1">
<p TEIform="p">ὅταν δὲ ἀντιστρέψας ἑκατέρου τούτων τὴν φύσιν 
τὰ ὀνόματα ποιῇ ῥήματα, τοῦτον τὸν τρόπον ἐκφέρει
τὴν λέξιν, ὡς ἐν τῇ πρώτῃ βύβλῳ περὶ τῆς αἰτίας
τοῦ πολέμου γράφει: <quote TEIform="quote">τὴν μὲν οὖν ἀληθεστάτην αἰτίαν, 
λόγῳ δὲ ἀφανεστάτην, τοὺς Ἀθηναίους οἴομαι μεγάλους
γινομένους ἀναγκάσαι εἰς τὸ πολεμεῖν.</quote> βούλεται
γὰρ δηλοῦν, ὅτι μεγάλοι γιγνόμενοι οἱ Ἀθηναῖοι
ἀνάγκην παρέσχον τοῦ πολέμου: πεποίηκεν δὲ ἀντὶ τῆς
ἀνάγκης καὶ τοῦ πολέμου ὀνοματικῶν ὄντων ῥηματικὰ 
τό τε ἀναγκάσαι καὶ τὸ πολεμεῖν.
</p>
</div1>
<div1 type="chapter" n="7" org="uniform" sample="complete" part="N" TEIform="div1">
<p TEIform="p">ὅταν δὲ τῶν ῥημάτων ἀλλάττῃ τὰ εἴδη τῶν παθητικῶν 
καὶ ποιητικῶν, οὕτω σχηματίζει
<milestone unit="reiskpage" n="797" TEIform="milestone"/> τὸν λόγον:
<pb id="p.428" TEIform="pb"/>
ʽοὔτε γὰρ ἐκεῖνο κωλύει ταῖς σπονδαῖς οὔτε τόδἐ: τὸ
γὰρ κωλύει ῥῆμα ἐνεργητικὸν ὑπάρχον ἀντὶ τοῦ κωλύεται
παθητικοῦ ὄντος παρείληπται: ἦν δὲ τὸ σημαινόμενον
ὑπὸ τῆς λέξεως τοιοῦτο: <quote TEIform="quote">οὔτε γὰρ ἐκεῖνο
κωλύεται ταῖς σπονδαῖς οὔτε τόδε.</quote> καὶ ἔτι τὰ ἐν τᾷ
προοιμίῳ λεγόμενα: ʽτῆς γὰρ ἐμπορίας οὐκ οὔσης, οὐδʼ
ἐπιμιγνύντες ἀδεῶς ἀλλήλοισ̓: καὶ γὰρ <add TEIform="add">ἐν</add> τούτοις
τὸ ἐπιμιγνύντες ἐνεργητικὸν ὑπάρχον ῥῆμα τοῦ ἐπιμιγνύμενοι
παθητικοῦ ὄντος χώραν ἐπέχει.
</p>
</div1>
<div1 type="chapter" n="8" org="uniform" sample="complete" part="N" TEIform="div1">
<p TEIform="p">ὅταν δὲ ἀντὶ τοῦ ποιητικοῦ τὸ παθητικὸν παραλαμβάνῃ,
 τοῦτον σχηματίζει τὸν τρόπον: <quote TEIform="quote">ἡμῶν δὲ ὅσοι
μὲν Ἀθηναίοις ἤδη ἐνηλλάγησαν</quote>: βούλεται μὲν γὰρ
δηλοῦν: <quote TEIform="quote">ἡμῶν δὲ ὅσοι μὲν Ἀθηναίοις συνήλλαξαν</quote>,
παρείληφεν δὲ τὸ ἐνηλλάγησαν παθητικὸν ὑπάρχον
ἀντὶ ποιητικοῦ τοῦ συνήλλαξαν. καὶ τὸ ἐπιφερόμενον
τούτῳ: <quote TEIform="quote">τοὺς δʼ ἐν τῇ μεσογείᾳ μᾶλλον κατῳκημένους</quote>:
ἀντὶ γὰρ τοῦ ποιητικοῦ ῥήματος τοῦ κατῳκηκότας τὸ
παθητικὸν παρείληφεν τὸ κατῳκημένους. </p>
</div1>
<div1 type="chapter" n="9" org="uniform" sample="complete" part="N" TEIform="div1">
<p TEIform="p">παρὰ δὲ τὰς τῶν ἑνικῶν τε καὶ πληθυντικῶν διαφοράς,
<milestone unit="reiskpage" n="798" TEIform="milestone"/>
ὅταν ἐναλλάττῃ τὴν ἑκατέρου τούτων τάξιν,
ἑνικὰ μὲν ἀντὶ πληθυντικῶν οὕτως ἐκφέρει: <quote TEIform="quote">καὶ εἴ
<pb id="p.429" TEIform="pb"/>
τῳ ἄρα παρέστηκεν τὸν μὲν Συρακόσιον, αὑτὸν δὲ οὐ
πολέμιον εἶναι τῷ Ἀθηναίῳ:</quote> βούλεται μὲν γὰρ τοὺς
Συρακοσίους λέγειν καὶ τοὺς Ἀθηναίους, πεποίηκεν
δὲ τῶν ὀνομάτων ἑκάτερον ἑνικόν. καὶ ἐν οἷς φησιν:
<quote TEIform="quote">καὶ τὸν πολέμιον δεινότερον ἕξομεν, μὴ ῥᾳδίας αὐτῷ 
πάλιν οὔσης τῆς ἀναχωρήσεως</quote>: τοὺς γὰρ πολεμίους
ἐσχημάτικεν ἑνικῶς, οὐχὶ πληθυντικῶς. ἀντὶ δὲ τοῦ
ἑνικοῦ τὸ πληθυντικὸν παραλαμβάνει τοῦτον τὸν τρόπον
ἐξαλλάττων τὴν συνήθη φράσιν: κεῖται δὲ ἡ λέξις
<add TEIform="add">ἐν</add> τῷ προοιμίῳ τοῦ ἐπιταφίου: <quote TEIform="quote">μέχρι γὰρ τοῦδε 
ἀνεκτοὶ οἱ ἔπαινοί εἰσιν περὶ ἑτέρων λεγόμενοι, ἐς
ὅσον ἂν καὶ αὐτὸς ἕκαστος οἴηται ἱκανὸς εἶναι δρᾶσαί
τι ὧν ἤκουσεν</quote>: τὸ γὰρ ἕκαστος καὶ τὸ ἤκουσεν ἑνικά,
τὰ δʼ ἐπιφερόμενα τούτοις πληθυντικῶς ἐξενήνεκται:
<quote TEIform="quote">τῷ δὲ ὑπερβάλλοντι αὐτὸν
<milestone unit="reiskpage" n="799" TEIform="milestone"/> φθονοῦντες ἤδη καὶ 
ἀπιστοῦσιν</quote> οὐ καθʼ ἑνὸς λέγεσθαι πεφύκασιν, ἀλλὰ
κατὰ πολλῶν.
</p>
</div1>
<div1 type="chapter" n="10" org="uniform" sample="complete" part="N" TEIform="div1">
<p TEIform="p">ἀρρενικῶν δὲ καὶ θηλυκῶν καὶ οὐδετέρων ἀντιμετατάξεις 
ἐκβεβηκυῖαι τῶν συνήθων σχημάτων αἱ
τοιαίδε εἰσίν, ὅταν τὴν μὲν ταραχὴν τάραχον καλῇ τὸ 
θηλυκὸν ἐκφέρων ἀρρενικῶς καὶ τὴν ὄχλησιν ὄχλον,
<pb id="p.430" TEIform="pb"/>
τὴν δὲ βούλησιν καὶ τὴν δύναμιν τὸ βουλόμενον λέγῃ
καὶ τὸ δυνάμενον: ὡς ἐπὶ τῶν Ἀθηναίων τέθηκεν,
ὅτε τὴν εἰς Σικελίαν ἀπέστελλον στρατιάν: <quote TEIform="quote">οἱ δὲ Ἀθηναῖοι
τὸ μὲν βουλόμενον οὐκ ἀφῃρέθησαν ὑπὸ τοῦ
ὀχλώδους τῆς παρασκευῆς,</quote> καὶ ἐν οἷς περὶ τῶν Θεσσαλῶν
εἴρηκεν: <quote TEIform="quote">ὥστε εἰ μὴ δυναστείᾳ μᾶλλον ἢ ἰσονομίᾳ
ἐχρῶντο τῷ ἐπιχωρίῳ οἱ Θεσσαλοί</quote>: καὶ γὰρ
ἐνταῦθα οὐδέτερον πεποίηκεν τὸ θηλυκόν: ἦν δὲ τὸ
σημαινόμενον ὑπὸ τῆς λέξεως τοιόνδε: <quote TEIform="quote">ὥστε εἰ μὴ
δυναστείᾳ μᾶλλον ἢ ἰσονομίᾳ ἐχρῶντο τῇ ἐπιχωρίῳ οἱ Θεσσαλοί.</quote>
</p>
</div1>
<div1 type="chapter" n="11" org="uniform" sample="complete" part="N" TEIform="div1">
<p TEIform="p">ἐν οἷς δὲ τὰς πτώσεις τῶν ὀνομάτων καὶ τῶν
προσηγοριῶν καὶ τῶν μετοχῶν καὶ <add TEIform="add">τῶν</add> συναπτομένων
<milestone unit="reiskpage" n="800" TEIform="milestone"/> τούτοις ἄρθρων ἐξαλλάττει τοῦ συνήθους, 
οὕτως σχηματίζει <del status="unremarkable" TEIform="del">τῇ φράσει</del>: <quote TEIform="quote">σωφροσύνην γὰρ λαβοῦσαι
αἱ πόλεις καὶ ἄδειαν τῶν πρασσομένων ἐχώρησαν
ἐπὶ τὴν ἄντικρυς ἐλευθερίαν, τῆς ἀπὸ τῶν
Ἀθηναίων ὑπούλου εὐνομίας οὐ προτιμήσαντες.</quote> οἱ
μὲν γὰρ ἀκολούθως τῇ κοινῇ συνηθείᾳ σχηματίζοντες
τὴν φράσιν τῷ τε θηλυκῷ γένει τῆς προσηγορίας τὸ
<pb id="p.431" TEIform="pb"/>
θηλυκὸν ἂν ἔζευξαν μόριον, καὶ τὴν πτῶσιν <del status="unremarkable" TEIform="del">τῆς μετοχῆς</del>
τὴν αἰτιατικὴν <add TEIform="add">ἂν</add> ἀντὶ τῆς γενικῆς ἔταξαν
τὸν τρόπον τόνδε: <quote TEIform="quote">σωφροσύνην γὰρ λαβοῦσαι αἱ πόλεις
καὶ ἄδειαν τῶν πρασσομένων ἐχώρησαν ἐπὶ τὴν ἄντικρυς
ἐλευθερίαν, τὴν ἀπὸ τῶν Ἀθηναίων ὕπουλον 
εὐνομίαν οὐ προτιμήσασαι.</quote> οἱ δὲ τὰ ἀρρενικὰ τοῖς
θηλυκοῖς συντάττοντες, ὥσπερ οὗτος πεποίηκεν, <add TEIform="add">καὶ</add>
τὰς γενικὰς ἀντὶ τῶν αἰτιατικῶν πτώσεων παραλαμβάνοντες
σολοικίζειν ἂν ὑφʼ ἡμῶν λέγοιντο. καὶ ἔτι
<milestone unit="reiskpage" n="801" TEIform="milestone"/>τὰ τοιαῦτα: <quote TEIform="quote">καὶ μὴ τῷ πλῆθει αὐτῶν καταπλαγέντες</quote>: 
οὐ γὰρ ἐπὶ τῆς δοτικῆς πτώσεως ἐσχηματίσθαι τὴν
λέξιν ἥρμοττεν, ἀλλʼ ἐπὶ τῆς αἰτιατικῆς: <quote TEIform="quote">καὶ μὴ τὸ
πλῆθος τῶν πολεμίων καταπλαγέντες.</quote> οὐδὲ γὰρ <quote TEIform="quote">τῇ
παρὰ τῶν θεῶν ὀργῇ φοβεῖσθαι</quote> λέγοιτʼ ἄν τις, ἀλλὰ
<quote TEIform="quote">τὴν τῶν θεῶν ὀργήν.</quote>
</p>
</div1>
<div1 type="chapter" n="12" org="uniform" sample="complete" part="N" TEIform="div1">
<p TEIform="p">ἡ δὲ παρὰ τοὺς χρόνους τῶν ῥημάτων ἐκβεβηκυῖα 
τὸ κατάλληλον φράσις τοιαύτη τίς ἐστι: <quote TEIform="quote">καίτοι εἰ
ῥᾳθυμίᾳ μᾶλλον ἢ πόνων μελέτῃ, καὶ μὴ μετὰ νόμων
τὸ πλέον ἢ τρόπων ἀνδρείας ἐθέλοιμεν κινδυνεύειν,
περιγίνεται ἡμῖν τοῖς τε μέλλουσιν ἀλγεινοῖς μὴ προκάμνειν 
καὶ ἐς αὐτὰ ἐλθοῦσι μὴ ἀτολμοτέροις τῶν ἀεὶ
μοχθούντων φαίνεσθαι</quote>: ἐνταῦθα γὰρ τὸ μὲν ἐθέλοιμεν
<pb id="p.432" TEIform="pb"/>
ῥῆμα τοῦ μέλλοντός ἐστι χρόνου δηλωτικόν, τὸ
δὲ περιγίγνεται τοῦ παρόντος. ἀκόλουθον δʼ ἂν ἦν,
εἰ συνέζευξεν τῷ ἐθέλοιμεν τὸ περιέσται <quote TEIform="quote">τοῦ τε
γὰρ χωρίου τὸ δυσέμβατον ἡμέτερον νομίζω, ὃ μενόντων
μὲν ἡμῶν σύμμαχον γίνεται: ὑποχωρήσασι δὲ καίπερ
χαλεπὸν ὂν εὔπορον ἔσται.</quote> τὸ μὲν γὰρ
<milestone unit="reiskpage" n="802" TEIform="milestone"/> γίνεται τοῦ 
παρόντος ἐστί, τὸ δὲ ἔσται τοῦ μέλλοντος χρόνου
δηλωτικόν. γέγονεν δὲ καὶ παρὰ τὰς πτώσεις σχηματισμὸς
ἀκατάλληλος: ἐπὶ μὲν γὰρ τῆς γενικῆς πτώσεως
ἐξενήνοχεν τό τε μετοχικὸν ὄνομα τὸ μενόντων
καὶ <add TEIform="add">τὸ</add> ἀντονομαστικὸν τὸ ἡμῶν, ἐπὶ δὲ τῆς δοτικῆς
τὸ ὑποχωρήσασιν: οἰκειότερον δʼ ἦν καὶ τοῦτο κατὰ
τὴν αὐτὴν ἐξενηνέχθαι πτῶσιν.
</p>
</div1>
<div1 type="chapter" n="13" org="uniform" sample="complete" part="N" TEIform="div1">
<p TEIform="p">ὅταν δὲ πρὸς τὸ σημαῖνον ἀπὸ τοῦ σημαινομένου
πράγματος τὴν ἀποστροφὴν ποιῆται ἢ πρὸς τὸ σημαινόμενον
ἀπὸ τοῦ σημαίνοντος, οὕτως σχηματίζει τὸν
νόμενον ἀπὸ τοῦ σημαίνοντος, οὕτως σχηματίζει τὸν
λόγον: <quote TEIform="quote">τῶν δὲ Συρακοσίων ὁ δῆμος ἐν πολλῇ πρὸς
ἀλλήλους ἔριδι ἦσαν</quote>: προσθεὶς γὰρ ἑνικὸν ὄνομα τὸν
δῆμον ἀπέστρεψεν ἀπὸ τούτου τὸν λόγον ἐπὶ τὸ σημαινόμενον
πρᾶγμα πληθυντικὸν ὑπάρχον, τοὺς Συρακοσίους.
καὶ αὖθις <quote TEIform="quote">Λεοντῖνοι γὰρ ἀπελθόντων Ἀθηναίων
<pb id="p.433" TEIform="pb"/>
ἐκ Σικελίας μετὰ τὴν σύμβασιν πολίτας τε
<milestone unit="reiskpage" n="803" TEIform="milestone"/>ἐπεγράψαντο πολλοὺς καὶ ὁ δῆμος ἐπενόει τὴν γῆν
ἀναδάσασθαι</quote>: ἀπὸ γὰρ τοῦ πληθυντικοῦ ὀνόματος τοῦ
Λεοντῖνοι ἀπέστρεψεν τὸν λόγον ἐπὶ τὸ ἑνικὸν ὄνομα
τὸν δῆμον. <gap TEIform="gap"/>
</p>
</div1>
<div1 type="chapter" n="14" org="uniform" sample="complete" part="N" TEIform="div1">
<p TEIform="p">πρόσωπα δὲ παρʼ αὐτῷ τὰ πράγματα γίνεται, καθά 
περ ἐν τῇ Κορινθίων πρὸς Λακεδαιμονίους δημηγορίᾳ
γέγονεν: ἀξιῶν γὰρ ὁ Κορίνθιος τοὺς προεστηκότας
τῆς Πελοποννήσου φυλάττειν αὐτῆς τὸ ἀξίωμα πρὸς
τὰς ἔξω πόλεις, οἷον παρὰ τῶν πατέρων παρέλαβον, 
ταῦτα λέγει: <quote TEIform="quote">πρὸς τάδε βουλεύεσθε εὖ, καὶ τὴν Πελοπόννησον
πειρᾶσθε μὴ ἐλάσσον</quote> ἐξηγεῖσθαι ἢ <quote TEIform="quote">οἱ πατέρες
ὑμῖν παρέδοσαν</quote>: τὸ γὰρ ἐξηγεῖσθαι νῦν τέθηκεν ἐπὶ
τοῦ προάγειν ἔξω τὴν Πελοπόννησον ἡγουμένους αὐτῆς:
τοῦτο δὲ τῇ χώρᾳ μὲν ἀδύνατον ἦν συμβῆναι, τῇ δὲ 
δόξῃ καὶ τοῖς πράγμασιν τοῖς περὶ. αὐτὴν ὑπάρχουσιν
δυνατόν, καὶ βούλεται τοῦτο δηλοῦν.
πράγματα δὲ ἀντὶ σωμάτων τὰ τοιαῦτα ὑπʼ αὐτοῦ
γίνεται: λέγεται δὲ ὑπὸ τοῦ Κορινθίων πρεσβευτοῦ
πρὸς Λακεδαιμονίους συγκρίνοντος τά τε Ἀθηναίων 
καὶ Λακεδαιμονίων: <quote TEIform="quote">οἳ
<milestone unit="reiskpage" n="804" TEIform="milestone"/> μέν γε νεωτεροποιοὶ καὶ ἐπινοῆσαι
ὀξεῖς καὶ ἐπιτελέσαι ἔργῳ ὃ ἂν γνῶσιν: ὑμεῖς
<pb id="p.434" TEIform="pb"/>
δὲ τὰ ὑπάρχοντά τε σῴζειν καὶ ἐπιγνῶναι μηδὲν καὶ
ἔργῳ οὐδὲ τὰ ἀναγκαῖα ἐξικέσθαι</quote>: μέχρι μὲν οὖν
τούτων τὸ σχῆμα τῆς λέξεως σῴζει τὴν ἀκολουθίαν,
ὡς ἐπὶ προσώπων ἀμφοτέρων κείμενον. ἔπειτα ἀποστρέφεται
κατὰ θάτερον τῶν μερῶν ὁ λόγος, καὶ ἀντὶ
σωμάτων πρᾶγμα γίνεται <add TEIform="add">τὸ</add> περὶ τοὺς Λακεδαιμονίους,
ὅταν φῇ: <quote TEIform="quote">αὖθις δὲ οἳ μὲν καὶ παρὰ δύναμιν
τολμηταὶ καὶ παρὰ γνώμην κινδυνευταὶ καὶ ἐν τοῖς
δεινοῖς εὐέλπιδες: τὸ δὲ ὑμέτερον τῆς τε δυνάμεως
ἐνδεᾶ πρᾶξαι τῆς τε γνώμης μηδὲ τοῖς βεβαίοις
πιστεῦσαι</quote>: τὸ γὰρ ὑμέτερον ἀντὶ τοῦ ὑμεῖς παρείληπται,
πρᾶγμα ὑπάρχον ἀντὶ σώματος.</p>
<p TEIform="p">ἐν δὲ τοῖς ἐνθυμήμασίν τε καὶ νοήμασιν αἱ μεταξὺ
παρεμπτώσεις πολλαὶ γινόμεναι καὶ μόλις ἐπὶ τὸ τέλος
</p>
</div1>
<div1 type="chapter" n="15" org="uniform" sample="complete" part="N" TEIform="div1">
<p TEIform="p">ἀφικνούμεναι, διʼ ἃς ἡ φράσις δυσπαρακολούθητος γίνεται,
πλεῖσται μέν εἰσιν καθʼ ὅλην τὴν ἱστορίαν:
<milestone unit="reiskpage" n="805" TEIform="milestone"/>
ἀρκέσουσι δὲ ἐκ τοῦ προοιμίου δύο ληφθεῖσαι μόναι, 
ἥ τε δηλοῦσα τὴν ἀσθένειαν τῶν ἀρχαίων τῆς Ἑλλάδος
πραγμάτων καὶ τὰς αἰτίας ἀποδιδοῦσα: <quote TEIform="quote">τῆς γὰρ
ἐμπορίας οὐκ οὔσης, οὐδὲ ἐπιμιγνύντες ἀδεῶς ἀλλήλοις
οὔτε κατὰ γῆν οὔτε διὰ θαλάσσης, νεμόμενοί τε
τὰ αὑτῶν ἕκαστοι ὅσον ἀποζῆν καὶ περιουσίαν χρημάτων
οὐκ ἔχοντες, οὔτε γῆν φυτεύοντες, ἄδηλον ὂν
<pb id="p.435" TEIform="pb"/>
πότε τις ἐπελθὼν καὶ ἅμʼ ἀτειχίστων ὄντων ἄλλος
ἀφαιρήσεται: τῆς τε ἀναγκαίου τροφῆς πανταχοῦ ἂν
ὁμοίως ἐπικρατήσειν οἰόμενοι οὐ χαλεπῶς ἀνίσταντο</quote>
<quote TEIform="quote">
<add TEIform="add">εἰ γὰρ τὸ οὐ χαλεπῶς ἀνίσταντο</add> προσέθηκεν τῇ
πρώτῃ περιόδῳ καὶ ἐσχημάτισεν οὕτως: <quote TEIform="quote">τῆς γὰρ ἐμπορίας 
οὐκ οὔσης, οὐδʼ ἐπιμιγνύντες ἀδεῶς ἀλλήλοις οὔτε
κατὰ γῆν <add TEIform="add">οὔτε κατὰ θάλασσαν</add>, νεμόμενοι δὲ τὰ
ἑαυτῶν ἕκαστοι ὅσον ἀποζῆν οὐ χαλεπῶς ἀνίσταντο,</quote>
φανερωτέραν ἂν ἐποίει τὴν διάνοιαν: τῇ δὲ παρεμβολῇ
τῶν μεταξὺ πραγμάτων πολλῶν ὄντων ἀσαφῆ καὶ δυσπαρακολούθητον 
πεποίηκεν</quote>, καὶ ἡ περὶ τῆς Εὐρυσθέως
<milestone unit="reiskpage" n="806" TEIform="milestone"/>στρατείας ἐπὶ τὴν Ἀττικὴν ἥδε: <quote TEIform="quote">Εὐρυσθέως ἐν τῇ Ἀττικῇ
ὑπὸ Ἡρακλειδῶν ἀποθανόντος, Ἀτρέως δὲ μητρὸς
ἀδελφοῦ ὄντος αὐτῷ, καὶ ἐπιτρέψαντος Εὐρυσθέως, ὅτʼ
ἐστράτευε, Μυκήνας τε καὶ τὴν ἀρχὴν κατὰ τὸ οἰκεῖον 
Ἀτρεῖ: τυγχάνειν δὲ αὐτὸν φεύγοντα τὸν πατέρα διὰ
τὸν Χρυσίππου θάνατον: καὶ ὡς οὐκέτι ἀνεχώρησεν
Εὐρυσθεύς, βουλομένων καὶ τῶν Μυκηναίων φόβῳ
τῶν Ἡρακλειδῶν, καὶ ἅμα δυνατὸν δοκοῦντα εἶναι καὶ
τὸ πλῆθος τεθεραπευκότα τῶν Μυκηναίων τε καὶ ὅσων 
Εὐρυσθεὺς ἦρχεν τὴν βασιλείαν Ἀτρέα παραλαβεῖν.</quote>
<pb id="p.436" TEIform="pb"/>
</p>
</div1>
<div1 type="chapter" n="16" org="uniform" sample="complete" part="N" TEIform="div1">
<p TEIform="p">ἐν οἷς δὲ σκολιὰ καὶ πολύπλοκος καὶ δυσεξέλικτος
ἡ τῶν ἐνθυμημάτων κατασκευὴ γίνεται, τοῦτον τὸν
τρόπον ἔχει παρʼ αὐτῷ: κεῖται δὲ ἐν τῷ ἐπιταφίῳ ἡ
λέξις: <quote TEIform="quote">τὴν δὲ τῶν ἐναντίων τιμωρίαν ποθεινοτέραν
αὐτῶν λαβόντες καὶ κινδύνων ἅμα τόνδε κάλλιστον
νομίσαντες ἐβουλήθησαν τοὺς μὲν τιμωρεῖσθαι τῶν δʼ
ἐφίεσθαι, ἐλπίδι μὲν τὸ ἀφανὲς τοῦ κατορθώσειν
<milestone unit="reiskpage" n="807" TEIform="milestone"/>
ἐπιτρέψαντες, ἔργῳ δὲ περὶ τοῦ ἤδη ὁρωμένου σφίσιν 
αὐτοῖς ἀξιοῦντες πεποιθέναι: ἐν τῷ ἀμύνεσθαι παθεῖν
μᾶλλον ἡγησάμενοι ἢ ἐνδόντες σῴζεσθαι τὸ μὲν αἰσχρὸν
τοῦ λόγου ἔφυγον, τὸ δʼ ἔργον τῷ σώματι ὑπέμειναν
καὶ διʼ ἐλαχίστου καιροῦ τύχης ἅμα ἀκμῇ τῆς δόξης
μᾶλλον ἢ τοῦ δέους ἀπηλλάγησαν.</quote> τοιαῦτά ἐστι καὶ
τὰ περὶ Θεμιστοκλέους εἰρημένα ὑπὸ τοῦ συγγραφέως
ἐν τῇ πρώτῃ βύβλῳ: <quote TEIform="quote">ἦν γὰρ ὁ Θεμιστοκλῆς βεβαιότατα
δὴ φύσεως ἰσχὺν δηλώσας καὶ διαφερόντως τι ἐς
αὐτὸ μᾶλλον ἑτέρου ἄξιος θαυμάσαι. οἰκείᾳ γὰρ ξυνέσει,
καὶ οὔτε προμαθὼν εἰς αὐτὴν οὐθὲν οὔτʼ ἐπιμαθὼν
τῶν τε παραχρῆμα διʼ ἐλαχίστης βουλῆς κράτιστος
γνώμων καὶ τῶν μελλόντων ἐπὶ πλεῖστον τοῦ γενησομένου
ἄριστος εἰκαστής: καὶ ἃ μὲν μετὰ χεῖρας ἔχοι,
καὶ ἐξηγήσασθαι οἷός τε: ὧν δὲ ἄπειρος εἴη, κρῖναι
ἱκανῶς οὐκ ἀπήλλακτο: τό τε ἄμεινον ἢ χεῖρον ἐν τῷ
<pb id="p.437" TEIform="pb"/>
ἀφανεῖ ἔτι προεώρα. καὶ
<milestone unit="reiskpage" n="808" TEIform="milestone"/> τὸ ξύμπαν εἰπεῖν, φύσεως
μὲν δυνάμει, μελέτης δὲ βραχύτητι κράτιστος δὴ οὗτος
αὐτοσχεδιάζειν τὰ δέοντα ἐγένετο.</quote>
</p>
</div1>
<div1 type="chapter" n="17" org="uniform" sample="complete" part="N" TEIform="div1">
<p TEIform="p">οἱ δὲ μειρακιώδεις σχηματισμοὶ τῶν ἀντιθέτων τε 
καὶ παρομοιώσεων καὶ παρισώσεων, ἐν οἷς οἱ περὶ τὸν 
Γοργίαν μάλιστα ἐπλεόνασαν, ἥκιστα τῷ χαρακτῆρι
τούτῳ προσήκοντες, αὐστηρὰν ἔχοντι τὴν ἀγωγὴν καὶ
τοῦ κομψοῦ πλεῖστον ἀφεστηκότι, τοιοῦτοί τινές εἰσι
παρὰ τῷ συγγραφεῖ: <quote TEIform="quote">φαίνεται γὰρ ἡ νῦν καλουμένη
Ἑλλὰς οὐ πάλαι βεβαίως οἰκουμένη.</quote> καὶ ἔτι δέ: <quote TEIform="quote">οἳ 
μὲν καὶ παρὰ δύναμιν τολμηταί καὶ παρὰ γνώμην κινδυνευταί:
τὸ δʼ ὑμέτερον τῆς τε δυνάμεως ἐνδεᾶ πρᾶξαι
τῆς τε γνώμης μηδὲ τοῖς βεβαίοις πιστεῦσαι, τῶν δὲ
δεινῶν μηδέποτε οἴεσθαι ἀπολυθήσεσθαι</quote>: καὶ ἐν οἷς
τὰς καταλαβούσας τὴν Ἑλλάδα συμφορὰς διὰ τὰς 
στάσεις ἐπεξέρχεται τοιάδε γράφων: <quote TEIform="quote">τόλμα μὲν γὰρ
ἀλόγιστος ἀνδρεία φιλέταιρος ἐνομίσθη: μέλλησις δὲ
προμηθὴς δειλία εὐπρεπής, τὸ δὲ σῶφρον πρόσχημα
<milestone unit="reiskpage" n="809" TEIform="milestone"/>τοῦ ἀνάνδρου, καὶ τὸ εἰς ἅπαν ξυνετὸν ἐπὶ πᾶν ἀργόν.</quote>
πολλὰ τοιαῦτά τις ἂν εὕροι διʼ ὅλης αὐτοῦ τῆς ἱστορίας 
λεγόμενα, ἱκανὰ δὲ καὶ ταῦτα δείγματος ἕνεκα εἰρῆσθαι.
<pb id="p.438" TEIform="pb"/>
Ἔχεις, ὦ φίλε Ἀμμαῖε, τὰ παρατηρήματα καθʼ
ἕκαστον αὐτῶν ἐκ τῆς κοινῆς ἐξητασμένα πραγματείας, ὡς ἐπεζήτεις.


</p>
</div1>
</body>
</text>
</TEI.2>
