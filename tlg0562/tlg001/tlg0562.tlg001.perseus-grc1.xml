<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">M. Antonius Imperator Ad Se Ipsum</title>
<author TEIform="author">Marcus Aurelius</author>
<editor role="editor" TEIform="editor">Jan Hendrik Leopold</editor>
<funder n="org:Google" TEIform="funder">Google Digital Humanities Awards Program</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<author TEIform="author">Marcus Aurelius</author>
<title TEIform="title">M. Antonius Imperator Ad Se Ipsum</title>
<editor role="editor" TEIform="editor">Jan Hendrik Leopold</editor>
<imprint TEIform="imprint">
<publisher TEIform="publisher">in aedibus B. G. Teubneri</publisher>
<pubPlace TEIform="pubPlace">Leipzig</pubPlace>
<date TEIform="date">1908</date>
</imprint>
</monogr>
</biblStruct>
<p TEIform="p">Keyboarding</p>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="book" delim="." TEIform="state"/>
<state unit="chapter" n="chunk" TEIform="state"/>
<state unit="section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
</teiHeader>
<text id="tlg0562.tlg001.perseus-grc1" TEIform="text">
<body TEIform="body">
<div1 type="book" n="1" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ τοῦ πάππου Οὐήρου τὸ καλόηθες καὶ ἀόργητον.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ τῆς δόξης καὶ μνήμης τῆς περὶ τοῦ γεννήσαντος
τὸ αἰδῆμον καὶ ἀρρενικόν.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ τῆς μητρὸς τὸ θεοσεβὲς καὶ μεταδοτικὸν καὶ
ἀφεκτικὸν οὐ μόνον τοῦ κακοποιεῖν, ἀλλὰ καὶ τοῦ ἐπὶ ἐννοίας
γίνεσθαι τοιαύτης: ἔτι δὲ τὸ λιτὸν κατὰ τὴν δίαιταν καὶ
πόρρω τῆς πλουσιακῆς διαγωγῆς.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ τοῦ προπάππου τὸ μὴ εἰς δημοσίας διατριβὰς
φοιτῆσαι καὶ τὸ ἀγαθοῖς διδασκάλοις κατ̓ οἶκον χρήσασθαι
καὶ τὸ γνῶναι ὅτι εἰς τὰ τοιαῦτα δεῖ ἐκτενῶς ἀναλίσκειν.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ τοῦ τροφέως τὸ μήτε Πρασιανὸς μήτε Βενετιανὸς
μήτε Παλμουλάριος ἢ Σκουτάριος γενέσθαι: καὶ τὸ φερέπονον
καὶ ὀλιγοδεές: καὶ τὸ αὐτουργικὸν καὶ ἀπολύπραγμον:
καὶ τὸ δυσπρόσδεκτον διαβολῆς.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Διογνήτου τὸ ἀκενόσπουδον: καὶ τὸ ἀπιστητικὸν
τοῖς ὑπὸ τῶν τερατευομένων καὶ γοήτων περὶ ἐπῳδῶν
καὶ περὶ δαιμόνων ἀποπομπῆς καὶ τῶν τοιούτων λεγομένοις:
καὶ τὸ μὴ ὀρτυγοτροφεῖν μηδὲ περὶ τὰ τοιαῦτα ἐπτοῆσθαι:
καὶ τὸ ἀνέχεσθαι παρρησίας: καὶ τὸ οἰκειωθῆναι φιλοσοφίᾳ

καὶ τὸ ἀκοῦσαι πρῶτον μὲν Βακχείου, εἶτα Τανδάσιδος καὶ
Μαρκιανοῦ: καὶ τὸ γράψαι διαλόγους ἐν παιδί: καὶ τὸ σκίμποδος
καὶ δορᾶς ἐπιθυμῆσαι καὶ ὅσα τοιαῦτα τῆς Ἑλληνικῆς
ἀγωγῆς ἐχόμενα.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Ῥουστίκου τὸ λαβεῖν φαντασίαν τοῦ χρῄζειν διορθώσεως καὶ θεραπείας τοῦ ἤθους: καὶ τὸ μὴ ἐκτραπῆναι
εἰς ζῆλον σοφιστικόν, μηδὲ τὸ συγγράφειν περὶ τῶν θεωρημάτων,
ἢ προτρεπτικὰ λογάρια διαλέγεσθαι, ἢ φαντασιοπλήκτως
τὸν ἀσκητικὸν ἢ τὸν ἐνεργητικὸν ἄνδρα ἐπιδείκνυσθαι:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> καὶ τὸ ἀποστῆναι ῥητορικῆς καὶ ποιητικῆς καὶ ἀστειολογίας: καὶ τὸ μὴ ἐν στολῇ κατ̓ οἶκον περιπατεῖν μηδὲ τὰ τοιαῦτα
ποιεῖν: καὶ τὸ τὰ ἐπιστόλια ἀφελῶς γράφειν, οἷον τὸ ὑπ̓
αὐτοῦ τούτου ἀπὸ Σινοέσσης τῇ μητρί μου γραφέν:
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p"> καὶ τὸ
πρὸς τοὺς χαλεπήναντας καὶ πλημμελήσαντας εὐανακλήτως
καὶ εὐδιαλλάκτως, ἐπειδὰν τάχιστα αὐτοὶ ἐπανελθεῖν ἐθελήσωσι, διακεῖσθαι: καὶ τὸ ἀκριβῶς ἀναγινώσκειν καὶ μὴ
ἀρκεῖσθαι περινοοῦντα ὁλοσχερῶς μηδὲ τοῖς περιλαλοῦσι
ταχέως συγκατατίθεσθαι: καὶ τὸ ἐντυχεῖν τοῖς Ἐπικτητείοις
ὑπομνήμασιν, ὧν οἴκοθεν μετέδωκεν.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Ἀπολλωνίου τὸ ἐλεύθερον καὶ ἀναμφιβόλως ἀκύβευτον καὶ πρὸς μηδὲν ἄλλο ἀποβλέπειν μηδὲ ἐπ̓ ὀλίγον
ἢ πρὸς τὸν λόγον: καὶ τὸ ἀεὶ ὅμοιον, ἐν ἀλγηδόσιν ὀξείαις,
ἐν ἀποβολῇ τέκνου, ἐν μακραῖς νόσοις: καὶ τὸ ἐπὶ παραδείγματος
ζῶντος ἰδεῖν ἐναργῶς ὅτι δύναται ὁ αὐτὸς σφοδρότατος
εἶναι καὶ ἀνειμένος:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> καὶ τὸ ἐν ταῖς ἐξηγήσεσι μὴ
δυσχεραντικόν: καὶ τὸ ἰδεῖν ἄνθρωπον σαφῶς ἐλάχιστον τῶν
ἑαυτοῦ καλῶν ἡγούμενον τὴν ἐμπειρίαν καὶ τὴν ἐντρέχειαν
τὴν περὶ τὸ παραδιδόναι τὰ θεωρήματα: καὶ τὸ μαθεῖν πῶς
δεῖ λαμβάνειν τὰς δοκούσας χάριτας παρὰ φίλων, μήτε
ἐξηττώμενον διὰ ταῦτα μήτε ἀναισθήτως παραπέμποντα.
</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Σέξτου τὸ εὐμενές: καὶ τὸ παράδειγμα τοῦ
οἴκου τοῦ πατρονομουμένου: καὶ τὴν ἔννοιαν τοῦ κατὰ φύσιν
ζῆν: καὶ τὸ σεμνὸν ἀπλάστως: καὶ τὸ στοχαστικὸν τῶν
φίλων κηδεμονικῶς: καὶ τὸ ἀνεκτικὸν τῶν ἰδιωτῶν καὶ τὸ
ἀθεώρητον οἰομένων:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">καὶ τὸ πρὸς πάντας εὐάρμοστον, ὥστε
κολακείας μὲν πάσης προσηνεστέραν εἶναι τὴν ὁμιλίαν αὐτοῦ,
αἰδεσιμώτατον δὲ αὐτοῖς ἐκείνοις παῤ αὐτὸν ἐκεῖνον τὸν
καιρὸν εἶναι: καὶ τὸ καταληπτικῶς καὶ ὁδῷ ἐξευρετικόν τε
καὶ τακτικὸν τῶν εἰς βίον ἀναγκαίων δογμάτων:
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">καὶ τὸ μηδὲ
ἔμφασίν ποτε ὀργῆς ἢ ἄλλου τινὸς πάθους παρασχεῖν, ἀλλὰ
ἅμα μὲν ἀπαθέστατον εἶναι, ἅμα δὲ φιλοστοργότατον: καὶ
τὸ εὔφημον ἀψοφητὶ καὶ τὸ πολυμαθὲς ἀνεπιφάντως.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Ἀλεξάνδρου τοῦ γραμματικοῦ τὸ ἀνεπίπληκτον
καὶ τὸ μὴ ὀνειδιστικῶς ἐπιλαμβάνεσθαι τῶν βάρβαρον ἢ
σόλοικόν τι ἢ ἀπηχὲς προενεγκαμένων, ἀλλ̓ ἐπιδεξίως αὐτὸ
μόνον ἐκεῖνο ὃ ἔδει εἰρῆσθαι προφέρεσθαι ἐν τρόπῳ ἀποκρίσεως
ἢ συνεπιμαρτυρήσεως ἢ συνδιαλήψεως περὶ αὐτοῦ
τοῦ πράγματος, οὐχὶ περὶ τοῦ ῥήματος, ἢ δἰ ἑτέρας τινὸς
τοιαύτης ἐμμελοῦς παρυπομνήσεως.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Φρόντωνος τὸ ἐπιστῆσαι οἵα ἡ τυραννικὴ
βασκανία καὶ ποικιλία καὶ ὑπόκρισις, καὶ ὅτι ὡς ἐπίπαν

οἱ καλούμενοι οὗτοι παῤ ἡμῖν εὐπατρίδαι ἀστοργότεροί πως εἰσί.
</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Ἀλεξάνδρου τοῦ Πλατωνικοῦ τὸ μὴ πολλάκις
μηδὲ χωρὶς ἀνάγκης λέγειν πρός τινα ἢ ἐν ἐπιστολῇ γράφειν
ὅτι ἄσχολός εἰμι, μηδὲ διὰ τούτου τοῦ τρόπου συνεχῶς παραιτεῖσθαι τὰ κατὰ τὰς πρὸς τοὺς συμβιοῦντας σχέσεις καθήκοντα,
προβαλλόμενον τὰ περιεστῶτα πράγματα.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Κατούλου τὸ μὴ ὀλιγώρως ἔχειν φίλου αἰτιωμένου
τι, κἂν τύχῃ ἀλόγως αἰτιώμενος, ἀλλὰ πειρᾶσθαι <del status="unremarkable" TEIform="del">καὶ</del>
ἀποκαθιστάναι ἐπὶ τὸ σύνηθες: καὶ τὸ περὶ τῶν διδασκάλων ἐκθύμως εὔφημον, οἷα τὰ περὶ Δομιτίου καὶ Ἀθηνοδότου
ἀπομνημονευόμενα: καὶ τὸ περὶ τὰ τέκνα ἀληθινῶς ἀγαπητικόν.
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ τοῦ ἀδελφοῦ μου Σεουήρου τὸ φιλοίκειον καὶ
φιλάληθες καὶ φιλοδίκαιον: καὶ τὸ δἰ αὐτοῦ γνῶναι Θρασέαν, Ἑλβίδιον, Κάτωνα, Δίωνα, Βροῦτον, καὶ φαντασίαν λαβεῖν
πολιτείας ἰσονόμου, κατ̓ ἰσότητα καὶ ἰσηγορίαν διοικουμένης,
καὶ βασιλείας τιμώσης πάντων μάλιστα τὴν ἐλευθερίαν τῶν
ἀρχομένων:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> καὶ ἔτι παρὰ τοῦ αὐτοῦ τὸ ὁμαλὲς καὶ ὁμότονον
ἐν τῇ τιμῇ τῆς : καὶ τὸ εὐποιητικὸν καὶ τὸ εὐμετάδοτον ἐκτενῶς καὶ τὸ εὔελπι καὶ τὸ πιστευτικὸν περὶ τοῦ
ὑπὸ τῶν φίλων φιλεῖσθαι: καὶ τὸ ἀνεπίκρυπτον πρὸς τοὺς
καταγνώσεως ὑπ̓ αὐτοῦ τυγχάνοντας: καὶ τὸ μὴ δεῖσθαι
στοχασμοῦ τοὺς φίλους αὐτοῦ περὶ τοῦ τί θέλει ἢ τί οὐ
θέλει, ἀλλὰ δῆλον εἶναι. </p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ Μαξίμου τὸ κρατεῖν ἑαυτοῦ καὶ κατὰ μηδὲν
περίφορον εἷναι: καὶ τὸ εὔθυμον ἔν τε ταῖς ἄλλαις περιστάσεσι

καὶ ἐν ταῖς νόσοις: καὶ τὸ εὔκρατον τοῦ ἤθους καὶ
μειλίχιον καὶ γεραρόν: καὶ τὸ οὐ σχετλίως κατεργαστικὸν
τῶν προκειμένων:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">καὶ τὸ πάντας αὐτῷ πιστεύειν περὶ ὧν
λέγοι ὅτι οὕτως φρονεῖ, καὶ περὶ ὧν πράττοι ὅτι οὐ κακῶς
πράττει. καὶ τὸ ἀθαύμαστον καὶ ἀνέκπληκτον καὶ μηδαμοῦ
ἐπειγόμενον ἢ ὀκνοῦν ἢ ἀμηχανοῦν ἢ κατηφὲς ἢ προσσεσηρός,
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">ἢ πάλιν θυμούμενον ἢ ὑφορώμενον: καὶ τὸ εὐεργετικὸν καὶ
τὸ συγγνωμονικὸν καὶ τὸ ἀψευδές: καὶ τὸ ἀδιαστρόφου μᾶλλον
ἢ διορθουμένου φαντασίαν παρέχειν: καὶ ὅτι οὔτε ᾠήθη ἄν
ποτέ τις ὑπερορᾶσθαι ὑπ̓ αὐτοῦ οὔτε ὑπέμεινεν ἂν κρείττονα
αὐτοῦ αὑτὸν ὑπολαβεῖν: καὶ τὸ εὐχαριεντίζεσθαι.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ τοῦ πατρὸς τὸ ἥμερον καὶ μενετικὸν ἀσαλεύτως
ἐπὶ τῶν ἐξητασμένως κριθέντων: καὶ τὸ ἀκενόδοξον περὶ τὰς
δοκούσας τιμάς: καὶ τὸ φιλόπονον καὶ ἐνδελεχές: καὶ τὸ
ἀκουστικὸν τῶν ἐχόντων τι κοινωφελὲς εἰσφέρειν: καὶ τὸ
ἀπαρατρέπτως τοῦ κατ̓ ἀξίαν ἀπονεμητικὸν ἑκάστῳ: καὶ
τὸ ἔμπειρον ποῦ μὲν χρεία ἐντάσεως, ποῦ δὲ ἀνέσεως:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">καὶ
τὸ παῦσαι τὰ περὶ τοὺς ἔρωτας τῶν: μειρακίων: καὶ ἡ κοινονοημοσύνη
καὶ τὸ ἐφεῖσθαι τοῖς φίλοις μήτε συνδειπνεῖν
αὐτῷ πάντως μήτε συναποδημεῖν ἐπάναγκες, ἀεὶ δὲ ὅμοιον
αὐτὸν καταλαμβάνεσθαι ὑπὸ τῶν διὰ χρείας τινὰς ἀπολειφθέντων:
καὶ τὸ ζητητικὸν ἀκριβῶς ἐν τοῖς συμβουλίοις καὶ
ἐπίμονον, ἀλλ̓ οὐ τὸ προαπέστη τῆς ἐρεύνης, ἀρκεσθεὶς ταῖς
προχείροις φαντασίαις: καὶ τὸ διατηρητικὸν τῶν φίλων καὶ
μηδαμοῦ ἁψίκορον μηδὲ ἐπιμανές: καὶ τὸ αὔταρκες ἐν παντὶ

καὶ τὸ φαιδρόν:
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p"> καὶ τὸ πόρρωθεν προνοητικὸν καὶ τῶν ἐλαχίστων
προδιοικητικὸν ἀτραγῴδως: καὶ τὸ τὰς ἐπιβοήσεις
καὶ πᾶσαν κολακείαν ἐπ̓ αὐτοῦ συσταλῆναν καὶ τὸ φυλακτικὸν
ἀεὶ τῶν ἀναγκαίων τῇ ἀρχῇ καὶ ταμιευτικὸν τῆς χορηγίας
καὶ ὑπομενετικὸν τῆς ἐπὶ τῶν τοιούτων τινῶν καταιτιάσεως: καὶ τὸ μήτε περὶ θεοὺς δεισίδαιμον μήτε περὶ ἀνθρώπους
δημοκοπικὸν ἢ ἀρεσκευτικὸν ἢ ὀχλοχαρές, ἀλλὰ νῆφον
ἐν πᾶσι καὶ βέβαιον καὶ μηδαμοῦ ἀπειρόκαλον μηδὲ καινοτόμον:
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p"> καὶ τὸ τοῖς εἰς εὐμάρειαν βίου φέρουσί τι, ὧν ἡ τύχη
παρεῖχε δαψίλειαν, χρηστικὸν ἀτύφως ἅμα καὶ ἀπροφασίστως, ὥστε παρόντων μὲν ἀνεπιτηδεύτως ἅπτεσθαι, ἀπόντων δὲ μὴ
δεῖσθαι: καὶ τὸ μηδὲ ἄν τινα εἰπεῖν μήτε ὅτι σοφιστὴς μήτε
ὅτι οὐερνάκλος μήτε ὅτι σχολαστικός, ἀλλ̓ ὅτι ἀνὴρ πέπειρος,
τέλειος, ἀκολάκευτος, προεστάναι δυνάμενος καὶ τῶν ἑαυτοῦ
καὶ ἄλλων.
</p>
</div3>
<div3 type="section" n="5" org="uniform" sample="complete" part="N" TEIform="div3">
<p TEIform="p"> πρὸς τούτοις δὲ καὶ τὸ τιμητικὸν τῶν ἀληθῶς φιλοσοφούντων, τοῖς δὲ ἄλλοις οὐκ ἐξονειδιστικὸν οὐδὲ μὴν
εὐπαράγωγον ὑπ̓ αὐτῶν: ἔτι δὲ τὸ εὐόμιλον καὶ εὔχαρι οὐ
κατακόρως: καὶ τὸ τοῦ ἰδίου σώματος ἐπιμελητικὸν ἐμμέτρως,
οὔτε ὡς ἄν τις φιλόζωος οὔτε πρὸς καλλωπισμὸν οὔτε μὴν
ὀλιγώρως,
</p>
</div3>
<div3 type="section" n="6" org="uniform" sample="complete" part="N" TEIform="div3">
<p TEIform="p">ἀλλ̓ ὥστε διὰ τὴν ἰδίαν προσοχὴν εἰς ὀλίγιστα  ἰατρικῆς χρῄζειν ἢ φαρμάκων καὶ ἐπιθεμάτων ἐκτός: μάλιστα
δὲ τὸ παραχωρητικὸν ἀβασκάνως τοῖς δύναμίν τινα κεκτημένοις,
οἷον τὴν φραστικὴν ἢ τὴν ἐξ ἱστορίας νόμων ἢ ἐθῶν
ἢ ἄλλων τινῶν πραγμάτων, καὶ συσπουδαστικὸν αὐτοῖς, ἵνα
ἕκαστοι κατὰ τὰ ἴδια προτερήματα εὐδοκιμῶσι: πάντα δὲ κατὰ τὰ πάτρια πράσσων, οὐδὲ αὐτὸ τοῦτο ἐπιτηδεύων φαίνεσθαι,
</p>
</div3>
<div3 type="section" n="7" org="uniform" sample="complete" part="N" TEIform="div3">
<p TEIform="p">τὸ τὰ πάτρια φυλάσσειν. ἔτι δὲ τὸ μὴ εὐμετακίνητον
καὶ ῥιπταστικόν, ἀλλὰ καὶ τόποις καὶ πράγμασι τοῖς αὐτοῖς
ἐνδιατριπτικόν: καὶ τὸ μετὰ τοὺς παροξυσμοὺς τῆς κεφαλαλγίας
νεαρὸν εὐθὺς καὶ ἀκμαῖον πρὸς τὰ συνήθη ἔργα: καὶ τὸ
μὴ εἶναι αὐτῷ πολλὰ τὰ ἀπόρρητα, ἀλλ̓ ὀλίγιστα καὶ σπανιώτατα
καὶ ταῦτα ὑπὲρ τῶν κοινῶν μόνων: καὶ τὸ ἔμφρον καὶ
μεμετρημένον ἔν τε θεωριῶν ἐπιτελέσει καὶ ἔργων κατασκευαῖς
καὶ διανομαῖς καὶ τοῖς τοιούτοις, <add TEIform="add">ὅ ἐστιν</add> ἀνθρώπου
πρὸς αὐτὸ τὸ δέον πραχθῆναι δεδορκότος, οὐ πρὸς τὴν ἐπὶ
τοῖς πραχθεῖσιν εὐδοξίαν.
</p>
</div3>
<div3 type="section" n="8" org="uniform" sample="complete" part="N" TEIform="div3">
<p TEIform="p">οὐκ ἀωρὶ λούστης, οὐχὶ φιλοικοδόμος,
οὐ περὶ τὰς ἐδωδὰς ἐπινοητής, οὐ περὶ ἐσθήτων
ὑφὰς καὶ χρόας, οὐ περὶ σωμάτων ὥρας. ἡ ἀπὸ Λωρίου
στολὴ ἀνάγουσα ἀπὸ τῆς κάτω ἐπαύλεως: χιτὼν ἐν Λανουβίῳ
τὰ πολλά: τῷ φελώνῃ ἐν Τούσκλοις παραιτουμένῳ ὡς ἐχρήσατο
καὶ πᾶς ὁ τοιοῦτος τρόπος.
</p>
</div3>
<div3 type="section" n="9" org="uniform" sample="complete" part="N" TEIform="div3">
<p TEIform="p">οὐδὲν ἀπηνὲς οὐδὲ μὴν
ἀδυσώπητον οὐδὲ λάβρον οὐδὲ ὥστ̓ ἄν τινα εἰπεῖν ποτε:
ἕως ἱδρῶτος: ἀλλὰ πάντα διειλημμένα λελογίσθαι ὡς ἐπὶ
σχολῆς, ἀταράχως, τεταγμένως, ἐρρωμένως, συμφώνως
ἑαυτοῖς. ἐφαρμόσειε δ̓ ἂν αὐτῷ τὸ περὶ τοῦ Σωκράτους μνημονευόμενον,
ὅτι καὶ ἀπέχεσθαι καὶ ἀπολαύειν ἐδύνατο τούτων,
ὧν <add TEIform="add">οἱ</add> πολλοὶ πρός τε τὰς ἀποχὰς ἀσθενῶς καὶ πρὸς
τὰς ἀπολαύσεις ἐνδοτικῶς ἔχουσι.
</p>
</div3>
<div3 type="section" n="10" org="uniform" sample="complete" part="N" TEIform="div3">
<p TEIform="p">τὸ δὲ ἰσχύειν καὶ ἐγκαρτερεῖν
καὶ ἐννήφειν ἑκατέρῳ ἀνδρός ἐστιν ἄρτιον καὶ ἀήττητον
ψυχὴν ἔχοντος, οἷον ἐν τῇ νόσῳ τῇ Μαξίμου.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ τῶν θεῶν τὸ ἀγαθοὺς πάππους, ἀγαθοὺς

γονέας, ἀγαθὴν ἀδελφήν, ἀγαθοὺς διδασκάλους, ἀγαθοὺς
οἰκείους, συγγενεῖς, φίλους σχεδὸν ἅπαντας ἔχειν: καὶ ὅτι
περὶ οὐδένα αὐτῶν προέπεσον πλημμελῆσαί τι, καίτοι διάθεσιν
ἔχων τοιαύτην, ἀφ̓ ἧς, εἰ ἔτυχε, κἂν ἔπραξά τι τοιοῦτο:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">τῶν θεῶν δὲ εὐποιία τὸ μηδεμίαν συνδρομὴν πραγμάτων  γενέσθαι, ἥτις ἔμελλέ με ἐλέγξειν. καὶ τὸ μὴ ἐπὶ πλέον
τραφῆναι παρὰ τῇ παλλακῇ τοῦ πάππου καὶ τὸ τὴν ὥραν
διασῶσαι καὶ τὸ μὴ πρὸ ὥρας ἀνδρωθῆναι, ἀλλ̓ ἔτι καὶ
ἐπιλαβεῖν τοῦ χρόνου.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p"> τὸ ἄρχοντι καὶ πατρὶ ὑποταχθῆναι,
ὃς ἔμελλε πάντα τὸν τῦφον ἀφαιρήσειν μου καὶ εἰς ἔννοιαν ἄξειν τοῦ ὅτι δυνατόν ἐστιν ἐν αὐλῇ βιοῦντα μήτε δορυφορήσεων
χρῄζειν μήτε ἐσθήτων σημειωδῶν μήτε λαμπάδων
καὶ ἀνδριάντων τοιῶνδέ τινων καὶ τοῦ ὁμοίου κόμπου, ἀλλ̓
ἔξεστιν ἐγγυτάτω ἰδιώτου συστέλλειν ἑαυτὸν καὶ μὴ διὰ
τοῦτο ταπεινότερον ἢ ῥᾳθυμότερον ἔχειν πρὸς τὰ ὑπὲρ τῶν
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p"> κοινῶν ἡγεμονικῶς πραχθῆναι δέοντα. τὸ ἀδελφοῦ τοιούτου
τυχεῖν, δυναμένου μὲν διὰ ἤθους ἐπεγεῖραί με πρὸς
ἐπιμέλειαν ἐμαυτοῦ, ἅμα δὲ καὶ τιμῇ καὶ στοργῇ εὐφραίνοντός
με: τὸ παιδία μοι ἀφυῆ μὴ γενέσθαι μηδὲ κατὰ τὸ σωμάτιον
διάστροφα. τὸ μὴ ἐπὶ πλέον με προκόψαι ἐν ῥητορικῇ καὶ ποιητικῇ καὶ τοῖς ἄλλοις ἐπιτηδεύμασιν, ἐν οἷς ἴσως ἂν
κατεσχέθην, εἰ ᾐσθόμην ἐμαυτὸν εὐόδως προιόντα.
</p>
</div3>
<div3 type="section" n="5" org="uniform" sample="complete" part="N" TEIform="div3">
<p TEIform="p"> τὸ φθάσαι
τοὺς τροφέας ἐν ἀξιώματι καταστῆσαι, οὗ δὴ ἐδόκουν μοι
ἐπιθυμεῖν, καὶ μὴ ἀναβαλέσθαι ἐλπίδι τοῦ με, ἐπεὶ νέοι ἔτι
ἦσαν, ὕστερον αὐτὸ πράξειν.
</p>
</div3>
<div3 type="section" n="6" org="uniform" sample="complete" part="N" TEIform="div3">
<p TEIform="p">τὸ γνῶναι Ἀπολλώνιον, Ῥούστικον,  Μάξιμον. τὸ φαντασθῆναι περὶ τοῦ κατὰ φύσιν βίου
ἐναργῶς καὶ πολλάκις οἷός τίς ἐστιν, ὥστε, ὅσον ἐπὶ τοῖς
θεοῖς καὶ ταῖς ἐκεῖθεν διαδόσεσι καὶ συλλήψεσι καὶ ἐπιπνοίαις,

μηδὲν κωλύειν ἤδη κατὰ φύσιν ζῆν με, ἀπολείπεσθαι δὲ ἔτι
τούτου παρὰ τὴν ἐμὴν αἰτίαν καὶ παρὰ τὸ μὴ διατηρεῖν τὰς
ἐκ τῶν θεῶν ὑπομνήσεις καὶ μονονουχὶ διδασκαλίας:
</p>
</div3>
<div3 type="section" n="7" org="uniform" sample="complete" part="N" TEIform="div3">
<p TEIform="p">τὸ
ἀντισχεῖν μοι τὸ σῶμα ἐπὶ τοσοῦτον ἐν τοιούτῳ βίῳ: τὸ
μήτε Βενεδίκτης ἅψασθαι μήτε Θεοδότου, ἀλλὰ καὶ ὕστερον
ἐν ἐρωτικοῖς πάθεσι γενόμενον ὑγιᾶναι: τὸ χαλεπήναντα
πολλάκις Ῥουστίκῳ μηδὲν πλέον πρᾶξαι, ἐφ̓ ᾧ ἂν μετέγνων:
τὸ μέλλουσαν νέαν τελευτᾶν τὴν τεκοῦσαν ὅμως οἰκῆσαι
μετ̓ ἐμοῦ τὰ τελευταῖα ἔτη.
</p>
</div3>
<div3 type="section" n="8" org="uniform" sample="complete" part="N" TEIform="div3">
<p TEIform="p">τὸ ὁσάκις ἐβουλήθην ἐπικουρῆσαί
τινι πενομένῳ ἢ εἰς ἄλλο τι χρῄζοντι, μηδέποτε ἀκοῦσαί
με, ὅτι οὐκ ἔστι μοι χρήματα, ὅθεν γένηται, καὶ τὸ αὐτῷ
ἐμοὶ χρείαν ὁμοίαν, ὡς παῤ ἑτέρου μεταλαβεῖν, μὴ συμπεσεῖν:
τὸ τὴν γυναῖκα τοιαύτην εἶναι, οὑτωσὶ μὲν πειθήνιον,
οὕτω δὲ φιλόστοργον, οὕτω δὲ ἀφελῆ: τὸ ἐπιτηδείων τροφέων
εἰς τὰ παιδία εὐπορῆσαι.
</p>
</div3>
<div3 type="section" n="9" org="uniform" sample="complete" part="N" TEIform="div3">
<p TEIform="p">τὸ δἰ ὀνειράτων βοηθήματα δοθῆναι
ἄλλα τε καὶ ὡς μὴ πτύειν αἷμα καὶ μὴ ἰλιγγιᾶν, καὶ
τούτου ἐν Καιήτῃ ὥσπερ χρήσῃ: τὸ ὅπως ἐπεθύμησα φιλοσοφίας,
μὴ ἐμπεσεῖν εἴς τινα σοφιστὴν μηδὲ ἀποκαθίσαι ἐπὶ
τὸ συγγράφειν ἢ συλλογισμοὺς ἀναλύειν ἢ περὶ τὰ μετεωρολογικὰ
καταγίνεσθαι. πάντα γὰρ ταῦτα ʽθεῶν βοηθῶν καὶ
τύχης δεῖται.ʼ
Τὰ ἐν Κουάδοις πρὸς τῷ Γρανούᾳ.</p>
</div3>
</div2>
</div1>
<div1 type="book" n="2" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἕωθεν προλέγειν ἑαυτῷ: συντεύξομαι περιέργῳ,
ἀχαρίστῳ, ὑβριστῇ, δολερῷ, βασκάνῳ, ἀκοινωνήτῳ: πάντα
ταῦτα συμβέβηκεν ἐκείνοις παρὰ τὴν ἄγνοιαν τῶν ἀγαθῶν
καὶ κακῶν. ἐγὼ δὲ τεθεωρηκὼς τὴν φύσιν τοῦ ἀγαθοῦ ὅτι
καλόν, καὶ τοῦ κακοῦ ὅτι αἰσχρόν, καὶ τὴν αὐτοῦ τοῦ ἁμαρτάνοντος φύσιν ὅτι μοι συγγενής, οὐχὶ αἵματος ἢ σπέρματος
τοῦ αὐτοῦ, ἀλλὰ νοῦ καὶ θείας ἀπομοίρας μέτοχος, οὔτε
βλαβῆναι ὑπό τινος αὐτῶν δύναμαι: αἰσχρῷ γάρ με οὐδεὶς
περιβαλεῖ: οὔτε ὀργίζεσθαι τῷ συγγενεῖ δύναμαι οὔτε ἀπέχθεσθαι
αὐτῷ. γεγόναμεν γὰρ πρὸς συνεργίαν ὡς πόδες, ὡς χεῖρες, ὡς βλέφαρα, ὡς οἱ στοῖχοι τῶν ἄνω καὶ κάτω
ὀδόντων. τὸ οὖν ἀντιπράσσειν ἀλλήλοις παρὰ φύσιν:
ἀντιπρακτικὸν δὲ τὸ ἀγανακτεῖν καὶ ἀποστρέφεσθαι.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅ τί ποτε τοῦτό εἰμι, σαρκία ἐστὶ καὶ πνευμάτιον
καὶ τὸ ἡγεμονικόν. <del status="unremarkable" TEIform="del">ἄφες τὰ βιβλία: μηκέτι σπῶ. οὐ δέδοται, ἀλλ̓ ὡς ἤδη ἀποθνῄσκων</del> τῶν μὲν σαρκίων καταφρόνησον:
λύθρος καὶ ὀστάρια καὶ κροκύφαντος, ἐκ νεύρων,
φλεβίων, ἀρτηριῶν πλεγμάτιον. θέασαι δὲ καὶ τὸ πνεῦμα
ὁποῖόν τί ἐστιν: ἄνεμος, οὐδὲ ἀεὶ τὸ αὐτό, ἀλλὰ πάσης ὥρας
ἐξεμούμενον καὶ πάλιν ῥοφούμενον. τρίτον οὖν ἐστι τὸ ἡγεμονικόν. ὧδε ἐπινοήθητι: γέρων εἶ: μηκέτι τοῦτο ἐάσῃς
δουλεῦσαι, μηκέτι καθ̓ ὁρμὴν ἀκοινώνητον νευροσπαστηθῆναι,
μηκέτι τὸ εἱμαρμένον ἢ παρὸν δυσχερᾶναι ἢ μέλλον ὑπιδέσθαι.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ τῶν θεῶν προνοίας μεστά. τὰ τῆς τύχης οὐκ
ἄνευ φύσεως ἢ συγκλώσεως καὶ ἐπιπλοκῆς τῶν προνοίᾳ
διοικουμένων. πάντα ἐκεῖθεν ῥεῖ: πρόσεστι δὲ τὸ ἀναγκαῖον
καὶ τὸ τῷ ὅλῳ κόσμῳ συμφέρον, οὗ μέρος εἶ. παντὶ δὲ
φύσεως μέρει ἀγαθόν, ὃ φέρει ἡ τοῦ ὅλου φύσις καὶ ὃ ἐκείνης
ἐστὶ σωστικόν. σῴζουσι δὲ κόσμον, ὥσπερ αἱ τῶν στοιχείων,
οὕτως καὶ αἱ τῶν συγκριμάτων μεταβολαί. ταῦτά
σοι ἀρκείτω καὶ δόγματα ἔστω. τὴν δὲ τῶν βιβλίων δίψαν
ῥῖψον, ἵνα μὴ γογγύζων ἀποθάνῃς, ἀλλὰ ἵλεως ἀληθῶς καὶ
ἀπὸ καρδίας εὐχάριστος τοῖς θεοῖς.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μέμνησο ἐκ πόσου ταῦτα ἀναβάλλῃ καὶ ὁποσάκις
προθεσμίας λαβὼν παρὰ τῶν θεῶν οὐ χρᾷ αὐταῖς. δεῖ δὲ
ἤδη ποτὲ αἰσθέσθαι τίνος κόσμου μέρος εἶ καὶ τίνος διοικοῦντος
τὸν κόσμον ἀπόρροια ὑπέστης καὶ ὅτι ὅρος ἐστί σοι
περιγεγραμμένος τοῦ χρόνου, ᾧ ἐὰν εἰς τὸ ἀπαιθριάσαι μὴ
χρήσῃ, οἰχήσεται <del status="unremarkable" TEIform="del">οἰχήσῃ</del> καὶ αὖθις οὐκ ἐξέσται.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάσης ὥρας φρόντιζε στιβαρῶς ὡς Ῥωμαῖος καὶ
ἄρρην τὸ ἐν χερσὶ μετὰ τῆς ἀκριβοῦς καὶ ἀπλάστου σεμνότητος
καὶ φιλοστοργίας καὶ ἐλευθερίας καὶ δικαιότητος πράσσειν
καὶ σχολὴν σαυτῷ ἀπὸ πασῶν τῶν ἄλλων φαντασιῶν
πορίζειν. ποριεῖς δέ, ἂν ὡς ἐσχάτην τοῦ βίου ἑκάστην
πρᾶξιν ἐνεργῇς, ἀπηλλαγμένος πάσης εἰκαιότητος καὶ ἐμπαθοῦς
ἀποστροφῆς ἀπὸ τοῦ αἱροῦντος λόγου καὶ ὑποκρίσεως
καὶ φιλαυτίας καὶ δυσαρεστήσεως πρὸς τὰ συμμεμοιραμένα.
ὁρᾷς πῶς ὀλίγα ἐστίν, ὧν κρατήσας τις δύναται εὔρουν καὶ
θεουδῆ βιῶσαι βίον: καὶ γὰρ οἱ θεοὶ πλέον οὐδὲν ἀπαιτήσουσι
παρὰ τοῦ ταῦτα φυλάσσοντος.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὕβριζε, ὕβριζε σεαυτήν, ὦ ψυχή: τοῦ δὲ τιμῆσαι

σεαυτὴν οὐκέτι καιρὸν ἕξεις: εἷς γὰρ ὁ βίος ἑκάστῳ, οὗτος
δέ σοι σχεδὸν διήνυσται, μὴ αἰδουμένῃ σεαυτήν, ἀλλ̓ ἐν ταῖς
ἄλλων ψυχαῖς τιθεμένῃ τὴν σὴν εὐμοιρίαν.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Περισπᾷ τί σε τὰ ἔξωθεν ἐμπίπτοντα; καὶ σχολὴν
πάρεχε σεαυτῷ τοῦ προσμανθάνειν ἀγαθόν τι καὶ παῦσαι ῥεμβόμενος. ἤδη δὲ καὶ τὴν ἑτέραν περιφορὰν φυλακτέον:
ληροῦσι γὰρ καὶ διὰ πράξεων οἱ κεκμηκότες τῷ βίῳ καὶ μὴ
ἔχοντες σκοπόν, ἐφ̓ ὃν πᾶσαν ὁρμὴν καὶ καθάπαξ φαντασίαν ἀπευθύνουσιν.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρὰ μὲν τὸ μὴ ἐφιστάνειν, τί ἐν τῇ ἄλλου ψυχῇ γίνεται, οὐ ῥᾳδίως τις ὤφθη κακοδαιμονῶν: τοὺς δὲ τοῖς
τῆς ἰδίας ψυχῆς κινήμασι μὴ παρακολουθοῦντας ἀνάγκη κακοδαιμονεῖν.
</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τούτων ἀεὶ δεῖ μεμνῆσθαι, τίς ἡ τῶν ὅλων φύσις καὶ
τίς ἡ ἐμὴ καὶ πῶς αὕτη πρὸς ἐκείνην ἔχουσα καὶ ὁποῖόν τι μέρος ὁποίου τοῦ ὅλου οὖσα καὶ ὅτι οὐδεὶς ὁ κωλύων τὰ
ἀκόλουθα τῇ φύσει, ἧς μέρος εἶ, πράσσειν τε ἀεὶ καὶ λέγειν.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Φιλοσόφως ὁ Θεόφραστος ἐν τῇ συγκρίσει τῶν
ἁμαρτημάτων, ὡς ἄν τις κοινότερον τὰ τοιαῦτα συγκρίνειε,
φησὶ βαρύτερα εἶναι τὰ κατ̓ ἐπιθυμίαν πλημμελούμενα τῶν κατὰ θυμόν. ὁ γὰρ θυμούμενος μετά τινος λύπης καὶ λεληθυίας
συστολῆς φαίνεται τὸν λόγον ἀποστρεφόμενος: ὁ δὲ
κατ̓ ἐπιθυμίαν ἁμαρτάνων, ὑφ̓ ἡδονῆς ἡττώμενος ἀκολαστότερός
πως φαίνεται καὶ θηλύτερος ἐν ταῖς ἁμαρτίαις.
ὀρθῶς οὖν καὶ φιλοσοφίας ἀξίως ἔφη μείζονος ἐγκλήματος ἔχεσθαι τὸ μεθ̓ ἡδονῆς ἁμαρτανόμενον ἤπερ τὸ μετὰ λύπης:
ὅλως τε ὁ μὲν προηδικημένῳ μᾶλλον ἔοικε καὶ διὰ λύπης

ἠναγκασμένῳ θυμωθῆναι: ὁ δὲ αὐτόθεν πρὸς τὸ ἀδικεῖν
ὥρμηται, φερόμενος ἐπὶ τὸ πρᾶξαί τι κατ̓ ἐπιθυμίαν.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὡς ἤδη δυνατοῦ ὄντος ἐξιέναι τοῦ βίου, οὕτως
ἕκαστα ποιεῖν καὶ λέγειν καὶ διανοεῖσθαι. τὸ δὲ ἐξ ἀνθρώπων
ἀπελθεῖν, εἰ μὲν θεοὶ εἰσίν, οὐδὲν δεινόν: κακῷ γάρ σε
οὐκ ἂν περιβάλοιεν: εἰ δὲ ἤτοι οὐκ εἰσὶν ἢ οὐ μέλει αὐτοῖς
τῶν ἀνθρωπείων, τί μοι ζῆν ἐν κόσμῳ κενῷ θεῶν ἢ προνοίας
κενῷ;
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ἀλλὰ καὶ εἰσὶ καὶ μέλει αὐτοῖς τῶν ἀνθρωπείων καὶ
τοῖς μὲν κατ̓ ἀλήθειαν κακοῖς ἵνα μὴ περιπίπτῃ ὁ ἄνθρωπος,
ἐπ̓ αὐτῷ τὸ πᾶν ἔθεντο: τῶν δὲ λοιπῶν εἴ τι κακὸν ἦν, καὶ
τοῦτο ἂν προείδοντο, ἵνα ἐπὶ παντὶ ᾖ τὸ μὴ περιπίπτειν
αὐτῷ. ὃ δὲ χείρω μὴ ποιεῖ ἄνθρωπον, πῶς ἂν τοῦτο βίον
ἀνθρώπου χείρω ποιήσειεν;
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">οὔτε δὲ κατ̓ ἄγνοιαν οὔτε
εἰδυῖα μέν, μὴ δυναμένη δὲ προφυλάξασθαι ἢ διορθώσασθαι
ταῦτα ἡ τῶν ὅλων φύσις παρεῖδεν ἄν, οὔτ̓ ἂν τηλικοῦτον
ἥμαρτεν ἤτοι παῤ ἀδυναμίαν ἢ παῤ ἀτεχνίαν, ἵνα τὰ ἀγαθὰ
καὶ τὰ κακὰ ἐπίσης τοῖς τε ἀγαθοῖς ἀνθρώποις καὶ τοῖς κακοῖς
πεφυρμένως συμβαίνῃ.
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p">θάνατος δέ γε καὶ ζωή, δόξα καὶ
ἀδοξία, πόνος καὶ ἡδονή, πλοῦτος καὶ πενία, πάντα ταῦτα
ἐπίσης συμβαίνει ἀνθρώπων τοῖς τε ἀγαθοῖς καὶ τοῖς κακοῖς,
οὔτε καλὰ ὄντα οὔτε αἰσχρά. οὔτ̓ ἄῤ ἀγαθὰ οὔτε κακά ἐστι.
</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πῶς πάντα ταχέως ἐναφανίζεται, τῷ μὲν κόσμῳ
αὐτὰ τὰ σώματα, τῷ δὲ αἰῶνι αἱ μνῆμαι αὐτῶν. οἶά ἐστι
τὰ αἰσθητὰ πάντα καὶ μάλιστα τὰ ἡδονῇ δελεάζοντα ἢ τῷ
πόνῳ φοβοῦντα ἢ τῷ τύφῳ διαβεβοημένα: πῶς εὐτελῆ καὶ
εὐκαταφρόνητα καὶ ῥυπαρὰ καὶ εὔφθαρτα καὶ νεκρά, νοερᾶς

δυνάμεως ἐφιστάναι. τί εἰσιν οὗτοι, ὧν αἱ ὑπολήψεις καὶ αἱ
φωναὶ τὴν εὐδοξίαν <add TEIform="add">παρέχουσι</add>. τί ἐστι τὸ ἀποθανεῖν, καὶ
ὅτι, ἐάν τις αὐτὸ μόνον ἴδῃ καὶ τῷ μερισμῷ τῆς ἐννοίας διαλύσῃ
τὰ ἐμφανταζόμενα αὐτῷ, οὐκέτι ἄλλο τι ὑπολήψεται
αὐτὸ εἶναι ἢ φύσεως ἔργον: φύσεως δὲ ἔργον εἴ τις φοβεῖται, παιδίον ἐστί: τοῦτο μέντοι οὐ μόνον φύσεως ἔργον ἐστίν,
ἀλλὰ καὶ συμφέρον αὐτῇ. πῶς ἅπτεται θεοῦ ἄνθρωπος καὶ
κατὰ τί ἑαυτοῦ μέρος καὶ ὅταν πῶς <del status="unremarkable" TEIform="del">ἔχῃ</del> διακέηται τὸ τοῦ
ἀνθρώπου τοῦτο μόριον.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐδὲν ἀθλιώτερον τοῦ πάντα κύκλῳ ἐκπεριερχομένου καὶ ʽτὰ νέρθεν γᾶς ʽφησὶν̓ ἐρευνῶντοσ̓ καὶ τὰ ἐν ταῖς
ψυχαῖς τῶν πλησίον διὰ τεκμάρσεως ζητοῦντος, μὴ αἰσθομένου
δέ, ὅτι ἀρκεῖ πρὸς μόνῳ τῷ ἔνδον ἑαυτοῦ δαίμονι εἶναι
καὶ τοῦτον γνησίως θεραπεύειν. θεραπεία δὲ αὐτοῦ, καθαρὸν
πάθους διατηρεῖν καὶ εἰκαιότητος καὶ δυσαρεστήσεως τῆς πρὸς τὰ ἐκ θεῶν καὶ ἀνθρώπων γινόμενα. τὰ μὲν γὰρ ἐκ θεῶν
αἰδέσιμα δἰ ἀρετήν: τὰ δὲ ἐξ ἀνθρώπων φίλα διὰ συγγένειαν,
ἔστι δὲ ὅτε καὶ τρόπον τινὰ ἐλεεινὰ δἰ ἄγνοιαν
ἀγαθῶν καὶ κακῶν: οὐκ ἐλάττων ἡ πήρωσις αὕτη τῆς στερισκούσης
τοῦ διακρίνειν τὰ λευκὰ καὶ μέλανα. </p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Κἂν τρὶς χίλια ἔτη βιώσεσθαι μέλλῃς, κἂν τοσαυτάκις
μύρια, ὅμως μέμνησο ὅτι οὐδεὶς ἄλλον ἀποβάλλει
βίον ἢ τοῦτον ὃν ζῇ, οὐδὲ ἄλλον ζῇ ἢ ὃν ἀποβάλλει. εἰς
ταὐτὸν οὖν καθίσταται τὸ μήκιστον τῷ βραχυτάτῳ. τὸ γὰρ

παρὸν πᾶσιν ἴσον καὶ τὸ ἀπολλύμενον οὖν ἴσον καὶ τὸ
ἀποβαλλόμενον οὕτως ἀκαριαῖον ἀναφαίνεται. οὔτε γὰρ
τὸ παρῳχηκὸς οὔτε τὸ μέλλον ἀποβάλοι ἄν τις: ὃ γὰρ οὐκ
ἔχει, πῶς ἄν τις τοῦτο αὐτοῦ ἀφέλοιτο;
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">τούτων οὖν τῶν
δύο δεῖ μεμνῆσθαι: ἑνὸς μέν, ὅτι πάντα ἐξ ἀιδίου ὁμοειδῆ
καὶ ἀνακυκλούμενα καὶ οὐδὲν διαφέρει, πότερον ἐν ἑκατὸν
ἔτεσιν ἢ ἐν διακοσίοις ἢ ἐν τῷ ἀπείρῳ τὰ αὐτά τις
ὄψεται: ἑτέρου δέ, ὅτι καὶ ὁ πολυχρονιώτατος καὶ ὁ τάχιστα
τεθνηξόμενος τὸ ἴσον ἀποβάλλει. τὸ γὰρ παρόν ἐστι μόνον,
οὗ στερίσκεσθαι μέλλει, εἴπερ γε ἔχει καὶ τοῦτο μόνον καὶ
ὃ μὴ ἔχει τις οὐκ ἀποβάλλει.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅτι πᾶν ὑπόληψις. δῆλα μὲν γὰρ τὰ πρὸς τὸν
Κυνικὸν Μόνιμον λεγόμενα: δῆλον δὲ καὶ τὸ χρήσιμον τοῦ
λεγομένου, ἐάν τις αὐτοῦ τὸ νόστιμον μέχρι τοῦ ἀληθοῦς
δέχηται.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὑβρίζει ἑαυτὴν ἡ τοῦ ἀνθρώπου ψυχὴ μάλιστα
μέν, ὅταν ἀπόστημα καὶ οἷον φῦμα τοῦ κόσμου, ὅσον ἐφ̓
ἑαυτῇ, γένηται: τὸ γὰρ δυσχεραίνειν τινὶ τῶν γινομένων
ἀπόστασίς ἐστι τῆς φύσεως, ἧς ἐν μέρει <add TEIform="add">αἱ</add> ἑκάστου τῶν
λοιπῶν φύσεις περιέχονται. ἔπειτα δέ, ὅταν ἄνθρωπόν
τινα ἀποστραφῇ ἢ καὶ ἐναντία φέρηται ὡς βλάψουσα,
οἷαί εἰσιν αἱ τῶν ὀργιζομένων. τρίτον ὑβρίζει ἑαυτήν,
ὅταν ἡσσᾶται ἡδονῆς ἢ πόνου. τέταρτον, ὅταν ὑποκρίνηται
καὶ ἐπιπλάστως καὶ ἀναλήθως τι ποιῇ ἢ λέγῃ. πέμπτον,
ὅταν πρᾶξίν τινα ἑαυτῆς καὶ ὁρμὴν ἐπ̓ οὐδένα σκοπὸν
ἀφιῇ, ἀλλ̓ εἰκῇ καὶ ἀπαρακολουθήτως ὁτιοῦν ἐνεργῇ, δέον
καὶ τὰ μικρότατα κατὰ τὴν ἐπὶ τὸ τέλος ἀναφορὰν γίνεσθαι:

τέλος δὲ λογικῶν ζῴων τὸ ἕπεσθαι τῷ τῆς πόλεως καὶ
πολιτείας τῆς πρεσβυτάτης λόγῳ καὶ θεσμῷ.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῦ ἀνθρωπίνου βίου ὁ μὲν χρόνος στιγμή, ἡ δὲ
οὐσία ῥέουσα, ἡ δὲ αἴσθησις ἀμυδρά, ἡ δὲ ὅλου τοῦ σώματος
σύγκρισις εὔσηπτος, ἡ δὲ ψυχὴ ῥόμβος, ἡ δὲ τύχη δυστέκμαρτον, ἡ δὲ φήμη ἄκριτον: συνελόντι δὲ εἰπεῖν,
πάντα τὰ μὲν τοῦ σώματος ποταμός, τὰ δὲ τῆς ψυχῆς
ὄνειρος καὶ τῦφος, ὁ δὲ βίος πόλεμος καὶ ξένου ἐπιδημία,
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> ἡ δὲ ὑστεροφημία λήθη. τί οὖν τὸ παραπέμψαι δυνάμενον;
ἓν καὶ μόνον φιλοσοφία: τοῦτο δὲ ἐν τῷ τηρεῖν τὸν ἔνδον δαίμονα ἀνύβριστον καὶ ἀσινῆ, ἡδονῶν καὶ πόνων κρείσσονα,
μηδὲν εἰκῇ ποιοῦντα μηδὲ διεψευσμένως καὶ μεθ̓
ὑποκρίσεως, ἀνενδεῆ τοῦ ἄλλον ποιῆσαί τι ἢ μὴ ποιῆσαι:
ἔτι δὲ τὰ συμβαίνοντα καὶ ἀπονεμόμενα δεχόμενον ὡς
ἐκεῖθέν ποθεν ἐρχόμενα, ὅθεν αὐτὸς ἦλθεν: ἐπὶ πᾶσι δὲ τὸν θάνατον ἵλεῳ τῇ γνώμῃ περιμένοντα ὡς οὐδὲν ἄλλο
ἢ λύσιν τῶν στοιχείων, ἐξ ὧν ἕκαστον ζῷον συγκρίνεται.
εἰ δὲ αὐτοῖς τοῖς στοιχείοις μηδὲν δεινὸν ἐν τῷ ἕκαστον
διηνεκῶς εἰς ἕτερον μεταβάλλειν, διὰ τί ὑπίδηταί τις τὴν
πάντων μεταβολὴν καὶ διάλυσιν; κατὰ φύσιν γάρ: οὐδὲν δὲ κακὸν κατὰ φύσιν.
Τὰ ἐν Καρνούντῳ.</p>
</div3>
</div2>
</div1>
<div1 type="book" n="3" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐχὶ τοῦτο μόνον δεῖ λογίζεσθαι, ὅτι καθ̓ ἑκάστην
ἡμέραν ἀπαναλίσκεται ὁ βίος καὶ μέρος ἔλαττον αὐτοῦ
καταλείπεται, ἀλλὰ κἀκεῖνο λογιστέον, ὅτι, εἰ ἐπὶ πλέον
βιῴη τις, ἐκεῖνό γε ἄδηλον, εἰ ἐξαρκέσει ὁμοία αὖθις ἡ
διάνοια πρὸς τὴν σύνεσιν τῶν πραγμάτων καὶ τῆς θεωρίας
τῆς συντεινούσης εἰς τὴν ἐμπειρίαν τῶν τε θείων καὶ τῶν
ἀνθρωπείων. ἐὰν γὰρ παραληρεῖν ἄρξηται, τὸ μὲν διαπνεῖσθαι
καὶ τρέφεσθαι καὶ φαντάζεσθαι καὶ ὁρμᾶν καὶ ὅσα
ἄλλα τοιαῦτα, οὐκ ἐνδεήσει: τὸ δὲ ἑαυτῷ χρῆσθαι καὶ τοὺς
τοῦ καθήκοντος ἀριθμοὺς ἀκριβοῦν καὶ τὰ προφαινόμενα
διαρθροῦν καὶ περὶ αὐτοῦ τοῦ εἰ ἤδη ἐξακτέον αὑτὸν
ἐφιστάνειν καὶ ὅσα τοιαῦτα λογισμοῦ συγγεγυμνασμένου
πάνυ χρῄζει, προαποσβέννυται. χρὴ οὖν ἐπείγεσθαι οὐ
μόνον τῷ ἐγγυτέρω τοῦ θανάτου ἑκάστοτε γίνεσθαι, ἀλλὰ
καὶ διὰ τὸ τὴν ἐννόησιν τῶν πραγμάτων καὶ τὴν παρακολούθησιν προαπολήγειν.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Χρὴ καὶ τὰ τοιαῦτα παραφυλάσσειν, ὅτι καὶ τὰ
ἐπιγινόμενα τοῖς φύσει γινομένοις ἔχει τι εὔχαρι καὶ ἐπαγωγόν.
οἷον ἄρτου ὀπτωμένου παραρρήγνυταί τινα μέρη:
καὶ ταῦτα οὖν τὰ διέχοντα οὕτως καὶ τρόπον τινὰ παρὰ
τὸ ἐπάγγελμα τῆς ἀρτοποιίας ἔχοντα ἐπιπρέπει πως καὶ
προθυμίαν πρὸς τὴν τροφὴν ἰδίως ἀνακινεῖ.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">πάλιν τε τὰ
σῦκα ὁπότε ὡραιότατά ἐστι, κέχηνε καὶ ἐν ταῖς δρυπεπέσιν
ἐλαίαις αὐτὸ τὸ ἐγγὺς τῇ σήψει ἴδιόν τι κάλλος τῷ καρπῷ
προστίθησι. καὶ οἱ στάχυες κάτω νεύοντες καὶ τὸ τοῦ
λέοντος ἐπισκύνιον καὶ ὁ τῶν συῶν ἐκ τοῦ στόματος ῥέων
ἀφρὸς καὶ πολλὰ ἕτερα, κατ̓ ἰδίαν εἴ τις σκοποίη, πόρρω

ὄντα τοῦ εὐειδοῦς, ὅμως διὰ τὸ τοῖς φύσει γινομένοις
ἐπακολουθεῖν συνεπικοσμεῖ καὶ ψυχαγωγεῖ:
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p"> ὥστε, εἴ τις
ἔχει πάθος καὶ ἔννοιαν βαθυτέραν πρὸς τὰ ἐν τῷ ὅλῳ
γινόμενα, σχεδὸν οὐδὲν οὐχὶ δόξει αὐτῷ καὶ τῶν κατ̓
ἐπακολούθησιν συμβαινόντων ἡδέως πως διασυνίστασθαι. οὗτος δὲ καὶ θηρίων ἀληθῆ χάσματα οὐχ ἧσσον ἡδέως
ὄψεται ἢ ὅσα γραφεῖς καὶ πλάσται μιμούμενοι δεικνύουσιν,
καὶ γραὸς καὶ γέροντος ἀκμήν τινα καὶ ὥραν καὶ τὸ ἐν
παισὶν ἐπαφρόδιτον τοῖς ἑαυτοῦ σώφροσιν ὀφθαλμοῖς ὁρᾶν
δυνήσεται: καὶ πολλὰ τοιαῦτα οὐ παντὶ πιθανά, μόνῳ δὲ τῷ πρὸς τὴν φύσιν καὶ τὰ ταύτης ἔργα γνησίως ᾠκειωμένῳ προσπεσεῖται.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἱπποκράτης πολλὰς νόσους ἰασάμενος αὐτὸς νοσήσας
ἀπέθανεν. οἱ Χαλδαῖοι πολλῶν θανάτους προηγόρευσαν,
εἶτα καὶ αὐτοὺς τὸ πεπρωμένον κατέλαβεν. Ἀλέξανδρος καὶ Πομπήιος καὶ Γάιος Καῖσαρ, ὅλας πόλεις ἄρδην τοσαυτάκις
ἀνελόντες καὶ ἐν παρατάξει πολλὰς μυριάδας ἱππέων
καὶ πεζῶν κατακόψαντες, καὶ αὐτοί ποτε ἐξῆλθον τοῦ βίου.
Ἡράκλειτος περὶ τῆς τοῦ κόσμου ἐκπυρώσεως τοσαῦτα φυσιολογήσας,
ὕδατος τὰ ἐντὸς πληρωθείς, βολβίτῳ κατακεχρισμένος ἀπέθανε. Δημόκριτον δὲ οἱ φθεῖρες, Σωκράτην δὲ
ἄλλοι φθεῖρες ἀπέκτειναν. τί ταῦτα; ἐνέβης, ἔπλευσας,
κατήχθης: ἔκβηθι. εἰ μὲν ἐφ̓ ἕτερον βίον, οὐδὲν θεῶν
κενὸν οὐδὲ ἐκεῖ: εἰ δὲ ἐν ἀναισθησίᾳ, παύσῃ πόνων καὶ
ἡδονῶν ἀνεχόμενος καὶ λατρεύων τοσούτῳ χείρονι τῷ ἀγγείῳ ἤπερ ἐστὶ τὸ ὑπηρετοῦν: τὸ μὲν γὰρ νοῦς καὶ δαίμων, τὸ δὲ
γῆ καὶ λύθρος.

</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ κατατρίψῃς τὸ ὑπολειπόμενον τοῦ βίου μέρος
ἐν ταῖς περὶ ἑτέρων φαντασίαις, ὁπόταν μὴ τὴν ἀναφορὰν
ἐπί τι κοινωφελὲς ποιῇ ʽἤτοι γὰρ ἄλλου ἔργου στέρᾐ.
τουτέστι φανταζόμενος τί ὁ δεῖνα πράσσει καὶ τίνος ἕνεκεν
καὶ τί λέγει καὶ τί ἐνθυμεῖται καὶ τί τεχνάζεται καὶ ὅσα
τοιαῦτα ποιεῖ ἀπορρέμβεσθαι τῆς τοῦ ἰδίου ἡγεμονικοῦ
παρατηρήσεως.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">χρὴ μὲν οὖν καὶ τὸ εἰκῇ καὶ μάτην ἐν
τῷ εἱρμῷ τῶν φαντασιῶν περιίστασθαι, πολὺ δὲ μάλιστα
τὸ περίεργον καὶ κακόηθες καὶ ἐθιστέον ἑαυτὸν μόνα φαντάζεσθαι,
περὶ ὧν εἴ τις ἄφνω ἐπανέροιτο: τί νῦν διανοῇ;
μετὰ παρρησίας παραχρῆμα ἂν ἀποκρίναιο ὅτι τὸ καὶ τό:
ὡς ἐξ αὐτῶν εὐθὺς δῆλα εἶναι, ὅτι πάντα ἁπλᾶ καὶ εὐμενῆ
καὶ ζῴου κοινωνικοῦ καὶ ἀμελοῦντος ἡδονικῶν ἢ καθάπαξ
ἀπολαυστικῶν φαντασμάτων ἢ φιλονεικίας τινὸς ἢ βασκανίας
καὶ ὑποψίας ἢ ἄλλου τινός, ἐφ̓ ᾧ ἂν ἐρυθριάσειας
ἐξηγούμενος, ὅτι ἐν νῷ αὐτὸ εἶχες.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">ὁ γάρ τοι ἀνὴρ ὁ
τοιοῦτος, οὐκέτι ὑπερτιθέμενος τὸ ὡς ἐν ἀρίστοις ἤδη εἶναι,
ἱερεύς τίς ἐστι καὶ ὑπουργὸς θεῶν, χρώμενος καὶ τῷ ἔνδον
ἱδρυμένῳ αὐτῷ, ὃ παρέχεται τὸν ἄνθρωπον ἄχραντον ἡδονῶν,
ἄτρωτον ὑπὸ παντὸς πόνου, πάσης ὕβρεως ἀνέπαφον, πάσης
ἀναίσθητον πονηρίας, ἀθλητὴν ἄθλου τοῦ μεγίστου, τοῦ ὑπὸ
μηδενὸς πάθους καταβληθῆναι, δικαιοσύνῃ βεβαμμένον εἰς
βάθος, ἀσπαζόμενον μὲν ἐξ ὅλης τῆς ψυχῆς τὰ συμβαίνοντα
καὶ ἀπονεμόμενα πάντα, μὴ πολλάκις δὲ μηδὲ χωρὶς μεγάλης
καὶ κοινωφελοῦς ἀνάγκης φανταζόμενον τί ποτε ἄλλος

λέγει ἢ πράσσει
ἢ διανοεῖται. μόνα γὰρ τὰ ἑαυτοῦ πρὸς ἐνέργειαν † ἔχει καὶ τὰ
ἑαυτῷ ἐκ τῶν ὅλων συγκλωθόμενα διηνεκῶς ἐννοεῖ κἀκεῖνα μὲν
καλὰ παρέχεται, ταῦτα δὲ ἀγαθὰ εἶναι πέπεισται: ἡ γὰρ ἑκάστῳ
νεμομένη μοῖρα συνεμφέρεταί τε καὶ συνεμφέρει.
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p">
μέμνηται δὲ καὶ
ὅτι συγγενὲς πᾶν τὸ λογικόν, καὶ ὅτι κήδεσθαι μὲν πάντων ἀνθρώπων
κατὰ τὴν τοῦ ἀνθρώπου φύσιν ἐστί, δόξης δὲ οὐχὶ τῆς παρὰ
πάντων ἀνθεκτέον, ἀλλὰ τῶν ὁμολογουμένως τῇ φύσει βιούντων
μόνων. οἱ δὲ μὴ οὕτως βιοῦντες ὁποῖοί τινες οἴκοι τε καὶ ἔξω
τῆς οἰκίας καὶ νύκτωρ καὶ μεθʼ ἡμέραν, οἷοι μεθʼ οἵων φύρονται,
μεμνημένος διατελεῖ. οὐ τοίνυν οὐδὲ τὸν παρὰ τῶν τοιούτων
ἔπαινον ἐν λόγῳ τίθεται, οἵγε οὐδὲ αὐτοὶ ἑαυτοῖς ἀρέσκονται.</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">

Μήτε ἀκούσιος ἐνέργει μήτε ἀκοινώνητος μήτε ἀνεξέταστος μήτε
ἀνθελκόμενος: μήτε κομψεία τὴν διάνοιάν σου καλλωπιζέτω: μήτε
πολυρρήμων μήτε πολυπράγμων ἔσο. ἔτι δὲ ὁ ἐν σοὶ θεὸς ἔστω
προστάτης ζῴου ἄρρενος καὶ πρεσβύτου καὶ πολιτικοῦ καὶ Ῥωμαίου
καὶ ἄρχοντος, ἀνατεταχότος ἑαυτόν, οἷος ἂν εἴη τις περιμένων τὸ
ἀνακλητικὸν ἐκ τοῦ βίου εὔλυτος, μήτε ὅρκου δεόμενος μήτε
ἀνθρώπου τινὸς μάρτυρος. ἐνέστω δὲ τὸ φαιδρὸν καὶ τὸ ἀπροσδεὲς
τῆς ἔξωθεν ὑπηρεσίας καὶ τὸ ἀπροσδεὲς ἡσυχίας, ἣν ἄλλοι παρέχουσιν. ὀρθὸν οὖν εἶναι χρή, οὐχὶ ὀρθούμενον.</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">

Εἰ μὲν κρεῖττον εὑρίσκεις ἐν τῷ ἀνθρωπίνῳ βίῳ δικαιοσύνης,
ἀληθείας, σωφροσύνης, ἀνδρείας καὶ καθάπαξ τοῦ ἀρκεῖσθαι ἑαυτῇ
τὴν διάνοιάν σου, ἐν οἷς κατὰ τὸν λόγον τὸν ὀρθὸν πράσσοντά σε
παρέχεται, καὶ <del status="unremarkable" TEIform="del">ἐν</del> τῇ εἱμαρμένῃ ἐν τοῖς ἀπροαιρέτως ἀπονεμομένοις:
εἰ τούτου, φημί, κρεῖττόν τι ὁρᾷς, ἐπʼ ἐκεῖνο ἐξ ὅλης τῆς ψυχῆς
τραπόμενος τοῦ ἀρίστου εὑρισκομένου ἀπόλαυε.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">
εἰ δὲ μηδὲν κρεῖττον
φαίνεται αὐτοῦ τοῦ ἐνιδρυμένου ἐν σοὶ δαίμονος, τάς τε ἰδίας ὁρμὰς
ὑποτεταχότος ἑαυτῷ καὶ τὰς φαντασίας ἐξετάζοντος καὶ τῶν
αἰσθητικῶν πείσεων, ὡς ὁ Σωκράτης ἔλεγεν, ἑαυτὸν ἀφειλκυκότος
καὶ τοῖς θεοῖς ὑποτεταχότος ἑαυτὸν καὶ τῶν ἀνθρώπων προκηδομένου: εἰ τούτου πάντα τὰ ἄλλα μικρότερα καὶ εὐτελέστερα εὑρίσκεις,
μηδενὶ χώραν δίδου ἑτέρῳ, πρὸς ὃ ῥέψας ἅπαξ καὶ ἀποκλίνας οὐκέτι
ἀπερισπάστως τὸ ἀγαθὸν ἐκεῖνο, τὸ ἴδιον καὶ τὸ σόν, προτιμᾶν
δυνήσῃ.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">
ἀντικαθῆσθαι γὰρ τῷ λογικῷ καὶ πολιτικῷ ἀγαθῷ οὐ
θέμις οὐδʼ ὁτιοῦν ἑτερογενές, οἷον τὸν παρὰ τῶν πολλῶν ἔπαινον
ἢ ἀρχὰς ἢ πλοῦτον ἢ ἀπολαύσεις ἡδονῶν: πάντα ταῦτα, κἂν πρὸς
ὀλίγον ἐναρμόζειν δόξῃ, κατεκράτησεν ἄφνω καὶ παρήνεγκεν. σὺ
δέ, φημί, ἁπλῶς καὶ ἐλευθέρως ἑλοῦ τὸ κρεῖττον καὶ τούτου ἀντέχου: “κρεῖττον δὲ τὸ συμφέρον.” εἰ μὲν τὸ ὡς λογικῷ, τοῦτο τήρει: εἰ
δὲ τὸ ὡς ζῴῳ, ἀπόφηναι, καὶ ἀτύφως φύλασσε τὴν κρίσιν: μόνον
ὅπως ἀσφαλῶς τὴν ἐξέτασιν ποιήσῃ.</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">

Μὴ τιμήσῃς ποτὲ ὡς συμφέρον σεαυτοῦ, ὃ ἀναγκάσει σέ ποτε
τὴν πίστιν παραβῆναι, τὴν αἰδῶ ἐγκαταλιπεῖν, μισῆσαί τινα,
ὑποπτεῦσαι, καταράσασθαι, ὑποκρίνασθαι, ἐπιθυμῆσαί τινος τοίχων
καὶ παραπετασμάτων δεομένου. ὁ γὰρ τὸν ἑαυτοῦ νοῦν καὶ δαίμονα
καὶ τὰ ὄργια τῆς τούτου ἀρετῆς

προελόμενος τραγῳδίαν οὐ ποιεῖ, οὐ στενάζει, οὐκ ἐρημίας,
οὐ πολυπληθείας δεήσεται: τὸ μέγιστον, ζήσει μήτε διώκων
μήτε φεύγων, πότερον δὲ ἐπὶ πλέον διάστημα χρόνου τῷ
σώματι περιεχομένῃ τῇ ψυχῇ ἢ ἐπ̓ ἔλασσον χρήσεται, οὐδ̓
ὁτιοῦν αὐτῷ μέλει: κἂν γὰρ ἤδη ἀπαλλάσσεσθαι δέῃ, οὕτως εὐλύτως ἄπεισιν, ὡς ἄλλο τι τῶν αἰδημόνως καὶ κοσμίως
ἐνεργεῖσθαι δυναμένων ἐνεργήσων, τοῦτο μόνον παῤ ὅλον
τὸν βίον εὐλαβούμενος, τὸ τὴν διάνοιαν ἔν τινι ἀνοικείῳ
νοεροῦ <add TEIform="add">καὶ</add> πολιτικοῦ ζῴου τροπῇ γενέσθαι.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐδὲν ἂν ἐν τῇ διανοίᾳ τοῦ κεκολασμένου καὶ ἐκκεκαθαρμένου πυῶδες οὐδὲ μὴν μεμολυσμένον οὐδὲ ὕπουλον
εὕροις: οὐδὲ ἀσυντελῆ τὸν βίον αὐτοῦ ἡ πεπρωμένη καταλαμβάνει,
ὡς ἄν τις εἴποι τὸν τραγῳδὸν πρὸ τοῦ τελέσαι
καὶ διαδραματίσαι ἀπαλλάσσεσθαι: ἔτι δὲ οὐδὲν δοῦλον οὐδὲ
κομψὸν οὐδὲ προσδεδεμένον οὐδὲ ἀπεσχισμένον οὐδὲ ὑπεύθυνον οὐδὲ ἐμφωλεῦον.
</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὴν ὑποληπτικὴν δύναμιν σέβε. ἐν ταύτῃ τὸ πᾶν,
ἵνα ὑπόληψις τῷ ἡγεμονικῷ σου μηκέτι ἐγγένηται ἀνακόλουθος
τῇ φύσει καὶ τῇ τοῦ λογικοῦ ζῴου κατασκευῇ, αὕτη
δὲ ἐπαγγέλλεται ἀπροπτωσίαν καὶ τὴν πρὸς ἀνθρώπους οἰκείωσιν καὶ τὴν τοῖς θεοῖς ἀκολουθίαν.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα οὖν ῥίψας ταῦτα μόνα τὰ ὀλίγα σύνεχε καὶ
ἔτι συμμνημόνευε, ὅτι μόνον ζῇ ἕκαστος τὸ παρὸν τοῦτο, τὸ
ἀκαριαῖον: τὰ δὲ ἄλλα ἢ βεβίωται ἢ ἐν ἀδήλῳ, μικρὸν μὲν
οὖν ὃ ζῇ ἕκαστος: μικρὸν δὲ τὸ τῆς γῆς γωνίδιον ὅπου ζῇ: μικρὸν δὲ καὶ ἡ μηκίστη ὑστεροφημία καὶ αὕτη δὲ κατὰ
διαδοχὴν ἀνθρωπαρίων τάχιστα τεθνηξομένων καὶ οὐκ εἰδότων
οὐδὲ ἑαυτοὺς οὐδέ γε τὸν πρόπαλαι τεθνηκότα.

</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῖς δὲ εἰρημένοις παραστήμασιν ἓν ἔτι προσέστω,
τὸ ὅρον ἢ ὑπογραφὴν ἀεὶ ποιεῖσθαι τοῦ ὑποπίπτοντος φανταστοῦ,
ὥστε αὐτὸ ὁποῖόν ἐστι κατ̓ οὐσίαν, γυμνόν, ὅλον
δἰ ὅλων διῃρημένως βλέπειν καὶ τὸ ἴδιον ὄνομα αὐτοῦ καὶ τὰ
ὀνόματα ἐκείνων, ἐξ ὧν συνεκρίθη καὶ εἰς ἃ ἀναλυθήσεται,
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">λέγειν παῤ ἑαυτῷ. οὐδὲν γὰρ οὕτως μεγαλοφροσύνης
ποιητικόν, ὡς τὸ ἐλέγχειν ὁδῷ καὶ ἀληθείᾳ ἕκαστον τῶν τῷ
βίῳ ὑποπιπτόντων δύνασθαι καὶ τὸ ἀεὶ οὕτως εἰς αὐτὰ ὁρᾶν,
ὥστε συνεπιβάλλειν ὁποίῳ τινὶ τῷ κόσμῳ ὁποίαν τινὰ τοῦτο
χρείαν παρεχόμενον τίνα μὲν ἔχει ἀξίαν ὡς πρὸς τὸ ὅλον,
τίνα δὲ ὡς πρὸς τὸν ἄνθρωπον, πολίτην ὄντα πόλεως τῆς
ἀνωτάτης, ἧς αἱ λοιπαὶ πόλεις ὥσπερ οἰκίαι εἰσίν: τί ἐστὶ
καὶ ἐκ τίνων συγκέκριται καὶ πόσον χρόνον πέφυκε παραμένειν
τοῦτο τὸ τὴν φαντασίαν μοι νῦν ποιοῦν καὶ τίνος
ἀρετῆς πρὸς αὐτὸ χρεία, οἷον ἡμερότητος, ἀνδρείας,
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">πίστεως, ἀφελείας, αὐταρκείας, τῶν λοιπῶν, διὸ δεῖ ἐφ̓
ἑκάστου λέγειν: τοῦτο μὲν παρὰ θεοῦ ἥκει, τοῦτο δὲ κατὰ
τὴν σύλληξιν καὶ τὴν συμμηρυομένην σύγκλωσιν καὶ τὴν
τοιαύτην σύντευξίν τε καὶ τύχην, τοῦτο δὲ παρὰ τοῦ συμφύλου
καὶ συγγενοῦς καὶ κοινωνοῦ, ἀγνοοῦντος μέντοι ὅ τι
αὐτῷ κατὰ φύσιν ἐστίν. ἀλλ̓ ἐγὼ οὐκ ἀγνοῶ: διὰ τοῦτο
χρῶμαι αὐτῷ κατὰ τὸν τῆς κοινωνίας φυσικὸν νόμον εὔνως
καὶ δικαίως, ἅμα μέντοι τοῦ κατ̓ ἀξίαν ἐν τοῖς μέσοις συστοχάζομαι.
</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐὰν τὸ παρὸν ἐνεργῇς ἑπόμενος τῷ ὀρθῷ λόγῳ,
ἐσπουδασμένως, ἐρρωμένως, εὐμενῶς, καὶ μηδὲν παρεμπόρευμα,
ἀλλὰ τὸν ἑαυτοῦ δαίμονα καθαρὸν ἑστῶτα τηρῇς, ὡσεὶ καὶ
ἤδη ἀποδοῦναι δέοι: ἐὰν τοῦτο συνάπτῃς μηδὲν περιμένων



μηδὲ Φεύγων, ἀλλὰ τῇ παρούσῃ κατὰ Φύσιν ἐνεργείᾳ καὶ τῇ
ὧν λέγεις καὶ Φθέγγῃ ἡρωικῇ ἀληθείᾳ ἀρκούμενος, εὐζωήσεις.
ἔστι δὲ οὐδεὶς ὁ τοῦτο κωλῦσαι δυνάμενος.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὥσπερ οἱ ἰατροὶ ἀεὶ τὰ ὄργανα καὶ σιδήρια πρόχειρα
ἔχουσι πρὸς τὰ αἰφνίδια τῶν θεραπευμάτων, οὕτω τὰ δόγματα σὺ ἕτοιμα ἔχε πρὸς τὸ τὰ θεῖα καὶ ἀνθρώπινα εἰδέναι,
καὶ πᾶν καὶ τὸ μικρότατον οὕτω ποιεῖν ὡς τῆς ἀμφοτέρων
πρὸς ἄλληλα συνδέσεως μεμνημένον. οὔτε γὰρ ἀνθρώπινόν
τι ἄνευ τῆς ἐπὶ τὰ θεῖα συναναφορᾶς εὖ πράξεις οὔτ̓
ἔμπαλιν. </p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μηκέτι πλανῶ: οὔτε γὰρ τὰ ὑπομνημάτιά σου μέλλεις
ἀναγινώσκειν οὔτε τὰς τῶν ἀρχαίων Ῥωμαίων καὶ Ἑλλήνων
πράξεις καὶ τὰς ἐκ τῶν συγγραμμάτων ἐκλογάς, ἃς εἰς τὸ
γῆρας σαυτῷ ἀπετίθεσο. σπεῦδε οὖν εἰς τέλος καὶ τὰς κενὰς
ἐλπίδας ἀφεὶς σαυτῷ βοήθει, εἴ τί σοι μέλει σαυτοῦ, ἕως ἔξεστιν.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐκ ἴσασι, πόσα σημαίνει τὸ κλέπτειν, τὸ σπείρειν,
τὸ ὠνεῖσθαι, τὸ ἡσυχάζειν, τὸ ὁρᾶν τὰ πρακτέα, ὃ οὐκ
ὀφθαλμοῖς γίνεται ἀλλ̓ ἑτέρᾳ τινὶ ὄψει.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σῶμα, ψυχή, νοῦς: σώματος αἰσθήσεις, ψυχῆς ὁρμαί, νοῦ δόγματα. τὸ μὲν τυποῦσθαι φανταστικῶς καὶ
τῶν βοσκημάτων: τὸ δὲ νευροσπαστεῖσθαι ὁρμητικῶς καὶ
τῶν θηρίων καὶ τῶν ἀνδρογύνων καὶ Φαλάριδος καὶ Νέρωνος:
τὸ δὲ τὸν νοῦν ἡγεμόνα ἔχειν ἐπὶ τὰ φαινόμενα καθήκοντα
καὶ τῶν θεοὺς μὴ νομιζόντων καὶ τῶν τὴν πατρίδα ἐγκαταλειπόντων καὶ τῶν ποιούντων, ἐπειδὰν κλείσωσι τὰς θύρας.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> εἰ οὖν τὰ λοιπὰ κοινά ἐστι πρὸς τὰ εἰρημένα, λοιπὸν τὸ

ἴδιόν ἐστι τοῦ ἀγαθοῦ φιλεῖν μὲν καὶ ἀσπάζεσθαι τὰ συμβαίνοντα
καὶ συγκλωθόμενα αὐτῷ, τὸν δὲ ἔνδον ἐν τῷ στήθει
ἱδρυμένον δαίμονα μὴ φύρειν μηδὲ θορυβεῖν ὄχλῳ φαντασιῶν,
ἀλλὰ ἵλεων διατηρεῖν, κοσμίως ἑπόμενον θεῷ, μήτε
φθεγγόμενόν τι παρὰ τὰ ἀληθῆ μήτε ἐνεργοῦντα παρὰ τὰ
δίκαια. εἰ δὲ ἀπιστοῦσιν αὐτῷ πάντες ἄνθρωποι, ὅτι ἁπλῶς
καὶ αἰδημόνως καὶ εὐθύμως βιοῖ, οὔτε χαλεπαίνει τινὶ τούτων
οὔτε παρατρέπεται τῆς ὁδοῦ τῆς ἀγούσης ἐπὶ τὸ τέλος
τοῦ βίου, ἐφ̓ ὃ δεῖ ἐλθεῖν καθαρόν, ἡσύχιον, εὔλυτον,
ἀβιάστως τῇ ἑαυτοῦ μοίρᾳ συνηρμοσμένον.</p>
</div3>
</div2>
</div1>
<div1 type="book" n="4" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ ἔνδον κυριεῦον, ὅταν κατὰ φύσιν ἔχῃ, οὕτως ἕστηκε
πρὸς τὰ συμβαίνοντα, ὥστε ἀεὶ πρὸς τὸ δυνατὸν καὶ διδόμενον
μετατίθεσθαι ῥᾳδίως. ὕλην γὰρ ἀποτεταγμένην
οὐδεμίαν φιλεῖ, ἀλλὰ ὁρμᾷ μὲν πρὸς τὰ προηγούμενα μεθ̓ ὑπεξαιρέσεως,
τὸ δὲ ἀντεισαγόμενον ὕλην ἑαυτῷ ποιεῖ, ὥσπερ
τὸ πῦρ, ὅταν ἐπικρατῇ τῶν ἐπεμπιπτόντων, ὑφ̓ ὧν ἂν
μικρός τις λύχνος ἐσβέσθη: τὸ δὲ λαμπρὸν πῦρ τάχιστα
ἐξῳκείωσεν ἑαυτῷ τὰ ἐπιφορούμενα καὶ κατηνάλωσε καὶ ἐξ
αὐτῶν ἐκείνων ἐπὶ μεῖζον ἤρθη.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μηδὲν ἐνέργημα εἰκῇ μηδὲ ἄλλως ἢ κατὰ θεώρημα
συμπληρωτικὸν τῆς τέχνης ἐνεργείσθω.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀναχωρήσεις αὑτοῖς ζητοῦσιν ἀγροικίας καὶ αἰγιαλοὺς
καὶ ὄρη, εἴωθας δὲ καὶ σὺ τὰ τοιαῦτα μάλιστα ποθεῖν.
ὅλον δὲ τοῦτο ἰδιωτικώτατόν ἐστιν ἐξόν, ἧς ἂν ὥρας ἐθελήσῃς,


ἰδιωτικώτατόν ἐστιν, ἐξόν, ἧς ἂν ὥρας ἐθελήσῃς, εἰς ἑαυτὸν ἀναχωρεῖν. οὐδαμοῦ γὰρ οὔτε ἡσυχιώτερον οὔτε ἀπραγμονέστερον
ἄνθρωπος ἀναχωρεῖ ἢ εἰς τὴν ἑαυτοῦ ψυχήν, μάλισθʼ ὅστις ἔχει
ἔνδον τοιαῦτα, εἰς ἃ ἐγκύψας ἐν πάσῃ εὐμαρείᾳ εὐθὺς γίνεται: τὴν
δὲ εὐμάρειαν οὐδὲν ἄλλο λέγω ἢ εὐκοσμίαν. συνεχῶς οὖν δίδου
σεαυτῷ ταύτην τὴν ἀναχώρησιν καὶ ἀνανέου σεαυτόν: βραχέα δὲ
ἔστω καὶ στοιχειώδη ἃ εὐθὺς ἀπαντήσαντα ἀρκέσει εἰς τὸ πᾶσαν
λύπην ἀποκλύσαι καὶ ἀποπέμψαι σε μὴ δυσχεραίνοντα ἐκείνοις ἐφʼ
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">
ἃ ἐπανέρχῃ. τίνι γὰρ δυσχερανεῖς; τῇ τῶν ἀνθρώπων κακίᾳ;
ἀναλογισάμενος τὸ κρῖμα, ὅτι τὰ λογικὰ ζῷα ἀλλήλων ἕνεκεν γέγονε
καὶ ὅτι τὸ ἀνέχεσθαι μέρος τῆς δικαιοσύνης καὶ ὅτι ἄκοντες
ἁμαρτάνουσι καὶ πόσοι ἤδη διεχθρεύσαντες, ὑποπτεύσαντες, μισήσαντες, διαδορατισθέντες ἐκτέτανται, τετέφρωνται, παύου ποτέ.
ἀλλὰ καὶ τοῖς ἐκ τῶν ὅλων ἀπονεμομένοις δυσχερανεῖς; ἀνανεωσάμενος τὸ διεζευγμένον τό: ἤτοι πρόνοια ἢ ἄτομοι, καὶ ἐξ ὅσων
ἀπεδείχθη ὅτι ὁ κόσμος ὡσανεὶ πόλις. ἀλλὰ τὰ σωματικά σου
ἅψεται ἔτι; ἐννοήσας ὅτι οὐκ ἐπιμίγνυται λείως ἢ τραχέως κινουμένῳ πνεύματι ἡ διάνοια, ἐπειδὰν ἅπαξ ἑαυτὴν ἀπολάβῃ καὶ
γνωρίσῃ τὴν ἰδίαν ἐξουσίαν, καὶ λοιπὸν ὅσα περὶ πόνου καὶ ἡδονῆς
ἀκήκοας καὶ συγκατέθου.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">
ἀλλὰ τὸ δοξάριόν σε περισπάσει; ἀπιδὼν
εἰς τὸ τάχος τῆς πάντων λήθης καὶ τὸ χάος τοῦ ἐφʼ ἑκάτερα ἀπείρου
αἰῶνος καὶ τὸ κενὸν τῆς ἀπηχήσεως καὶ τὸ εὐμετάβολον καὶ ἄκριτον
τῶν εὐφημεῖν δοκούντων καὶ τὸ στενὸν τοῦ τόπου, ἐν ᾧ περιγράφεται: ὅλη τε γὰρ ἡ γῆ στιγμὴ καὶ ταύτης πόστον γωνίδιον ἡ
κατοίκησις αὕτη; καὶ ἐνταῦθα πόσοι καὶ οἷοί τινες οἱ ἐπαινεσόμενοι;
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p">
λοιπὸν οὖν μέμνησο τῆς ὑποχωρήσεως τῆς εἰς τοῦτο τὸ ἀγρίδιον
ἑαυτοῦ καὶ πρὸ παντὸς μὴ σπῶ μηδὲ κατεντείνου, ἀλλὰ ἐλεύθερος
ἔσο καὶ ὅρα τὰ πράγματα ὡς ἀνήρ, ὡς ἄνθρωπος, ὡς πολίτης, ὡς
θνητὸν ζῷον. ἐν δὲ τοῖς προχειροτάτοις, εἰς ἃ ἐγκύψεις, ταῦτα
ἔστω τὰ δύο: ἕν μέν, ὅτι τὰ πράγματα οὐχ ἅπτεται τῆς ψυχῆς,
ἀλλʼ ἔξω ἕστηκεν ἀτρεμοῦντα, αἱ δὲ ὀχλήσεις ἐκ μόνης τῆς ἔνδον
ὑπολήψεως: ἕτερον δέ, ὅτι πάντα ταῦτα, ὅσα ὁρᾷς, ὅσον οὐδέπω
μεταβαλεῖ καὶ οὐκ ἔτι ἔσται: καὶ ὅσων ἤδη μεταβολαῖς αὐτὸς
παρατετύχηκας, συνεχῶς διανοοῦ. ὁ κόσμος ἀλλοίωσις, ὁ βίος
ὑπόληψις.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Εἰ τὸ νοερὸν ἡμῖν κοινόν, καὶ ὁ λόγος, καθʼ ὃν λογικοί ἐσμεν,
κοινός: εἰ τοῦτο, καὶ ὁ προστακτικὸς τῶν ποιητέων ἢ μὴ λόγος
κοινός: εἰ τοῦτο, καὶ ὁ νόμος κοινός: εἰ τοῦτο, πολῖταί ἐσμεν: εἰ
τοῦτο, πολιτεύματός τινος μετέχομεν: εἰ τοῦτο, ὁ κόσμος ὡσανεὶ
πόλις ἐστί: τίνος γὰρ ἄλλου φήσει τις τὸ τῶν ἀνθρώπων πᾶν γένος
κοινοῦ πολιτεύματος μετέχειν; ἐκεῖθεν δέ, ἐκ τῆς κοινῆς ταύτης
πόλεως, καὶ αὐτὸ τὸ νοερὸν καὶ λογικὸν καὶ νομικὸν ἡμῖν ἢ πόθεν;
ὥσπερ γὰρ τὸ γεῶδές μοι ἀπό τινος γῆς ἀπομεμέρισται καὶ τὸ
ὑγρὸν ἀφʼ ἑτέρου στοιχείου καὶ τὸ πνευματικὸν ἀπὸ πηγῆς τινος
καὶ τὸ θερμὸν καὶ πυρῶδες ἔκ τινος ἰδίας πηγῆς ʽοὐδὲν γὰρ ἐκ τοῦ
μηδενὸς ἔρχεται, ὥσπερ μηδʼ εἰς τὸ οὐκ ὂν ἀπέρχεταἰ, οὕτω δὴ καὶ
τὸ νοερὸν ἥκει ποθέν.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ὁ θάνατος τοιοῦτον, οἷον γένεσις, φύσεως μυστήριον: σύγκρισις
ἐκ τῶν αὐτῶν στοιχείων, εἰς ταὐτὰ <add TEIform="add">λύσις</add>. ὅλως δὲ οὐκ ἐφʼ ᾧ
ἄν τις αἰσχυνθείη: οὐ γὰρ παρὰ τὸ ἑξῆς τῷ νοερῷ ζῴῳ οὐδὲ παρὰ
τὸν λόγον τῆς κατασκευῆς.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ταῦτα οὕτως ὑπὸ τῶν τοιούτων πέφυκε γίνεσθαι ἐξ ἀνάγκης, ὁ
δὲ τοῦτο μὴ θέλων θέλει τὴν συκῆν ὀπὸν μὴ ἔχειν. ὅλως δὲ ἐκείνου
μέμνησο, ὅτι ἐντὸς ὀλιγίστου χρόνου καὶ σὺ καὶ οὗτος τεθνήξεσθε,
μετὰ βραχὺ δὲ οὐδὲ ὄνομα ὑμῶν ὑπολειφθήσεται.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ἆρον τὴν ὑπόληψιν, ἦρται τὸ βέβλαμμαι: ἆρον τὸ βέβλαμμαι,
ἦρται ἡ βλάβη.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ὃ χείρω αὐτὸν ἑαυτοῦ ἄνθρωπον οὐ ποιεῖ, τοῦτο οὐδὲ τὸν βίον
αὐτοῦ χείρω ποιεῖ οὐδὲ βλάπτει οὔτε ἔξωθεν οὔτε ἔνδοθεν.
</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ἠνάγκασται ἡ τοῦ συμφέροντος φύσις τοῦτο ποιεῖν.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ὅτι “πᾶν τὸ συμβαῖνον δικαίως συμβαίνει” : ὃ ἐὰν ἀκριβῶς παραφυλάσσῃς, εὑρήσεις: οὐ λέγω μόνον κατὰ τὸ ἑξῆς, ἀλλʼ ὅτι κατὰ τὸ
δίκαιον καὶ ὡς ἂν ὑπό τινος ἀπονέμοντος τὸ κατʼ ἀξίαν. παραφύλασσε
οὖν ὡς ἤρξω, καί, ὅ τι ἂν ποιῇς, σὺν τούτῳ ποίει, σὺν τῷ ἀγαθὸς εἶναι,
καθὸ νενόηται ἰδίως ὁ ἀγαθός. τοῦτο ἐπὶ πάσης ἐνεργείας σῷζε.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Μὴ τοιαῦτα ὑπολάμβανε, οἷα ὁ ὑβρίζων κρίνει ἢ οἷά σε κρίνειν
βούλεται, ἀλλὰ ἴδε αὐτά, ὁποῖα κατʼ ἀλήθειάν ἐστιν.
</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Δύο ταύτας ἑτοιμότητας ἔχειν ἀεὶ δεῖ: τὴν μὲν πρὸς τὸ πρᾶξαι
μόνον ὅπερ ἂν ὁ τῆς βασιλικῆς καὶ νομοθετικῆς λόγος ὑποβάλλῃ
ἐπʼ ὠφελείᾳ ἀνθρώπων: τὴν δὲ πρὸς τὸ μεταθέσθαι, ἐὰν ἄρα τις
παρῇ διορθῶν καὶ μετάγων ἀπό τινος οἰήσεως. τὴν μέντοι μεταγωγὴν ἀεὶ ἀπό τινος πιθανότητος, ὡς δικαίου ἢ κοινωφελοῦς,
γίνεσθαι καὶ τὰ προηγμένα τοιαῦτα μόνον εἶναι δεῖ, οὐχ ὅτι ἡδὺ ἢ
ἔνδοξον ἐφάνη.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p"> “Λόγον ἔχεις;” “ἔχω.” “τί οὖν οὐ χρᾷ; τούτου γὰρ τὸ
ἑαυτοῦ ποιοῦντος τί ἄλλο θέλεις;” </p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ἐνυπέστης ὡς μέρος. ἐναφανισθήσῃ τῷ γεννήσαντι: μᾶλλον δὲ
ἀναληφθήσῃ εἰς τὸν λόγον αὐτοῦ τὸν σπερματικὸν κατὰ μεταβολήν.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Πολλὰ λιβανωτοῦ βωλάρια ἐπὶ τοῦ αὐτοῦ βωμοῦ: τὸ μὲν προκατέπεσεν, τὸ δʼ ὕστερον, διαφέρει δʼ οὐδέν.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ἐντὸς δέκα ἡμερῶν θεὸς αὐτοῖς <add TEIform="add">τούτοις</add> δόξεις οἷς νῦν θηρίον
καὶ πίθηκος, ἐὰν ἀνακάμψῃς ἐπὶ τὰ δόγματα καὶ τὸν σεβασμὸν
τοῦ λόγου.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Μὴ ὡς μύρια μέλλων ἔτη ζῆν. τὸ χρεὼν ἐπήρτηται: ἕως ζῇς,
ἕως ἔξεστιν, ἀγαθὸς γενοῦ.
</p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ὅσην εὐσχολίαν κερδαίνει ὁ μὴ βλέπων τί ὁ πλησίον εἶπεν ἢ
ἔπραξεν ἢ διενοήθη, ἀλλὰ μόνον τί αὐτὸς ποιεῖ, ἵνα αὐτὸ τοῦτο
δίκαιον ᾖ καὶ ὅσιον ἢ † κατὰ τὸν ἀγαθὸν: μὴ μέλαν ἦθος περιβλέπεσθαι, ἀλλʼ ἐπὶ τῆς γραμμῆς τρέχειν ὀρθόν, μὴ διερριμμένον.
</p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">


Ὁ περὶ τὴν ὑστεροφημίαν ἐπτοημένος οὐ φαντάζεται ὅτι ἕκαστος
τῶν μεμνημένων αὐτοῦ τάχιστα καὶ αὐτὸς ἀποθανεῖται: εἶτα πάλιν
ὁ ἐκεῖνον διαδεξάμενος,


μέχρι καὶ πᾶσα ἡ μνήμη ἀποσβῇ διὰ ἁπτομένων καὶ
σβεννυμένων προιοῦσα. ὑπόθου δ̓, ὅτι καὶ ἀθάνατοι μὲν
οἱ μεμνησόμενοι, ἀθάνατος δὲ ἡ μνήμη: τί οὖν τοῦτο πρὸς
σέ; καὶ οὐ λέγω, ὅτι οὐδὲν πρὸς τὸν τεθνηκότα, ἀλλὰ
πρὸς τὸν ζῶντα τί ὁ ἔπαινος, πλὴν ἄρα δἰ οἰκονομίαν τινά; πάρες γὰρ νῦν ἀκαίρως τὴν φυσικὴν δόσιν ἄλλου
τινὸς ἐχομένην λόγου λοιπόν.
</p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πᾶν τὸ καὶ ὁπωσοῦν καλὸν ἐξ ἑαυτοῦ καλόν ἐστι
καὶ ἐφ̓ ἑαυτὸ καταλήγει, οὐκ ἔχον μέρος ἑαυτοῦ τὸν
ἔπαινον: οὔτε γοῦν χεῖρον ἣ κρεῖττον γίνεται τὸ ἐπαινούμενον. τοῦτό φημι καὶ ἐπὶ τῶν κοινότερον καλῶν
λεγομένων, οἷον ἐπὶ τῶν ὑλικῶν καὶ ἐπὶ τῶν τεχνικῶν
κατασκευασμάτων ʽτὸ γὰρ δὴ ὄντως καλὸν τίνος χρείαν
ἔχει; οὐ μᾶλλον ἣ νόμος, οὐ μᾶλλον ἣ ἀλήθεια, οὐ μᾶλλον
ἢ εὔνοια ἢ αἰδώσ̓: τί τούτων διὰ τὸ ἐπαινεῖσθαι καλόν ἐστιν ἢ ψεγόμενον φθείρεται; σμαράγδιον γὰρ ἑαυτοῦ
χεῖρον γίνεται, ἐὰν μὴ ἐπαινῆται; τί δὲ χρυσός, ἐλέφας,
πορφύρα, λύρα, μαχαίριον, ἀνθύλλιον, δενδρύφιον;
</p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ διαμένουσιν αἱ ψυχαί, πῶς αὐτὰς ἐξ ἀιδίου
χωρεῖ ὁ ἀήρ; πῶς δὲ ἡ γῆ χωρεῖ τὰ τῶν ἐκ τοσούτου αἰῶνος θαπτομένων σώματα; ὥσπερ γὰρ ἐνθάδε ἡ τούτων
<add TEIform="add">μετὰ</add> ποσήν τινα ἐπιδιαμονὴν μεταβολὴ καὶ διάλυσις χώραν
ἄλλοις νεκροῖς ποιεῖ, οὕτως αἱ εἰς τὸν ἀέρα μεθιστάμεναι
ψυχαί, ἐπὶ ποσὸν συμμείνασαι, μεταβάλλουσι καὶ χέονται
καὶ ἐξάπτονται εἰς τὸν τῶν ὅλων σπερματικὸν λόγον ἀναλαμβανόμεναι
καὶ τοῦτον τὸν τρόπον χώραν ταῖς προσσυνοικιζομέναις
παρέχουσι. τοῦτο δ̓ ἄν τις ἀποκρίναιτο
ἐφ̓ ὑποθέσει τοῦ τὰς ψυχὰς διαμένειν.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">χρὴ δὲ μὴ μόνον
ἐνθυμεῖσθαι τὸ πλῆθος τῶν θαπτομένων οὑτωσὶ σωμάτων,
ἀλλὰ καὶ τὸ τῶν ἑκάστης ἡμέρας ἐσθιομένων ζῴων ὑφ̓
ἡμῶν τε καὶ τῶν ἄλλων ζῴων. ὅσος γὰρ ἀριθμὸς καταναλίσκεται
καὶ οὑτωσί πως θάπτεται ἐν τοῖς τῶν τρεφομένων
σώμασι, καὶ ὅμως δέχεται ἡ χώρα αὐτὰ διὰ τὰς ἐξαιματώσεις,
διὰ τὰς εἰς τὸ ἀερῶδες ἢ πυρῶδες ἀλλοιώσεις.
Τίς ἐπὶ τούτου ἡ ἱστορία τῆς ἀληθείας; διαίρεσις εἰς τὸ
ὑλικὸν καὶ εἰς τὸ αἰτιῶδες.
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ ἀπορρέμβεσθαι, ἀλλ̓ ἐπὶ πάσης ὁρμῆς τὸ
δίκαιον ἀποδιδόναι καὶ ἐπὶ πάσης φαντασίας σῴζειν τὸ καταληπτικόν.
</p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πᾶν μοι συναρμόζει ὃ σοὶ εὐάρμοστόν ἐστιν,
ὦ κόσμε: οὐδέν μοι πρόωρον οὐδὲ ὄψιμον ὃ σοὶ εὔκαιρον.
πᾶν μοι καρπὸς ὃ φέρουσιν αἱ σαὶ ὧραι, ὦ φύσις: ἐκ σοῦ
πάντα, ἐν σοὶ πάντα, εἰς σὲ πάντα. ἐκεῖνος μέν φησιν:
ʽ<add TEIform="add">ὦ</add> πόλι φίλη Κέκροπος:ʼ σὺ δὲ οὐκ ἐρεῖς: ʽὦ πόλι φίλη</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Διός;ʽ̓Ὀλίγα πρῆσσε, φησίν, εἰ μέλλεις εὐθυμήσειν.ʼ
μήποτε ἄμεινον τἀναγκαῖα πράσσειν καὶ ὅσα ὁ τοῦ φύσει
πολιτικοῦ ζῴου λόγος αἱρεῖ καὶ ὡς αἱρεῖ; τοῦτο γὰρ οὐ
μόνον τὴν ἀπὸ τοῦ καλῶς πράσσειν εὐθυμίαν φέρει, ἀλλὰ
καὶ τὴν ἀπὸ τοῦ ὀλίγα πράσσειν. τὰ πλεῖστα γὰρ ὧν
λέγομεν καὶ πράσσομεν οὐκ ἀναγκαῖα ὄντα ἐάν τις περιέλῃ,
εὐσχολώτερος καὶ ἀταρακτότερος ἔσται. ὅθεν δεῖ καὶ παῤ

ἕκαστα ἑαυτὸν ὑπομιμνῄσκειν: μήτι τοῦτο τῶν οὐκ ἀναγκαίων;
δεῖ δὲ μὴ μόνον πράξεις τὰς μὴ ἀναγκαίας
περιαιρεῖν, ἀλλὰ καὶ φαντασίας: οὕτως γὰρ οὐδὲ πράξεις
παρέλκουσαι ἐπακολουθήσουσιν.
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πείρασον πῶς σοι χωρεῖ καὶ ὁ τοῦ ἀγαθοῦ ἀνθρώπου βίος τοῦ ἀρεσκομένου μὲν τοῖς ἐκ τῶν ὅλων
ἀπονεμομένοις, ἀρκουμένου δὲ τῇ ἰδίᾳ πράξει δικαίᾳ καὶ
διαθέσει εὐμενεῖ.
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἑώρακας ἐκεῖνα, ἴδε καὶ ταῦτα. σεαυτὸν μὴ
τάρασσε: ἅπλωσον σεαυτόν. ἁμαρτάνει τις; ἑαυτῷ ἁμαρτάνει. συμβέβηκέ σοί τι ; καλῶς: ἐκ τῶν ὅλων ἀπ̓
ἀρχῆς σοι συγκαθείμαρτο καὶ συνεκλώθετο πᾶν τὸ συμβαῖνον.
τὸ δ̓ ὅλον, βραχὺς ὁ βίος: κερδαντέον τὸ παρὸν
σὺν εὐλογιστίᾳ καὶ δίκῃ. νῆφε ἀνειμένως.
</p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἤτοι κόσμος διατεταγμένος ἢ κυκεὼν συμπεφυρμένος. ἀλλὰ μὴν κόσμος: ἢ ἐν σοὶ μέν τις κόσμος
ὑφίστασθαι δύναται, ἐν δὲ τῷ παντὶ ἀκοσμία; καὶ ταῦτα
οὕτως πάντων διακεκριμένων καὶ διακεχυμένων καὶ συμπαθῶν.
</p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μέλαν ἦθος, θῆλυ ἦθος, περισκελὲς ἦθος, θηριῶδες, βοσκηματῶδες, παιδαριῶδες, βλακικόν, κίβδηλον, βωμολόχον,
καπηλικόν, τυραννικόν.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ ξένος κόσμου ὁ μὴ γνωρίζων τὰ ἐν αὐτῷ ὄντα,
οὐχ ἧττον ξένος καὶ ὁ μὴ γνωρίζων τὰ γινόμενα. φυγὰς
ὁ φεύγων τὸν πολιτικὸν λόγον: τυφλὸς ὁ καταμύων τῷ νοερῷ ὄμματι: πτωχὸς ὁ ἐνδεὴς ἑτέρου καὶ μὴ πάντα ἔχων
παῤ ἑαυτοῦ τὰ εἰς τὸν βίον χρήσιμα: ἀπόστημα κόσμου
ὁ ἀφιστάμενος καὶ χωρίζων ἑαυτὸν τοῦ τῆς κοινῆς φύσεως
λόγου διὰ τοῦ δυσαρεστεῖν τοῖς συμβαίνουσιν: ἐκείνη γὰρ

φέρει τοῦτο, ἣ καὶ σὲ ἤνεγκεν: ἀπόσχισμα πόλεως ὁ τὴν
ἰδίαν ψυχὴν τῆς τῶν λογικῶν ἀποσχίζων, μιᾶς οὔσης.
</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ μὲν χωρὶς χιτῶνος φιλοσοφεῖ, ὁ δὲ χωρὶς
βιβλίου. ἄλλος οὗτος ἡμίγυμνος: ἄρτους οὐκ ἔχω, φησί,
καὶ ἐμμένω τῷ λόγῳ.—ἐγὼ δὲ τροφὰς τὰς ἐκ τῶν μαθημάτων
οὐκ ἔχω καὶ ἐμμένω.
</p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ τεχνίον ὃ ἔμαθες φίλει, τούτῳ προσαναπαύου:
τὸ δὲ ὑπόλοιπον τοῦ βίου διέξελθε ὡς θεοῖς μὲν ἐπιτετροφὼς
τὰ σεαυτοῦ πάντα ἐξ ὅλης τῆς ψυχῆς, ἀνθρώπων δὲ
μηδενὸς μήτε τύραννον μήτε δοῦλον σεαυτὸν καθιστάς.
</p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐπινόησον λόγου χάριν τοὺς ἐπὶ Οὐεσπασιανοῦ
καιρούς, ὄψει τὰ αὐτὰ πάντα γαμοῦντας, παιδοτροφοῦντας,
νοσοῦντας, ἀποθνῄσκοντας, πολεμοῦντας, ἑορτάζοντας, ἐμπορευομένους,
γεωργοῦντας, κολακεύοντας, αὐθαδιζομένους,
ὑποπτεύοντας, ἐπιβουλεύοντας, ἀποθανεῖν τινας εὐχομένους,
γογγύζοντας ἐπὶ τοῖς παροῦσιν, ἐρῶντας, θησαυρίζοντας,
ὑπατείας, βασιλείας ἐπιθυμοῦντας: οὐκοῦν ἐκεῖνος μὲν ὁ
τούτων βίος οὐκέτι οὐδαμοῦ.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">πάλιν ἐπὶ τοὺς καιροὺς
τοὺς Τραιανοῦ μετάβηθι: πάλιν τὰ αὐτὰ πάντα: τέθνηκε
κἀκεῖνος ὁ βίος. ὁμοίως καὶ τὰς ἄλλας ἐπιγραφὰς χρόνων
καὶ ὅλων ἐθνῶν ἐπιθεώρει καὶ βλέπε, πόσοι κατενταθέντες
μετὰ μικρὸν ἔπεσον καὶ ἀνελύθησαν εἰς τὰ στοιχεῖα: μάλιστα
δὲ ἀναπολητέον ἐκείνους, οὓς αὐτὸς ἔγνως κενὰ σπωμένους,
ἀφέντας ποιεῖν τὸ κατὰ τὴν ἰδίαν κατασκευὴν καὶ τούτου
ἀπρὶξ ἔχεσθαι καὶ τούτῳ ἀρκεῖσθαι. ἀναγκαῖον δὲ ὧδε τὸ
μεμνῆσθαι, ὅτι καὶ ἡ ἐπιστροφὴ καθ̓ ἑκάστην πρᾶξιν
ἰδίαν ἀξίαν ἔχει καὶ συμμετρίαν: οὕτως γὰρ οὐκ ἀποδυσπετήσεις,
ἐὰν μὴ ἐπὶ πλέον, ἢ προσῆκε, περὶ τὰ ἐλάσσω καταγίνῃ.
</p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Αἱ πάλαι συνήθεις λέξεις νῦν γλωσσήματα: οὕτως

οὖν καὶ τὰ ὀνόματα τῶν πάλαι πολυυμνήτων νῦν τρόπον
τινὰ γλωσσήματά ἐστι, Κάμιλλος, Καίσων, Οὐόλεσος,
Δέντατος, κατ̓ ὀλίγον δὲ καὶ Σκιπίων καὶ Κάτων, εἶτα
καὶ Αὔγουστος, εἶτα καὶ Ἁδριανὸς καὶ Ἁντωνῖνος: ἐξίτηλα
γὰρ πάντα καὶ μυθώδη ταχὺ γίνεται, ταχὺ δὲ καὶ παντελὴς λήθη κατέχωσεν. καὶ ταῦτα λέγω ἐπὶ τῶν θαυμαστῶς πως
λαμψάντων: οἱ γὰρ λοιποὶ ἅμα τῷ ἐκπνεῦσαι ʽ ἄιστοι, ἄπυστοἰ.
τί δὲ καὶ ἔστιν ὅλως τὸ ἀείμνηστον; ὅλον κενόν.
τί οὖν ἐστι περὶ ὃ δεῖ σπουδὴν εἰσφέρεσθαι; ἓν τοῦτο,
διάνοια δικαία καὶ πράξεις κοινωνικαὶ καὶ λόγος, οἷος μήποτε διαψεύσασθαι, καὶ διάθεσις ἀσπαζομένη πᾶν τὸ
συμβαῖνον ὡς ἀναγκαῖον, ὡς γνώριμον, ὡς ἀπ̓ ἀρχῆς
τοιαύτης καὶ πηγῆς ῥέον.
</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἑκὼν σεαυτὸν τῇ Κλωθοῖ συνεπιδίδου παρέχων
συννῆσαι, οἷστισί ποτε πράγμασι βούλεται. </p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πᾶν ἐφήμερον, καὶ τὸ μνημονεῦον καὶ τὸ μνημονευόμενον.
</p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Θεώρει διηνεκῶς πάντα κατὰ μεταβολὴν γινόμενα
καὶ ἐθίζου ἐννοεῖν, ὅτι οὐδὲν οὕτως φιλεῖ ἡ τῶν ὅλων
φύσις ὡς τὸ τὰ ὄντα μεταβάλλειν καὶ ποιεῖν νέα ὅμοια. σπέρμα γὰρ τρόπον τινὰ πᾶν τὸ ὃν τοῦ ἐξ αὐτοῦ ἐσομένου,
σὺ δὲ μόνα σπέρματα φαντάζῃ τὰ εἰς γῆν ἣ μήτραν καταβαλλόμενα,
τοῦτο δὲ λίαν ἰδιωτικόν.
</p>
</div3>
</div2>
<div2 type="chapter" n="37" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἤδη τεθνήξῃ καὶ οὔπω οὔτε ἁπλοῦς οὔτε ἀτάραχος
οὔτε ἀνύποπτος τοῦ βλαβῆναι ἃν ἔξωθεν οὔτε ἵλεως πρὸς πάντας οὔτε τὸ φρονεῖν ἐν μόνῳ τῷ δικαιοπραγεῖν τιθέμενος.

</p>
</div3>
</div2>
<div2 type="chapter" n="38" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ ἡγεμονικὰ αὐτῶν διάβλεπε καὶ τοὺς φρονίμους,
οἷα μὲν φεύγουσιν, οἷα δὲ διώκουσιν.
</p>
</div3>
</div2>
<div2 type="chapter" n="39" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐν ἀλλοτρίῳ ἡγεμονικῷ κακὸν σὸν οὐχ ὑφίσταται
οὐδὲ μὴν ἔν τινι τροπῇ καὶ ἑτεροιώσει τοῦ περιέχοντος.
ποῦ οὖν; ὅπου τὸ περὶ κακῶν ὑπολαμβάνον σοί ἐστι.
τοῦτο οὖν μὴ ὑπολαμβανέτω καὶ πάντα εὖ ἔχει. κἂν τὸ
ἐγγυτάτω αὐτοῦ, τὸ σωμάτιον, τέμνηται, καίηται, διαπυίσκηται,
σήπηται, ὅμως τὸ ὑπολαμβάνον περὶ τούτων μόριον
ἡσυχαζέτω: τουτέστι, κρινέτω μήτε κακόν τι εἶναι μήτε
ἀγαθόν, ὃ ἐπίσης δύναται κακῷ ἀνδρὶ καὶ ἀγαθῷ συμβαίνειν.
ὃ γὰρ <add TEIform="add">καὶ τῷ παρὰ φύσιν</add> καὶ τῷ κατὰ φύσιν βιοῦντι
ἐπίσης συμβαίνει, τοῦτο οὔτε κατὰ φύσιν ἐστὶν οὔτε παρὰ φύσιν.
</p>
</div3>
</div2>
<div2 type="chapter" n="40" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὡς ἓν ζῷον τὸν κόσμον, μίαν οὐσίαν καὶ ψυχὴν
μίαν ἐπέχον, συνεχῶς ἐπινοεῖν καὶ πῶς εἰς αἴσθησιν μίαν
τὴν τούτου πάντα ἀναδίδοται καὶ πῶς ὁρμῇ μιᾷ πάντα
πράσσει καὶ πῶς πάντα πάντων τῶν γινομένων συναίτια
καὶ οἵα τις ἡ σύννησις καὶ συμμήρυσις.
</p>
</div3>
</div2>
<div2 type="chapter" n="41" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ψυχάριον εἶ βαστάζον νεκρόν, ὡς Ἐπίκτητος
ἔλεγεν.
</p>
</div3>
</div2>
<div2 type="chapter" n="42" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐδέν ἐστι κακὸν τοῖς ἐν μεταβολῇ γινομένοις,
ὡς οὐδὲ ἀγαθὸν <add TEIform="add">τοῖς</add> ἐκ μεταβολῆς ὑφισταμένοις.
</p>
</div3>
</div2>
<div2 type="chapter" n="43" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ποταμός τίς ἐστι τῶν γινομένων καὶ ῥεῦμα βίαιον
ὁ αἰών: ἅμα τε γὰρ ὤφθη ἕκαστον, καὶ παρενήνεκται καὶ
ἄλλο παραφέρεται, τὸ δὲ ἐνεχθήσεται.
</p>
</div3>
</div2>
<div2 type="chapter" n="44" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πᾶν τὸ συμβαῖνον οὕτως σύνηθες καὶ γνώριμον
ὡς τὸ ῥόδον ἐν τῷ ἔαρι καὶ ὀπώρα ἐν τῷ θέρει: τοιοῦτον

γὰρ καὶ νόσος καὶ θάνατος καὶ βλασφημία καὶ ἐπιβουλὴ
καὶ ὅσα τοὺς μωροὺς εὐφραίνει ἣ λυπεῖ.
</p>
</div3>
</div2>
<div2 type="chapter" n="45" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ ἑξῆς ἀεὶ τοῖς προηγησαμένοις οἰκείως ἐπιγίνεται:
οὐ γὰρ οἷον καταρίθμησίς τίς ἐστιν ἀπηρτημένως <del status="unremarkable" TEIform="del">καὶ</del>
μόνον τὸ κατηναγκασμένον ἔχουσα, ἀλλὰ συνάφεια εὔλογος καὶ ὥσπερ συντέτακται συνηρμοσμένως τὰ ὄντα, οὕτως τὰ
γινόμενα οὐ διαδοχὴν ψιλήν, ἀλλὰ θαυμαστήν τινα οἰκειότητα ἐμφαίνει.
</p>
</div3>
</div2>
<div2 type="chapter" n="46" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀεὶ τοῦ Ἡρακλειτείου μεμνῆσθαι, ὅτι γῆς θάνατος
ὕδωρ γενέσθαι καὶ ὕδατος θάνατος ἀέρα γενέσθαι καὶ ἀέρος πῦρ καὶ ἔμπαλιν. μεμνῆσθαι δὲ καὶ τοῦ ἐπιλανθανομένου,
ᾗ ἡ ὁδὸς ἄγει: καὶ ὅτι, ᾧ μάλιστα διηνεκῶς ὁμιλοῦσι,
λόγῳ τῷ τὰ ὅλα διοικοῦντι, τούτῳ διαφέρονται: καὶ οἷς
καθ̓ ἡμέραν ἐγκυροῦσι, ταῦτα αὐτοῖς ξένα φαίνεται: καὶ ὅτι
οὐ δεῖ ὥσπερ καθεύδοντας ποιεῖν καὶ λέγειν, καὶ γὰρ καὶ τότε δοκοῦμεν ποιεῖν καὶ λέγειν: καὶ ὅτι οὐ δεῖ <add TEIform="add">ὡς</add> παῖδας
τοκεώνων, τουτέστι κατὰ ψιλόν, καθότι παρειλήφαμεν.
</p>
</div3>
</div2>
<div2 type="chapter" n="47" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὥσπερ εἴ τίς σοι θεῶν εἶπεν, ὅτι αὔριον τεθνήξῃ
ἢ πάντως γε εἰς τρίτην, οὐκέτ̓ ἂν παρὰ μέγα ἐποιοῦ τὸ
εἰς τρίτην μᾶλλον ἢ αὔριον, εἴ γε μὴ ἐσχάτως ἀγεννὴς εἶ: πόσον γάρ ἐστι τὸ μεταξύ; οὕτως καὶ τὸ εἰς πολλοστὸν
ἔτος μᾶλλον ἢ αὔριον μηδὲν μέγα εἶναι νόμιζε.
</p>
</div3>
</div2>
<div2 type="chapter" n="48" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐννοεῖν συνεχῶς πόσοι μὲν ἰατροὶ ἀποτεθνήκασι,
πολλάκις τὰς ὀφρῦς ὑπὲρ τῶν ἀρρώστων συσπάσαντες:
πόσοι δὲ μαθηματικοί, ἄλλων θανάτους ὥς τι μέγα προειπόντες: πόσοι δὲ φιλόσοφοι, περὶ θανάτου ἢ ἀθανασίας
μυρία διατεινάμενοι: πόσοι δὲ ἀριστεῖς, πολλοὺς ἀποκτείναντες:
πόσοι δὲ τύραννοι, ἐξουσίᾳ ψυχῶν μετὰ δεινοῦ
φρυάγματος ὡς ἀθάνατοι κεχρημένοι: πόσαι δὲ πόλεις

ὅλαι, ἵν̓ οὕτως εἴπω, τεθνήκασιν, Ἑλίκη καὶ Πομπήιοι
καὶ Ἡρκλᾶνον καὶ ἄλλαι ἀναρίθμητοι.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ἔπιθι δὲ καὶ
ὅσους οἶδας, ἄλλον ἐπ̓ ἄλλῳ: ὁ μὲν τοῦτον κηδεύσας
εἶτα ἐξετάθη, ὁ δὲ ἐκεῖνον, πάντα δὲ ἐν βραχεῖ. τὸ γὰρ
ὅλον, κατιδεῖν ἀεὶ τὰ ἀνθρώπινα ὡς ἐφήμερα καὶ εὐτελῆ
καὶ ἐχθὲς μὲν μυξάριον, αὔριον δὲ τάριχος ἢ τέφρα. τὸ
ἀκαριαῖον οὖν τοῦτο τοῦ χρόνου κατὰ φύσιν διελθεῖν καὶ
ἵλεων καταλῦσαι, ὡς ἂν εἰ ἐλαία πέπειρος γενομένη ἔπιπτεν,
εὐφημοῦσα τὴν ἐνεγκοῦσαν καὶ χάριν εἰδυῖα τῷ φύσαντι
δένδρῳ.
</p>
</div3>
</div2>
<div2 type="chapter" n="49" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅμοιον εἶναι τῇ ἄκρᾳ, ᾗ διηνεκῶς τὰ κύματα
προσρήσσεται: ἡ δὲ ἕστηκε καὶ περὶ αὐτὴν κοιμίζεται
τὰ φλεγμήναντα τοῦ ὕδατος.
Ἀτυχὴς ἐγώ, ὅτι τοῦτό μοι συνέβη. οὐμενοῦν ἀλλ̓
εὐτυχὴς ἐγώ, ὅτι τούτου μοι συμβεβηκότος ἄλυπος διατελῶ,
οὔτε ὑπὸ παρόντος θραυόμενος οὔτε ἐπιὸν φοβούμενος.
συμβῆναι μὲν γὰρ τὸ τοιοῦτο παντὶ ἐδύνατο, ἄλυπος δὲ
οὐ πᾶς ἐπὶ τούτῳ ἂν διετέλεσε. διὰ τί οὖν ἐκεῖνο μᾶλλον
ἀτύχημα ἢ τοῦτο εὐτύχημα; λέγεις δὲ ὅλως ἀτύχημα ἀνθρώπου,
ὃ οὐκ ἔστιν ἀπότευγμα τῆς φύσεως τοῦ ἀνθρώπου;
ἀπότευγμα δὲ τῆς φύσεως τοῦ ἀνθρώπου εἶναι δοκεῖ σοι,
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ὃ μὴ παρὰ τὸ βούλημα τῆς φύσεως αὐτοῦ ἐστι; τί οὖν;
τὸ βούλημα μεμάθηκας: μήτι οὖν τὸ συμβεβηκὸς τοῦτο
κωλύει σε δίκαιον εἶναι, μεγαλόψυχον, σώφρονα, ἔμφρονα,
ἀπρόπτωτον, ἀδιάψευστον, αἰδήμονα, ἐλεύθερον, τἄλλα,
ὧν συμπαρόντων ἡ φύσις ἡ τοῦ ἀνθρώπου ἀπέχει τὰ ἴδια;
μέμνησο λοιπὸν ἐπὶ παντὸς τοῦ εἰς λύπην σε προαγομένου

τούτῳ χρῆσθαι τῷ δόγματι: οὐχ ὅτι τοῦτο ἀτύχημα, ἀλλὰ
τὸ φέρειν αὐτὸ γενναίως εὐτύχημα.
</p>
</div3>
</div2>
<div2 type="chapter" n="50" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἰδιωτικὸν μέν, ὅμως δὲ ἀνυστικὸν βοήθημα πρὸς
θανάτου καταφρόνησιν ἡ ἀναπόλησις τῶν γλίσχρως ἐνδιατριψάντων
τῷ ζῆν. τί οὖν αὐτοῖς πλέον ἢ τοῖς ἀώροις; πάντως πού ποτε κεῖνται, Καδικιανός, Φάβιος, Ἰουλιανός,
Λέπιδος ἢ εἴ τις τοιοῦτος, οἳ πολλοὺς ἐξήνεγκαν, εἶτα
ἐξηνέχθησαν: ὅλον, μικρόν ἐστι τὸ διάστημα καὶ τοῦτο
δἰ ὅσων καὶ μεθ̓ οἵων ἐξαντλούμενον καὶ ἐν οἵῳ σωματίῳ;
μὴ οὖν ὡς πρᾶγμα. βλέπε γὰρ ὀπίσω τὸ ἀχανὲς τοῦ αἰῶνος καὶ τὸ πρόσω ἄλλο ἄπειρον. ἐν δὴ τούτῳ τί
διαφέρει ὁ τριήμερος τοῦ τριγερηνίου;
</p>
</div3>
</div2>
<div2 type="chapter" n="51" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐπὶ τὴν σύντομον ἀεὶ τρέχε: σύντομος δὲ ἡ
κατὰ φύσιν, ὥστε κατὰ τὸ ὑγιέστατον πᾶν λέγειν καὶ
πράσσειν. ἀπαλλάσσει γὰρ ἡ τοιαύτη πρόθεσις κόπων καὶ στραγγείας καὶ πάσης οἰκονομίας καὶ κομψείας.</p>
</div3>
</div2>
</div1>
<div1 type="book" n="5" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὄρθρου, ὅταν δυσόκνως ἐξεγείρῃ, πρόχειρον ἔστω
ὅτι ἐπὶ ἀνθρώπου ἔργον ἐγείρομαι: τί οὖν δυσκολαίνω, εἰ
πορεύομαι ἐπὶ τὸ ποιεῖν ὧν ἕνεκεν γέγονα καὶ ὧν χάριν
προῆγμαι εἰς τὸν κόσμον; ἢ ἐπὶ τοῦτο κατεσκεύασμαι, ἵνα κατακείμενος ἐν στρωματίοις ἐμαυτὸν θάλπω; ἀλλὰ
τοῦτο ἥδιον. πρὸς τὸ ἥδεσθαι οὖν γέγονας, ὅλως δὲ
σὺ πρὸς πεῖσιν ἢ πρὸς ἐνέργειαν; οὐ βλέπεις τὰ φυτάρια,
τὰ στρουθάρια, τοὺς μύρμηκας, τοὺς ἀράχνας, τὰς μελίσσας

τὸ ἴδιον ποιούσας, τὸ καθ̓ αὑτὰς συγκροτούσας κόσμον;
ἔπειτα σὺ οὐ θέλεις τὰ ἀνθρωπικὰ ποιεῖν; οὐ τρέχεις ἐπὶ
τὸ κατὰ τὴν σὴν φύσιν;
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ἀλλὰ δεῖ καὶ ἀναπαύεσθαι.
φημὶ κἀγώ: ἔδωκε μέντοι καὶ τούτου μέτρα ἡ φύσις <del status="unremarkable" TEIform="del">ἔδωκε
μέντοι</del> καὶ τοῦ ἐσθίειν καὶ πίνειν καὶ ὅμως σὺ ὑπὲρ τὰ
μέτρα, ὑπὲρ τὰ ἀρκοῦντα προχωρεῖς, ἐν δὲ ταῖς πράξεσιν
οὐκέτι, ἀλλ̓ ἐντὸς τοῦ δυνατοῦ. οὐ γὰρ φιλεῖς σεαυτόν,
ἐπεί τοι καὶ τὴν φύσιν ἄν σου καὶ τὸ βούλημα ταύτης
ἐφίλεις.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">ἀλλ̓ οἵ γε τὰς τέχνας ἑαυτῶν φιλοῦντες
συγκατατήκονται τοῖς κατ̓ αὐτὰς ἔργοις ἄλουτοι καὶ ἄσιτοι:
σὺ τὴν φύσιν τὴν σαυτοῦ ἔλασσον τιμᾷς ἢ ὁ τορευτὴς τὴν
τορευτικὴν ἢ ὁ ὀρχηστὴς τὴν ὀρχηστικὴν ἢ ὁ φιλάργυρος
τὸ ἀργύριον ἢ ὁ κενόδοξος τὸ δοξάριον; καὶ οὗτοι, ὅταν
προσπαθῶσιν, οὔτε φαγεῖν οὔτε κοιμηθῆναι θέλουσι μᾶλλον
ἢ ταῦτα συναύξειν, πρὸς ἃ διαφέρονται: σοὶ δὲ αἱ κοινωνικαὶ
πράξεις εὐτελέστεραι φαίνονται καὶ ἥσσονος σπουδῆς ἄξιαι;
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὡς εὔκολον ἀπώσασθαι καὶ ἀπαλεῖψαι πᾶσαν
φαντασίαν <del status="unremarkable" TEIform="del">τὴν</del> ὀχληρὰν ἢ ἀνοίκειον καὶ εὐθὺς ἐν πάσῃ
γαλήνῃ εἶναι.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἄξιον ἑαυτὸν κρῖνε παντὸς λόγου καὶ ἔργου τοῦ
κατὰ φύσιν καὶ μή σε περισπάτω ἡ ἐπακολουθοῦσά τινων
μέμψις ἢ λόγος, ἀλλά, εἰ καλὸν πεπρᾶχθαι ἢ εἰρῆσθαι, μὴ
σεαυτὸν ἀπαξίου. ἐκεῖνοι μὲν γὰρ ἴδιον ἡγεμονικὸν ἔχουσι
καὶ ἰδίᾳ ὁρμῇ χρῶνται: ἃ σὺ μὴ περιβλέπου, ἀλλ̓ εὐθεῖαν

πέραινε ἀκολουθῶν τῇ φύσει τῇ ἰδίᾳ καὶ τῇ κοινῇ, μία δὲ
ἀμφοτέρων τούτων <del status="unremarkable" TEIform="del">ἡ</del> ὁδός.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πορεύομαι διὰ τῶν κατὰ φύσιν, μέχρι πεσὼν
ἀναπαύσομαι ἐναποπνεύσας μὲν τούτῳ, ἐξ οὖ καθ̓ ἡμέραν
ἀναπνέω, πεσὼν δὲ ἐπὶ τούτῳ, ἐξ οὗ καὶ τὸ σπερμάτιον ὁ πατήρ μου συνέλεξε καὶ τὸ αἱμάτιον ἡ μήτηρ καὶ τὸ
γαλάκτιον ἡ τροφός: ἐξ οὗ καθ̓ ἡμέραν τοσούτοις ἔτεσι
βόσκομαι καὶ ἀρδεύομαι: ὃ φέρει με πατοῦντα καὶ εἰς
τοσαῦτα ἀποχρώμενον αὐτῷ.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Δριμύτητά σου οὐκ ἔχουσι θαυμάσαι: ἔστω, ἀλλὰ ἕτερα πολλά, ἐφ̓ ὧν οὐκ ἔχεις εἰπεῖν: οὐ γὰρ πέφυκα.
ἐκεῖνα οὖν παρέχου, ἅπερ ὅλα ἐστὶν ἐπὶ σοί, τὸ ἀκίβδηλον,
τὸ σεμνόν, τὸ φερέπονον, τὸ ἀφιλήδονον, τὸ ἀμεμψίμοιρον,
τὸ ὀλιγοδεές, τὸ εὐμενές, τὸ ἐλεύθερον, τὸ ἀπέρισσον, τὸ
ἀφλύαρον, τὸ μεγαλεῖον. οὐκ αἰσθάνῃ πόσα ἤδη παρέχεσθαι δυνάμενος, ἐφ̓ ὧν οὐδεμία ἀφυίας καὶ ἀνεπιτηδειότητος
πρόφασις, ὅμως ἔτι κάτω μένεις ἑκών; ἢ καὶ γογγύζειν
καὶ γλισχρεύεσθαι καὶ κολακεύειν καὶ τὸ σωμάτιον καταιτιᾶσθαι
καὶ ἀρεσκεύεσθαι καὶ περπερεύεσθαι καὶ τοσαῦτα
ῥιπτάζεσθαι τῇ ψυχῇ διὰ τὸ ἀφυῶς κατεσκευάσθαι ἀναγκάζῃ; οὐ μὰ τοὺς θεούς, ἀλλὰ τούτων μὲν πάλαι ἀπηλλάχθαι
ἐδύνασο, μόνον δέ, εἰ ἄρα, ὡς βραδύτερος καὶ δυσπαρακολουθητότερος
καταγινώσκεσθαι. καὶ τοῦτο δὲ ἀσκητέον
μὴ παρενθυμουμένῳ μηδὲ ἐμφιληδονοῦντι τῇ νωθείᾳ.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ μέν τίς ἐστιν, ὅταν τι δεξιὸν περί τινα πράξῃ, πρόχειρος καὶ λογίσασθαι αὐτῷ τὴν χάριν. ὁ δὲ πρὸς μὲν
τοῦτο οὐ πρόχειρος, ἄλλως μέντοι παῤ ἑαυτῷ ὡς περὶ

χρεώστου διανοεῖται καὶ οἶδεν ὃ πεποίηκεν. ὁ δέ τις
τρόπον τινὰ οὐδὲ οἶδεν ὃ πεποίηκεν, ἀλλὰ ὅμοιός ἐστιν
ἀμπέλῳ βότρυν ἐνεγκούσῃ καὶ μηδὲν ἄλλο προσεπιζητούσῃ
μετὰ τὸ ἅπαξ τὸν ἴδιον καρπὸν ἐνηνοχέναι.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ἵππος δραμών,
κύων ἰχνεύσας, μέλισσα μέλι ποιήσασα, ἄνθρωπος δ̓ εὖ
ποιήσας οὐκ ἐπιβοᾶται, ἀλλὰ μεταβαίνει ἐφ̓ ἕτερον, ὡς
ἄμπελος ἐπὶ τὸ πάλιν ἐν τῇ ὥρᾳ τὸν βότρυν ἐνεγκεῖν.
ἐν τούτοις οὗν δεῖ εἶναι τοῖς τρόπον τινὰ ἀπαρακολουθήτως
αὐτὸ ποιοῦσι.— ναί ἀλλ̓ αὐτὸ τοῦτο δεῖ παρακολουθεῖν:
ἴδιον γάρ, φησί, τοῦ κοινωνικοῦ τὸ αἰσθάνεσθαι, ὅτι κοινωνικῶς
ἐνεργεῖ, καὶ νὴ Δία βούλεσθαι καὶ τὸν κοινωνὸν
αἰσθέσθαι.—ἀληθὲς μέν ἐστιν ὃ λέγεις, τὸ δὲ νῦν λεγόμενον
παρεκδέχῃ: διὰ τοῦτο ἔσῃ εἶς ἐκείνων ὦν πρότερον
ἐπεμνήσθην: καὶ γὰρ ἐκεῖνοι λογικῇ τινι πιθανότητι παράγονται.
ἐὰν δὲ θελήσῃς συνεῖναι τί ποτέ ἐστι τὸ λεγόμενον,
μὴ φοβοῦ, μὴ παρὰ τοῦτο παραλίπῃς τι ἔργον κοινωνικόν.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εὐχὴ Ἀθηναίων: ὗσον, ὗσον, ὦ φίλε Ζεῦ, κατὰ
τῆς ἀρούρας τῆς Ἀθηναίων καὶ τῶν πεδίων. ἤτοι οὐ δεῖ
εὔχεσθαι ἢ οὕτως ἁπλῶς καὶ ἐλευθέρως.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁποῖόν τί ἐστι τὸ λεγόμενον, ὅτι: συνέταξεν ὁ
Ἀσκληπιὸς τούτῳ ἱππασίαν ἢ ψυχρολουσίαν ἢ ἀνυποδησίαν,
τοιοῦτόν ἐστι καὶ τό: συνέταξε τούτῳ ἡ τῶν ὅλων
φύσις νόσον ἢ πήρωσιν ἢ ἀποβολὴν ἢ ἄλλο τι τῶν τοιούτων.
καὶ γὰρ ἐκεῖ τὸ συνέταξε τοιοῦτόν τι σημαίνει: ἔταξε
τούτῳ τοῦτο ὡς κατάλληλον πρὸς ὑγίειαν, καὶ ἐνταῦθα τὸ
συμβαῖνον ἑκάστῳ τέτακταί πως αὐτῷ ʽὡσ̓ κατάλληλον
πρὸς τὴν εἱμαρμένην.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">οὕτως γὰρ καὶ συμβαίνειν αὐτὰ

 ἡμῖν λέγομεν ὡς καὶ τοὺς τετραγώνους λίθους ἐν τοῖς
τείχεσιν ἤ ἐν ταῖς πυραμίσι συμβαίνειν οἱ τεχνῖται λέγουσι,
συναρμόζοντας ἀλλήλοις τῇ ποιᾷ συνθέσει. ὅλως γὰρ
ἁρμονία ἐστὶ μία καὶ ὥσπερ ἐκ πάντων τῶν σωμάτων ὁ
κόσμος τοιοῦτον σῶμα συμπληροῦται, οὕτως ἐκ πάντων τῶν αἰτίων ἡ εἱμαρμένη τοιαύτη αἰτία συμπληροῦται.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p"> νοοῦσι δὲ ὃ λέγω καὶ οἱ τέλεον ἰδιῶται: φασὶ γάρ:
τοῦτο ἔφερεν αὐτῷ. οὐκοῦν τοῦτο τούτῳ ἐφέρετο καὶ
τοῦτο τούτῳ συνετάττετο: δεχώμεθα οὖν αὐτὰ ὡς ἐκεῖνα
<add TEIform="add">ἃ</add> ὁ Ἀσκληπιὸς συντάττει. πολλὰ γοῦν καὶ ἐν ἐκείνοις ἐστὶ τραχέα, ἀλλὰ ἀσπαζόμεθα τῇ ἐλπίδι τῆς ὑγιείας.
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p"> τοιοῦτόν τί σοι δοκείτω ἄνυσις καὶ συντέλεια τῶν τῇ
κοινῇ φύσει δοκούντων, οἷον ἡ σὴ ὑγίεια, καὶ οὕτως
ἀσπάζου πᾶν τὸ γινόμενον, κἂν ἀπηνέστερον δοκῇ, διὰ
τὸ ἐκεῖ σε ἄγειν, ἐπὶ τὴν τοῦ κόσμου ὑγίειαν καὶ τὴν τοῦ Διὸς εὐοδίαν καὶ εὐπραγίαν. οὐ γὰρ ἂν τοῦτό τινι
ἔφερεν, εἰ μὴ τῷ ὅλῳ συνέφερεν: οὐδὲ γὰρ ἡ τυχοῦσα
φύσις φέρει τι, ὃ μὴ τῷ διοικουμένῳ ὑπ̓ αὐτῆς κατάλληλόν
ἐστιν.
</p>
</div3>
<div3 type="section" n="5" org="uniform" sample="complete" part="N" TEIform="div3">
<p TEIform="p"> οὐκοῦν κατὰ δύο λόγους στέργειν χρὴ τὸ συμβαῖνόν
σοι: καθ̓ ἕνα μέν, ὅτι σοὶ ἐγίνετο καὶ σοὶ συνετάττετο καὶ πρὸς σέ πως εἶχεν, ἄνωθεν ἐκ τῶν πρεσβυτάτων
αἰτίων συγκλωθόμενον: καθ̓ ἕτερον δέ, ὅτι τῷ τὸ ὅλον
διοικοῦντι τῆς εὐοδίας καὶ τῆς συντελείας καὶ νὴ Δία τῆς
συμμονῆς αὐτῆς καὶ τὸ ἰδίᾳ εἰς ἕκαστον ἧκον αἴτιόν ἐστι.
πηροῦται γὰρ τὸ ὁλόκληρον, ἐὰν καὶ ὁτιοῦν διακόψῃς τῆς συναφείας καὶ συνεχείας ὥσπερ τῶν μορίων, οὕτω δὴ καὶ
τῶν αἰτίων: διακόπτεις δέ, ὅσον ἐπὶ σοί, ὅταν δυσαρεστῇς,
καὶ τρόπον τινὰ ἀναιρεῖς.

</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ σικχαίνειν μηδὲ ἀπαυδᾶν μηδὲ ἀποδυσπετεῖν,
εἰ μὴ καταπυκνοῦταί σοι τὸ ἀπὸ δογμάτων ὀρθῶν ἕκαστα
πράσσειν, ἀλλὰ ἐκκρουσθέντα πάλιν ἐπανιέναι καὶ ἀσμενίζειν,
εἰ τὰ πλείω ἀνθρωπικώτερα, καὶ φιλεῖν τοῦτο, ἐφ̓
ὃ ἐπανέρχῃ, καὶ μὴ ὡς πρὸς παιδαγωγὸν τὴν φιλοσοφίαν
ἐπανιέναι, ἀλλ̓ ὡς οἱ ὀφθαλμιῶντες πρὸς τὸ σπογγάριον
καὶ τὸ ᾠόν, ὡς ἄλλος πρὸς κατάπλασμα, ὡς πρὸς καταιόνησιν.
οὕτως γὰρ οὐδὲν ἐπιδείξῃ τὸ πειθαρχεῖν τῷ λόγῳ,
ἀλλὰ προσαναπαύσῃ αὐτῷ. μέμνησο δὲ ὅτι φιλοσοφία
μόνα θέλει ἃ ἡ φύσις σου θέλει: σὺ δὲ ἄλλο ἤθελες οὐ
κατὰ φύσιν. τί γὰρ τούτων προσηνέστερον; ἡ γὰρ
ἡδονὴ οὐχὶ διὰ τοῦτο σφάλλει; ἀλλὰ θέασαι, εἰ προσηνέστερον
μεγαλοψυχία, ἐλευθερία, ἁπλότης, εὐγνωμοσύνη,
ὁσιότης, αὐτῆς γὰρ φρονήσεως τί προσηνέστερον, ὅταν τὸ
ἄπταιστον καὶ εὔρουν ἐν πᾶσι τῆς παρακολουθητικῆς καὶ
ἐπιστημονικῆς δυνάμεως ἐνθυμηθῇς;
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ μὲν πράγματα ἐν τοιαύτῃ τρόπον τινὰ ἐγκαλύψει
ἐστίν, ὥστε φιλοσόφοις οὐκ ὀλίγοις οὐδὲ τοῖς τυχοῦσιν
ἔδοξε παντάπασιν ἀκατάληπτα εἶναι, πλὴν αὐτοῖς γε τοῖς
Στωικοῖς δυσκατάληπτα δοκεῖ: καὶ πᾶσα ἡ ἡμετέρα συγκατάθεσις
μεταπτώτη: ποῦ γὰρ ὁ ἀμετάπτωτος; μέτιθι τοίνυν
ἐπ̓ αὐτὰ τὰ ὑποκείμενα ὡς ὀλιγοχρόνια καὶ εὐτελῆ καὶ
δυνάμενα ἐν κτήσει κιναίδου ἢ πόρνης ἢ λῃστοῦ εἶναι.
μετὰ τοῦτο ἔπιθι ἐπὶ τὰ τῶν συμβιούντων ἤθη, ὧν μόλις
ἐστὶ καὶ τοῦ χαριεστάτου ἀνασχέσθαι, ἵνα μὴ λέγω, ὅτι
καὶ ἑαυτόν τις μόγις ὑπομένει.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ἐν τοιούτῳ οὖν ζόφῳ καὶ
ῥύπῳ καὶ τοσαύτῃ ῥύσει τῆς τε οὐσίας καὶ τοῦ χρόνου καὶ

τῆς κινήσεως καὶ τῶν κινουμένων τί ποτέ ἐστι τὸ ἐκτιμηθῆναι
ἢ τὸ ὅλως σπουδασθῆναι δυνάμενον, οὐδ̓ ἐπινοῶ.
τοὐναντίον γὰρ δεῖ παραμυθούμενον ἑαυτὸν περιμένειν τὴν
φυσικὴν λύσιν καὶ μὴ ἀσχάλλειν τῇ διατριβῇ, ἀλλὰ τούτοις
μόνοις προσαναπαύεσθαι: ἑνὶ μὲν τῷ, ὅτι οὐδὲν συμβήσεταί μοι ὃ οὐχὶ κατὰ τὴν τῶν ὅλων φύσιν ἐστίν: ἑτέρῳ
δέ, ὅτι ἔξεστί μοι μηδὲν πράσσειν παρὰ τὸν ἐμὸν θεὸν καὶ
δαίμονα: οὐδεὶς γὰρ ὁ ἀναγκάσων τοῦτον παραβῆναι.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πρὸς τί ποτε ἄρα νῦν χρῶμαι τῇ ἐμαυτοῦ ψυχῇ;
παῤ ἕκαστα τοῦτο ἐπανερωτᾶν ἑαυτὸν καὶ ἐξετάζειν τί μοί ἐστι νῦν ἐν τούτῳ τῷ μορίῳ, ὃ δὴ ἡγεμονικὸν καλοῦσι, καὶ
τίνος ἄρα νῦν ἔχω ψυχήν; μήτι παιδίου; μήτι μειρακίου;
μήτι γυναικαρίου; μήτι τυράννου; μήτι κτήνους; μήτι θηρίου;
</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁποῖά τινά ἐστι τὰ τοῖς πολλοῖς δοκοῦντα ἀγαθά, κἂν ἐντεῦθεν λάβοις. εἰ γάρ τις ἐπινοήσειεν ὑπάρχοντά
τινα ὡς ἀληθῶς ἀγαθά, οἷον φρόνησιν, σωφροσύνην, δικαιοσύνην,
ἀνδρείαν, οὐκ ἂν ταῦτα προεπινοήσας ἐπακοῦσαι
δυνηθείη τό: ʽ ὑπὸ τῶν ἀγαθῶν ʼ, οὐ γὰρ ἐφαρμόσει. τὰ δέ
γε τοῖς πολλοῖς φαινόμενα ἀγαθὰ προεπινοήσας τις ἐπακούσεται καὶ ῥᾳδίως δέξεται ὡς οἰκείως ἐπιλεγόμενον τὸ ὑπὸ
τοῦ κωμικοῦ εἰρημένον. οὕτως καὶ οἱ πολλοὶ φαντάζονται
τὴν διαφοράν: οὐ γὰρ ἂν τοῦτο μὲν <del status="unremarkable" TEIform="del">οὐ</del> προσέκοπτε καὶ
ἀπηξιοῦτο, τὸ δὲ ἐπὶ τοῦ πλούτου καὶ τῶν πρὸς τρυφὴν ἢ
δόξαν εὐκληρημάτων παρεδεχόμεθα ὡς ἱκνουμένως καὶ ἀστείως εἰρημένον. πρόιθι οὖν καὶ ἐρώτα, εἰ τιμητέον
καὶ ἀγαθὰ ὑποληπτέον τὰ τοιαῦτα, ὧν προεπινοηθέντων

οἰκείως ἂν ἐπιφέροιτο τὸ τὸν κεκτημένον αὐτὰ ὑπὸ τῆς
εὐπορίας ʽ οὐκ ἔχειν ὅποι χέσᾐ.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐξ αἰτιώδους καὶ ὑλικοῦ συνέστηκα, οὐδέτερον δὲ
τούτων εἰς τὸ μὴ ὂν φθαρήσεται, ὥσπερ οὐδὲ ἐκ τοῦ μὴ
ὄντος ὑπέστη. οὐκοῦν καταταχθήσεται πᾶν μέρος ἐμὸν
κατὰ μεταβολὴν εἰς μέρος τι τοῦ κόσμου καὶ πάλιν ἐκεῖνο
εἰς ἕτερον μέρος τι τοῦ κόσμου μεταβαλεῖ καὶ ἤδη εἰς
ἄπειρον. κατὰ τοιαύτην δὲ μεταβολὴν κἀγὼ ὑπέστην καὶ
οἱ ἐμὲ γεννήσαντες καὶ ἐπανιόντι εἰς ἄλλο ἄπειρον. οὐδὲν
γὰρ κωλύει οὕτως φάναι, κἂν κατὰ περιόδους πεπερασμένας
ὁ κόσμος διοικῆται.
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ λόγος καὶ ἡ λογικὴ τέχνη δυνάμεις εἰσὶν
ἑαυταῖς ἀρκούμεναι καὶ τοῖς καθ̓ ἑαυτὰς ἔργοις. ὁρμῶνται
μὲν οὖν ἀπὸ τῆς οἰκείας ἀρχῆς, ὁδεύουσι δὲ εἰς τὸ προκείμενον
τέλος, καθὸ κατορθώσεις αἱ τοιαῦται πράξεις ὀνομάζονται
τὴν ὀρθότητα τῆς ὁδοῦ σημαίνουσαι.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐδὲν τούτων ῥητέον ἀνθρώπου, ἃ ἀνθρώπῳ, καθὸ
ἄνθρωπός ἐστιν, οὐκ ἐπιβάλλει. οὐκ ἔστιν ἀπαιτήματα
ἀνθρώπου οὐδὲ ἐπαγγέλλεται αὐτὰ ἡ τοῦ ἀνθρώπου φύσις
οὐδὲ τελειότητές εἰσι τῆς τοῦ ἀνθρώπου φύσεως. οὐ τοίνυν
οὐδὲ τὸ τέλος ἐν αὐτοῖς ἐστι τῷ ἀνθρώπῳ κείμενον οὐδέ
γε τὸ συμπληρωτικὸν τοῦ τέλους, τὸ ἀγαθόν. ἐπεὶ εἴ
τι τούτων ἦν ἐπιβάλλον τῷ ἀνθρώπῳ, οὐκ ἂν τὸ ὑπερφρονεῖν
αὐτῶν καὶ κατεξανίστασθαι ἐπιβάλλον ἦν οὐδὲ ἐπαινετὸς
ἦν ὁ ἀπροσδεῆ τούτων ἑαυτὸν παρεχόμενος, οὐδ̓ ἂν
ὁ ἐλαττωτικὸς ἑαυτοῦ ἔν τινι τούτων ἀγαθὸς ἦν, εἴπερ
ταῦτα ἀγαθὰ ἦν. νῦν δ̓, ὅσῳπερ πλείω τις ἀφαιρῶν
ἑαυτοῦ τούτων ἢ τοιούτων ἑτέρων ἢ καὶ ἀφαιρούμενός τι
τούτων ἀνέχηται, τοσῷδε μᾶλλον ἀγαθός ἐστιν.

</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἷα ἂν πολλάκις φαντασθῇς, τοιαύτη σοι ἔσται
ἡ διάνοια: βάπτεται γὰρ ὑπὸ τῶν φαντασιῶν ἡ ψυχή.
βάπτε οὐν αὐτὴν τῇ συνεχείᾳ τῶν τοιούτων φαντασιῶν:
οἷον, ὅτι ὅπου ζῆν ἐστιν, ἐκεῖ καὶ εὖ ζῆν: ἐν αὐλῇ δὲ ζῆν
ἐστιν: ἔστιν ἄρα καὶ εὖ ζῆν ἐν αὐλῇ. καὶ πάλιν, ὅτι οὗπερ ἕνεκεν ἕκαστον κατεσκεύασται, πρὸς τοῦτο φέρεται:
πρὸς ὃ φέρεται δέ, ἐν τούτῳ τὸ τέλος αὐτοῦ: ὅπου δὲ τὸ
τέλος, ἐκεῖ καὶ τὸ συμφέρον καὶ τὸ ἀγαθὸν ἑκάστου: τὸ
ἄρα ἀγαθὸν τοῦ λογικοῦ ζῴου κοινωνία. ὅτι γὰρ πρὸς
κοινωνίαν γεγόναμεν, πάλαι δέδεικται: ἢ οὐκ ἦν ἐναργὲς ὅτι τὰ χείρω τῶν κρειττόνων ἕνεκεν, τὰ δὲ κρείττω ἀλλήλων;
κρείττω δὲ τῶν μὲν ἀψύχων τὰ ἔμψυχα, τῶν δὲ
ἐμψύχων τὰ λογικά.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ τὰ ἀδύνατα διώκειν μανικόν: ἀδύνατον δὲ τὸ
τοὺς φαύλους μὴ τοιαῦτά τινα ποιεῖν. </p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐδὲν οὐδενὶ συμβαίνει ὃ οὐχὶ πέφυκε φέρειν.
ἄλλῳ τὰ αὐτὰ συμβαίνει καὶ ἤτοι ἀγνοῶν ὅτι συμβέβηκεν,
ἢ ἐπιδεικνύμενος μεγαλοφροσύνην, εὐσταθεῖ καὶ ἀκάκωτος
μένει. δεινὸν οὖν ἄγνοιαν καὶ ἀρέσκειαν ἰσχυροτέρας
εἶναι φρονήσεως. </p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ πράγματα αὐτὰ οὐδ̓ ὁπωστιοῦν ψυχῆς ἅπτεται
οὐδὲ ἔχει εἴσοδον πρὸς ψυχὴν οὐδὲ τρέψαι οὐδὲ κινῆσαι
ψυχὴν δύναται, τρέπει δὲ καὶ κινεῖ αὐτὴ ἑαυτὴν μόνη καὶ
οἵων ἂν κριμάτων καταξιώσῃ ἑαυτήν, τοιαῦτα ἑαυτῇ ποιεῖ
τὰ προσυφεστῶτα. </p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καθ̓ ἕτερον μὲν λόγον ἡμῖν ἐστιν οἰκειότατον
ἄνθρωπος, καθ̓ ὅσον εὖ ποιητέον αὐτοὺς καὶ ἀνεκτέον: καθ̓
ὅσον δὲ ἐνίστανταί τινες εἰς τὰ οἰκεῖα ἔργα, ἕν τι τῶν

ἀδιαφόρων μοι γίνεται ὁ ἄνθρωπος οὐχ ἧσσον ἢ ἥλιος ἢ
ἄνεμος ἢ θηρίον. ὑπὸ τούτων δὲ ἐνέργεια μέν τις ἐμποδισθείη
ἄν, ὁρμῆς δὲ καὶ διαθέσεως οὐ γίνεται ἐμπόδια διὰ
τὴν ὑπεξαίρεσιν καὶ τὴν περιτροπήν. περιτρέπει γὰρ καὶ
μεθίστησι πᾶν τὸ τῆς ἐνεργείας κώλυμα ἡ διάνοια εἰς τὸ
προηγούμενον καὶ πρὸ ἔργου γίνεται τὸ τοῦ ἔργου τούτου
ἐφεκτικὸν καὶ πρὸ ὁδοῦ τὸ τῆς ὁδοῦ ταύτης ἐνστατικόν.
</p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τῶν ἐν τῷ κόσμῳ τὸ κράτιστον τίμα: ἔστι δὲ
τοῦτο τὸ πᾶσι χρώμενον καὶ πάντα διέπον. ὁμοίως δὲ καὶ
τῶν ἐν σοὶ τὸ κράτιστον τίμα: ἔστι δὲ τοῦτο τὸ ἐκείνῳ
ὁμογενές. καὶ γὰρ ἐπὶ σοῦ τὸ τοῖς ἄλλοις χρώμενον τοῦτό
ἐστι καὶ ὁ σὸς βίος ὑπὸ τούτου διοικεῖται.
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὃ τῇ πόλει οὐκ ἔστι βλαβερόν, οὐδὲ τὸν πολίτην
βλάπτει. ἐπὶ πάσης τῆς τοῦ βεβλάφθαι φαντασίας
τοῦτον ἔπαγε τὸν κανόνα: εἰ ἡ πόλις ὑπὸ τούτου μὴ βλάπτεται,
οὐδὲ ἐγὼ βέβλαμμαι: εἰ δὲ ἡ πόλις βλάπτεται, οὐκ
ὀργιστέον, <add TEIform="add">ἀλλὰ δεικτέον</add> τῷ βλάπτοντι τὴν πόλιν τί τὸ παρορώμενον.
</p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πολλάκις ἐνθυμοῦ τὸ τάχος τῆς παραφορᾶς καὶ
ὑπεξαγωγῆς τῶν ὄντων καὶ γινομένων. ἤ τε γὰρ οὐσία
οἷον ποταμὸς ἐν διηνεκεῖ ῥύσει καὶ αἱ ἐνέργειαι ἐν συνεχέσι
μεταβολαῖς καὶ τὰ αἴτια ἐν μυρίαις τροπαῖς καὶ σχεδὸν
οὐδὲν ἑστὼς καὶ τὸ πάρεγγυς: τὸ δὲ ἄπειρον τοῦ τε παρῳχηκότος
καὶ μέλλοντος ἀχανές, ᾧ πάντα ἐναφανίζεται. πῶς
οὖν οὐ μωρὸς ὁ ἐν τούτοις φυσώμενος ἢ σπώμενος ἢ
σχετλιάζων ὡς ἔν τινι χρόνῳ καὶ ἐπὶ μακρὸν ἐνοχλήσαντι;
</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μέμνησο τῆς συμπάσης οὐσίας, ἧς ὀλίγιστον μετέχεις,

καὶ τοῦ σύμπαντος αἰῶνος, οὗ βραχὺ καὶ ἀκαριαῖόν σοι
διάστημα ἀφώρισται, καὶ τῆς εἱμαρμένης, ἧς πόστον εἶ μέρος;
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἄλλος ἁμαρτάνει τι εἰς ἐμέ; ὄψεται: ἰδίαν ἔχει
διάθεσιν, ἰδίαν ἐνέργειαν. ἐγὼ νῦν ἔχω, ὅ με θέλει νῦν
ἔχειν ἡ κοινὴ φύσις, καὶ πράσσω, ὅ με νῦν πράσσειν θέλει ἡ ἐμὴ φύσις.
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ ἡγεμονικὸν καὶ κυριεῦον τῆς ψυχῆς σου μέρος
ἄτρεπτον ἔστω ὑπὸ τῆς ἐν τῇ σαρκὶ λείας ἢ τραχείας κινήσεως
καὶ μὴ συγκρινέσθω, ἀλλὰ περιγραφέτω αὑτὸ καὶ
περιοριζέτω τὰς πείσεις ἐκείνας ἐν τοῖς μορίοις. ὄταν δὲ ἀναδιδῶνται κατὰ τὴν ἑτέραν συμπάθειαν εἰς τὴν διάνοιαν
ὡς ἐν σώματι ἡνωμένῳ, τότε πρὸς μὲν τὴν αἴσθησιν
φυσικὴν οὖσαν οὐ πειρατέον ἀντιβαίνειν, τὴν δὲ ὑπόληψιν
τὴν ὡς περὶ ἀγαθοῦ ἢ κακοῦ μὴ προστιθέτω τὸ ἡγεμονικὸν
ἐξ ἑαυτοῦ. </p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽ ʽΣυζῆν θεοῖς.ʼ συζῇ δὲ θεοῖς ὁ συνεχῶς δεικνὺς
αὐτοῖς τὴν ἑαυτοῦ ψυχὴν ἀρεσκομένην μὲν τοῖς ἀπονεμομένοις,
ποιοῦσαν δὲ ὅσα βούλεται ὁ δαίμων, ὃν ἑκάστῳ
προστάτην καὶ ἡγεμόνα ὁ Ζεὺς ἔδωκεν, ἀπόσπασμα ἑαυτοῦ.
οὗτος δέ ἐστιν ὁ ἑκάστου νοῦς καὶ λόγος. </p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τῷ γράσωνι μήτι ὀργίζῃ, μήτι τῷ ὀζοστόμῳ
ὀργίζῃ; τί σοι ποιήσει; τοιοῦτον στόμα ἔχει, τοιαύτας
μάλας ἔχει, ἀνάγκη τοιαύτην ἀποφορὰν ἀπὸ τοιούτων γίνεσθαι.
—ἀλλ̓ ὁ ἄνθρωπος λόγον ἔχει, φησί, καὶ δύναται συννοεῖν
ἐφιστάνων τί πλημμελεῖ.—εὖ σοι γένοιτο: τοιγαροῦν καὶ σὺ λόγον ἔχεις, κίνησον λογικῇ διαθέσει λογικὴν διάθεσιν,
δεῖξον, ὑπόμνησον: εἰ γὰρ ἐπαίει, θεραπεύσεις καὶ
οὐ χρεία ὀργῆς.

Οὔτε τραγῳδὸς οὔτε πόρνη.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὡς ἐξελθὼν ζῆν διανοῇ, οὕτως ἐνταῦθα ζῆν ἔξεστιν:
ἐὰν δὲ μὴ ἐπιτρέπωσι, τότε καὶ τοῦ ζῆν ἔξιθι, οὕτως μέντοι
ὡς μηδὲν κακὸν πάσχων. καπνὸς καὶ ἀπέρχομαι: τί αὐτὸ
πρᾶγμα δοκεῖς; μέχρι δέ με τοιοῦτον οὐδὲν ἐξάγει, μένω
ἐλεύθερος καὶ οὐδείς με κωλύσει ποιεῖν ἃ θέλω: θέλω δὲ
κατὰ φύσιν τοῦ λογικοῦ καὶ κοινωνικοῦ ζῴου.
</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ τοῦ ὅλου νοῦς κοινωνικός. πεποίηκε γοῦν τὰ
χείρω τῶν κρειττόνων ἕνεκεν καὶ τὰ κρείττω ἀλλήλοις
συνήρμοσεν. ὁρᾷς πῶς ὑπέταξε, συνέταξε, καὶ τὸ κατ̓
ἀξίαν ἀπένειμεν ἑκάστοις καὶ τὰ κρατιστεύοντα εἰς ὁμόνοιαν
ἀλλήλων συνήγαγεν.
</p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πῶς προσενήνεξαι μέχρι νῦν θεοῖς, γονεῦσιν, ἀδελφοῖς,
γυναικί, τέκνοις, διδασκάλοις, τροφεῦσι, φίλοις, οἰκείοις,
οἰκέταις: εἰ πρὸς πάντας σοι μέχρι νῦν ἐστι τό:
μήτε τινὰ ῥέξαι ἐξαίσιον μήτε <add TEIform="add">τι</add> εἰπεῖν.
ἀναμιμνῄσκου δὲ καὶ δἰ οἴων διελήλυθας καὶ οἷα ἤρκεσας
ὑπομεῖναι καὶ ὅτι πλήρης ἤδη σοι ἡ ἱστορία τοῦ βίου καὶ
τελεία ἡ λειτουργία καὶ πόσα ὦπται καλὰ καὶ πόσων μὲν
ἡδονῶν καὶ πόνων ὑπερεῖδες, πόσα δὲ ἔνδοξα παρεῖδες, εἰς
ὅσους δὲ ἀγνώμονας εὐγνώμων ἐγένου.
</p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Διὰ τί συγχέουσιν ἄτεχνοι καὶ ἀμαθεῖς ψυχαὶ
ἔντεχνον καὶ ἐπιστήμονα; τίς οὖν ψυχὴ ἔντεχνος καὶ ἐπιστήμων;
ἡ εἰδυῖα ἀρχὴν καὶ τέλος καὶ τὸν δἰ ὅλης τῆς
οὐσίας διήκοντα λόγον καὶ διὰ παντὸς τοῦ αἰῶνος κατὰ
περιόδους τεταγμένας οἰκονομοῦντα τὸ πᾶν.
</p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅσον οὐδέπω σποδὸς ἢ σκελετὸς καὶ ἤτοι ὄνομα ἢ

οὐδὲ ὄνομα, τὸ δὲ ὄνομα ψόφος καὶ ἀπήχημα. τὰ δὲ ἐν
τῷ βίῳ πολυτίμητα κενὰ καὶ σαπρὰ καὶ μικρὰ καὶ κυνίδια
διαδακνόμενα καὶ παιδία φιλόνεικα, γελῶντα, εἶτα εὐθὺς
κλαίοντα: πίστις δὲ καὶ αἰδὼς καὶ δίκη καὶ ἀλήθεια
πρὸς Ὄλυμπον ἀπὸ χθονὸς εὐρυοδείης. τί οὖν ἔτι τὸ ἐνταῦθα κατέχον, εἴ γε τὰ μὲν αἰσθητὰ εὐμετάβλητα
καὶ οὐχ ἑστῶτα, τὰ δὲ αἰσθητήρια ἀμυδρὰ καὶ εὐπαρατύπωτα,
αὐτὸ δὲ τὸ ψυχάριον ἀναθυμίασις ἀφ̓ αἵματος,
τὸ δὲ εὐδοκιμεῖν παρὰ τοιούτοις κενόν; τί οὖν; περιμένεις
ἵλεως τὴν εἴτε σβέσιν εἴτε μετάστασιν: ἕως δὲ ἐκείνης ὁ καιρὸς ἐφίσταται, τί ἀρκεῖ; τί δὲ ἄλλο ἢ θεοὺς μὲν σέβειν
καὶ εὐφημεῖν, ἀνθρώπους δὲ εὖ ποιεῖν καὶ ἀνέχεσθαι αὐτῶν
καὶ ἀπέχεσθαι: ὅσα δὲ ἐντὸς ὅρων τοῦ κρεᾳδίου καὶ τοῦ
πνευματίου, ταῦτα μεμνῆσθαι μήτε σὰ ὄντα μήτε ἐπὶ σοί.
</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Δύνασαι ἀεὶ εὐροεῖν, εἴ γε καὶ εὐοδεῖν, εἴ γε καὶ ὁδῷ ὑπολαμβάνειν καὶ πράσσειν. δύο ταῦτα κοινὰ τῇ τε
τοῦ θεοῦ καὶ τῇ τοῦ ἀνθρώπου καὶ παντὸς λογικοῦ ζῴου
ψυχῇ: τὸ μὴ ἐμποδίζεσθαι ὑπ̓ ἄλλου καὶ τὸ ἐν τῇ δικαικῇ
διαθέσει καὶ πράξει ἔχειν τὸ ἀγαθὸν καὶ ἐνταῦθα τὴν ὄρεξιν ἀπολήγειν. </p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μήτε κακία ἐστὶ τοῦτο ἐμὴ μήτε ἐνέργεια κατὰ
κακίαν ἐμὴν μήτε τὸ κοινὸν βλάπτεται, τί ὑπὲρ αὐτοῦ διαφέρομαι,
τίς δὲ βλάβη τοῦ κοινοῦ;
</p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ ὁλοσχερῶς τῇ φαντασίᾳ συναρπάζεσθαι, ἀλλὰ
βοηθεῖν μὲν κατὰ δύναμιν καὶ κατ̓ ἀξίαν, κἂν εἰς τὰ μέσα ἐλαττῶνται, μὴ μέντοι βλάβην αὐτὸ φαντάζεσθαι: κακὸν
γὰρ ἔθος. ἀλλ̓ ὡς ὁ γέρων ἀπελθὼν τὸν τοῦ θρεπτοῦ

ῥόμβον ἀπῄτει, μεμνημένος ὅτι ῥόμβος, οὕτως οὖν καὶ ὧδε.
ἐπεί τοι γίνῃ καλῶν ἐπὶ τῶν ἐμβόλων. ἄνθρωπε, ἐπελάθου
τί ταῦτα ἦν;—ναί: ἀλλὰ τούτοις περισπούδαστα.—διὰ
τοῦτ̓ οὖν καὶ σὺ μωρὸς γένῃ;
Ἐγενόμην ποτέ, ὁπουδήποτε καταληφθείς, εὔμοιρος ἄνθρωπος:
τὸ δὲ εὔμοιρος, ἀγαθὴν μοῖραν σεαυτῷ ἀπονείμας:
ἀγαθαὶ δὲ μοῖραι ἀγαθαὶ τροπαὶ ψυχῆς, ἀγαθαὶ ὁρμαί, ἀγαθαὶ πράξεις.</p>
</div3>
</div2>
</div1>
<div1 type="book" n="6" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ τῶν ὅλων οὐσία εὐπειθὴς καὶ εὐτρεπής, ὁ δὲ ταύτην
διοικῶν λόγος οὐδεμίαν ἐν ἑαυτῷ αἰτίαν ἔχει τοῦ κακοποιεῖν:
κακίαν γὰρ οὐκ ἔχει οὐδέ τι κακῶς ποιεῖ οὐδὲ βλάπτεταί τι
ὑπ̓ ἐκείνου. πάντα δὲ κατ̓ ἐκεῖνον γίνεται καὶ περαίνεται.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ διαφέρου πότερον ῥιγῶν ἢ θαλπόμενος τὸ πρέπον
ποιεῖς, καὶ πότερον νυστάζων ἢ ἱκανῶς ὕπνου ἔχων, καὶ
πότερον κακῶς ἀκούων ἢ εὐφημούμενος, καὶ πότερον ἀποθνῄσκων
ἢ πράττων τι ἀλλοῖον: μία γὰρ τῶν βιωτικῶν
πράξεων καὶ αὕτη ἐστί, καθ̓ ἣν ἀποθνῄσκομεν: ἀρκεῖ οὖν καὶ
ἐπὶ ταύτης τὸ παρὸν εὖ θέσθαι.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔσω βλέπε: μηδενὸς πράγματος μήτε ἡ ἰδία ποιότης
μήτε ἡ ἀξία παρατρεχέτω σε.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα τὰ ὑποκείμενα τάχιστα μεταβαλεῖ καὶ ἤτοι
ἐκθυμιαθήσεται, εἴπερ ἥνωται ἡ οὐσία, ἢ σκεδασθήσεται.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ διοικῶν λόγος οἶδε πῶς διακείμενος καὶ τί ποιεῖ
καὶ ἐπὶ τίνος ὕλης.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἄριστος τρόπος τοῦ ἀμύνεσθαι τὸ μὴ ἐξομοιοῦσθαι.

</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἑνὶ τέρπου καὶ προσαναπαύου, τῷ ἀπὸ πράξεως
κοινωνικῆς μεταβαίνειν ἐπὶ πρᾶξιν κοινωνικὴν σὺν μνήμῃ θεοῦ.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ ἡγεμονικόν ἐστι τὸ ἑαυτὸ ἐγεῖρον καὶ τρέπον καὶ
ποιοῦν μὲν ἑαυτὸ οἷον ἂν καὶ θέλῃ, ποιοῦν δὲ ἑαυτῷ φαίνεσθαι πᾶν τὸ συμβαῖνον οἷον αὐτὸ θέλει.
</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Κατὰ τὴν τῶν ὅλων φύσιν ἕκαστα περαίνεται: οὐ
γὰρ κατ̓ ἄλλην γέ τινα φύσιν ἤτοι ἔξωθεν περιέχουσαν ἢ
ἐμπεριεχομένην ἔνδον ἢ ἔξω ἀπηρτημένην.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἤτοι κυκεὼν καὶ ἀντεμπλοκὴ καὶ σκεδασμὸς ἢ ἕνωσις καὶ τάξις καὶ πρόνοια. εἰ μὲν οὗν τὰ πρότερα,
τί καὶ ἐπιθυμῶ εἰκαίῳ συγκρίματι καὶ φυρμῷ τοιούτῳ
ἐνδιατρίβειν; τί δέ μοι καὶ μέλει ἄλλου τινὸς ἢ τοῦ ὅπως
ποτὲ ʽ αἶα γίνεσθαἰ; τί δὲ καὶ ταράσσομαι; ἥξει γὰρ ἐπ̓
ἐμὲ ὁ σκεδασμός, ὅ τι ἂν ποιῶ. εἰ δὲ θάτερά ἐστι, σέβω καὶ εὐσταθῶ καὶ θαρρῶ τῷ διοικοῦντι.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν ἀναγκασθῇς ὑπὸ τῶν περιεστηκότων οἱονεὶ
διαταραχθῆναι, ταχέως ἐπάνιθι εἰς σεαυτὸν καὶ μὴ ὑπὲρ τὰ
ἀναγκαῖα ἐξίστασο τοῦ ῥυθμοῦ: ἔσῃ γὰρ ἐγκρατέστερος τῆς
ἁρμονίας τῷ συνεχῶς εἰς αὐτὴν ἐπανέρχεσθαι. </p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μητρυιάν τε ἅμα εἶχες καὶ μητέρα, ἐκείνην τ̓
ἂν ἐθεράπευες καὶ ὅμως ἡ ἐπάνοδός σοι πρὸς τὴν μητέρα
συνεχὴς ἐγίνετο. τοῦτό σοι νῦν ἐστιν ἡ αὐλὴ καὶ ἡ φιλοσοφία:
ὧδε πολλάκις ἐπάνιθι καὶ προσαναπαύου ταύτῃ,
δἰ ἣν καὶ τὰ ἐκεῖ σοι ἀνεκτὰ φαίνεται καὶ σὺ ἐν αὐτοῖς ἀνεκτός. </p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἷον δὴ τὸ φαντασίαν λαμβάνειν ἐπὶ τῶν ὄψων
καὶ τῶν τοιούτων ἐδωδίμων, ὅτι νεκρὸς οὗτος ἰχθύος, οὗτος

δὲ νεκρὸς ὄρνιθος ἢ χοίρου: καὶ πάλιν, ὅτι ὁ Φάλερνος
χυλάριόν ἐστι σταφυλίου καὶ ἡ περιπόρφυρος τριχία προβατίου
αἱματίῳ κόγχης δεδευμένα: καὶ ἐπὶ τῶν κατὰ τὴν
συνουσίαν ἐντερίου παράτριψις καὶ μετά τινος σπασμοῦ
μυξαρίου ἔκκρισις: οἷαι δὴ αὗταί εἰσιν αἱ φαντασίαι καθικνούμεναι
αὐτῶν τῶν πραγμάτων καὶ διεξιοῦσαι δἰ αὐτῶν,
ὥστε ὁρᾶν οἷά τινά ποτέ ἐστιν: οὕτως δεῖ παῤ ὅλον τὸν
βίον ποιεῖν καὶ ὅπου λίαν ἀξιόπιστα τὰ πράγματα φαντάζεται,
ἀπογυμνοῦν αὐτὰ καὶ τὴν εὐτέλειαν αὐτῶν καθορᾶν
καὶ τὴν ἱστορίαν ἐφ̓ ᾗ σεμνύνεται περιαιρεῖν. δεινὸς γὰρ
ὁ τῦφος παραλογιστὴς καὶ ὅτε δοκεῖς μάλιστα περὶ τὰ
σπουδαῖα καταγίνεσθαι, τότε μάλιστα καταγοητεύῃ. ὅρα
γοῦν ὁ Κράτης τί περὶ αὐτοῦ τοῦ Ξενοκράτους λέγει.
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ πλεῖστα, ὦν ἡ πληθὺς θαυμάζει, εἰς γενικώτατα
ἀνάγεται τὰ ὑπὸ ἕξεως ἣ φύσεως συνεχόμενα, λίθους, ξύλα,
συκᾶς, ἀμπέλους, ἐλαίας: τὰ δὲ ὑπὸ τῶν ὀλίγῳ μετριωτέρων
εἰς τὰ ὑπὸ ψυχῆς, οἶον ποίμνας, ἀγέλας: τὰ δὲ ὑπὸ τῶν ἔτι
χαριεστέρων εἰς τὰ ὑπὸ λογικῆς ψυχῆς, οὐ μέντοι καθολικῆς,
ἀλλὰ καθὸ τεχνικὴ ἢ ἄλλως πως ἐντρεχής, ἢ κατὰ ψιλὸν
τὸ πλῆθος ἀνδραπόδων κεκτῆσθαι. ὁ δὲ ψυχὴν λογικὴν
καθολικὴν καὶ πολιτικὴν τιμῶν οὐδὲν ἔτι τῶν ἄλλων ἐπιστρέφεται,
πρὸ ἁπάντων δὲ τὴν ἑαυτοῦ ψυχὴν λογικῶς καὶ
κοινωνικῶς ἔχουσαν καὶ κινουμένην διασῴζει καὶ τῷ ὁμογενεῖ
εἰς τοῦτο συνεργεῖ.

</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ μὲν σπεύδει γίνεσθαι, τὰ δὲ σπεύδει γεγονέναι,
καὶ τοῦ γινομένου δὲ ἤδη τι ἀπέσβη: ῥύσεις καὶ ἀλλοιώσεις
ἀνανεοῦσι τὸν κόσμον διηνεκῶς, ὥσπερ τὸν ἄπειρον αἰῶνα ἡ
τοῦ χρόνου ἀδιάλειπτος φορὰ νέον ἀεὶ παρέχεται. ἐν δὴ
τούτῳ τῷ ποταμῷ τί ἄν τις τούτων τῶν παραθεόντων ἐκτιμήσειεν, ἐφ̓ οὗ στῆναι οὐκ ἔξεστιν; ὥσπερ εἴ τίς τι τῶν
παραπετομένων στρουθαρίων φιλεῖν ἄρχοιτο, τὸ δ̓ ἤδη ἐξ
ὀφθαλμῶν ἀπελήλυθεν. τοιοῦτον δή τι καὶ αὐτὴ ἡ ζωὴ
ἑκάστου, οἷον ἡ ἀφ̓ αἵματος ἀναθυμίασις καὶ ἡ ἐκ τοῦ
ἀέρος ἀνάπνευσις: ὁποῖον γάρ ἐστι τὸ ἅπαξ ἑλκύσαι τὸν ἀέρα καὶ ἀποδοῦναι, ὅπερ παρέκαστον ποιοῦμεν, τοιοῦτόν
ἐστι καὶ τὸ τὴν πᾶσαν ἀναπνευστικὴν δύναμιν, ἣν χθὲς καὶ
πρῴην ἀποτεχθεὶς ἐκτήσω, ἀποδοῦναι ἐκεῖ ὅθεν τὸ πρῶτον ἔσπασας.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὔτε τὸ διαπνεῖσθαι ὡς τὰ φυτὰ τίμιον οὔτε τὸ ἀναπνεῖν ὡς τὰ βοσκήματα καὶ τὰ θηρία οὔτε τὸ τυποῦσθαι
κατὰ φαντασίαν οὔτε τὸ νευροσπαστεῖσθαι καθ̓ ὁρμὴν οὔτε
τὸ συναγελάζεσθαι οὔτε τὸ τρέφεσθαι: τοῦτο γὰρ ὅμοιον τῷ
ἀποκρίνειν τὰ περιττώματα τῆς τροφῆς.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> τί οὖν τίμιον; τὸ
κροτεῖσθαι; οὐχί. οὐκοῦν οὐδὲ τὸ ὑπὸ γλωσσῶν κροτεῖσθαι: αἱ γὰρ παρὰ τῶν πολλῶν εὐφημίαι κρότος γλωσσῶν. ἀφῆκας
οὖν καὶ τὸ δοξάριον: τί καταλείπεται τίμιον; δοκῶ μὲν τὸ
κατὰ τὴν ἰδίαν κατασκευὴν κινεῖσθαι καὶ ἴσχεσθαι, ἐφ̓ ὅ
καὶ αἱ ἐπιμέλειαι ἄγουσι καὶ αἱ τέχναι.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p"> ἥ τε γὰρ τέχνη
πᾶσα τούτου στοχάζεται, ἵνα τὸ κατασκευασθὲν ἐπιτηδείως ἔχῃ πρὸς τὸ ἔργον πρὸς ὅ κατεσκεύασται: ὅ τε φυτουργὸς
<add TEIform="add">καὶ</add> ὁ ἐπιμελούμενος τῆς ἀμπέλου, καὶ ὁ πωλοδάμνης καὶ ὁ

τοῦ κυνὸς ἐπιμελούμενος τοῦτο ζητεῖ. αἱ δὲ παιδαγωγίαι,
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p">αἱ δὲ διδασκαλίαι ἐπὶ τί σπεύδουσιν; ὧδε οὖν τὸ τίμιον καὶ
τοῦτο μὲν ἂν εὖ ἔχῃ, οὐδὲν τῶν ἄλλων περιποιήσεις σεαυτῷ.
οὐ παύσῃ καὶ ἄλλα πολλὰ τιμῶν; οὔτ̓ οὖν ἐλεύθερος ἔσῃ
οὔτε αὐτάρκης οὔτε ἀπαθής: ἀνάγκη γὰρ φθονεῖν, ζηλοτυπεῖν,
ὑφορᾶσθαι τοὺς ἀφελέσθαι ἐκεῖνα δυναμένους, ἐπιβουλεύειν
τοῖς ἔχουσι τὸ τιμώμενον ὑπὸ σοῦ. ὅλως πεφύρθαι ἀνάγκη
τὸν ἐκείνων τινὸς ἐνδεῆ, προσέτι δὲ πολλὰ καὶ τοῖς θεοῖς
μέμφεσθαι.
</p>
</div3>
<div3 type="section" n="5" org="uniform" sample="complete" part="N" TEIform="div3">
<p TEIform="p">ἡ δὲ τῆς ἰδίας διανοίας αἰδὼς καὶ τιμὴ σεαυτῷ
τε ἀρεστόν σε ποιήσει καὶ τοῖς κοινωνοῖς εὐάρμοστον καὶ
τοῖς θεοῖς σύμφωνον, τουτέστιν ἐπαινοῦντα ὅσα ἐκεῖνοι
διανέμουσι καὶ διατετάχασιν.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἄνω, κάτω, κύκλῳ φοραὶ τῶν στοιχείων, ἡ δὲ
τῆς ἀρετῆς κίνησις ἐν οὐδεμιᾷ τούτων, ἀλλὰ θειότερόν τι
καὶ ὁδῷ δυσεπινοήτῳ προιοῦσα εὐοδεῖ.
</p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἷόν ἐστιν ὃ ποιοῦσι. τοὺς μὲν ἐπὶ τοῦ αὐτοῦ
χρόνου καὶ μεθ̓ ἑαυτῶν ζῶντας ἀνθρώπους εὐφημεῖν οὐ
θέλουσιν, αὐτοὶ δὲ ὑπὸ τῶν μεταγενεστέρων εὐφημηθῆναι,
οὓς οὔτε εἶδόν ποτε οὔτε ὄψονται, περὶ πολλοῦ ποιοῦνται.
τοῦτο δὲ ἐγγύς ἐστι τῷ λυπηθῆναι ἄν, ὅτι οὐχὶ καὶ οἱ
προγενέστεροι περὶ σοῦ λόγους εὐφήμους ἐποιοῦντο.
</p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μή, εἴ τι αὐτῷ σοὶ δυσκαταπόνητον, τοῦτο ἀνθρώπῳ
ἀδύνατον ὑπολαμβάνειν, ἀλλ̓ εἴ τι ἀνθρώπῳ δυνατὸν
καὶ οἰκεῖον, τοῦτο καὶ σεαυτῷ ἐφικτὸν νόμιζε.
</p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐν τοῖς γυμνασίοις καὶ ὄνυξι κατέδρυψέ τις καὶ τῇ
κεφαλῇ ἐρραγεὶς πληγὴν ἐποίησεν, ἀλλ̓ οὔτε ἐπισημαινόμεθα
οὔτε προσκόπτομεν οὔτε ὑφορώμεθα ὕστερον ὡς ἐπίβουλον:
καίτοι φυλαττόμεθα, οὐ μέντοι ὡς ἐχθρὸν οὐδὲ μεθ̓ ὑποψίας,

ἀλλ̓ ἐκκλίσεως εὐμενοῦς. τοιοῦτόν τι γινέσθω καὶ
ἐν τοῖς λοιποῖς μέρεσι τοῦ βίου: πολλὰ παρενθυμώμεθα τῶν
οἷον προσγυμναζομένων. ἔξεστι γάρ, ὡς ἔφην, ἐκκλίνειν
καὶ μήτε ὑποπτεύειν μήτε ἀπέχθεσθαι.
</p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἴ τίς με ἐλέγξαι καὶ παραστῆσαί μοι, ὅτι οὐκ ὀρθῶς ὑπολαμβάνω ἢ πράσσω, δύναται, χαίρων μεταθήσομαι:
ζητῶ γὰρ τὴν ἀλήθειαν, ὑφ̓ ἧς οὐδεὶς πώποτε
ἐβλάβη, βλάπτεται δὲ ὁ ἐπιμένων ἐπὶ τῆς ἑαυτοῦ ἀπάτης
καὶ ἀγνοίας.
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐγὼ τὸ ἐμαυτοῦ καθῆκον ποιῶ, τὰ ἄλλα με οὐ περισπᾷ: ἤτοι γὰρ ἄψυχα ἢ ἄλογα ἢ πεπλανημένα καὶ τὴν ὁδὸν ἀγνοοῦντα.
</p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῖς μὲν ἀλόγοις ζῴοις καὶ καθόλου πράγμασι καὶ
ὑποκειμένοις, ὡς λόγον ἔχων λόγον μὴ ἔχουσι, χρῶ μεγαλοφρόνως
καὶ ἐλευθέρως: τοῖς δὲ ἀνθρώποις, ὡς λόγον ἔχουσι, χρῶ κοινωνικῶς: ἐφ̓ ἅπασι δὲ θεοὺς ἐπικαλοῦ.
καὶ μὴ διαφέρου πρὸς τὸ πόσῳ χρόνῳ ταῦτα πράξεις:
ἀρκοῦσι γὰρ καὶ τρεῖς ὧραι τοιαῦται.
</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀλέξανδρος ὁ Μακεδὼν καὶ ὁ ὀρεωκόμος αὐτοῦ
ἀποθανόντες εἰς ταὐτὸ κατέστησαν: ἤτοι γὰρ ἀνελήφθησαν εἰς τοὺς αὐτοὺς τοῦ κόσμου σπερματικοὺς λόγους ἢ διεσκεδάσθησαν
ὁμοίως εἰς τὰς ἀτόμους.
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐνθυμήθητι πόσα κατὰ τὸν αὐτὸν ἀκαριαῖον
χρόνον ἐν ἑκάστῳ ἡμῶν ἅμα γίνεται σωματικὰ ὁμοῦ καὶ
ψυχικά. καὶ οὕτως οὐ θαυμάσεις εἰ πολὺ πλείω, μᾶλλον δὲ πάντα τὰ γινόμενα ἐν τῷ ἑνί τε καὶ σύμπαντι, ὃ δὴ
κόσμον ὀνομάζομεν, ἅμα ἐνυφίσταται.
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐάν τίς σοι προβάλῃ πῶς γράφεται τὸ Ἀντωνίνου
ὄνομα, μήτι κατεντεινόμενος προοίσῃ ἕκαστον τῶν

στοιχείων; τί οὖν ἐὰν ὀργίζωνται, μήτι ἀντοργιῇ; μήτι
οὐκ ἐξαριθμήσῃ πρᾴως προιὼν ἕκαστον τῶν γραμμάτων;
οὕτως οὖν καὶ ἐνθάδε μέμνησο ὅτι πᾶν καθῆκον ἐξ ἀριθμῶν
τινῶν συμπληροῦται. τούτους δεῖ τηροῦντα καὶ μὴ θορυβούμενον
μηδὲ τοῖς δυσχεραίνουσιν ἀντιδυσχεραίνοντα
περαίνειν ὁδῷ τὸ προκείμενον.
</p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πῶς ὠμόν ἐστι μὴ ἐπιτρέπειν τοῖς ἀνθρώποις
ὁρμᾶν ἐπὶ τὰ φαινόμενα αὐτοῖς οἰκεῖα καὶ συμφέροντα.
καίτοι τρόπον τινὰ οὐ συγχωρεῖς αὐτοῖς τοῦτο ποιεῖν, ὅταν
ἀγανακτῇς, ὅτι ἁμαρτάνουσι: φέρονται γὰρ πάντως ὡς ἐπὶ
οἰκεῖα καὶ συμφέροντα αὐτοῖς. —ἀλλ̓ οὐκ ἔχει οὕτως.—
οὐκοῦν δίδασκε καὶ δείκνυε μὴ ἀγανακτῶν.
</p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Θάνατος ἀνάπαυλα αἰσθητικῆς ἀντιτυπίας καὶ
ὁρμητικῆς νευροσπαστίας καὶ διανοητικῆς διεξόδου καὶ τῆς
πρὸς τὴν σάρκα λειτουργίας.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Αἰσχρόν ἐστιν, ἐν ᾧ βίῳ τὸ σῶμά σοι μὴ ἀπαυδᾷ,
ἐν τούτῳ τὴν ψυχὴν προαπαυδᾶν.
</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅρα μὴ ἀποκαισαρωθῇς, μὴ βαφῇς: γίνεται γάρ.
τήρησον οὖν σεαυτὸν ἁπλοῦν, ἀγαθόν, ἀκέραιον, σεμνόν,
ἄκομψον, τοῦ δικαίου φίλον, θεοσεβῆ, εὐμενῆ, φιλόστοργον,
ἐρρωμένον πρὸς τὰ πρέποντα ἔργα. ἀγώνισαι, ἵνα τοιοῦτος
συμμείνῃς, οἷόν σε ἠθέλησε ποιῆσαι φιλοσοφία. αἰδοῦ
θεούς, σῷζε ἀνθρώπους. βραχὺς ὁ βίος: εἶς καρπὸς τῆς
ἐπιγείου ζωῆς, διάθεσις ὁσία καὶ πράξεις κοινωνικαί.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">πάντα
ὡς Ἀντωνίνου μαθητής: τὸ ὑπὲρ τῶν κατὰ λόγον πρασσομένων
εὔτονον ἐκείνου καὶ τὸ ὁμαλὲς πανταχοῦ καὶ τὸ
ὅσιον καὶ τὸ εὔδιον τοῦ προσώπου καὶ τὸ μειλίχιον καὶ
τὸ ἀκενόδοξον καὶ τὸ περὶ τὴν κατάληψιν τῶν πραγμάτων
φιλότιμον:
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">καὶ ὡς ἐκεῖνος οὐκ ἄν τι ὅλως παρῆκε μὴ πρότερον

εὖ μάλα κατιδὼν καὶ σαφῶς νοήσας: καὶ ὡς ἔφερεν
ἐκεῖνος τοὺς ἀδίκως αὐτὸν μεμφομένους μὴ ἀντιμεμφόμενος:
καὶ ὡς ἐπ̓ οὐδὲν ἔσπευδεν: καὶ ὠς διαβολὰς οὐκ ἐδέχετο:
καὶ ὡς ἀκριβὴς ἦν ἐξεταστὴς ἠθῶν καὶ πράξεων καὶ οὐκ
ὀνειδιστής, οὐ ψοφοδεής, οὐχ ὑπόπτης, οὐ σοφιστής: καὶ ὡς ὀλίγοις ἀρκούμενος, οἷον οἰκήσει, στρωμνῇ, ἐσθῆτι,
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p"> τροφῇ, ὑπηρεσίᾳ: καὶ ὡς φιλόπονος καὶ μακρόθυμος: καὶ
οἷος μένειν ἐν τῷ <add TEIform="add">αὐτῷ</add> μέχρι ἑσπέρας, διὰ τὴν λιτὴν
δίαιταν μηδὲ τοῦ ἀποκρίνειν τὰ περιττώματα παρὰ τὴν
συνήθη ὥραν χρῄζων: καὶ τὸ βέβαιον καὶ ὅμοιον ἐν ταῖς φιλίαις αὐτοῦ: καὶ τὸ ἀνέχεσθαι <add TEIform="add">τῶν</add> ἀντιβαινόντων
παρρησιαστικῶς ταῖς γνώμαις αὐτοῦ καὶ χαίρειν εἴ τίς
<add TEIform="add">τι</add> δεικνύοι κρεῖττον: καὶ ὡς θεοσεβὴς χωρὶς δεισιδαιμονίας:
ἵν̓ οὕτως εὐσυνειδήτῳ σοι ἐπιστῇ ἠ τελευταία ὥρα
ὡς ἐκείνῳ. </p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀνάνηφε καὶ ἀνακαλοῦ σεαυτὸν καὶ ἐξυπνισθεὶς
πάλιν καὶ ἐννοήσας ὅτι ὄνειροί σοι ἠνώχλουν, πάλιν
ἐγρηγορὼς βλέπε ταῦτα, ὡς ἐκεῖνα ἔβλεπες.
</p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐκ σωματίου εἰμὶ καὶ ψυχῆς. τῷ μὲν οὖν
σωματίῳ πάντα ἀδιάφορα: οὐδὲ γὰρ δύναται διαφέρεσθαι. τῇ δὲ διανοίᾳ ἀδιάφορα ὅσα μή ἐστιν αὐτῆς ἐνεργήματα:
ὅσα δέ γε αὐτῆς ἐστιν ἐνεργήματα, ταῦτα πάντα ἐπ̓ αὐτῇ
ἐστιν. καὶ τούτων μέντοι περὶ μόνον τὸ παρὸν πραγματεύεται:
τὰ γὰρ μέλλοντα καὶ παρῳχηκότα ἐνεργήματα
αὐτῆς καὶ αὐτὰ ἤδη ἀδιάφορα. </p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐκ ἔστιν ὁ πόνος τῇ χειρὶ οὐδὲ τῷ ποδὶ παρὰ
φύσιν, μέχρις ἂν ποιῇ ὁ ποῦς τὰ τοῦ ποδὸς καὶ ἡ χεὶρ
τὰ τῆς χειρός. οὕτως οὗν οὐδὲ ἀνθρώπῳ ὡς ἀνθρώπῳ
παρὰ φύσιν ἐστὶν ὁ πόνος, μέχρις ἂν ποιῇ τὰ τοῦ

ἀνθρώπου. εἰ δὲ παρὰ φύσιν αὐτῷ οὐκ ἔστιν, οὐδὲ κακόν
ἐστιν αὐτῷ.
</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡλίκας ἡδονὰς ἥσθησαν λῃσταί, κίναιδοι, πατραλοῖαι, τύραννοι.
</p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐχ ὁρᾷς πῶς οἱ βάναυσοι τεχνῖται ἁρμόζονται
μὲν μέχρι τινὸς πρὸς τοὺς ἰδιώτας, οὐδὲν ἧσσον μέντοι
ἀντέχονται τοῦ λόγου τῆς τέχνης καὶ τούτου ἀποστῆναι
οὐχ ὑπομένουσιν; οὐ δεινὸν εἰ ὁ ἀρχιτέκτων καὶ ὁ ἰατρὸς
μᾶλλον αἰδέσονται τὸν τῆς ἰδίας τέχνης λόγον ἢ ὁ ἄνθρωπος
τὸν ἑαυτοῦ, ὃς αὐτῷ κοινός ἐστι πρὸς τοὺς θεούς;
</p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ Ἀσία, ἡ Εὐρώπη γωνίαι τοῦ κόσμου: πᾶν
πέλαγος σταγὼν τοῦ κόσμου: Ἄθως βωλάριον τοῦ κόσμου:
πᾶν τὸ ἐνεστὼς τοῦ χρόνου στιγμὴ τοῦ αἰῶνος. πάντα
μικρά, εὔτρεπτα, ἐναφανιζόμενα.
Πάντα ἐκεῖθεν ἔρχεται, ἀπ̓ ἐκείνου τοῦ κοινοῦ ἡγεμονικοῦ
ὁρμήσαντα ἣ κατ̓ ἐπακολούθησιν. καὶ τὸ χάσμα οὖν
τοῦ λέοντος καὶ τὸ δηλητήριον καὶ πᾶσα κακουργία ὡς
ἄκανθα, ὡς βόρβορος, ἐκείνων ἐπιγεννήματα τῶν σεμνῶν
καὶ καλῶν. μὴ οὖν αὐτὰ ἀλλότρια τούτου οὗ σέβεις
φαντάζου, ἀλλὰ τὴν πάντων πηγὴν ἐπιλογίζου.
</p>
</div3>
</div2>
<div2 type="chapter" n="37" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ τὰ νῦν ἰδὼν πάντα ἑώρακεν, ὅσα τε ἐξ ἀιδίου
ἐγένετο καὶ ὅσα εἰς τὸ ἄπειρον ἔσται: πάντα γὰρ ὁμογενῆ
καὶ ὁμοειδῆ.
</p>
</div3>
</div2>
<div2 type="chapter" n="38" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πολλάκις ἐνθυμοῦ τὴν ἐπισύνδεσιν πάντων τῶν
ἐν τῷ κόσμῳ καὶ σχέσιν πρὸς ἄλληλα. τρόπον γάρ τινα
πάντα ἀλλήλοις ἐπιπέπλεκται καὶ πάντα κατὰ τοῦτο φίλα
ἀλλήλοις ἐστί: καὶ γὰρ ἄλλῳ ἑξῆς ἐστι τοῦτο διὰ τὴν
τονικὴν κίνησιν καὶ σύμπνοιαν καὶ τὴν ἕνωσιν τῆς οὐσίας.

</p>
</div3>
</div2>
<div2 type="chapter" n="39" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἷς συγκεκλήρωσαι πράγμασι, τούτοις συνάρμοζε
σεαυτὸν καὶ οἷς συνείληχας ἀνθρώποις, τούτους φίλει, ἀλλ̓ ἀληθινῶς.
</p>
</div3>
</div2>
<div2 type="chapter" n="40" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὄργανον, ἐργαλεῖον, σκεῦος πᾶν εἰ πρὸς ὃ κατεσκεύασται
ποιεῖ, εὖ ἔχει: καίτοι ἐκεῖ ὁ κατασκευάσας ἐκποδών. ἐπὶ δὲ τῶν ὑπὸ φύσεως συνεχομένων ἔνδον
ἐστὶ καὶ παραμένει ἡ κατασκευάσοσα δύναμις: καθὸ καὶ
μᾶλλον αἰδεῖσθαι αὐτὴν δεῖ καὶ νομίζειν, ἐὰν κατὰ τὸ
βούλημα ταύτης ἔχῃς καὶ διεξάγῃς, ἔχειν σοι πάντα κατὰ
νοῦν. ἔχει δὲ οὕτως καὶ τῷ παντὶ κατὰ νοῦν τὰ ἑαυτοῦ. </p>
</div3>
</div2>
<div2 type="chapter" n="41" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅ τι ἂν τῶν ἀπροαιρέτων ὑποστήσῃ σαυτῷ
ἀγαθὸν ἢ κακόν, ἀνάγκη κατὰ τὴν περίπτωσιν τοῦ τοιούτου
κακοῦ ἢ τὴν ἀπότευξιν τοῦ τοιούτου ἀγαθοῦ μέμψασθαί
σε θεοῖς καὶ ἀνθρώπους δὲ μισῆσαι τοὺς αἰτίους ὄντας ἢ
ὑποπτευομένους ἔσεσθαι τῆς ἀποτεύξεως ἢ τῆς περιπτώσεως: καὶ ἀδικοῦμεν δὴ πολλὰ διὰ τὴν πρὸς ταῦτα διαφοράν.
ἐὰν δὲ μόνα τὰ ἐφ̓ ἡμῖν ἀγαθὰ καὶ κακὰ κρίνωμεν, οὐδεμία
αἰτία καταλείπεται οὔτε θεῷ ἐγκαλέσαι οὔτε πρὸς ἄνθρωπον
στῆναι στάσιν πολεμίου.
</p>
</div3>
</div2>
<div2 type="chapter" n="42" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντες εἰς ἓν ἀποτέλεσμα συνεργοῦμεν, οἱ μὲν εἰδότως καὶ παρακολουθητικῶς, οἱ δὲ ἀνεπιστάτως, ὥσπερ
καὶ τοὺς καθεύδοντας, οἶμαι, ὁ Ἡράκλειτος ἐργάτας εἷναι
λέγει καὶ συνεργοὺς τῶν ἐν τῷ κόσμῳ γινομένων. ἄλλος
δὲ κατ̓ ἄλλο συνεργεῖ, ἐκ περιουσίας δὲ καὶ ὁ μεμφόμενος
καὶ ὁ ἀντιβαίνειν πειρώμενος καὶ ἀναιρεῖν τὰ γινόμενα: καὶ γὰρ τοῦ τοιούτου ἔχρῃζεν ὁ κόσμος. λοιπὸν οὖν
σύνες εἰς τίνας σεαυτὸν κατατάσσεις: ἐκεῖνος μὲν γὰρ

πάντως σοι καλῶς χρήσεται ὁ τὰ ὅλα διοικῶν καὶ παραδέξεταί
σε ὡς μέρος τι τῶν συνεργῶν καὶ συνεργητικῶν,
ἀλλὰ σὺ μὴ τοιοῦτο μέρος γένῃ, οἷος ὁ εὐτελὴς καὶ γελοῖος
στίχος ἐν τῷ δράματι, οὗ Χρύσιππος μέμνηται.
</p>
</div3>
</div2>
<div2 type="chapter" n="43" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μήτι ὁ ἥλιος τὰ τοῦ ὑετοῦ ἀξιοῖ ποιεῖν; μήτι
ὁ Ἀσκληπιὸς τὰ τῆς Καρποφόρου; τί δὲ τῶν ἄστρων
ἕκαστον; οὐχὶ διάφορα μέν, συνεργὰ δὲ πρὸς ταὐτόν;
</p>
</div3>
</div2>
<div2 type="chapter" n="44" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μὲν οὖν ἐβουλεύσαντο περὶ ἐμοῦ καὶ τῶν ἐμοὶ
συμβῆναι ὀφειλόντων οἱ θεοί, καλῶς ἐβουλεύσαντο: ἄβουλον
γὰρ θεὸν οὐδὲ ἐπινοῆσαι ῥᾴδιον, κακοποιῆσαι δέ με
διὰ τίνα αἰτίαν ἔμελλον ὁρμᾶν; τί γὰρ αὐτοῖς ἢ τῷ κοινῷ,
οὗ μάλιστα προνοοῦνται, ἐκ τούτου περιεγένετο; εἰ δὲ μὴ
ἐβουλεύσαντο κατ̓ ἰδίαν περὶ ἐμοῦ, περί γε τῶν κοινῶν
πάντως ἐβουλεύσαντο, οἷς κατ̓ ἐπακολούθησιν καὶ ταῦτα
συμβαίνοντα ἀσπάζεσθαι καὶ στέργειν ὀφείλω.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">εἰ δ̓ ἄρα
περὶ μηδενὸς βουλεύονται ʽπιστεύειν μὲν οὐχ ὅσιον ἢ μηδὲ
θύωμεν μηδὲ εὐχώμεθα μηδὲ ὀμνύωμεν μηδὲ τὰ ἄλλα
πράσσωμεν ἃ παῤ ἕκαστα ὡς πρὸς παρόντας καὶ συμβιοῦντας
τοὺς θεοὺς πράσσομεν̓, εἰ δ̓ ἄρα περὶ μηδενὸς
τῶν καθ̓ ἡμᾶς βουλεύονται, ἐμοὶ μὲν ἔξεστι περὶ ἐμαυτοῦ
βουλεύεσθαι, ἐμοὶ δέ ἐστι σκέψις περὶ τοῦ συμφέροντος.
συμφέρει δὲ ἑκάστῳ τὸ κατὰ τὴν ἑαυτοῦ κατασκευὴν καὶ
φύσιν, ἡ δὲ ἐμὴ φύσις λογικὴ καὶ πολιτική.
Πόλις καὶ πατρὶς ὡς μὲν Ἀντωνίνῳ μοι ἡ Ῥώμη, ὡς δὲ
ἀνθρώπῳ ὁ κόσμος. τὰ ταῖς πόλεσιν οὖν ταύταις ὠφέλιμα
μόνα ἐστί μοι ἀγαθά.
</p>
</div3>
</div2>
<div2 type="chapter" n="45" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅσα ἑκάστῳ συμβαίνει, ταῦτα τῷ ὅλῳ συμφέρει:

ἤρκει τοῦτο. ἀλλ̓ ἔτι ἐκεῖνο ὡς ἐπίπαν ὄψει παραφυλάξας,
ὅσα ἀνθρώπῳ, καὶ ἑτέροις ἀνθρώποις. κοινότερον δὲ νῦν
τὸ συμφέρον ἐπὶ τῶν μέσων λαμβανέσθω.
</p>
</div3>
</div2>
<div2 type="chapter" n="46" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὥσπερ προσίσταταί σοι τὰ ἐν τῷ ἀμφιθεάτρῳ
καὶ τοῖς τοιούτοις χωρίοις ὡς ἀεὶ τὰ αὐτὰ ὁρώμενα, καὶ τὸ ὁμοειδὲς προσκορῆ τὴν θέαν ποιεῖ, τοῦτο καὶ ἐπὶ ὅλου
τοῦ βίου πάσχειν: πάντα γὰρ ἄνω κάτω τὰ αὐτὰ καὶ ἐκ
τῶν αὐτῶν. μέχρι τίνος οὖν;
</p>
</div3>
</div2>
<div2 type="chapter" n="47" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐννόει συνεχῶς παντοίους ἀνθρώπους καὶ παντοίων
μὲν ἐπιτηδευμάτων, παντοδαπῶν δὲ ἐθνῶν τεθνεῶτας, ὥστε κατιέναι τοῦτο μέχρι Φιλιστίωνος καὶ Φοίβου καὶ
Ὀριγανίωνος. μέτιθι νῦν ἐπὶ τὰ ἄλλα φῦλα: ἐκεῖ δὴ
μεταβαλεῖν ἡμᾶς δεῖ ὅπου τοσοῦτοι μὲν δεινοὶ ῥήτορες,
τοσοῦτοι δὲ σεμνοὶ φιλόσοφοι, Ἡράκλειτος, Πυθαγόρας,
Σωκράτης, τοσοῦτοι δὲ ἥρωες πρότερον, τοσοῦτοι δὲ ὕστερον στρατηγοί, τύραννοι: ἐπὶ τούτοις δὲ Εὔδοξος, Ἵππαρχος,
Ἀρχιμήδης, ἄλλαι φύσεις ὀξεῖαι, μεγαλόφρονες, φιλόπονοι,
πανοῦργοι, αὐθάδεις, αὐτῆς τῆς ἐπικήρου καὶ ἐφημέρου τῶν
ἀνθρώπων ζωῆς χλευασταί, οἷον Μένιππος καὶ ὅσοι τοιοῦτοι.
περὶ πάντων τούτων ἐννόει ὅτι πάλαι κεῖνται: τί οὖν τοῦτο δεινὸν αὐτοῖς; τί δαὶ τοῖς μηδ̓ ὀνομαζομένοις ὅλως; ἓν
ὧδε πολλοῦ ἄξιον, τὸ μετ̓ ἀληθείας καὶ δικαιοσύνης εὐμενῆ
τοῖς ψεύσταις καὶ ἀδίκοις διαβιοῦν.
</p>
</div3>
</div2>
<div2 type="chapter" n="48" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν εὐφρᾶναι σεαυτὸν θέλῃς, ἐνθυμοῦ τὰ προτερήματα
τῶν συμβιούντων: οἷον τοῦ μὲν τὸ δραστήριον, τοῦ δὲ τὸ αἰδῆμον, τοῦ δὲ τὸ εὐμετάδοτον, ἄλλου δὲ ἄλλο
τι. οὐδὲν γὰρ οὕτως εὐφραίνει ὡς τὰ ὁμοιώματα τῶν
ἀρετῶν ἐμφαινόμενα τοῖς ἤθεσι τῶν συζώντων καὶ ἀθρόα
ὡς οἷόν τε συμπίπτοντα. διὸ καὶ πρόχειρα αὐτὰ ἑκτέον.

</p>
</div3>
</div2>
<div2 type="chapter" n="49" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μήτι δυσχεραίνεις ὅτι τοσῶνδέ τινων λιτρῶν
εἶ καὶ οὐ τριακοσίων; οὕτω δὴ καὶ ὅτι μέχρι τοσῶνδε
ἐτῶν βιωτέον σοι καὶ οὐ μέχρι πλείονος: ὥσπερ γὰρ τῆς
οὐσίας ὅσον ἀφώρισταί σοι στέργεις, οὕτως καὶ ἐπὶ τοῦ
χρόνου.
</p>
</div3>
</div2>
<div2 type="chapter" n="50" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πειρῶ μὲν πείθειν αὐτούς, πρᾶττε δὲ καὶ ἀκόντων,
ὅταν τῆς δικαιοσύνης ὁ λόγος οὕτως ἄγῃ. ἐὰν μέντοι βίᾳ
τις προσχρώμενος ἐνίστηται, μετάβαινε ἐπὶ τὸ εὐάρεστον
καὶ ἄλυπον καὶ συγχρῶ εἰς ἄλλην ἀρετὴν τῇ κωλύσει,
καὶ μέμνησο ὅτι μεθ̓ ὑπεξαιρέσεως ὥρμας καὶ ὅτι τῶν
ἀδυνάτων οὐκ ὠρέγου. τίνος οὖν; τῆς τοιᾶσδέ τινος
ὁρμῆς. τούτου δὲ τυγχάνεις: ἐφ̓ οἷς προήχθημεν, ταῦτα γίνεται.
</p>
</div3>
</div2>
<div2 type="chapter" n="51" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ μὲν φιλόδοξος ἀλλοτρίαν ἐνέργειαν ἴδιον ἀγαθὸν
ὑπολαμβάνει, ὁ δὲ φιλήδονος ἰδίαν πεῖσιν, ὁ δὲ νοῦν
ἔχων ἰδίαν πρᾶξιν.
</p>
</div3>
</div2>
<div2 type="chapter" n="52" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔξεστι περὶ τούτου μηδὲν ὑπολαμβάνειν καὶ μὴ
ὀχλεῖσθαι τῇ ψυχῇ: αὐτὰ γὰρ τὰ πράγματα οὐκ ἔχει φύσιν
ποιητικὴν τῶν ἡμετέρων κρίσεων.
</p>
</div3>
</div2>
<div2 type="chapter" n="53" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔθισον σεαυτὸν πρὸς τῷ ὑφ̓ ἑτέρου λεγομένῳ
γίνεσθαι ἀπαρενθυμήτως καὶ ὡς οἷόν τε ἐν τῇ ψυχῇ τοῦ
λέγοντος γίνου.
</p>
</div3>
</div2>
<div2 type="chapter" n="54" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ τῷ σμήνει μὴ συμφέρον οὐδὲ τῇ μελίσσῃ συμφέρει.
</p>
</div3>
</div2>
<div2 type="chapter" n="55" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ κυβερνῶντα οἱ ναῦται ἢ ἰατρεύοντα οἱ κάμνοντες
κακῶς ἔλεγον, ἄλλῳ τινὶ ἂν προσεῖχον ἢ πῶς αὐτὸς ἐνεργοίην
τὸ τοῖς ἐμπλέουσι σωτήριον ἢ τὸ τοῖς θεραπευομένοις ὑγιεινόν;

</p>
</div3>
</div2>
<div2 type="chapter" n="56" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πόσοι, μεθ̓ ὧν εἰσῆλθον εἰς τὸν κόσμον, ἤδη ἀπεληλύθασιν.
</p>
</div3>
</div2>
<div2 type="chapter" n="57" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἰκτεριῶσι τὸ μέλι πικρὸν φαίνεται καὶ λυσσοδήκτοις
τὸ ὕδωρ φοβερὸν καὶ παιδίοις τὸ σφαιρίον καλόν.
τί οὖν ὀργίζομαι; ἢ δοκεῖ σοι ἔλασσον ἰσχύειν τὸ διεψευσμένον ἢ τὸ χόλιον τῷ ἰκτεριῶντι καὶ ὁ ἰὸς τῷ λυσσοδήκτῳ;
</p>
</div3>
</div2>
<div2 type="chapter" n="58" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Κατὰ τὸν λόγον τῆς σῆς φύσεως βιοῦν σε οὐδεὶς
κωλύσει: παρὰ τὸν λόγον τῆς κοινῆς φύσεως οὐδέν σοι συμβήσεται.
</p>
</div3>
</div2>
<div2 type="chapter" n="59" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἷοί εἰσιν οἷς θέλουσιν ἀρέσκειν, καὶ δἰ οἷα περιγινόμενα καὶ δἰ οἵων ἐνεργειῶν. ὡς ταχέως ὁ αἰὼν πάντα
καλύψει καὶ ὅσα ἐκάλυψεν ἤδη.</p>
</div3>
</div2>
</div1>
<div1 type="book" n="7" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τί ἐστι κακία; τοῦτ̓ ἔστιν ὃ πολλάκις εἶδες. καὶ ἐπὶ
παντὸς δὲ τοῦ συμβαίνοντος πρόχειρον ἔχε ὅτι τοῦτό ἐστιν
ὃ πολλάκις εἶδες. ὅλως ἄνω κάτω τὰ αὐτὰ εὑρήσεις, ὧν μεσταὶ αἱ ἱστορίαι αἱ παλαιαί, αἱ μέσαι, αἱ ὑπόγυιοι: ὧν
νῦν μεσταὶ αἱ πόλεις καὶ <add TEIform="add">αἱ</add> οἰκίαι. οὐδὲν καινόν: πάντα
καὶ συνήθη καὶ ὀλιγοχρόνια.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ δόγματα πῶς ἄλλως δύναται νεκρωθῆναι, ἐὰν μὴ
αἱ κατάλληλοι αὐτοῖς φαντασίαι σβεσθῶσιν, ἃς διηνεκῶς ἀναζωπυρεῖν ἐπὶ σοί ἐστι. δύναμαι περὶ τούτου ὃ δεῖ
ὑπολαμβάνειν: εἰ δύναμαι, τί ταράσσομαι; τὰ ἔξω τῆς ἐμῆς
διανοίας οὐδὲν ὅλως πρὸς τὴν ἐμὴν διάνοιαν. τοῦτο μάθε
καὶ ὀρθὸς εἶ.

Ἀναβιῶναί σοι ἔξεστιν: ἴδε πάλιν τὰ πράγματα, ὡς
ἑώρας: ἐν τούτῳ γὰρ τὸ ἀναβιῶναι.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πομπῆς κενοσπουδία, ἐπὶ σκηνῆς δράματα, ποίμνια,
ἀγέλαι, διαδορατισμοί, κυνιδίοις ὀστάριον ἐρριμμένον, ψωμίον
εἰς τὰς τῶν ἰχθύων δεξαμενάς, μυρμήκων ταλαιπωρίαι καὶ
ἀχθοφορίαι, μυιδίων ἐπτοημένων διαδρομαί, σιγιλλάρια
νευροσπαστούμενα. χρὴ οὖν ἐν τούτοις εὐμενῶς μὲν καὶ
μὴ καταφρυαττόμενον ἑστάναι, παρακολουθεῖν μέντοι, ὅτι
τοσούτου ἄξιος ἕκαστός ἐστιν, ὅσου ἄξιά ἐστι ταῦτα περὶ
ἃ ἐσπούδακεν.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Δεῖ κατὰ λέξιν παρακολουθεῖν τοῖς λεγομένοις καὶ
καθ̓ ἑκάστην ὁρμὴν τοῖς γινομένοις, καὶ ἐπὶ μὲν τοῦ ἑτέρου
εὐθὺς ὁρᾶν ἐπὶ τίνα σκοπὸν ἡ ἀναφορά, ἐπὶ δὲ τοῦ ἑτέρου
παραφυλάσσειν τί τὸ σημαινόμενον.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πότερον ἐξαρκεῖ ἡ διάνοιά μου πρὸς τοῦτο ἢ οὔ; εἰ
μὲν ἐξαρκεῖ, χρῶμαι αὐτῇ πρὸς τὸ ἔργον ὡς ὀργάνῳ παρὰ τῆς
τῶν ὅλων φύσεως δοθέντι. εἰ δὲ μὴ ἐξαρκεῖ, ἤτοι παραχωρῶ
τοῦ ἔργου τῷ δυναμένῳ κρεῖττον ἐπιτελέσαι, ἐὰν ἄλλως
τοῦτο μὴ καθήκῃ, ἢ πράσσω ὡς δύναμαι, προσπαραλαβὼν
τὸν δυνάμενον κατὰ πρόσχρησιν τοῦ ἐμοῦ ἡγεμονικοῦ ποιῆσαι
τὸ εἰς τὴν κοινωνίαν νῦν καίριον καὶ χρήσιμον. ὅ τι γὰρ ἂν
δἰ ἐμαυτοῦ ἢ σὺν ἄλλῳ ποιῶ, ὧδε μόνον χρὴ συντείνειν, εἰς
τὸ κοινῇ χρήσιμον καὶ εὐάρμοστον.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅσοι μὲν πολυύμνητοι γενόμενοι ἤδη λήθῃ παραδέδονται,
ὅσοι δὲ τούτους ὑμνήσαντες πάλαι ἐκποδών.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ αἰσχύνου βοηθούμενος: πρόκειται γάρ σοι
ἐνεργεῖν τὸ ἐπιβάλλον ὡς στρατιώτῃ ἐν τειχομαχίᾳ. τί οὖν,
ἐὰν σὺ μὲν χωλαίνων ἐπὶ τὴν ἔπαλξιν ἀναβῆναι μόνος μὴ
δύνῃ, σὺν ἄλλῳ δὲ δυνατὸν ᾖ τοῦτο;
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ μέλλοντα μὴ ταρασσέτω: ἥξεις γὰρ ἐπ̓ αὐτά,

ἐὰν δεήσῃ, φέρων τὸν αὐτὸν λόγον ᾧ νῦν πρὸς τὰ παρόντα χρᾷ.
</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα ἀλλήλοις ἐπιπλέκεται καὶ ἡ σύνὸεσις ἱερά,
καὶ σχεδόν τι οὐδὲν ἀλλότριον ἄλλο ἄλλῳ: συγκατατέτακται
γὰρ καὶ συγκοσμεῖ τὸν αὐτὸν κόσμον. κόσμος τε γὰρ εἷς ἐξ ἁπάντων καὶ θεὸς εἷς δἰ ἁπάντων καὶ οὐσία μία
καὶ νόμος εἷς, λόγος κοινὸς πάντων τῶν νοερῶν ζῴων καὶ
ἀλήθεια μία, εἴγε καὶ τελειότης μία τῶν ὁμογενῶν καὶ τοῦ
αὐτοῦ λόγου μετεχόντων ζῴων.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πᾶν τὸ ἔνυλον ἐναφανίζεται τάχιστα τῇ τῶν ὅλων οὐσίᾳ καὶ πᾶν αἴτιον εἰς τὸν τῶν ὅλων λόγον τάχιστα
ἀναλαμβάνεται καὶ παντὸς μνήμη τάχιστα ἐγκαταχώννυται
τῷ αἰῶνι.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τῷ λογικῶ ζῴῳ ἡ αὐτὴ πρᾶξις κατὰ φύσιν ἐστὶ
καὶ κατὰ λόγον. </p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὀρθός, μὴ ὀρθούμενος.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἷόν ἐστιν ἐν ἡνωμένοις τὰ μέλη τοῦ σώματος,
τοῦτον ἔχει τὸν λόγον ἐν διεστῶσι τὰ λογικά, πρὸς μίαν
τινὰ συνεργίαν κατεσκευασμένα. μᾶλλον δέ σοι ἡ τούτου
νόησις προσπεσεῖται, ἐὰν πρὸς ἑαυτὸν πολλάκις λέγῃς, ὅτι μέλος εἰμὶ τοῦ ἐκ τῶν λογικῶν συστήματος. ἐὰν δὲ διὰ
τοῦ ῥῶ στοιχείου μέρος εἶναι ἑαυτὸν λέγῃς, οὔπω ἀπὸ
καρδίας φιλεῖς τοὺς ἀνθρώπους: οὔπω σε καταληκτικῶς
εὐφραίνει τὸ εὐεργετεῖν: ἔτι ὡς πρέπον αὐτὸ ψιλὸν ποιεῖς,
οὔπω ὡς ἑαυτὸν εὖ ποιῶν.
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὃ θέλει, ἔξωθεν προσπιπτέτω τοῖς παθεῖν ἐκ τῆς
προσπτώσεως ταύτης δυναμένοις. ἐκεῖνα γάρ, ἐὰν θελήσῃ,
μέμψεται τὰ παθόντα, ἐγὼ δέ, ἐὰν μὴ ὑπολάβω ὅτι κακὸν τὸ
συμβεβηκός, οὔπω βέβλαμμαι: ἔξεστι δέ μοι μὴ ὑπολαβεῖν.

</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅ τι ἄν τις ποιῇ ἢ λέγῃ, ἐμὲ δεῖ ἀγαθὸν εἶναι,
ὡς ἂν εἰ ὁ χρυσὸς ἢ ὁ σμάραγδος ἢ ἡ πορφύρα τοῦτο ἀεὶ
ἔλεγεν: ὅ τι ἄν τις ποιῇ ἢ λέγῃ, ἐμὲ δεῖ σμάραγδον εἶναι
καὶ τὸ ἐμαυτοῦ χρῶμα ἔχειν.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ ἡγεμονικὸν αὐτὸ ἑαυτῷ οὐκ ἐνοχλεῖ, οἷον λέγω,
οὐ φοβεῖ ἑαυτὸ εἰς ἐπιθυμίαν. εἰ δέ τις ἄλλος αὐτὸ
φοβῆσαι ἢ λυπῆσαι δύναται, ποιείτω: αὐτὸ γὰρ ἑαυτὸ
ὑποληπτικῶς οὐ τρέψει εἰς τοιαύτας τροπάς. τὸ σωμάτιον
μὴ πάθῃ τι, αὐτὸ μεριμνάτω, εἰ δύναται, καὶ λεγέτω, εἴ τι
πάσχει: τὸ δὲ ψυχάριον τὸ φοβούμενον, τὸ λυπούμενον,
τὸ περὶ τούτων ὅλως ὑπολαμβάνον, οὐδὲν μὴ πάθῃ: οὐ γὰρ
ἄξεις αὐτὸ εἰς κρίσιν τοιαύτην. ἀπροσδεές ἐστιν ὅσον
ἐφ̓ ἑαυτῷ τὸ ἡγεμονικόν, ἐὰν μὴ ἑαυτῷ ἔνδειαν ποιῇ: κατὰ
ταὐτὰ δὲ καὶ ἀτάραχον καὶ ἀνεμπόδιστον, ἐὰν μὴ ἑαυτὸ
ταράσσῃ καὶ ἐμποδίζῃ.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εὐδαιμονία ἐστὶ δαίμων ἀγαθὸς ἢ <add TEIform="add">ἡγεμονικὸν</add>
ἀγαθόν. τί οὖν ὧδε ποιεῖς, ὦ φαντασία; ἀπέρχου, τοὺς
θεούς σοι, ὡς ἦλθες: οὐ γὰρ χρῄζω σου. ἐλήλυθας δὲ κατὰ
τὸ ἀρχαῖον ἔθος. οὐκ ὀργίζομαί σοι: μόνον ἄπιθι.
</p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Φοβεῖταί τις μεταβολήν; τί γὰρ δύναται χωρὶς
μεταβολῆς γενέσθαι, τί δὲ φίλτερον ἢ οἰκειότερον τῇ τῶν
ὅλων φύσει; σὺ δὲ αὐτὸς λούσασθαι δύνασαι, ἐὰν μὴ τὰ
ξύλα μεταβάλῃ; τραφῆναι δὲ δύνασαι, ἐὰν μὴ τὰ ἐδώδιμα
μεταβάλῃ; ἄλλο δέ τι τῶν χρησίμων δύναται συντελεσθῆναι
χωρὶς μεταβολῆς; οὐχ ὁρᾷς οὖν ὅτι καὶ αὐτὸ τὸ σὲ
μεταβαλεῖν ὅμοιόν ἐστι καὶ ὁμοίως ἀναγκαῖον τῇ τῶν
ὅλων φύσει;

</p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Διὰ τῆς τῶν ὅλων οὐσίας ὡς διὰ χειμάρρου διεκπορεύεται
πάντα τὰ σώματα, τῷ ὅλῳ συμφυῆ καὶ συνεργὰ
ὡς τὰ ἡμέτερα μέλη ἀλλήλοις. πόσους ἤδη ὁ αἰὼν
Χρυσίππους, πόσους Σωκράτεις, πόσους Ἐπικτήτους καταπέπωκε.
τὸ δ̓ αὐτὸ καὶ ἐπὶ παντὸς οὑτινοσοῦν σοι ἀνθρώπου τε καὶ πράγματος προσπιπτέτω.
</p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐμὲ ἓν μόνον περισπᾷ, μή τι αὐτὸς ποιήσω, ὃ ἡ
κατασκευὴ τοῦ ἀνθρώπου οὐ θέλει ἢ ὡς οὐ θέλει ἢ ὃ νῦν οὐ θέλει.
</p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐγγὺς μὲν ἡ σὴ περὶ πάντων λήθη, ἐγγὺς δὲ ἡ πάντων περὶ σοῦ λήθη.
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἴδιον ἀνθρώπου φιλεῖν καὶ τοὺς πταίοντας. τοῦτο
δὲ γίνεται, ἐὰν συμπροσπίπτῃ σοι, ὅτι καὶ συγγενεῖς καὶ
δἰ ἄγνοιαν καὶ ἄκοντες ἁμαρτάνουσι καὶ ὡς μετ̓ ὀλίγον
ἀμφότεροι τεθνήξεσθε, καὶ πρὸ πάντων, ὅτι οὐκ ἔβλαψέ σε: οὐ γὰρ τὸ ἡγεμονικόν σου χεῖρον ἐποίησεν ἢ πρόσθεν ἦν.
</p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ τῶν ὅλων φύσις ἐκ τῆς ὅλης οὐσίας ὡς κηροῦ
νῦν μὲν ἱππάριον ἔπλασε, συγχέασα δὲ τοῦτο εἰς δενδρύφιον
συνεχρήσατο τῇ ὕλῃ αὐτοῦ: εἶτα εἰς ἀνθρωπάριον:
εἶτα εἰς ἄλλο τι: ἕκαστον δὲ τούτων πρὸς ὀλίγιστον ὑπέστη. δεινὸν δὲ οὐδὲν τὸ διαλυθῆναι τῷ κιβωτίῳ, ὥσπερ οὐδὲ τὸ
συμπαγῆναι <add TEIform="add">ἀγαθόν</add>.
</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ ἐπίκοτον τοῦ προσώπου λίαν παρὰ φύσιν, ὅταν
πολλάκις ἐναποθνῄσκειν ᾖ πρόσχημα ἢ τὸ τελευταῖον ἀπεσβέσθη,
ὥστε ὅλως ἐξαφθῆναι μὴ δύνασθαι. αὐτῷ γε τούτῳ παρακολουθεῖν πειρῶ, ὅτι παρὰ τὸν λόγον. εἰ γὰρ

καὶ ἡ συναίσθησις τοῦ ἁμαρτάνειν οἰχήσεται, τίς ἔτι τοῦ ζῆν αἰτία;
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα ὅσα ὁρᾷς ὅσον οὔπω μεταβαλεῖ ἡ τὰ ὅλα
διοικοῦσα φύσις καὶ ἄλλα ἐκ τῆς οὐσίας αὐτῶν ποιήσει καὶ
πάλιν ἄλλα ἐκ τῆς ἐκείνων οὐσίας, ἵνα ἀεὶ νεαρὸς ᾖ ὁ κόσμος.
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν τις ἁμάρτῃ τι εἰς σέ, εὐθὺς ἐνθυμοῦ τί
ἀγαθὸν ἢ κακὸν ὑπολαβὼν ἥμαρτε. τοῦτο γὰρ ἰδὼν ἐλεήσεις
αὐτὸν καὶ οὔτε θαυμάσεις οὔτε ὀργισθήσῃ. ἤτοι γὰρ
καὶ αὐτὸς τὸ αὐτὸ ἐκείνῳ ἀγαθὸν ἔτι ὑπολαμβάνεις ἢ ἄλλο
ὁμοειδές: δεῖ οὖν συγγινώσκειν. εἰ δὲ μηκέτι ὑπολαμβάνεις
τὰ τοιαῦτα ἀγαθὰ καὶ κακά, ῥᾷον εὐμενὴς ἔσῃ τῷ παρορῶντι.
</p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ τὰ ἀπόντα ἐννοεῖν ὡς ἤδη ὄντα, ἀλλὰ τῶν
παρόντων τὰ δεξιώτατα ἐκλογίζεσθαι καὶ τούτων χάριν
ὑπομιμνῄσκεσθαι πῶς ἂν ἐπεζητεῖτο, εἰ μὴ παρῆν. ἅμα
μέντοι φυλάσσου, μὴ διὰ τοῦ οὕτως ἀσμενίζειν αὐτοῖς
ἐθίσῃς ἐκτιμᾶν αὐτά, ὥστε, ἐάν ποτε μὴ παρῇ, ταραχθήσεσθαι.
</p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰς σαυτὸν συνειλοῦ: φύσιν ἔχει τὸ λογικὸν
ἡγεμονικὸν ἑαυτῷ ἀρκεῖσθαι δικαιοπραγοῦντι καὶ παῤ αὐτὸ
τοῦτο γαλήνην ἔχοντι.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐξάλειψον τὴν φαντασίαν. στῆσον τὴν νευροσπαστίαν.
περίγραψον τὸ ἐνεστὼς τοῦ χρόνου. γνώρισον
τὸ συμβαῖνον ἢ σοὶ ἢ ἄλλῳ. δίελε καὶ μέρισον τὸ
ὑποκείμενον εἰς τὸ αἰτιῶδες καὶ ὑλικόν. ἐννόησον τὴν
ἐσχάτην ὥραν. τὸ ἐκείνῳ ἁμαρτηθὲν ἐκεῖ κατάλιπε ὅπου
ἡ ἁμαρτία ὑπέστη.
</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Συμπαρεκτείνειν τὴν νόησιν τοῖς λεγομένοις. εἰσδύεσθαι
τὸν νοῦν εἰς τὰ γινόμενα καὶ ποιοῦντα.

</p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Φαίδρυνον σεαυτὸν ἁπλότητι καὶ αἰδοῖ καὶ τῇ
πρὸς τὸ ἀνὰ μέσον ἀρετῆς καὶ κακίας ἀδιαφορίᾳ. φίλησον
τὸ ἀνθρώπινον γένος. ἀκολούθησον θεῷ. ἐκεῖνος μέν
φησιν ὅτι ʽ πάντα νομιστί, ἐτεῇ δὲ μόνα τὰ στοιχεῖἀ,
ἀρκεῖ δὲ μεμνῆσθαι ὅτι τὰ πάντα νομιστὶ ἔχει: ἤδη λίαν ὀλίγα. </p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Περὶ θανάτου: ἢ σκεδασμός, εἰ ἄτομοι: εἰ δ̓
ἕνωσις, ἤτοι σβέσις ἢ μετάστασις.
</p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Περὶ πόνου: τὸ μὲν ἀφόρητον ἐξάγει, τὸ δὲ
χρονίζον φορητόν: καὶ ἡ διάνοια τὴν ἑαυτῆς γαλήνην κατὰ ἀπόληψιν διατηρεῖ καὶ οὐ χεῖρον τὸ ἡγεμονικὸν
γέγονε, τὰ δὲ κακούμενα μέρη ὑπὸ τοῦ πόνου, εἴ τι
δύναται, περὶ αὐτοῦ ἀποφηνάσθω.
</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Περὶ δόξης: ἴδε τὰς διανοίας αὐτῶν, οἷαι καὶ
οἷα μὲν φεύγουσαι. οἷα δὲ διώκουσαι. καὶ ὅτι, ὡς αἱ θῖνες ἄλλαι ἐπ̓ ἄλλαις ἐπιφορούμεναι κρύπτουσι τὰς προτέρας,
οὕτως ἐν τῷ βίῳ τὰ πρότερα ὑπὸ τῶν ἐπενεχθέντων
τάχιστα ἐκαλύφθη.
</p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽἯι οὖν ὑπάρχει διανοίᾳ μεγαλοπρέπεια καὶ θεωρία
παντὸς μὲν χρόνου, πάσης δὲ οὐσίας, ἆρα οἴει τούτῳ μέγα τι δοκεῖν εἷναι τὸν ἀνθρώπινον βίον; ἀδύνατον, ἦ δ̓ ὅς.
οὐκοῦν καὶ θάνατον οὐ δεινόν τι ἡγήσεται ὁ τοιοῦτος; ἥκιστά γε.ʼ
</p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽ ʽΒασιλικὸν εὖ μὲν πράττειν, κακῶς δὲ ἀκούειν.ʼ

</p>
</div3>
</div2>
<div2 type="chapter" n="37" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Αἰσχρόν ἐστι τὸ μὲν πρόσωπον ὑπήκοον εἷναι
καὶ σχηματίζεσθαι καὶ κατακοσμεῖσθαι, ὡς κελεύει ἡ
διάνοια, αὐτὴν δ̓ ὑφ̓ ἑαυτῆς μὴ σχηματίζεσθαι καὶ κατακοσμεῖσθαι.
</p>
</div3>
</div2>
<div2 type="chapter" n="38" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῖς πράγμασιν γὰρ οὐχὶ θυμοῦσθαι χρεών:
μέλει γὰρ αὐτοῖς οὐδέν.
</p>
</div3>
</div2>
<div2 type="chapter" n="39" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀθανάτοις τε θεοῖς καὶ ἡμῖν χάρματα δοίης.
</p>
</div3>
</div2>
<div2 type="chapter" n="40" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Βίον θερίζειν ὥστε κάρπιμον στάχυν
καὶ τὸν μὲν εἶναι, τὸν δὲ μή.
</p>
</div3>
</div2>
<div2 type="chapter" n="41" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ δ̓ ἠμελήθην ἐκ θεῶν καὶ παῖδ̓ ἐμώ,
ἔχει λόγον καὶ τοῦτο.
</p>
</div3>
</div2>
<div2 type="chapter" n="42" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ γὰρ εὖ μετ̓ ἐμοῦ καὶ τὸ δίκαιον.
</p>
</div3>
</div2>
<div2 type="chapter" n="43" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ συνεπιθρηνεῖν, μὴ σφύζειν.
</p>
</div3>
</div2>
<div2 type="chapter" n="44" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽ ʽἘγὼ δὲ τούτῳ δίκαιον ἂν λόγον ἀντείποιμι, ὅτι
οὐ καλῶς λέγεις, ὦ ἄνθρωπε, εἰ οἴει δεῖν κίνδυνον ὑπολογίζεσθαι
τοῦ ζῆν ἢ τεθνάναι ἄνδρα, ὅτου τι καὶ σμικρὸν
ὄφελος, ἀλλ̓ οὐκ ἐκεῖνο μόνον σκοπεῖν, ὅταν πράττῃ,
πότερον δίκαια ἢ ἄδικα πράττει καὶ ἀνδρὸς ἀγαθοῦ <add TEIform="add">ἔργα</add> ἢ κακοῦ.ʼ
</p>
</div3>
</div2>
<div2 type="chapter" n="45" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁὕτω γὰρ ἔχει, ὦ ἄνδρες Ἀθηναῖοι, τῇ ἀληθείᾳ:
οὗ ἄν τις αὑτὸν τάξῃ ἡγησάμενος βέλτιστον εἶναι ἢ ὑπ̓
ἄρχοντος ταχθῇ, ἐνταῦθα <add TEIform="add">δεῖ</add>, ὡς ἐμοὶ δοκεῖ, μένοντα
κινδυνεύειν, μηδὲν ὑπολογιζόμενον μήτε θάνατον μήτε ἄλλο
μηδὲν πρὸ τοῦ αἰσχροῦ.ʼ

</p>
</div3>
</div2>
<div2 type="chapter" n="46" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽἈλλ̓, ὦ μακάριε, ὅρα μὴ ἄλλο τι τὸ γενναῖον
καὶ τὸ ἀγαθὸν ᾖ τοῦ σῴζειν τε καὶ σῴζεσθαι: μὴ γὰρ
τοῦτο μέν, τὸ ζῆν ὁποσονδὴ χρόνον, τόν γε ὡς ἀληθῶς
ἄνδρα ἐατέον ἐστὶ καὶ οὐ φιλοψυχητέον, ἀλλ̓ ἐπιτρέψαντα
περὶ τούτων τῷ θεῷ καὶ πιστεύσαντα ταῖς γυναιξίν, ὅτι τὴν εἱμαρμένην οὐδ̓ ἂν εἶς ἐκφύγοι, τὸ ἐπὶ τούτῳ σκεπτέον
τίνα ἂν τρόπον τοῦτον ὃν μέλλει χρόνον βιῶναι ὡς ἄριστα βιῴη.ʼ
</p>
</div3>
</div2>
<div2 type="chapter" n="47" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Περισκοπεῖν ἄστρων δρόμους ὥσπερ συμπεριθέοντα
καὶ τὰς τῶν στοιχείων εἰς ἄλληλα μεταβολὰς συνεχῶς ἐννοεῖν: ἀποκαθαίρουσι γὰρ αἱ τούτων φαντασίαι
τὸν ῥύπον τοῦ χαμαὶ βίου.
</p>
</div3>
</div2>
<div2 type="chapter" n="48" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καλὸν τὸ τοῦ Πλάτωνος. καὶ δὴ περὶ ἀνθρώπων
τοὺς λόγους ποιούμενον ἐπισκοπεῖν δεῖ καὶ τὰ ἐπίγεια
ὥσπερ ποθὲν ἄνωθεν κάτω: ἀγέλας, στρατεύματα, γεώργια, γάμους, διαλύσεις, γενέσεις, θανάτους, δικαστηρίων θόρυβον,
ἐρήμους χώρας, βαρβάρων ἔθνη ποικίλα, ἑορτάς, θρήνους,
ἀγοράς, τὸ παμμιγὲς καὶ τὸ ἐκ τῶν ἐναντίων συγκοσμούμενον.
</p>
</div3>
</div2>
<div2 type="chapter" n="49" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ προγεγονότα ἀναθεωρεῖν, τὰς τοσαύτας τῶν ἡγεμονιῶν μεταβολάς. ἔξεστι καὶ τὰ ἐσόμενα προεφορᾶν:
ὁμοειδῆ γὰρ πάντως ἔσται καὶ οὐχ οἷόν τε ἐκβῆναι τοῦ
ῥυθμοῦ τῶν νῦν γινομένων: ὅθεν καὶ ἴσον τὸ τεσσαράκοντα
ἔτεσιν ἱστορῆσαι τὸν ἀνθρώπινον βίον τῷ ἐπὶ ἔτη μύρια:
τί γὰρ πλέον ὄψει; </p>
</div3>
</div2>
<div2 type="chapter" n="50" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καὶ
τὰ μὲν ἐκ γαίας φύντ̓ εἰς γαῖαν,

τὰ δ̓ ἀπ̓ αἰθερίου βλάστοντα γονῆς
εἰς οὐράνιον πάλιν ἦλθε πόλον.
Ἢ τοῦτο διάλυσις τῶν ἐν ταῖς ἀτόμοις ἀντεμπλοκῶν
καὶ τοιοῦτός τις σκορπισμὸς τῶν ἀπαθῶν στοιχείων.
</p>
</div3>
</div2>
<div2 type="chapter" n="51" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καὶ
σίτοισι καὶ ποτοῖσι καὶ μαγεύμασι
παρεκτρέποντες ὀχετὸν ὥστε μὴ θανεῖν.
θεόθεν δὲ πνέοντ̓ οὖρον ἀνάγκη
τλῆναι καμάτοις ἀνοδύρτοις.
</p>
</div3>
</div2>
<div2 type="chapter" n="52" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καββαλικώτερος, ἀλλ̓ οὐχὶ κοινωνικώτερος οὐδὲ
αἰδημονέστερος οὐδ̓ εὐτακτότερος ἐπὶ τοῖς συμβαίνουσιν
οὐδὲ εὐμενέστερος πρὸς τὰ τῶν πλησίον παροράματα.
</p>
</div3>
</div2>
<div2 type="chapter" n="53" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅπου ἔργον ἐπιτελεῖσθαι δύναται κατὰ τὸν κοινὸν
θεοῖς καὶ ἀνθρώποις λόγον, ἐκεῖ οὐδὲν δεινόν: ὅπου γὰρ
ὠφελείας τυχεῖν ἔξεστι διὰ τῆς εὐοδούσης καὶ κατὰ τὴν
κατασκευὴν προιούσης ἐνεργείας, ἐκεῖ οὐδεμίαν βλάβην ὑφορατέον.
</p>
</div3>
</div2>
<div2 type="chapter" n="54" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πανταχοῦ καὶ διηνεκῶς ἐπὶ σοί ἐστι καὶ τῇ παρούσῃ
συμβάσει θεοσεβῶς εὐαρεστεῖν καὶ τοῖς παροῦσιν ἀνθρώποις
κατὰ δικαιοσύνην προσφέρεσθαι καὶ τῇ παρούσῃ
φαντασίᾳ ἐμφιλοτεχνεῖν, ἵνα μή τι ἀκατάληπτον παρεισρυῇ.
</p>
</div3>
</div2>
<div2 type="chapter" n="55" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ περιβλέπου ἀλλότρια ἡγεμονικά, ἀλλ̓ ἐκεῖ
βλέπε κατ̓ εὐθὺ ἐπὶ τί σε ἡ φύσις ὁδηγεῖ, ἥ τε τοῦ
ὅλου διὰ τῶν συμβαινόντων σοι καὶ ἡ σὴ διὰ τῶν πρακτέων

ὑπὸ σοῦ: πρακτέον δὲ ἑκάστῳ τὸ ἑξῆς τῇ κατασκευῇ:
κατεσκεύασται δὲ τὰ μὲν λοιπὰ τῶν λογικῶν ἕνεκεν,
ὥσπερ καὶ ἐπὶ παντὸς ἄλλου τὰ χείρω τῶν κρειττόνων
ἕνεκεν, τὰ δὲ λογικὰ ἀλλήλων ἕνεκεν. τὸ μὲν οὖν προηγούμενον
ἐν τῇ τοῦ ἀνθρώπου κατασκευῇ τὸ κοινωνικόν ἐστι, δεύτερον δὲ τὸ ἀνένδοτον πρὸς τὰς σωματικὰς πείσεις:
λογικῆς γὰρ καὶ νοερᾶς κινήσεως ἴδιον περιορίζειν ἑαυτὴν καὶ
μήποτε ἡττᾶσθαι μήτε αἰσθητικῆς μήτε ὁρμητικῆς κινήσεως:
ζῳώδεις γὰρ ἑκάτεραι, ἡ δὲ νοερὰ ἐθέλει πρωτιστεύειν καὶ
μὴ κατακρατεῖσθαι ὑπ̓ ἐκείνων. δικαίως γε: πέφυκε γὰρ χρηστικὴ πᾶσιν ἐκείνοις. τρίτον ἐν τῇ λογικῇ κατασκευῇ
τὸ ἀπρόπτωτον καὶ ἀνεξαπάτητον. τούτων οὖν ἐχόμενον τὸ
ἡγεμονικὸν εὐθεῖαν περαινέτω καὶ ἔχει τὰ ἑαυτοῦ.
</p>
</div3>
</div2>
<div2 type="chapter" n="56" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὡς ἀποτεθνηκότα δεῖ καὶ μέχρι νῦν βεβιωκότα
τὸ λοιπὸν ἐκ τοῦ περιόντος ζῆσαι κατὰ τὴν φύσιν. </p>
</div3>
</div2>
<div2 type="chapter" n="57" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μόνως φιλεῖν τὸ ἑαυτῷ συμβαῖνον καὶ συγκλωθόμενον:
τί γὰρ ἁρμοδιώτερον;
</p>
</div3>
</div2>
<div2 type="chapter" n="58" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐφ̓ ἑκάστου συμβάματος ἐκείνους πρὸ ὀμμάτων
ἔχειν, οἷς τὰ αὐτὰ συνέβαινεν, ἔπειτα ἤχθοντο, ἐξενίζοντο,
ἐμέμφοντο: νῦν οὗν ἐκεῖνοι ποῦ; οὐδαμοῦ. τί οὖν; καὶ σὺ θέλεις ὁμοίως; οὐχὶ δὲ τὰς μὲν ἀλλοτρίας τροπὰς
καταλιπεῖν τοῖς τρέπουσι καὶ τρεπομένοις, αὐτὸς δὲ περὶ
τὸ πῶς χρῆσθαι αὐτοῖς ὅλος γίνεσθαι; χρήσῃ γὰρ καλῶς
καὶ ὕλη σοι ἔσται, μόνον πρόσεχε καὶ θέλε σεαυτῷ καλὸς
εἶναι ἐπὶ παντός, οὖ πράσσεις, καὶ μέμνησο ἀμφοτέρων, ὅτι καὶ διάφορον ἐφ̓ οὗ ἡ πρᾶξις.
</p>
</div3>
</div2>
<div2 type="chapter" n="59" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔνδον σκάπτε, ἔνδον ἡ πηγὴ τοῦ ἀγαθοῦ καὶ ἀεὶ
ἀναβλύειν δυναμένη, ἐὰν ἀεὶ σκάπτῃς.

</p>
</div3>
</div2>
<div2 type="chapter" n="60" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Δεῖ καὶ τὸ σῶμα πεπηγέναι καὶ μὴ διερρῖφθαι
μήτε ἐν κινήσει μήτε ἐν σχέσει. οἷον γάρ τι ἐπὶ τοῦ
προσώπου παρέχεται ἡ διάνοια συνεστὼς αὐτὸ καὶ εὔσχημον
συντηροῦσα, τοιοῦτο καὶ ἐπὶ ὅλου τοῦ σώματος ἀπαιτητέον.
πάντα δὲ ταῦτα σὺν τῷ ἀνεπιτηδεύτῳ φυλακτέα.
</p>
</div3>
</div2>
<div2 type="chapter" n="61" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ βιωτικὴ τῇ παλαιστικῇ ὁμοιοτέρα ἤπερ τῇ
ὀρχηστικῇ κατὰ τὸ πρὸς τὰ ἐμπίπτοντα καὶ οὐ προεγνωσμενα
ἕτοιμος καὶ ἀπτὼς ἑστάναι.
</p>
</div3>
</div2>
<div2 type="chapter" n="62" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Συνεχῶς ἐφιστάναι, τίνες εἰσὶν οὗτοι, ὑφ̓ ὧν
μαρτυρεῖσθαι θέλεις, καὶ τίνα ἡγεμονικὰ ἔχουσιν: οὔτε
γὰρ μέμψῃ τοῖς ἀκουσίως πταίουσιν οὔτε ἐπιμαρτυρήσεως
δεήσῃ, ἐμβλέπων εἰς τὰς πηγὰς τῆς ὑπολήψεως καὶ ὁρμῆς αὐτῶν.
</p>
</div3>
</div2>
<div2 type="chapter" n="63" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽΠᾶσα ψυχή, φησίν, ἄκουσα στέρεται ἀληθείας:ʼ
οὕτως οὖν καὶ δικαιοσύνης καὶ σωφροσύνης καὶ εὐμενείας
καὶ παντὸς τοῦ τοιούτου. ἀναγκαιότατον δὲ τὸ διηνεκῶς
τούτου μεμνῆσθαι: ἔσῃ γὰρ πρὸς πάντας πρᾳότερος.
</p>
</div3>
</div2>
<div2 type="chapter" n="64" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐπὶ μὲν παντὸς πόνου πρόχειρον ἔστω ὅτι οὐκ
αἰσχρὸν οὐδὲ τὴν διάνοιαν τὴν κυβερνῶσαν χείρω ποιεῖ:
οὔτε γὰρ καθὸ λογική ἐστιν οὔτε καθὸ κοινωνικὴ διαφθείρει
αὐτήν. ἐπὶ μέντοι τῶν πλείστων πόνων καὶ τὸ τοῦ Ἐπικούρου
σοι βοηθείτω, ὅτι οὔτε ἀφόρητον οὔτε αἰώνιον, ἐὰν
τῶν ὅρων μνημονεύῃς καὶ μὴ προσδοξάζῃς. κἀκείνου δὲ
μέμνησο, ὅτι πολλὰ πόνῳ τὰ αὐτὰ ὄντα λανθάνει, δυσχεραινόμενα:
οἷον τὸ νυστάζειν καὶ τὸ καυματίζεσθαι καὶ τὸ

ἀνορεκτεῖν: ὅταν οὖν τινι τούτων δυσαρεστῇς, λέγε ἑαυτῷ,
ὅτι πόνῳ ἐνδίδως.
</p>
</div3>
</div2>
<div2 type="chapter" n="65" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅρα μήποτέ <add TEIform="add">τι</add> τοιοῦτον πάθῃς πρὸς τοὺς
ἀπανθρώπους, οἷον οἱ <add TEIform="add">ἀπ</add>άνθρωποι πρὸς τοὺς ἀνθρώπους.
</p>
</div3>
</div2>
<div2 type="chapter" n="66" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πόθεν ἴσμεν, εἰ μὴ Τηλαύγης Σωκράτους τὴν διάθεσιν κρείσσων ἦν; οὐ γὰρ ἀρκεῖ, εἰ Σωκράτης ἐνδοξότερον
ἀπέθανε καὶ ἐντρεχέστερον τοῖς σοφισταῖς διελέγετο
καὶ καρτερικώτερον ἐν τῷ πάγῳ διενυκτέρευε καὶ τὸν Σαλαμίνιον
κελευσθεὶς ἄγειν γεννικώτερον ἔδοξεν ἀντιβῆναι καὶ
ʽἐν ταῖς ὁδοῖς ἐβρενθύετὀ, περὶ οὗ καὶ μάλιστ̓ ἄν τις ἐπιστήσειεν, εἴπερ ἀληθὲς ἦν: ἀλλ̓ ἐκεῖνο δεῖ σκοπεῖν,
ποίαν τινὰ τὴν ψυχὴν εἶχε Σωκράτης καὶ εἰ ἐδύνατο
ἀρκεῖσθαι τῷ δίκαιος εἷναι τὰ πρὸς ἀνθρώπους καὶ ὅσιος
τὰ πρὸς θεούς, μήτε εἰκῇ πρὸς τὴν κακίαν ἀγανακτῶν μηδὲ
μὴν δουλεύων τινὸς ἀγνοίᾳ, μήτε τῶν ἀπονεμομένων ἐκ τοῦ ὅλου ὡς ξένον τι δεχόμενος ἢ ὡς ἀφόρητον ὑπομένων,
μήτε τοῖς τοῦ σαρκιδίου πάθεσιν ἐμπαρέχων συμπαθῆ τὸν νοῦν:
</p>
</div3>
</div2>
<div2 type="chapter" n="67" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ φύσις οὐχ οὕτως συνεκέρασε τῷ συγκρίματι,
ὡς μὴ ἐφεῖσθαι περιορίζειν ἑαυτὸν καὶ τὰ ἑαυτοῦ ὑφ̓ ἑαυτῷ ποιεῖσθαι: λίαν γὰρ ἐνδέχεται θεῖον ἄνδρα γενέσθαι
καὶ ὑπὸ μηδενὸς γνωρισθῆναι. τούτου μέμνησο ἀεὶ καὶ
ἔτι ἐκείνου, ὅτι ἐν ὀλιγίστοις κεῖται τὸ εὐδαιμόνως βιῶσαι
καὶ μή, ὅτι ἀπήλπισας διαλεκτικὸς καὶ φυσικὸς ἔσεσθαι,
διὰ τοῦτο ἀπογνῷς καὶ ἐλεύθερος καὶ αἰδήμων καὶ κοινωνικὸς καὶ εὐπειθὴς θεῷ.

</p>
</div3>
</div2>
<div2 type="chapter" n="68" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀβιάστως διαζῆσαι ἐν πλείστῃ θυμηδίᾳ, κἂν
πάντες καταβοῶσιν ἅτινα βούλονται, κἂν τὰ θηρία διασπᾷ
τὰ μελύδρια τοῦ περιτεθραμμένου τούτου φυράματος. τί
γὰρ κωλύει ἐν πᾶσι τούτοις τὴν διάνοιαν σῴζειν ἑαυτὴν ἐν
γαλήνῃ καὶ κρίσει <del status="unremarkable" TEIform="del">τῇ</del> περὶ τῶν περιεστηκότων ἀληθεῖ καὶ
χρήσει τῶν ὑποβεβλημένων ἑτοίμῃ, ὥστε τὴν μὲν κρίσιν
λέγειν τῷ προσπίπτοντι: τοῦτο ὑπάρχεις κατ̓ οὐσίαν, κἂν
κατὰ δόξαν ἀλλοῖον φαίνῃ: τὴν δὲ χρῆσιν λέγειν τῷ
ὑποπίπτοντι: σὲ ἐζήτουν: ἀεὶ γάρ μοι τὸ παρὸν ὕλη
ἀρετῆς λογικῆς καὶ πολιτικῆς καὶ τὸ σύνολον τέχνης ἀνθρώπου
ἢ θεοῦ: πᾶν γὰρ τὸ συμβαῖνον θεῷ ἢ ἀνθρώπῳ
ἐξοικειοῦται καὶ οὔτε καινὸν οὔτε δυσμεταχείριστον, ἀλλὰ
γνώριμον καὶ εὐεργές.
</p>
</div3>
</div2>
<div2 type="chapter" n="69" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῦτο ἔχει ἡ τελειότης τοῦ ἤθους, τὸ πᾶσαν
ἡμέραν ὡς τελευταίαν διεξάγειν καὶ μήτε σφύζειν μήτε
ναρκᾶν μήτε ὑποκρίνεσθαι.
</p>
</div3>
</div2>
<div2 type="chapter" n="70" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἱ θεοί, ἀθάνατοι ὄντες, οὐ δυσχεραίνουσιν ὅτι ἐν
τοσούτῳ αἰῶνι δεήσει αὐτοὺς πάντως ἀεὶ τοιούτων ὄντων
καὶ τοσούτων φαύλων ἀνέχεσθαι: προσέτι δὲ καὶ κήδονται
αὐτῶν παντοίως. σὺ δέ, ὅσον οὐδέπω λήγειν μέλλων,
ἀπαυδᾷς, καὶ ταῦτα εἶς ὢν τῶν φαύλων;
</p>
</div3>
</div2>
<div2 type="chapter" n="71" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Γελοῖόν ἐστι τὴν μὲν ἰδίαν κακίαν μὴ φεύγειν,
ὃ καὶ δυνατόν ἐστι, τὴν δὲ τῶν ἄλλων φεύγειν, ὅπερ ἀδύνατον.
</p>
</div3>
</div2>
<div2 type="chapter" n="72" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὃ ἂν ἡ λογικὴ καὶ πολιτικὴ δύναμις εὑρίσκῃ
μήτε νοερὸν μήτε κοινωνικόν, εὐλόγως καταδεέστερον ἑαυτῆς κρίνει.
</p>
</div3>
</div2>
<div2 type="chapter" n="73" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν σὺ εὖ πεποιηκὼς ᾖς καὶ ἄλλος εὖ πεπονθώς,

τί ἐπιζητεῖς τρίτον παρὰ ταῦτα, ὥσπερ οἱ μωροί, τὸ καὶ
δόξαι εὖ πεποιηκέναι ἢ τὸ ἀμοιβῆς τυχεῖν;
</p>
</div3>
</div2>
<div2 type="chapter" n="74" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐδεὶς κάμνει ὠφελούμενος, ὠφέλεια δὲ πρᾶξις
κατὰ φύσιν:μὴ οὖν κάμνε ὠφελούμενος, ἐν ᾧ ὠφελεῖς.
</p>
</div3>
</div2>
<div2 type="chapter" n="75" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ τοῦ ὅλου φύσις ἐπὶ τὴν κοσμοποιίαν ὥρμησε: νῦν δὲ ἤτοι πᾶν τὸ γινόμενον κατ̓ ἐπακολούθησιν γίνεται
ἢ ἀλόγιστα καὶ τὰ κυριώτατά ἐστιν ἐφ̓ ἃ ποιεῖται ἰδίαν
ὁρμὴν τὸ τοῦ κόσμου ἡγεμονικόν. εἰς πολλά σε γαληνότερον
ποιήσει τοῦτο μνημονευόμενον.</p>
</div3>
</div2>
</div1>
<div1 type="book" n="8" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καὶ τοῦτο πρὸς τὸ ἀκενόδοξον φέρει, ὅτι οὐκέτι δύνασαι τὸν βίον ὅλον ἢ τόν γε ἀπὸ νεότητος φιλόσοφον βεβιωκέναι,
ἀλλὰ πολλοῖς τε ἄλλοις καὶ αὐτὸς σεαυτῷ δῆλος γέγονας
πόρρω φιλοσοφίας ὤν. πέφυρσαι οὖν, ὥστε τὴν μὲν δόξαν
τὴν τοῦ φιλοσόφου κτήσασθαι οὐκέτι σοι ῥᾴδιον: ἀνταγωνίζεται
δὲ καὶ ἡ ὑπόθεσις. εἴπερ οὖν ἀληθῶς ἑώρακας ποῦ κεῖται τὸ πρᾶγμα, τὸ μὲν τί δόξεις ἄφες, ἀρκέσθητι δέ,
εἰ κἂν τὸ λοιπὸν τοῦ βίου ὅσον δήποτε, <add TEIform="add">ὡς</add> ἡ σὴ φύσις
θέλει, βιώσῃ. κατανόησον οὖν τί θέλει, καὶ ἄλλο μηδέν
σε περισπάτω: πεπείρασαι γὰρ περὶ πόσα πλανηθεὶς οὐδαμοῦ
εὗρες τὸ εὖ ζῆν, οὐκ ἐν συλλογισμοῖς, οὐκ ἐν πλούτῳ, οὐκ ἐν δόξῃ, οὐκ ἐν ἀπολαύσει, οὐδαμοῦ. ποῦ οὖν ἐστιν;
ἐν τῷ ποιεῖν ἃ ἐπιζητεῖ ἡ τοῦ ἀνθρώπου φύσις. πῶς οὖν
ταῦτα ποιήσεις; ἐὰν δόγματα ἔχῃς ἀφ̓ ὧν αἱ ὁρμαὶ καὶ
αἱ πράξεις. τίνα δόγματα; περὶ ἀγαθῶν καὶ κακῶν, ὡς
οὐδενὸς μὲν ἀγαθοῦ ὄντος ἀνθρώπῳ ὃ οὐχὶ ποιεῖ δίκαιον,
σώφρονα, ἀνδρεῖον, ἐλεύθερον, οὐδενὸς δὲ κακοῦ ὃ οὐχὶ ποιεῖ
τἀναντία τοῖς εἰρημένοις.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καθ̓ ἑκάστην πρᾶξιν ἐρώτα σεαυτόν: πῶς μοι αὕτη
ἔχει; μὴ μετανοήσω ἐπ̓ αὐτῇ; μικρὸν καὶ τέθνηκα καὶ
πάντ̓ ἐκ μέσου: τί πλέον ἐπιζητῶ, εἰ τὸ παρὸν ἔργον ζῴου
νοεροῦ καὶ κοινωνικοῦ καὶ ἰσονόμου θεῷ;
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀλέξανδρος δὲ καὶ Γάιος καὶ Πομπήιος τί πρὸς
Διογένη καὶ Ἡράκλειτον καὶ Σωκράτην; οἱ μὲν γὰρ εἶδον
τὰ πράγματα καὶ τὰς αἰτίας καὶ τὰς ὕλας καὶ τὰ ἡγεμονικὰ
ἦν αὐτῶν ταὐτά, ἐκεῖ δὲ ὅσων πρόνοια καὶ δουλεία πόσων.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅτι οὐδὲν ἦττον τὰ αὐτὰ ποιήσουσι, κἂν σὺ διαρραγῇς.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ πρῶτον μὴ ταράσσου: πάντα γὰρ κατὰ τὴν τοῦ
ὅλου φύσιν καὶ ὀλίγου χρόνου οὐδεὶς οὐδαμοῦ ἔσῃ, ὥσπερ
οὐδὲ Ἁδριανὸς οὐδὲ Αὔγουστος. ἔπειτα ἀτενίσας εἰς τὸ
πρᾶγμα ἴδε αὐτὸ καὶ συμμνημονεύσας ὅτι ἀγαθόν σε
ἄνθρωπον εἶναι δεῖ καὶ τί τοῦ ἀνθρώπου ἡ φύσις ἀπαιτεῖ,
πρᾶξον τοῦτο ἀμεταστρεπτὶ καὶ εἰπέ, ὡς δικαιότατον φαίνεταί
σοι: μόνον εὐμενῶς καὶ αἰδημόνως καὶ ἀνυποκρίτως.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ τῶν ὅλων φύσις τοῦτο ἔργον ἔχει, τὰ ὧδε ὄντα
ἐκεῖ μετατιθέναι, μεταβάλλειν, αἴρειν ἔνθεν καὶ ἐκεῖ φέρειν.
πάντα τροπαί, οὐχ ὥστε φοβηθῆναι, μή τι καινόν: πάντα
συνήθη: ἀλλὰ καὶ ἴσαι αἱ ἀπονεμήσεις.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀρκεῖται πᾶσα φύσις ἑαυτῇ εὐοδούσῃ, φύσις δὲ
λογικὴ εὐοδεῖ ἐν μὲν φαντασίαις μήτε ψευδεῖ μήτε ἀδήλῳ
συγκατατιθεμένη, τὰς ὁρμὰς δὲ ἐπὶ τὰ κοινωνικὰ ἔργα μόνα
ἀπευθύνουσα, τὰς ὀρέξεις δὲ καὶ τὰς ἐκκλίσεις τῶν ἐφ̓ ἡμῖν
μόνων πεποιημένη, τὸ δὲ ὑπὸ τῆς κοινῆς φύσεως ἀπονεμόμενον

πᾶν ἀσπαζομένη: μέρος γὰρ αὐτῆς ἐστιν ὡς ἡ τοῦ
φύλλου φύσις τῆς τοῦ φυτοῦ φύσεως: πλὴν ὅτι ἐκεῖ μὲν
ἡ τοῦ φύλλου φύσις μέρος ἐστὶ φύσεως καὶ ἀναισθήτου
καὶ ἀλόγου καὶ ἐμποδίζεσθαι δυναμένης, ἡ δὲ τοῦ ἀνθρώπου
φύσις μέρος ἐστὶν ἀνεμποδίστου φύσεως καὶ νοερᾶς καὶ δικαίας, εἴγε ἴσους καὶ κατ̓ ἀξίαν τοὺς μερισμοὺς χρόνων,
οὐσίας, αἰτίου, ἐνεργείας, συμβάσεως ἑκάστοις ποιεῖται.
σκόπει δέ, μὴ εἰ τὸ <add TEIform="add">ἓν</add> πρὸς τὸ ἓν ἴσον εὑρήσεις ἐπὶ
παντός, ἀλλὰ εἰ συλλήβδην τὰ πάντα τοῦδε πρὸς ἀθρόα
τὰ τοῦ ἑτέρου. </p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀναγινώσκειν οὐκ ἔξεστιν. ἀλλὰ ὕβριν ἀνείργειν
ἔξεστιν: ἀλλὰ ἡδονῶν καὶ πόνων καθυπερτερεῖν ἔξεστιν:
ἀλλὰ τοῦ δοξαρίου ὑπεράνω εἶναι ἔξεστιν: ἀλλὰ ἀναισθήτοις
καὶ ἀχαρίστοις μὴ θυμοῦσθαι, προσέτι κήδεσθαι αὐτῶν
ἔξεστιν. </p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μηκέτι σου μηδεὶς ἀκούσῃ καταμεμφομένου τὸν ἐν
αὐλῇ βίον μηδὲ σὺ σεαυτοῦ.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ μετάνοιά ἐστιν ἐπίληψίς τις ἑαυτοῦ ὡς χρήσιμόν
τι παρεικότος: τὸ δὲ χρήσιμον ἀγαθόν τι δεῖ εἶναι καὶ
ἐπιμελητέον αὐτοῦ τῷ καλῷ καὶ ἀγαθῷ ἀνδρί: οὐδεὶς δ̓ ἂν καλὸς καὶ ἀγαθὸς ἀνὴρ μετανοήσειεν ἐπὶ τῷ ἡδονήν
τινα παρεικέναι: οὔτε ἄρα :χρήσιμον οὔτε ἀγαθὸν ἡδονή.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῦτο τί ἐστιν αὐτὸ καθ̓ αὑτὸ τῇ ἰδίᾳ κατασκευῇ,
τί μὲν τὸ οὐσιῶδες αὐτοῦ καὶ ὑλικόν, τί δὲ τὸ αἰτιῶδες,
τί δὲ ποιεῖ ἐν τῷ κόσμῳ, πόσον δὲ χρόνον ὑφίσταται; </p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν ἐξ ὕπνου δυσχερῶς ἐγείρῃ, ἀναμιμνῄσκου
ὅτι κατὰ τὴν κατασκευήν σου ἐστὶ καὶ κατὰ τὴν ἀνθρωπικὴν
φύσιν τὸ πράξεις κοινωνικὰς ἀποδιδόναι, τὸ δὲ καθεύδειν

κοινὸν καὶ τῶν ἀλόγων ζῴων: ὃ δὲ κατὰ φύσιν ἑκάστῳ, τοῦτο
οἰκειότερον καὶ προσφυέστερον καὶ δὴ καὶ προσηνέστερον.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Διηνεκῶς καὶ ἐπὶ πάσης, εἰ οἶόν τε, φαντασίας
φυσιολογεῖν, παθολογεῖν, διαλεκτικεύεσθαι.
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὧι ἂν ἐντυγχάνῃς, εὐθὺς σαυτῷ πρόλεγε: οὖτος
τίνα δόγματα ἔχει περὶ ἀγαθῶν καὶ κακῶν; εἰ γὰρ περὶ
ἡδονῆς καὶ πόνου καὶ τῶν ποιητικῶν ἑκατέρου καὶ περὶ
δόξης, ἀδοξίας, θανάτου, ζωῆς, τοιάδε τινὰ δόγματα ἔχει,
οὐδὲν θαυμαστὸν: ἢ ξένον μοι δόξει, ἐὰν τάδε τινὰ ποιῇ,
καὶ μεμνήσομαι ὅτι ἀναγκάζεται οὕτως ποιεῖν.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μέμνησο ὅτι, ὥσπερ αἰσχρόν ἐστι ξενίζεσθαι, εἰ
ἡ συκῆ σῦκα φέρει, οὕτως, εἰ ὁ κόσμος τάδε τινὰ φέρει
ὧν ἐστι φορός: καὶ ἰατρῷ δὲ καὶ κυβερνήτῃ αἰσχρὸν
ξενίζεσθαι, εἰ πεπύρεχεν οὗτος ἢ εἰ ἀντίπνοια γέγονεν.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μέμνησο ὅτι καὶ τὸ μετατίθεσθαι καὶ ἕπεσθαι
τῷ διορθοῦντι ὁμοίως ἐλεύθερόν ἐστι: σὴ γὰρ ἐνέργεια κατὰ
τὴν σὴν ὁρμὴν καὶ κρίσιν καὶ δὴ καὶ κατὰ νοῦν τὸν σὸν περαινομένη.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μὲν ἐπὶ :σοί, τί αὐτὸ ποιεῖς; εἰ δὲ ἐπ̓ ἄλλῳ,
τίνι μέμφῃ; ταῖς ἀτόμοις ἢ τοῖς θεοῖς; ἀμφότερα μανιώδη.
Οὐδενὶ μεμπτέον. εἰ μὲν γὰρ δύνασαι, διόρθωσον: εἰ
δὲ τοῦτο μὴ δύνασαι, τό γε πρᾶγμα αὐτό: εἰ δὲ μηδὲ τοῦτο,
πρὸς τί ἔτι σοι φέρει τὸ μέμψασθαι; εἰκῇ γὰρ οὐδὲν ποιητέον.
</p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔξω τοῦ κόσμου τὸ ἀποθανὸν οὐ πίπτει. <del status="unremarkable" TEIform="del">εἰ</del>
ὧδε μένει καὶ μεταβάλλει ὧδε καὶ διαλύεται εἰς τὰ ἴδια,
ἃ στοιχεῖά ἐστι τοῦ κόσμου καὶ σά. καὶ αὐτὰ δὲ μεταβάλλει
καὶ οὐ γογγύζει.

</p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἕκαστον πρός τι γέγονεν, ἵππος, ἄμπελος. τί
θαυμάζεις; καὶ ὁ Ἥλιος ἐρεῖ: πρός τι ἔργου γέγονα, καὶ
οἱ λοιποὶ θεοί. σὺ οὖν πρὸς τί; τὸ ἥδεσθαι; ἴδε εἰ
ἀνέχεται ἡ ἔννοια.
</p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ φύσις ἐστόχασται ἑκάστου οὐδέν τι ἔλασσον τῆς ἀπολήξεως ἢ τῆς ἀρχῆς τε καὶ διεξαγωγῆς, ὡς ὁ ἀναβάλλων
τὴν σφαῖραν: τί οὖν ἀγαθὸν τῷ σφαιρίῳ ἀναφερομένῳ ἢ
κακὸν καταφερομένῳ ἢ καὶ πεπτωκότι; τί δὲ ἀγαθὸν τῇ
πομφόλυγι συνεστώσῃ ἢ κακὸν διαλυθείσῃ; τὰ ὅμοια δὲ
καὶ ἐπὶ λύχνου. </p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔκστρεψον καὶ θέασαι οἷόν ἐστι, γηρᾶσαν δὲ
οἷον γίνεται, νοσῆσαν δέ, πορνεῦσαν.
Βραχύβιον καὶ ὁ ἐπαινῶν καὶ ὁ ἐπαινούμενος καὶ ὁ
μνημονεύων καὶ ὁ μνημονευόμενος. προσέτι δὲ καὶ ἐν
γωνίᾳ τούτου τοῦ κλίματος καὶ οὐδὲ ἐνταῦθα πάντες συμφωνοῦσι καὶ οὐδὲ αὐτός τις ἑαυτῷ: καὶ ὅλη δὲ ἡ γῆ στιγμή.
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πρόσεχε τῷ ὑποκειμένῳ ἢ τῷ δόγματι ἢ τῇ
ἐνεργείᾳ ἢ τῷ σημαινομένῳ.
Δικαίως ταῦτα πάσχεις: μᾶλλον δὲ θέλεις ἀγαθὸς αὔριον
γενέσθαι ἢ σήμερον εἶναι. </p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πράσσω τι; πράσσω ἐπ̓ ἀνθρώπων εὐποιίαν ἀναφέρων.
συμβαίνει τί μοι; δέχομαι ἐπὶ τοὺς θεοὺς ἀναφέρων
καὶ τὴν πάντων πηγήν, ἀφ̓ ἧς πάντα τὰ γινόμενα συμμηρύεται.
</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁποῖόν σοι φαίνεται τὸ λούεσθαι: ἔλαιον, ἱδρώς, ῥύπος, ὕδωρ γλοιῶδες, πάντα σικχαντά: τοιοῦτον πᾶν μέρος
τοῦ βίου καὶ πᾶν ὑποκείμενον.
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Λούκιλλα Οὐῆρον, εἶτα Λούκιλλα: Σέκουνδα Μάξιμον,

εἶτα Σέκουνδα: Ἐπιτύγχανος Διότιμον, εἶτα Ἐπιτύγχανος:
Φαυστῖναν Ἀντωνῖνος, εἶτα Ἀντωνῖνος. τοιαῦτα
πάντα: Κέλερ Ἁδριανόν, εἶτα Κέλερ. οἱ δὲ δριμεῖς ἐκεῖνοι
ἢ προγνωστικοὶ ἢ τετυφωμένοι ποῦ; οἷον, δριμεῖς μὲν
Χάραξ καὶ Δημήτριος ὁ Πλατωνικὸς καὶ Εὐδαίμων καὶ εἴ
τις τοιοῦτος. πάντα ἐφήμερα, τεθνηκότα πάλαι: ἔνιοι μὲν
οὐδὲ ἐπ̓ ὀλίγον μνημονευθέντες, οἱ δὲ εἰς μύθους μεταβαλόντες,
οἱ δὲ ἤδη καὶ ἐκ μύθων ἐξίτηλοι. τούτων οὖν
μεμνῆσθαι ὅτι δεήσει ἤτοι σκεδασθῆναι τὸ συγκριμάτιόν
σου ἢ σβεσθῆναι τὸ πνευμάτιον ἢ μεταστῆναι καὶ ἀλλαχοῦ καταταχθῆναι.
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εὐφροσύνη ἀνθρώπου ποιεῖν τὰ ἴδια ἀνθρώπου,
ἴδιον δὲ ἀνθρώπου εὔνοια πρὸς τὸ ὁμόφυλον, ὑπερόρασις
τῶν αἰσθητικῶν κινήσεων, διάκρισις τῶν πιθανῶν φαντασιῶν,
ἐπιθεώρησις τῆς τῶν ὅλων φύσεως καὶ τῶν κατ̓
αὐτὴν γινομένων.
</p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τρεῖς σχέσεις: ἡ μὲν πρὸς τὸ ἀγγεῖον τὸ περικείμενον,
ἡ δὲ πρὸς τὴν θείαν αἰτίαν, ἀφ̓ ἧς συμβαίνει
πᾶσι πάντα, ἡ δὲ πρὸς τοὺς συμβιοῦντας.
</p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ πόνος ἤτοι τῷ σώματι κακόν: οὐκοῦν ἀποφαινέσθω:
ἢ τῇ ψυχῇ: ἀλλ̓ ἔξεστιν αὐτῇ τὴν ἰδίαν αἰθρίαν
καὶ γαλήνην διαφυλάσσειν καὶ μὴ ὑπολαμβάνειν ὅτι κακόν.
πᾶσα γὰρ κρίσις καὶ ὁρμὴ καὶ ὄρεξις καὶ ἔκκλισις ἔνδον καὶ
οὐδὲν ὧδε ἀναβαίνει.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐξάλειφε τὰς φαντασίας συνεχῶς σεαυτῷ λέγων:
νῦν ἐπ̓ ἐμοί ἐστιν ἵνα ἐν ταύτῃ τῇ ψυχῇ μηδεμία πονηρία
ᾖ μηδὲ ἐπιθυμία μηδὲ ὅλως ταραχή τις, ἀλλὰ βλέπων πάντα
ὁποῖά ἐστι χρῶμαι ἑκάστῳ κατ̓ ἀξίαν. μέμνησο ταύτης
τῆς ἐξουσίας κατὰ φύσιν.

</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Λαλεῖν καὶ ἐν συγκλήτῳ καὶ πρὸς πάνθ̓ ὁντινοῦν
κοσμίως, μὴ περιτράνως: ὑγιεῖ λόγῳ χρῆσθαι.
</p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Αὐλὴ Αὐγούστου, γυνή, θυγάτηρ, ἔγγονοι, πρόγονοι,
ἀδελφή, Ἀγρίππας, συγγενεῖς, οἰκεῖοι, φίλοι, Ἄρειος,
Μαικήνας, ἰατροί, θύται: ὅλης αὐλῆς θάνατος. εἶτα ἔπιθι τὰς ἄλλας ... μὴ καθ̓ ἑνὸς ἀνθρώπου θάνατον, οἷον
Πομπηίων. κἀκεῖνο δὲ τὸ ἐπιγραφόμενον τοῖς μνήμασιν:
ἔσχατος τοῦ ἰδίου γένους, ἐπιλογίζεσθαι πόσα ἐσπάσθησαν
οἱ πρὸ αὐτῶν, ἵνα διάδοχόν τινα καταλίπωσιν, εἶτα ἀνάγκη
ἔσχατόν τινα γενέσθαι: πάλιν ὧδε ὅλου γένους θάνατον. </p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Συντιθέναι δεῖ τὸν βίον κατὰ μίαν πρᾶξιν καὶ εἰ
ἑκάστη τὸ ἑαυτῆς παρέχει ὡς οἷόν τε, ἀρκεῖσθαι: ἵνα δὲ
τὸ ἑαυτῆς παρέχῃ, οὐδὲ εἷς σε κωλῦσαι δύναται.—ἀλλ̓
ἐνστήσεταί τι ἔξωθεν.—οὐδὲν εἴς γε τὸ δικαίως καὶ σωφρόνως
καὶ εὐλογίστως, ἄλλο δέ τι ἴσως ἐνεργητικὸν κωλυθήσεται, ἀλλὰ τῇ πρὸς αὐτὸ τὸ κώλυμα εὐαρεστήσει καὶ τῇ ἐπὶ
τὸ διδόμενον εὐγνώμονι μεταβάσει εὐθὺς ἄλλη πρᾶξις ἀντικαθίσταται
ἐναρμόσουσα εἰς τὴν σύνθεσιν, περὶ ἧς ὁ λόγος.
</p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀτύφως μὲν λαβεῖν, εὐλύτως δὲ ἀφεῖναι.
</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἴ ποτε εἶδες χεῖρα ἀποκεκομμένην ἢ πόδα ἢ κεφαλὴν ἀποτετμημένην, χωρίς πού ποτε ἀπὸ τοῦ λοιποῦ
σώματος κειμένην: τοιοῦτον ἑαυτὸν ποιεῖ, ὅσον ἐφ̓ ἑαυτῷ,
ὁ μὴ θέλων τὸ συμβαῖνον καὶ ἀποσχίζων ἑαυτὸν ἢ ὁ
ἀκοινώνητόν τι πράσσων. ἀπέρριψαί πού ποτε ἀπὸ τῆς
κατὰ φύσιν ἑνώσεως: ἐπεφύκεις γὰρ μέρος: νῦν δὲ σεαυτὸν ἀπέκοψας. ἀλλ̓ ὧδε κομψὸν ἐκεῖνο, ὅτι ἔξεστί σοι
πάλιν ἑνῶσαι σεαυτόν. τοῦτο ἄλλῳ μέρει οὐδενὶ θεὸς

ἐπέτρεψεν, χωρισθέντι καὶ διακοπέντι πάλιν συνελθεῖν,
ἀλλὰ σκέψαι τὴν χρηστότητα ᾗ τετίμηκε τὸν ἄνθρωπον:
καὶ γὰρ ἵνα τὴν ἀρχὴν μὴ ἀπορραγῇ ἀπὸ τοῦ ὅλου ἐπ̓ αὐτῷ
ἐποίησε, καὶ ἀπορραγέντι πάλιν ἐπανελθεῖν καὶ συμφῦναι
καὶ τὴν τοῦ μέρους τάξιν ἀπολαβεῖν ἐποίησεν.
</p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὥσπερ τὰς ἄλλας δυνάμεις ἑκάστῳ τῶν λογικῶν
σχεδὸν ὅσον ἡ τῶν λογικῶν φύσις, οὕτως καὶ ταύτην παῤ
αὐτῆς εἰλήφαμεν. ὃν τρόπον γὰρ ἐκείνη πᾶν τὸ ἐνιστάμενον
καὶ ἀντιβαῖνον ἐπιπεριτρέπει καὶ κατατάσσει εἰς τὴν εἱμαρμένην
καὶ μέρος ἑαυτῆς ποιεῖ, οὕτως καὶ τὸ λογικὸν ζῷον
δύναται πᾶν κώλυμα ὕλην ἑαυτοῦ ποιεῖν καὶ χρῆσθαι αὐτῷ,
ἐφ̓ οἷον ἂν καὶ ὥρμησεν.
</p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μή σε συγχείτω ἡ τοῦ ὅλου βίου φαντασία, μὴ
συμπερινόει ἐπίπονα οἷα καὶ ὅσα πιθανὸν ἐπιγεγενῆσθαι,
ἀλλὰ καθ̓ ἕκαστον τῶν παρόντων ἐπερώτα σεαυτόν: τί τοῦ
ἔργου τὸ ἀφόρητον καὶ ἀνύποιστον; αἰσχυνθήσῃ γὰρ ὁμολογῆσαι.
ἔπειτα ἀναμίμνῃσκε σεαυτὸν ὅτι οὔτε τὸ μέλλον
οὔτε τὸ παρῳχηκὸς βαρεῖ σε, ἀλλ̓ ἀεὶ τὸ παρόν, τοῦτο δὲ
κατασμικρύνεται, ἐὰν αὐτὸ μόνον περιορίσῃς καὶ ἀπελέγχῃς
τὴν διάνοιαν, εἰ πρὸς τοῦτο ψιλὸν ἀντέχειν μὴ δύναται.
</p>
</div3>
</div2>
<div2 type="chapter" n="37" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μήτι νῦν παρακάθηται τῇ Οὐήρου σορῷ Πάνθεια
ἢ Πέργαμος; τί δέ, τῇ Ἁδριανοῦ Χαβρίας ἢ Διότιμος;
γελοῖον. τί δέ, εἰ παρεκάθηντο, ἔμελλον αἰσθάνεσθαι;
τί δέ, εἰ ᾐσθάνοντο, ἔμελλον ἡσθήσεσθαι; τί δέ, εἰ ἥδοντο,
ἔμελλον οὗτοι ἀθάνατοι εἶναι; οὐχὶ καὶ τούτους πρῶτον

μὲν γραίας καὶ γέροντας γενέσθαι οὕτως εἵμαρτο, εἶτα
ἀποθανεῖν; τί οὖν ὕστερον ἔμελλον ἐκεῖνοι ποιεῖν τούτων
ἀποθανόντων; γράσος πᾶν τοῦτο καὶ λύθρος ἐν θυλάκῳ.
</p>
</div3>
</div2>
<div2 type="chapter" n="38" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ δύνασαι ὀξὺ βλέπειν, βλέπε κρίνων, φησί,
σοφωτάτοις. </p>
</div3>
</div2>
<div2 type="chapter" n="39" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Δικαιοσύνης κατεξαναστατικὴν ἀρετὴν οὐχ ὁρῶ ἐν
τῇ τοῦ λογικοῦ ζῴου κατασκευῇ, ἡδονῆς δὲ ὁρῶ τὴν ἐγκράτειαν.
</p>
</div3>
</div2>
<div2 type="chapter" n="40" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐὰν ἀφέλῃς τὴν σὴν ὑπόληψιν περὶ τοῦ λυπεῖν
σε δοκοῦντος, αὐτὸς ἐν τῷ ἀσφαλεστάτῳ ἕστηκας.—τίς
αὐτός;—ὁ λόγος.—ἀλλ̓ οὐκ εἰμὶ λόγος.—ἔστω. οὐκοῦν ὁ μὲν λόγος αὐτὸς ἑαυτὸν μὴ λυπείτω, εἰ δέ τι ἄλλο σοι
κακῶς ἔχει, ὑπολαβέτω αὐτὸ περὶ αὑτοῦ.
</p>
</div3>
</div2>
<div2 type="chapter" n="41" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐμποδισμὸς αἰσθήσεως κακὸν ζωτικῆς φύσεως.
ἐμποδισμὸς ὁρμῆς ὁμοίως κακὸν ζωτικῆς φύσεως. ἔστι δέ
τι ἄλλο ὁμοίως ἐμποδιστικὸν καὶ κακὸν τῆς φυτικῆς κατασκευῆς. οὕτως τοίνυν ἐμποδισμὸς νοῦ κακὸν νοερᾶς φύσεως.
πάντα δὴ ταῦτα ἐπὶ σεαυτὸν μετάφερε. πόνος, ἡδονὴ
ἅπτεταί σου; ὄψεται ἡ αἴσθησις. ὁρμήσαντι ἔνστημα
ἐγένετο; εἰ μὲν ἀνυπεξαιρέτως ὥρμας, ἤδη ὡς λογικοῦ
κακόν, εἰ δὲ τὸ κοινὸν λαμβάνεις, οὔπω βέβλαψαι οὐδὲ ἐμπεπόδισαι. τὰ μέντοι τοῦ νοῦ ἴδια οὐδεὶς ἄλλος εἴωθεν
ἐμποδίζειν: τούτου γὰρ οὐ πῦρ, οὐ σίδηρος, οὐ τύραννος,
οὐ βλασφημία, οὐχ ὁτιοῦν ἅπτεται, ὅταν γένηται ʽ σφαῖρος
κυκλοτερὴς μονίᾐ.
</p>
</div3>
</div2>
<div2 type="chapter" n="42" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐκ εἰμὶ ἄξιος ἐμαυτὸν λυπεῖν: οὐδὲ γὰρ ἄλλον πώποτε ἑκὼν ἐλύπησα.

</p>
</div3>
</div2>
<div2 type="chapter" n="43" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εὐφραίνει ἄλλον ἄλλο, ἐμὲ δέ, ἐὰν ὑγιὲς ἔχω τὸ
ἡγεμονικόν, μὴ ἀποστρεφόμενον μήτε ἄνθρωπόν τινα μήτε
<add TEIform="add">τι</add> τῶν ἀνθρώποις συμβαινόντων, ἀλλὰ πᾶν εὐμενέσιν
ὀφθαλμοῖς ὁρῶν τε καὶ δεχόμενον καὶ χρώμενον ἑκάστῳ κατ̓
ἀξίαν.
</p>
</div3>
</div2>
<div2 type="chapter" n="44" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῦτον ἰδοὺ τὸν χρόνον σεαυτῷ χάρισαι. οἱ τὴν
ὑστεροφημίαν μᾶλλον διώκοντες οὐ λογίζονται ὅτι ἄλλοι
τοιοῦτοι μέλλουσιν ἐκεῖνοι εἶναι, οἷοί εἰσιν οὗτοι οὓς
βαροῦνται: κἀκεῖνοι δὲ θνητοί. τί δὲ ὅλως πρὸς σέ, ἂν
ἐκεῖνοι φωναῖς τοιαύταις ἀπηχῶσιν ἢ ὑπόληψιν τοιαύτην
περὶ σοῦ ἔχωσιν;
</p>
</div3>
</div2>
<div2 type="chapter" n="45" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἆρόν με καὶ βάλε, ὅπου θέλεις. κἀκεῖ γὰρ ἕξω
τὸν ἐμὸν δαίμονα ἵλεων, τουτέστιν, ἀρκούμενον, εἰ ἔχοι καὶ
ἐνεργοίη κατὰ τὸ ἑξῆς τῇ ἰδίᾳ κατασκευῇ.
Ἆρα τοῦτο ἄξιον, ἵνα δἰ αὐτὸ κακῶς μοι ἔχῃ ἡ ψυχὴ
καὶ χείρων ἑαυτῆς ᾖ, ταπεινουμένη, ὀρεγομένη, συνδυομένη,
πτυρομένη; καὶ τί εὑρήσεις τούτου ἄξιον;
</p>
</div3>
</div2>
<div2 type="chapter" n="46" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀνθρώπῳ οὐδενὶ συμβαίνειν τι δύναται ὃ οὐκ
ἔστιν ἀνθρωπικὸν σύμπτωμα, οὐδὲ βοὶ ὃ οὐκ ἔστι βοικόν,
οὐδὲ ἀμπέλῳ ὃ οὐκ ἔστιν ἀμπελικόν, οὐδὲ λίθῳ ὃ οὐκ
ἔστι λίθου ἴδιον. εἰ οὖν ἑκάστῳ συμβαίνει ὃ καὶ εἴωθε
καὶ πέφυκε, τί ἂν δυσχεραίνοις; οὐ γὰρ ἀφόρητόν σοι
ἔφερεν ἡ κοινὴ φύσις.
</p>
</div3>
</div2>
<div2 type="chapter" n="47" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μὲν διά τι τῶν ἐκτὸς λυπῇ, οὐκ ἐκεῖνό σοι
ἐνοχλεῖ, ἀλλὰ τὸ σὸν περὶ αὐτοῦ κρῖμα, τοῦτο δὲ ἤδη
ἐξαλεῖψαι ἐπὶ σοί ἐστιν. εἰ δὲ λυπεῖ σέ τι τῶν ἐν τῇ σῇ
διαθέσει, τίς ὁ κωλύων διορθῶσαι τὸ δόγμα; ὁμοίως δὲ
καὶ εἰ λυπῇ ὅτι οὐχὶ τόδε τι ἐνεργεῖς ὑγιές σοι φαινόμενον,
τί οὐχὶ μᾶλλον ἐνεργεῖς ἢ λυπῇ;—ἀλλὰ ἰσχυρότερόν τι

ἐνίσταται.—μὴ οὖν λυποῦ: οὐ γὰρ παρὰ σὲ ἡ αἰτία τοῦ
μὴ ἐνεργεῖσθαι.—ἀλλὰ οὐκ ἄξιον ζῆν μὴ ἐνεργουμένου
τούτου.—ἄπιθι οὖν ἐκ τοῦ ζῆν εὐμενής, ᾗ καὶ ὁ ἐνεργῶν
ἀποθνῄσκει, ἅμα ἵλεως τοῖς ἐνισταμένοις.
</p>
</div3>
</div2>
<div2 type="chapter" n="48" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μέμνησο ὅτι ἀκαταμάχητον γίνεται τὸ ἡγεμονικόν, ὅταν εἰς ἑαυτὸ συστραφὲν ἀρκεσθῇ ἑαυτῷ, μὴ
ποιοῦν τι ὃ μὴ θέλει, κἂν ἀλόγως παρατάξηται. τί οὖν,
ὅταν καὶ μετὰ λόγου καὶ περιεσκεμμένως κρίνῃ περί
τινος; διὰ τοῦτο ἀκρόπολίς ἐστιν ἡ ἐλευθέρα παθῶν
διάνοια: οὐδὲν γὰρ ὀχυρώτερον ἔχει ἄνθρωπος, ἐφ̓ ὃ καταφυγὼν ἀνάλωτος λοιπὸν ἂν εἴη. ὁ μὲν οὖν μὴ ἑωρακὼς
τοῦτο ἀμαθής, ὁ δὲ ἑωρακὼς καὶ μὴ καταφεύγων ἀτυχής.
</p>
</div3>
</div2>
<div2 type="chapter" n="49" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μηδὲν πλέον σαυτῷ λέγε ὧν αἱ προηγούμεναι
φαντασίαι ἀναγγέλλουσιν. ἤγγελται ὅτι ὁ δεῖνά σε κακῶς
λέγει. ἤγγελται τοῦτο: τὸ δέ, ὅτι βέβλαψαι, οὐκ ἤγγελται. βλέπω ὅτι νοσεῖ τὸ παιδίον. βλέπω: ὅτι δὲ
κινδυνεύει, οὐ βλέπω. οὕτως οὖν μένε ἀεὶ ἐπὶ τῶν πρώτων
φαντασιῶν καὶ μηδὲν αὐτὸς ἔνδοθεν ἐπίλεγε καὶ οὐδέν
σοι γίνεται: μᾶλλον δὲ ἐπίλεγε ὡς γνωρίζων ἕκαστα τῶν
ἐν τῷ κόσμῳ συμβαινόντων. </p>
</div3>
</div2>
<div2 type="chapter" n="50" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σίκυος πικρός; ἄφες. βάτοι ἐν τῇ ὁδῷ; ἔκκλινον.
ἀρκεῖ, μὴ προσεπείπῃς: τί δὲ καὶ ἐγένετο ταῦτα ἐν τῷ
κόσμῳ; ἐπεὶ καταγελασθήσῃ ὑπὸ ἀνθρώπου φυσιολόγου,
ὡς ἂν καὶ ὑπὸ τέκτονος καὶ σκυτέως γελασθείης καταγινώσκων
ὅτι ἐν τῷ ἐργαστηρίῳ ξέσματα καὶ περιτμήματα τῶν κατασκευαζομένων ὁρᾷς. καίτοι ἐκεῖνοί γε ἔχουσι
ποῦ αὐτὰ ῥίψωσιν, ἡ δὲ τῶν ὅλων φύσις ἔξω οὐδὲν ἔχει,
ἀλλὰ τὸ θαυμαστὸν τῆς τέχνης ταύτης ἐστὶν ὅτι περιορίσασα
ἑαυτὴν πᾶν τὸ ἔνδον διαφθείρεσθαι καὶ γηράσκειν

καὶ ἄχρηστον εἶναι δοκοῦν εἰς ἑαυτὴν μεταβάλλει, καὶ ὅτι
πάλιν ἄλλα νεαρὰ ἐκ τούτων αὐτῶν ποιεῖ, ἵνα μήτε οὐσίας
ἔξωθεν χρῄζῃ μήτε ὅπου ἐκβάλῃ τὰ σαπρότερα προσδέηται.
ἀρκεῖται οὖν καὶ χώρᾳ τῇ ἑαυτῆς καὶ ὕλῃ τῇ ἑαυτῆς καὶ
τέχνῃ τῇ ἰδίᾳ.
</p>
</div3>
</div2>
<div2 type="chapter" n="51" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μήτε ἐν ταῖς πράξεσιν ἐπισύρειν μήτε ἐν ταῖς
ὁμιλίαις φύρειν μήτε ἐν ταῖς φαντασίαις ἀλᾶσθαι μήτε τῇ
ψυχῇ καθάπαξ συνέλκεσθαι ἢ ἐκθόρνυσθαι μήτε ἐν τῷ βίῳ ἀσχολεῖσθαι.
Κτείνουσι, κρεανομοῦσι, κατάραις ἐλαύνουσι. τί οὖν
ταῦτα πρὸς τὸ τὴν διάνοιαν μένειν καθαράν, φρενήρη,
σώφρονα, δικαίαν; οἷον εἴ τις παραστὰς πηγῇ διαυγεῖ καὶ
γλυκείᾳ βλασφημοίη αὐτήν, ἡ δὲ οὐ παύεται πότιμον
ἀναβλύζουσα: κἂν πηλὸν ἐμβάλῃ, κἂν κοπρίαν, τάχιστα
διασκεδάσει αὐτὰ καὶ ἐκκλύσει καὶ οὐδαμῶς βαφήσεται.
πῶς οὖν πηγὴν ἀέναον ἕξεις καὶ μὴ φρέαρ; ἂν φυλάσσῃς
σεαυτὸν πάσης ὥρας εἰς ἐλευθερίαν μετὰ τοῦ εὐμενῶς καὶ
ἁπλῶς καὶ αἰδημόνως.
</p>
</div3>
</div2>
<div2 type="chapter" n="52" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ μὲν μὴ εἰδὼς ὅ τι ἐστὶ κόσμος, οὐκ οἶδεν
ὅπου ἐστίν. ὁ δὲ μὴ εἰδὼς πρὸς ὅ τι πέφυκεν, οὐκ
οἶδεν ὅστις ἐστὶν οὐδὲ τί ἐστι κόσμος. ὁ δὲ ἕν τι τούτων
ἀπολιπὼν οὐδὲ πρὸς ὅ τι αὐτὸς πέφυκεν εἴποι. τίς
οὖν φαίνεταί σοι ὁ τὸν τῶν κροτούντων ἔπαινον φεύγων
ἢ διώκων, οἳ οὔθ̓ ὅπου εἰσὶν οὔτε οἵτινές εἰσι γινώσκουσιν;

</p>
</div3>
</div2>
<div2 type="chapter" n="53" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐπαινεῖσθαι θέλεις ὑπὸ ἀνθρώπου τρὶς τῆς ὥρας
ἑαυτῷ καταρωμένου; ἀρέσκειν θέλεις ἀνθρώπῳ ὃς οὐκ
ἀρέσκει ἑαυτῷ; ἀρέσκει ἑαυτῷ ὁ μετανοῶν ἐφ̓ ἅπασι
σχεδὸν οἷς πράσσει;
</p>
</div3>
</div2>
<div2 type="chapter" n="54" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μηκέτι μόνον συμπνεῖν τῷ περιέχοντι ἀέρι, ἀλλ̓ ἤδη καὶ συμφρονεῖν τῷ περιέχοντι πάντα νοερῷ. οὐ γὰρ
ἧττον ἡ νοερὰ δύναμις πάντῃ κέχυται καὶ διαπεφοίτηκε τῷ
σπάσαι δυναμένῳ ἤπερ ἡ ἀερώδης τῷ ἀναπνεῦσαι δυναμένῳ.
</p>
</div3>
</div2>
<div2 type="chapter" n="55" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Γενικῶς μὲν ἡ κακία οὐδὲν βλάπτει τὸν κόσμον, ἡ δὲ κατὰ μέρος οὐδὲν βλάπτει τὸν ἕτερον, μόνῳ δὲ
βλαβερά ἐστι τούτῳ ᾧ ἐπιτέτραπται καὶ ἀπηλλάχθαι
αὐτῆς, ὁπόταν πρῶτον οὕτως θελήσῃ.
</p>
</div3>
</div2>
<div2 type="chapter" n="56" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τῷ ἐμῷ προαιρετικῷ τὸ τοῦ πλησίον προαιρετικὸν
ἐπίσης ἀδιάφορόν ἐστιν, ὡς καὶ τὸ πνευμάτιον αὐτοῦ καὶ τὸ σαρκίδιον. καὶ γὰρ εἰ ὅτι μάλιστα ἀλλήλων ἕνεκεν
γεγόναμεν, ὅμως τὰ ἡγεμονικὰ ἡμῶν ἕκαστον τὴν ἰδίαν
κυρίαν ἔχει: ἐπεί τοι ἔμελλεν ἡ τοῦ πλησίον κακία ἐμοῦ
κακὸν εἶναι, ὅπερ οὐκ ἔδοξε τῷ θεῷ, ἵνα μὴ ἐπ̓ ἄλλῳ ᾖ τὸ
ἐμὲ ἀτυχεῖν. </p>
</div3>
</div2>
<div2 type="chapter" n="57" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ ἥλιος κατακεχύσθαι δοκεῖ καὶ πάντῃ γε κέχυται,
οὐ μὴν ἐκκέχυται. ἡ γὰρ χύσις αὕτη τάσις ἐστίν:
ἀκτῖνες γοῦν αἱ αὐγαὶ αὐτοῦ ἀπὸ τοῦ ἐκτείνεσθαι λέγονται.
ὁποῖον δέ τι ἐστὶν ἀκτίς, ἴδοις ἄν, εἰ διά τινος στενοῦ
εἰς ἐσκιασμένον οἶκον τὸ ἀφ̓ ἡλίου φῶς εἰσδυόμενον θεάσαιο: τείνεται γὰρ κατ̓ εὐθὺ καὶ ὥσπερ διερείδεται
πρὸς τὸ στερέμνιον ὅ τι ἂν ἀπαντήσῃ διεῖργον τὸν
ἐπέκεινα ἀέρα, ἐνταῦθα δὲ ἔστη καὶ οὐ κατώλισθεν οὐδὲ

ἔπεσε. τοιαύτην οὖν τὴν χύσιν καὶ διάχυσιν τῆς διανοίας
εἶναι χρή, μηδαμῶς ἔκχυσιν, ἀλλὰ τάσιν, καὶ πρὸς τὰ ἀπαντῶντα
κωλύματα μὴ βίαιον μηδὲ ῥαγδαίαν τὴν ἐπέρεισιν
ποιεῖσθαι μηδὲ μὴν καταπίπτειν, ἀλλὰ ἵστασθαι καὶ ἐπιλάμπειν
τὸ δεχόμενον: αὐτὸ γὰρ ἑαυτὸ στερήσει τῆς αὐγῆς
τὸ μὴ παραπέμπον αὐτήν.
</p>
</div3>
</div2>
<div2 type="chapter" n="58" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ τὸν θάνατον φοβούμενος ἤτοι ἀναισθησίαν
φοβεῖται ἢ αἴσθησιν ἑτεροίαν. ἀλλ̓ εἴτε οὐκέτι αἴσθησιν,
οὐδὲ κακοῦ τινος αἰσθήσῃ: εἴτε ἀλλοιοτέραν αἴσθησιν κτήσῃ,
ἀλλοῖον ζῷον ἔσῃ καὶ τοῦ ζῆν οὐ παύσῃ.
</p>
</div3>
</div2>
<div2 type="chapter" n="59" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἱ ἄνθρωποι γεγόνασιν ἀλλήλων ἕνεκεν: ἢ δίδασκε
οὖν ἢ φέρε.
</p>
</div3>
</div2>
<div2 type="chapter" n="60" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἄλλως βέλος, ἄλλως νοῦς φέρεται. ὁ μέντοι νοῦς
καὶ ὅταν εὐλαβῆται καὶ ὅταν περὶ τὴν σκέψιν στρέφηται,
φέρεται κατ̓ εὐθὺ οὐδὲν ἧττον καὶ ἐπὶ τὸ προκείμενον.
</p>
</div3>
</div2>
<div2 type="chapter" n="61" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰσιέναι εἰς τὸ ἡγεμονικὸν ἑκάστου, παρέχειν δὲ
καὶ ἑτέρῳ παντὶ εἰσιέναι εἰς τὸ ἑαυτοῦ ἡγεμονικόν.</p>
</div3>
</div2>
</div1>
<div1 type="book" n="9" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ ἀδικῶν ἀσεβεῖ: τῆς γὰρ τῶν ὅλων φύσεως κατεσκευακυίας
τὰ λογικὰ ζῷα ἕνεκεν ἀλλήλων, ὥστε ὠφελεῖν
μὲν ἄλληλα κατ̓ ἀξίαν βλάπτειν δὲ μηδαμῶς, ὁ τὸ βούλημα
ταύτης παραβαίνων ἀσεβεῖ δηλονότι εἰς τὴν πρεσβυτάτην
τῶν θεῶν. καὶ ὁ ψευδόμενος δὲ ἀσεβεῖ περὶ τὴν αὐτὴν
θεόν: ἡ γὰρ τῶν ὅλων φύσις ὄντων ἐστὶ φύσις: τὰ δέ γε
ὄντα πρὸς τὰ ὑπάρχοντα πάντα οἰκείως ἔχει. ἔτι δὲ καὶ
ἀλήθεια αὕτη ὀνομάζεται καὶ τῶν ἀληθῶν ἁπάντων πρώτη
αἰτία ἐστίν.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ὁ μὲν οὖν ἑκὼν ψευδόμενος ἀσεβεῖ, καθόσον

ἐξαπατῶν ἀδικεῖ: ὁ δὲ ἄκων, καθόσον διαφωνεῖ τῇ τῶν
ὅλων φύσει καὶ καθόσον ἀκοσμεῖ μαχόμενος τῇ τοῦ κόσμου
φύσει: μάχεται γὰρ ὁ ἐπὶ τἀναντία τοῖς ἀληθέσι φερόμενος
παῤ ἑαυτόν: ἀφορμὰς γὰρ προειλήφει παρὰ τῆς φύσεως,
ὧν ἀμελήσας οὐχ οἷός τέ ἐστι νῦν διακρίνειν τὰ ψευδῆ ἀπὸ τῶν ἀληθῶν. καὶ μὴν ὁ τὰς ἡδονὰς ὡς ἀγαθὰ διώκων,
τοὺς δὲ πόνους ὡς κακὰ φεύγων ἀσεβεῖ: ἀνάγκη γὰρ τὸν
τοιοῦτον μέμφεσθαι πολλάκις τῇ κοινῇ φύσει ὡς παῤ
ἀξίαν τι ἀπονεμούσῃ τοῖς φαύλοις καὶ τοῖς σπουδαίοις, διὰ
τὸ πολλάκις τοὺς μὲν φαύλους ἐν ἡδοναῖς εἶναι καὶ τὰ ποιητικὰ τούτων κτᾶσθαι, τοὺς δὲ σπουδαίους πόνῳ καὶ τοῖς
ποιητικοῖς τούτου περιπίπτειν.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p"> ἔτι δὲ ὁ φοβούμενος τοὺς
πόνους φοβηθήσεταί ποτε καὶ τῶν ἐσομένων τι ἐν τῷ
κόσμῳ, τοῦτο δὲ ἤδη ἀσεβές: ὅ τε διώκων τὰς ἡδονὰς οὐκ
ἀφέξεται τοῦ ἀδικεῖν, τοῦτο δὲ ἐναργῶς ἀσεβές: χρὴ δὲ πρὸς ἃ ἡ κοινὴ φύσις ἐπίσης ἔχει ʽοὐ γὰρ ἀμφότερα ἃν
ἐποίει, εἰ μὴ πρὸς ἀμφότερα ἐπίσης εἶχἐ, πρὸς ταῦτα καὶ
τοὺς τῇ φύσει βουλομένους ἕπεσθαι, ὁμογνώμονας ὄντας,
ἐπίσης διακεῖσθαι: ὅστις οὖν πρὸς πόνον καὶ ἡδονὴν ἢ
θάνατον καὶ ζωὴν ἢ δόξαν καὶ ἀδοξίαν, οἷς ἐπίσης ἡ τῶν ὅλων φύσις χρῆται, αὐτὸς οὐκ ἐπίσης ἔχει, δῆλον ὡς
ἀσεβεῖ.
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p"> λέγω δὲ τὸ χρῆσθαι τούτοις ἐπίσης τὴν κοινὴν
φύσιν ἀντὶ τοῦ συμβαίνειν ἐπίσης κατὰ τὸ ἑξῆς τοῖς γινομένοις
καὶ ἐπιγινομένοις ὁρμῇ τινι ἀρχαίᾳ τῆς προνοίας,
καθ̓ ἣν ἀπό τινος ἀρχῆς ὥρμησεν ἐπὶ τήνδε τὴν διακόσμησιν, συλλαβοῦσά τινας λόγους τῶν ἐσομένων καὶ δυνάμεις
γονίμους ἀφορίσασα ὑποστάσεών τε καὶ μεταβολῶν καὶ
διαδοχῶν τοιούτων.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Χαριεστέρου μὲν ἦν ἀνδρός, ἄγευστον ψευδολογίας

καὶ πάσης ὑποκρίσεως καὶ τρυφῆς καὶ τύφου γενόμενον ἐξ
ἀνθρώπων ἀπελθεῖν. τὸ δ̓ οὖν κορεσθέντα γε τούτων ἀποπνεῦσαι
δεύτερος πλοῦς. ἢ προῄρησαι προσκαθῆσθαι τῇ κακίᾳ
καὶ οὔπω σε οὐδὲ ἡ πεῖρα πείθει φεύγειν ἐκ τοῦ λοιμοῦ;
λοιμὸς γὰρ διαφθορὰ διανοίας πολλῷ γε μᾶλλον ἤπερ ἡ τοῦ
περικεχυμένου τούτου πνεύματος τοιάδε τις δυσκρασία καὶ
τροπή: αὕτη μὲν γὰρ ζῴων λοιμός, καθὸ ζῷά ἐστιν, ἐκείνη
δὲ ἀνθρώπων,καθὸ ἄνθρωποί εἰσιν.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μὴ καταφρόνει θανάτου, ἀλλὰ εὐαρέστει αὐτῷ, ὡς
καὶ τούτου ἑνὸς ὄντος ὧν ἡ φύσις ἐθέλει. οἷον γάρ ἐστι
τὸ νεάσαι καὶ τὸ γηρᾶσαι, καὶ τὸ αὐξῆσαι καὶ τὸ ἀκμάσαι, καὶ
ὀδόντας καὶ γένειον καὶ πολιὰς ἐνεγκεῖν, καὶ σπεῖραι καὶ
κυοφορῆσαι καὶ ἀποκυῆσαι, καὶ τὰ ἄλλα φυσικὰ ἐνεργήματα
ὅσα αἱ τοῦ βίου ὧραι φέρουσι, τοιοῦτο καὶ τὸ διαλυθῆναι.
τοῦτο μὲν οὖν κατὰ ἄνθρωπόν ἐστι λελογισμένον, μὴ ὁλοσχερῶς
μηδὲ ὠστικῶς μηδὲ ὑπερηφάνως πρὸς τὸν θάνατον
ἔχειν ἀλλὰ περιμένειν ὡς μίαν τῶν φυσικῶν ἐνεργειῶν, καὶ
ὡς νῦν περιμένεις πότε ἔμβρυον ἐκ τῆς γαστρὸς τῆς γυναικός
σου ἐξέλθῃ, οὕτως ἐκδέχεσθαι τὴν ὥραν ἐν ᾗ τὸ
ψυχάριόν σου τοῦ ἐλύτρου τούτου ἐκπεσεῖται.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">εἰ δὲ καὶ
ἰδιωτικὸν παράπηγμα ἁψικάρδιον θέλεις, μάλιστά σε εὔκολον
πρὸς τὸν θάνατον ποιήσει ἡ ἐπίστασις ἡ ἐπὶ τὰ ὑποκείμενα,
ὧν μέλλεις ἀφίστασθαι, καὶ μεθ̓ ἠθῶν οὐκέτι ἔσται ἡ
... ἐμπεφυρμένη. προσκόπτεσθαι μὲν γὰρ αὐτοῖς ἥκιστα
δεῖ, ἀλλὰ καὶ κήδεσθαι καὶ πρᾴως φέρειν, μεμνῆσθαι μέντοι

ὅτι οὐκ ἀπ̓ ἀνθρώπων ὁμοδογματούντων σοι ἡ ἀπαλλαγὴ
ἔσται. τοῦτο γὰρ μόνον, εἴπερ ἄρα, ἀνθεῖλκεν ἂν καὶ
κατεῖχεν ἐν τῷ ζῆν, εἰ συζῆν ἐφεῖτο τοῖς τὰ αὐτὰ δόγματα
περιπεποιημένοις: νῦν δ̓ ὁρᾷς ὅσος ὁ κόπος ἐν τῇ διαφωνίᾳ
τῆς συμβιώσεως, ὥστε εἰπεῖν: θᾶττον ἔλθοις, ὦ θάνατε, μή που καὶ αὐτὸς ἐπιλάθωμαι ἐμαυτοῦ.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ ἁμαρτάνων ἑαυτῷ ἁμαρτάνει: ὁ ἀδικῶν ἑαυτὸν
ἀδικεῖ, ἑαυτὸν, ἑαυτὸν κακὸν ποιῶν.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀδικεῖ πολλάκις ὁ μὴ ποιῶν τι, οὐ μόνον ὁ ποιῶν τι.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀρκεῖ ἡ παροῦσα ὑπόληψις καταληπτικὴ καὶ ἡ παροῦσα πρᾶξις κοινωνικὴ καὶ ἡ παροῦσα διάθεσις εὐαρεστικὴ
πρὸς πᾶν τὸ παρὰ τῆς ἐκτὸς αἰτίας συμβαῖνον.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐξαλεῖψαι φαντασίαν: στῆσαι ὁρμήν: σβέσαι ὄρεξιν:
ἐφ̓ ἑαυτῷ ἔχειν τὸ ἡγεμονικόν.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰς μὲν τὰ ἄλογα ζῷα μία ψυχὴ διῄρηται, εἰς δὲ τὰ λογικὰ μία νοερὰ ψυχὴ μεμέρισται, ὥσπερ καὶ μία γῆ ἐστιν
ἁπάντων τῶν γεωδῶν καὶ ἑνὶ φωτὶ ὁρῶμεν καὶ ἕνα ἀέρα
ἀναπνέομεν, ὅσα ὁρατικὰ καὶ ἔμψυχα.
</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα ὅσα κοινοῦ τινος μετέχει πρὸς τὸ ὁμογενὲς
σπεύδει. τὸ γεῶδες πᾶν ῥέπει ἐπὶ γῆν: τὸ ὑγρὸν πᾶν σύρρουν: τὸ ἀερῶδες ὁμοίως, ὥστε χρῄζειν τῶν διειργόντων καὶ
βίας: τὸ πῦρ ἀνωφερὲς μὲν διὰ τὸ στοιχειῶδες πῦρ, παντὶ
δὲ πυρὶ ἐνταῦθα πρὸς τὸ συνεξάπτεσθαι ἕτοιμον οὕτως, ὥστε
καὶ πᾶν τὸ ὑλικὸν τὸ ὀλίγῳ ξηρότερον εὐέξαπτον εἶναι διὰ
τὸ ἔλαττον ἐγκεκρᾶσθαι αὐτῷ τὸ κωλυτικὸν πρὸς ἔξαψιν.
καὶ τοίνυν πᾶν τὸ κοινῆς νοερᾶς φύσεως μέτοχον πρὸς τὸ
συγγενὲς ὁμοίως σπεύδει ἢ καὶ μᾶλλον: ὅσῳ γάρ ἐστι
κρεῖττον παρὰ τὰ ἄλλα, τοσούτῳ καὶ πρὸς τὸ συγκιρνᾶσθαι
τῷ οἰκείῳ καὶ συγχεῖσθαι ἑτοιμότερον.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">εὐθὺς γοῦν ἐπὶ μὲν
τῶν ἀλόγων εὑρέθη σμήνη καὶ ἀγέλαι καὶ νεοσσοτροφίαι καὶ
οἷον ἔρωτες: ψυχαὶ γὰρ ἤδη ἦσαν ἐνταῦθα καὶ τὸ συναγωγὸν
ἐν τῷ κρείττονι ἐπιτεινόμενον εὑρίσκετο, οἷον οὔτε
ἐπὶ φυτῶν ἦν οὔτε ἐπὶ λίθων ἢ ξύλων. ἐπὶ δὲ τῶν λογικῶν
ζῴων πολιτεῖαι καὶ φιλίαι καὶ οἶκοι καὶ σύλλογοι καὶ ἐν
πολέμοις συνθῆκαι καὶ ἀνοχαί. ἐπὶ δὲ τῶν ἔτι κρειττόνων
καὶ ἐκ διεστηκότων τρόπον τινὰ ἕνωσις ὑπέστη οἵα ἐπὶ τῶν
ἄστρων: οὕτως ἡ ἐπὶ τὸ κρεῖττον ἐπανάβασις συμπάθειαν
καὶ ἐν διεστῶσιν ἐργάσασθαι ἐδύνατο.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">ὅρα οὖν τὸ νῦν
γινόμενον: μόνα γὰρ τὰ νοερὰ νῦν ἐπιλέλησται τῆς πρὸς
ἄλληλα σπουδῆς καὶ συννεύσεως καὶ τὸ σύρρουν ὧδε μόνον
οὐ βλέπεται. ἀλλ̓ ὅμως καίτοι φεύγοντες περικαταλαμβάνονται:
κρατεῖ γὰρ ἡ φύσις. ὄψει δὲ ὃ λέγω παραφυλάσσων:
θᾶσσον γοῦν εὕροι τις ἂν γεῶδές τι μηδενὸς
γεώδους προσαπτόμενον ἤπερ ἄνθρωπον ἀνθρώπου
ἀπεσχισμένον.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Φέρει καρπὸν καὶ ἄνθρωπος καὶ θεὸς καὶ ὁ κόσμος:
ἐν ταῖς οἰκείαις ὥραις ἕκαστα φέρει. εἰ δὲ ἡ συνήθεια κυρίως
τέτριφεν ἐπὶ ἀμπέλου καὶ τῶν ὁμοίων, οὐδὲν τοῦτο. ὁ λόγος
δὲ καὶ κοινὸν καὶ ἴδιον καρπὸν ἔχει καὶ γίνεται ἐξ αὐτοῦ
τοιαῦθ̓ ἕτερα, ὁποῖόν τι αὐτός ἐστιν ὁ λόγος.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μὲν δύνασαι, μεταδίδασκε: εἰ δὲ μή, μέμνησο
ὅτι πρὸς τοῦτο ἡ εὐμένειά σοι δέδοται. καὶ οἱ θεοὶ δὲ
εὐμενεῖς τοῖς τοιούτοις εἰσίν, εἰς ἔνια δὲ καὶ συνεργοῦσιν,
εἰς ὑγίειαν, εἰς πλοῦτον, εἰς δόξαν: οὕτως εἰσὶ χρηστοί.
ἔξεστι δὲ καὶ σοί: ἢ εἰπέ, τίς ὁ κωλύων;

</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πόνει μὴ ὡς ἄθλιος μηδὲ ὡς ἐλεεῖσθαι ἢ θαυμάζεσθαι
θέλων, ἀλλὰ μόνον ἓν θέλε: κινεῖσθαι καὶ ἴσχεσθαι,
ὡς ὁ πολιτικὸς λόγος ἀξιοῖ.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σήμερον ἐξῆλθον πάσης περιστάσεως, μᾶλλον δὲ
ἐξέβαλον πᾶσαν περίστασιν: ἔξω γὰρ οὐκ ἦν, ἀλλὰ ἔνδον ἐν ταῖς ὑπολήψεσιν.
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα ταῦτα συνήθη μὲν τῇ πείρᾳ, ἐφήμερα δὲ τῷ
χρόνῳ, ῥυπαρὰ δὲ τῇ ὕλῃ: πάντα νῦν οἷα ἐπ̓ ἐκείνων οὓς κατεθάψαμεν.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ πράγματα ἔξω θυρῶν ἕστηκεν αὐτὰ ἐφ̓ ἑαυτῶν, μηδὲν μήτε εἰδότα περὶ αὑτῶν μήτε ἀποφαινόμενα. τί οὖν
ἀποφαίνεται περὶ αὐτῶν; τὸ ἡγεμονικόν.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐκ ἐν πείσει ἀλλ̓ ἐνεργείᾳ τὸ τοῦ λογικοῦ <add TEIform="add">καὶ</add>
πολιτικοῦ ζῴου κακὸν καὶ ἀγαθόν, ὥσπερ οὐδὲ ἡ ἀρετὴ καὶ
κακία αὐτοῦ ἐν πείσει ἀλλὰ ἐνεργείᾳ. </p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τῷ ἀναρριφέντι λίθῳ οὐδὲν κακὸν τὸ κατενεχθῆναι
οὐδὲ ἀγαθὸν τὸ ἀνενεχθῆναι.
</p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Δίελθε ἔσω ἔσω εἰς τὰ ἡγεμονικὰ αὐτῶν καὶ ὄψει τίνας
κριτὰς φοβῇ, οἵους καὶ περὶ αὑτῶν ὄντας κριτάς.
</p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα ἐν μεταβολῇ: καὶ αὐτὸς σὺ ἐν διηνεκεῖ ἀλλοιώσει καὶ κατά τι φθορᾷ, καὶ ὁ κόσμος δὲ ὅλος.
</p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ ἄλλου ἁμάρτημα ἐκεῖ δεῖ καταλιπεῖν.
</p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐνεργείας ἀπόληξις, ὁρμῆς, ὑπολήψεως παῦλα καὶ
οἷον θάνατος: οὐδὲν κακόν. μέτιθι νῦν ἐπὶ ἡλικίαν, οἷον
τὴν παιδικήν, τὴν τοῦ μειρακίου, τὴν νεότητα, τὸ γῆρας: καὶ γὰρ τούτων πᾶσα μεταβολή, θάνατος: μήτι δεινόν; μέτιθι
νῦν ἐπὶ βίον τὸν ὑπὸ τῷ πάππῳ, εἶτα τὸν ὑπὸ τῇ μητρί,
εἶτα τὸν ὑπὸ τῷ πατρί, καὶ ἄλλας δὲ πολλὰς διαφθορὰς καὶ
μεταβολὰς καὶ ἀπολήξεις εὑρίσκων ἐπερώτα σεαυτόν: μήτι

δεινόν; οὕτως τοίνυν οὐδὲ ἡ τοῦ ὅλου σου βίου λῆξις καὶ
παῦλα καὶ μεταβολή.
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τρέχε ἐπὶ τὸ σεαυτοῦ ἡγεμονικὸν καὶ τὸ τοῦ ὅλου
καὶ τὸ τούτου. τὸ μὲν σεαυτοῦ, ἵνα νοῦν δικαικὸν αὐτὸ
ποιήσῃς: τὸ δὲ τοῦ ὅλου, ἵνα συμμνημονεύσῃς τίνος μέρος
εἶ: τὸ δὲ τούτου, ἵνα ἐπιστήσῃς πότερον ἄγνοια ἢ γνώμη,
καὶ ἅμα λογίσῃ ὅτι συγγενές.
</p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὥσπερ αὐτὸς σὺ πολιτικοῦ συστήματος συμπληρωτικὸς
εἶ, οὕτως καὶ πᾶσα πρᾶξίς σου συμπληρωτικὴ ἔστω
ζωῆς πολιτικῆς. ἥτις ἐὰν οὖν πρᾶξίς σου μὴ ἔχῃ τὴν
ἀναφοράν, εἴτε προσεχῶς εἴτε πόρρωθεν, ἐπὶ τὸ κοινωνικὸν
τέλος, αὕτη διασπᾷ τὸν βίον καὶ οὐκ ἐᾷ ἕνα εἶναι καὶ
στασιώδης ἐστίν, ὥσπερ ἐν δήμῳ ὁ τὸ καθ̓ αὑτὸν μέρος
διιστάμενος ἀπὸ τῆς τοιαύτης συμφωνίας.
</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παιδίων ὀργαὶ καὶ παίγνια, καὶ ʽ πνευμάτια νεκροὺς
βαστάζοντἀ, ὥστε ἐναργέστερον προσπεσεῖν τὸ τῆς Νεκυίας.
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἴθι ἐπὶ τὴν ποιότητα τοῦ αἰτίου καὶ ἀπὸ τοῦ ὑλικοῦ
αὐτὸ περιγράψας θέασαι: εἶτα καὶ τὸν χρόνον περιόρισον,
ὅσον πλεῖστον ὑφίστασθαι πέφυκε τοῦτο τὸ ἰδίως ποιόν.
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀνέτλης μύρια διὰ τὸ μὴ ἀρκεῖσθαι τῷ σῷ ἡγεμονικῷ
ποιοῦντι ταῦτα, οἷα κατεσκεύασται. ἀλλὰ ἅλις.
</p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν ἄλλος ψέγῃ σε ἢ μισῇ ἢ τοιαῦτά τινα ἐκφωνῶσιν,
ἔρχου ἐπὶ τὰ ψυχάρια αὐτῶν, δίελθε ἔσω καὶ ἴδε
ποῖοί τινές εἰσιν. ὄψει ὅτι οὐ δεῖ σε σπᾶσθαι, ἵνα τούτοις
τί ποτε περὶ σοῦ δοκῇ. εὐνοεῖν μέντοι αὐτοῖς δεῖ: φύσει
γὰρ φίλοι, καὶ οἱ θεοὶ δὲ παντοίως αὐτοῖς βοηθοῦσι, δἰ

ὀνείρων, διὰ μαντειῶν, πρὸς ταῦτα μέντοι, πρὸς ἃ ἐκεῖνοι διαφέρονται.
</p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ταὐτά ἐστι τὰ τοῦ κόσμου ἐγκύκλια, ἄνω κάτω, ἐξ
αἰῶνος εἰς αἰῶνα. καὶ ἤτοι ἐφ̓ ἕκαστον ὁρμᾷ ἡ τοῦ ὅλου
διάνοια: ὅπερ εἰ ἔστιν, ἀποδέχου τὸ ἐκείνης ὁρμητόν: ἢ ἅπαξ ὥρμησε, τὰ δὲ λοιπὰ κατ̓ ἐπακολούθησιν καὶ τί ἐντείνῃ;
τρόπον γάρ τινα ἄτομοι ἢ ἀμερῆ. τὸ δ̓ ὅλον, εἴτε θεός, εὗ
ἔχει πάντα: εἴτε τὸ εἰκῇ, μὴ καὶ σὺ εἰκῇ.
Ἤδη πάντας ἡμᾶς γῆ καλύψει, ἔπειτα καὶ αὐτὴ μεταβαλεῖ
κἀκεῖνα εἰς ἄπειρον μεταβαλεῖ καὶ πάλιν ἐκεῖνα εἰς ἄπειρον. τὰς γὰρ ἐπικυματώσεις τῶν μεταβολῶν καὶ ἀλλοιώσεων
ἐνθυμούμενός τις καὶ τὸ τάχος παντὸς θνητοῦ καταφρονήσει.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Χειμάρρους ἡ τῶν ὅλων οὐσία: πάντα φέρει. ὡς
εὐτελῆ δὲ καὶ τὰ πολιτικὰ ταῦτα καί, ὡς οἴεται, φιλοσόφως πρακτικὰ ἀνθρώπια: μυξῶν μεστά.—ἄνθρωπε, τί ποτε;
ποίησον ὃ νῦν ἡ φύσις ἀπαιτεῖ, ὅρμησον, ἐὰν διδῶται, καὶ
μὴ περιβλέπου εἴ τις εἴσεται. μὴ τὴν Πλάτωνος πολιτείαν
ἔλπιζε, ἀλλὰ ἀρκοῦ, εἰ τὸ βραχύτατον πρόεισι, καὶ τούτου
αὐτοῦ τὴν ἔκβασιν ὡς μικρόν τί ἐστι διανοοῦ. δόγμα γὰρ αὐτῶν τίς μεταβαλεῖ; χωρὶς δὲ δογμάτων μεταβολῆς τί
ἄλλο ἢ δουλεία στενόντων καὶ πείθεσθαι προσποιουμένων;
ὕπαγε νῦν καὶ Ἀλέξανδρον καὶ Φίλιππον καὶ Δημήτριον τὸν
Φαληρέα μοι λέγε. ὄψονται, εἰ εἶδον, τί ἡ κοινὴ φύσις
ἤθελε, καὶ ἑαυτοὺς ἐπαιδαγώγησαν: εἰ δὲ ἐτραγῴδησαν, οὐδείς με κατακέκρικε μιμεῖσθαι. ἁπλοῦν ἐστι καὶ αἰδῆμον
τὸ φιλοσοφίας ἔργον: μή με ἄπαγε ἐπὶ σεμνοτυφίαν.

</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἄνωθεν ἐπιθεωρεῖν ἀγέλας μυρίας καὶ τελετὰς μυρίας
καὶ πλοῦν παντοῖον ἐν χειμῶσι καὶ γαλήναις καὶ διαφορὰς
γινομένων, συγγινομένων, ἀπογινομένων. ἐπινόει δὲ καὶ
τὸν ὑπ̓ ἄλλων πάλαι βεβιωμένον βίον καὶ τὸν μετὰ σὲ
βιωθησόμενον καὶ τὸν νῦν ἐν τοῖς βαρβάροις ἔθνεσι βιούμενον:
καὶ ὅσοι μὲν οὐδὲ ὄνομά σου γινώσκουσιν, ὅσοι δὲ
τάχιστα ἐπιλήσονται, ὅσοι δ̓ ἐπαινοῦντες ἴσως νῦν σε
τάχιστα ψέξουσι: καὶ ὡς οὔτε ἡ μνήμη ἀξιόλογόν γε οὔτε
ἡ δόξα οὔτε ἄλλο τι τὸ σύμπαν.
</p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀταραξία μὲν περὶ τὰ ἀπὸ τῆς ἐκτὸς αἰτίας συμβαίνοντα,
δικαιότης δὲ ἐν τοῖς παρὰ τὴν ἐκ σοῦ αἰτίαν
ἐνεργουμένοις: τουτέστιν, ὁρμὴ καὶ πρᾶξις καταλήγουσα
ἐπ̓ αὐτὸ τὸ κοινωνικῶς πρᾶξαι ὡς τοῦτό σοι κατὰ φύσιν ὄν.
</p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πολλὰ περισσὰ περιελεῖν τῶν ἐνοχλούντων σοι
δύνασαι ὅλα ἐπὶ τῇ ὑπολήψει σου κείμενα, καὶ πολλὴν
εὐρυχωρίαν περιποιήσεις ἤδη σεαυτῷ <add TEIform="add">τῷ</add> τὸν ὅλον κόσμον
περιειληφέναι τῇ γνώμῃ καὶ τὸν ἀίδιον αἰῶνα περινοεῖν
καὶ τὴν τῶν κατὰ μέρος ἑκάστου πράγματος ταχεῖαν μεταβολὴν
ἐπινοεῖν, ὡς βραχὺ μὲν τὸ ἀπὸ γενέσεως μέχρι διαλύσεως,
ἀχανὲς δὲ τὸ πρὸ τῆς γενέσεως, ὡς καὶ τὸ μετὰ τὴν
διάλυσιν ὁμοίως ἄπειρον.
</p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα ὅσα ὁρᾷς τάχιστα φθαρήσεται καὶ οἱ φθειρόμενα
αὐτὰ ἐπιδόντες τάχιστα καὶ αὐτοὶ φθαρήσονται καὶ ὁ
ἐσχατόγηρως ἀποθανὼν εἰς ἴσον καταστήσεται τῷ προώρῳ.
</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τίνα τὰ ἡγεμονικὰ τούτων καὶ περὶ οἷα ἐσπουδάκασι
καὶ δἰ οἷα φιλοῦσι καὶ τιμῶσι: γυμνὰ νόμιζε βλέπειν
τὰ ψυχάρια αὐτῶν. ὅτε δοκοῦσι βλάπτειν ψέγοντες ἢ
ὠφελεῖν ἐξυμνοῦντες, ὅση οἴησις.
</p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡ ἀποβολὴ οὐδὲν ἄλλο ἐστὶν ἢ μεταβολή. τούτῳ

δὲ χαίρει ἡ τῶν ὅλων φύσις, καθ̓ ἢν πάντα καλῶς γίνεται
<add TEIform="add">καὶ</add> ἐξ αἰῶνος ὁμοειδῶς ἐγίνετο καὶ εἰς ἄπειρον τοιαῦθ̓
ἕτερα ἔσται. τί οὖν λέγεις ὅτι ἐγίνετό τε πάντα <add TEIform="add">κακῶς</add>
καὶ πάντα ἀεὶ κακῶς ἔσται καὶ οὐδεμία ἄρα δύναμις ἐν
τοσούτοις θεοῖς ἐξευρέθη ποτὲ ἡ διορθώσουσα ταῦτα, ἀλλὰ κατακέκριται ὁ κόσμος ἐν ἀδιαλείπτοις κακοῖς συνέχεσθαι;
</p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ σαπρὸν τῆς ἑκάστῳ ὑποκειμένης ὕλης: ὕδωρ,
κόνις, ὀστάρια, γράσος, ἢ πάλιν: πῶροι γῆς τὰ μάρμαρα καὶ
ὑποστάθμαι ὁ χρυσός, ὁ ἄργυρος, καὶ τριχία ἡ ἐσθὴς καὶ
αἷμα ἡ πορφύρα, καὶ τὰ ἄλλα πάντα τοιαῦτα. καὶ τὸ πνευμάτιον δὲ ἄλλο τοιοῦτον καὶ ἐκ τούτων εἰς ταῦτα μεταβάλλον.
</p>
</div3>
</div2>
<div2 type="chapter" n="37" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἅλις τοῦ ἀθλίου βίου καὶ γογγυσμοῦ καὶ πιθηκισμοῦ.—τί
ταράσσῃ; τί τούτων καινόν; τί σε ἐξίστησι; τὸ
αἴτιον; ἴδε αὐτό. ἀλλ̓ ἡ ὕλη; ἴδε αὐτήν. ἔξω δὲ τούτων οὐδέν ἐστιν, ἀλλὰ καὶ πρὸς τοὺς θεοὺς ἤδη ποτὲ ἁπλούστερος
καὶ χρηστότερος γενοῦ.
Ἴσον τὸ ἑκατὸν ἔτεσι καὶ τὸ τρισὶ ταῦτα ἱστορῆσαι.
</p>
</div3>
</div2>
<div2 type="chapter" n="38" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μὲν ἥμαρτεν, ἐκεῖ τὸ κακόν. τάχα δ̓ οὐχ
ἥμαρτεν. </p>
</div3>
</div2>
<div2 type="chapter" n="39" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἤτοι ἀπὸ μιᾶς πηγῆς νοερᾶς πάντα ὡς ἑνὶ
σώματι ἐπισυμβαίνει καὶ οὐ δεῖ τὸ μέρος τοῖς ὑπὲρ τοῦ
ὅλου γινομένοις μέμφεσθαι: ἢ ἄτομοι καὶ οὐδὲν ἄλλο ἢ
κυκεὼν καὶ σκεδασμός: τί οὖν ταράσσῃ; τῷ ἡγεμονικῷ λέγεις:
τέθνηκας, ἔφθαρσαι, τεθηρίωσαι, ὑποκρίνῃ, συναγελάζῃ, βόσκῃ; </p>
</div3>
</div2>
<div2 type="chapter" n="40" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἤτοι οὐδὲν δύνανται οἱ θεοὶ ἢ δύνανται. εἰ μὲν
οὖν μὴ δύνανται, τί εὔχῃ; εἰ δὲ δύνανται, διὰ τί οὐχὶ μᾶλλον

εὔχῃ. διδόναι αὐτοὺς τὸ μήτε φοβεῖσθαί τι τούτων μήτε
ἐπιθυμεῖν τινος τούτων μήτε λυπεῖσθαι ἐπί τινι τούτων,
μᾶλλον ἤπερ τὸ μὴ παρεῖναί τι τούτων ἢ τὸ παρεῖναι; πάντως
γάρ, εἰ δύνανται συνεργεῖν ἀνθρώποις, καὶ εἰς ταῦτα
δύνανται συνεργεῖν. ἀλλὰ ἴσως ἐρεῖς ὅτι: ἐπ̓ ἐμοὶ αὐτὰ οἱ
θεοὶ ἐποίησαν. εἶτα οὐ κρεῖσσον χρῆσθαι τοῖς ἐπὶ σοὶ μετ̓
ἐλευθερίας ἣ διαφέρεσθαι πρὸς τὰ μὴ ἐπὶ σοὶ μετὰ δουλείας
καὶ ταπεινότητος; τίς δέ σοι εἶπεν ὅτι οὐχὶ καὶ εἰς τὰ ἐφ̓
ἡμῖν οἱ θεοὶ συλλαμβάνουσιν; ἄρξαι γοῦν περὶ τούτων
εὔχεσθαι καὶ ὄψει. οὗτος εὔχεται: πῶς κοιμηθῶ μετ̓
ἐκείνης: σύ: πῶς μὴ ἐπιθυμήσω τοῦ κοιμηθῆναι μετ̓ ἐκείνης.
ἄλλος: πῶς στερηθῶ ἐκείνου: σύ: πῶς μὴ χρῄζω τοῦ
στερηθῆναι. ἄλλος: πῶς μὴ ἀποβάλω τὸ τεκνίον: σύ:
πῶς μὴ φοβηθῶ ἀποβαλεῖν. ὅλως ὧδε ἐπίστρεψον τὰς
εὐχὰς καὶ θεώρει τί γίνεται.
</p>
</div3>
</div2>
<div2 type="chapter" n="41" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ Ἐπίκουρος λέγει ὅτι: ʽ ἐν τῇ νόσῳ οὐκ ἦσάν
μοι αἱ ὁμιλίαι περὶ τῶν τοῦ σωματίου παθῶν οὐδὲ πρὸς τοὺς
εἰσιόντας τοιαῦτά τινα, φησίν, ἐλάλουν, ἀλλὰ τὰ προηγούμενα
φυσιολογῶν διετέλουν καὶ πρὸς αὐτῷ τούτῳ ὤν, πῶς
ἡ διάνοια συμμεταλαμβάνουσα τῶν ἐν τῷ σαρκιδίῳ τοιούτων
κινήσεων ἀταρακτεῖ τὸ ἴδιον ἀγαθὸν τηροῦσα. οὐδὲ τοῖς
ἰατροῖς ἐμπαρεῖχον, φησί, καταφρυάττεσθαι ὥς τι ποιοῦσιν,
ἀλλ̓ ὁ βίος ἤγετο εὖ καὶ καλῶς.ʼ ταὐτὰ οὖν ἐκείνῳ, <del status="unremarkable" TEIform="del">ἐν
νόσῳ,</del> ἐὰν νοσῇς καὶ ἐν ἄλλῃ τινὶ περιστάσει: τὸ γὰρ μὴ
ἀφίστασθαι φιλοσοφίας ἐν οἷς δήποτε τοῖς προσπίπτουσι

μηδὲ ἰδιώτῃ καὶ ἀφυσιολόγῳ συμφλυαρεῖν, πάσης αἱρέσεως
κοινόν. πρὸς μόνῳ τῷ νῦν πρασσομένῳ εἶναι καὶ τῷ
ὀργάνῳ, δἰ οὗ πράσσεις.
</p>
</div3>
</div2>
<div2 type="chapter" n="42" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν τινὸς ἀναισχυντίᾳ προσκόπτῃς, εὐθὺς πυνθάνου
σεαυτοῦ: δύνανται οὖν ἐν τῷ κόσμῳ ἀναίσχυντοι μὴ εἶναι; οὐ δύνανται: μὴ οὖν ἀπαίτει τὸ ἀδύνατον: εἷς γὰρ
καὶ οὗτός ἐστιν ἐκείνων τῶν ἀναισχύντων, οὓς ἀνάγκη ἐν
τῷ κόσμῳ εἶναι. τὸ δ̓ αὐτὸ καὶ ἐπὶ τοῦ πανούργου καὶ ἐπὶ
τοῦ ἀπίστου καὶ παντὸς τοῦ ὁτιοῦν ἁμαρτάνοντος ἔστω
σοι πρόχειρον: ἅμα γὰρ τῷ ὑπομνησθῆναι ὅτι τὸ γένος τῶν τοιούτων ἀδύνατόν ἐστι μὴ ὑπάρχειν, εὐμενέστερος ἔσῃ
πρὸς τοὺς καθ̓ ἕνα.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> εὔχρηστον δὲ κἀκεῖνο εὐθὺς ἐννοεῖν,
τίνα ἔδωκεν ἡ φύσις τῷ ἀνθρώπῳ ἀρετὴν πρὸς τοῦτο τὸ
ἁμάρτημα: ἔδωκε γὰρ ὡς ἀντιφάρμακον πρὸς μὲν τὸν ἀγνώμονα
τὴν πρᾳότητα, πρὸς δὲ ἄλλον ἄλλην τινὰ δύναμιν, ὅλως δὲ ἔξεστί σοι μεταδιδάσκειν τὸν πεπλανημένον: πᾶς
γὰρ ὁ ἁμαρτάνων ἀφαμαρτάνει τοῦ προκειμένου καὶ πεπλάνηται.
τί δὲ καὶ βέβλαψαι; εὑρήσεις γὰρ μηδένα τούτων,
πρὸς οὓς παροξύνῃ, πεποιηκότα τι τοιοῦτον, ἐξ οὗ ἡ διάνοιά
σου χείρων ἔμελλε γενήσεσθαι:
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">τὸ δὲ κακόν σου καὶ  τὸ βλαβερὸν ἐνταῦθα πᾶσαν τὴν ὑπόστασιν ἔχει. τί δὲ
καινὸν ἢ ξένον γέγονεν, εἰ ὁ ἀπαίδευτος τὰ τοῦ ἀπαιδεύτου
πράσσει; ὅρα μὴ σεαυτῷ μᾶλλον ἐγκαλεῖν ὀφείλῃς, ὅτι οὐ
προσεδόκησας τοῦτον τοῦτο ἁμαρτήσεσθαι: σὺ γὰρ καὶ ἀφορμὰς
ἐκ τοῦ λόγου εἶχες πρὸς τὸ ἐνθυμηθῆναι ὅτι εἰκός ἐστι τοῦτον τοῦτο ἁμαρτήσεσθαι, καὶ ὅμως ἐπιλαθόμενος θαυμάζεις
εἰ ἡμάρτηκε.
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p"> μάλιστα δέ, ὅταν ὡς ἀπίστῳ ἢ ἀχαρίστῳ
μέμφῃ, εἰς σεαυτὸν ἐπιστρέφου: προδήλως γὰρ σὸν τὸ

ἁμάρτημα, εἴτε περὶ τοῦ τοιαύτην τὴν διάθεσιν ἔχοντος ἐπίστευσας
ὅτι τὴν πίστιν φυλάξει, εἴτε τὴν χάριν διδοὺς μὴ
καταληκτικῶς ἔδωκας μηδὲ ὥστε ἐξ αὐτῆς τῆς πράξεως
εὐθὺς ἀπειληφέναι πάντα τὸν καρπόν. τί γὰρ πλέον θέλεις
εὖ ποιήσας ἄνθρωπον; οὐκ ἀρκεῖ τοῦτο, ὅτι κατὰ φύσιν τὴν
σήν τι ἔπραξας, ἀλλὰ τούτου μισθὸν ζητεῖς; ὡσεὶ ὁ ὀφθαλμὸς
ἀμοιβὴν ἀπῄτει, ὅτι βλέπει, ἢ οἱ πόδες, ὅτι βαδίζουσιν.
ὥσπερ γὰρ ταῦτα πρὸς τόδε τι γέγονεν, ὅπερ κατὰ τὴν ἰδίαν
κατασκευὴν ἐνεργοῦντα ἀπέχει τὸ ἴδιον, οὕτως καὶ ὁ ἄνθρωπος
εὐεργετικὸς πεφυκώς, ὁπόταν τι εὐεργετικὸν ἢ ἄλλως
εἰς τὰ μέσα συνεργητικὸν πράξῃ, πεποίηκε, πρὸς ὃ κατεσκεύασται,
καὶ ἔχει τὸ ἑαυτοῦ.</p>
</div3>
</div2>
</div1>
<div1 type="book" n="10" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔσῃ ποτὲ ἆρα, ὦ ψυχή, ἀγαθὴ καὶ ἁπλῆ καὶ μία καὶ
γυμνή, φανερωτέρα τοῦ περικειμένου σοι σώματος; γεύσῃ
ποτὲ ἆρα τῆς φιλητικῆς καὶ στερκτικῆς διαθέσεως; ἔσῃ ποτὲ
ἆρα πλήρης καὶ ἀνενδεὴς καὶ οὐδὲν ἐπιποθοῦσα οὐδὲ ἐπιθυμοῦσα
οὐδενὸς οὔτε ἐμψύχου οὔτε ἀψύχου πρὸς ἡδονῶν
ἀπολαύσεις; οὐδὲ χρόνου, ἐν ᾧ ἐπὶ μακρότερον ἀπολαύσεις;
οὐδὲ τόπου ἢ χώρας ἢ ἀέρων εὐκρασίας; οὐδὲ ἀνθρώπων
εὐαρμοστίας; ἀλλὰ ἀρκεσθήσῃ τῇ παρούσῃ καταστάσει καὶ
ἡσθήσῃ τοῖς παροῦσι πᾶσι καὶ συμπείσεις σεαυτὴν ὅτι
πάντα σοι παρὰ τῶν θεῶν πάρεστι, πάντα σοι εὖ ἔχει καὶ
εὖ ἕξει, ὅσα φίλον αὐτοῖς καὶ ὅσα μέλλουσι δώσειν ἐπὶ

σωτηρίᾳ τοῦ τελείου ζῴου, τοῦ ἀγαθοῦ καὶ δικαίου καὶ καλοῦ
καὶ γεννῶντος πάντα καὶ συνέχοντος καὶ περιέχοντος καὶ
περιλαμβάνοντος διαλυόμενα εἰς γένεσιν ἑτέρων ὁμοίων;
ἔσῃ ποτὲ ἆρα τοιαύτη, οἵα θεοῖς τε καὶ ἀνθρώποις οὕτως
συμπολιτεύεσθαι ὡς μήτε μέμφεσθαί τι αὐτοῖς μήτε καταγινώσκεσθαι ὑπ̓ αὐτῶν;
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Παρατήρει τί σου ἡ φύσις ἐπιζητεῖ ὡς ὑπὸ φύσεως
μόνον διοικουμένου: εἶτα ποίει αὐτὸ καὶ προσίεσο, εἰ μὴ
χεῖρον μέλλει διατίθεσθαί σου ἡ ὡς ζῴου φύσις. ἑξῆς δὲ
παρατηρητέον τί ἐπιζητεῖ σου ἡ ὡς ζῴου φύσις, καὶ πᾶν τοῦτο παραληπτέον, εἰ μὴ χεῖρον μέλλει διατίθεσθαι ἡ ὡς
ζῴου λογικοῦ φύσις: ἔστι δὲ τὸ λογικὸν εὐθὺς καὶ πολιτικόν.
τούτοις δὴ κανόσι χρώμενος μηδὲν περιεργάζου.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πᾶν τὸ συμβαῖνον ἤτοι οὕτω συμβαίνει ὡς πέφυκας
αὐτὸ φέρειν ἢ ὡς οὐ πέφυκας αὐτὸ φέρειν. εἰ μὲν οὖν συμβαίνει σοι ὡς πέφυκας φέρειν. μὴ δυσχέραινε,
ἀλλ̓ ὡς πέφυκας φέρε. εἰ δὲ ὡς μὴ πέφυκας φέρειν,
μὴ δυσχέραινε: φθαρήσεται γάρ σε ἀπαναλῶσαν. μέμνησο
μέντοι ὅτι πέφυκας φέρειν πᾶν, περὶ οὗ ἐπὶ τῇ ὑπολήψει
ἐστὶ τῇ σῇ φορητὸν καὶ ἀνεκτὸν αὐτὸ ποιῆσαι κατὰ φαντασίαν τοῦ συμφέρειν ἢ καθήκειν σεαυτῷ τοῦτο ποιεῖν.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μὲν σφάλλεται, διδάσκειν εὐμενῶς καὶ τὸ παρορώμενον
δεικνύναι. εἰ δὲ ἀδυνατεῖς, σεαυτὸν αἰτιᾶσθαι ἢ
μηδὲ σεαυτόν.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅ τι ἄν σοι συμβαίνῃ, τοῦτό σοι ἐξ αἰῶνος προκατεσκευάζετο καὶ ἡ ἐπιπλοκὴ τῶν αἰτίων συνέκλωθε τήν
τε σὴν ὑπόστασιν ἐξ ἀιδίου καὶ τὴν τούτου σύμβασιν.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἴτε ἄτομοι εἴτε φύσις, πρῶτον κείσθω ὅτι
μέρος εἰμὶ τοῦ ὅλου ὑπὸ φύσεως διοικουμένου: ἔπειτα, ὅτι

ἔχω πως οἰκείως πρὸς τὰ ὁμογενῆ μέρη. τούτων γὰρ
μεμνημένος, καθότι μὲν μέρος εἰμί, οὐδενὶ δυσαρεστήσω
τῶν ἐκ τοῦ ὅλου ἀπονεμομένων: οὐδὲν γὰρ βλαβερὸν τῷ
μέρει ὃ τῷ ὅλῳ συμφέρει. οὐ γὰρ ἔχει τι τὸ ὅλον ὃ μὴ
συμφέρει ἑαυτῷ, πασῶν μὲν φύσεων κοινὸν ἐχουσῶν τοῦτο,
τῆς δὲ τοῦ κόσμου προσειληφυίας τὸ μηδὲ ὑπό τινος ἔξωθεν
αἰτίας ἀναγκάζεσθαι βλαβερόν τι ἑαυτῇ γεννᾶν.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">κατὰ μὲν
δὴ τὸ μεμνῆσθαι ὅτι μέρος εἰμὶ ὅλου τοῦ τοιούτου, εὐαρεστήσω
παντὶ τῷ ἀποβαίνοντι, καθόσον δὲ ἔχω πως
οἰκείως πρὸς τὰ ὁμογενῆ μέρη, οὐδὲν πράξω ἀκοινώνητον,
μᾶλλον δὲ στοχάσομαι τῶν ὁμογενῶν καὶ πρὸς τὸ κοινῇ
συμφέρον πᾶσαν ὁρμὴν ἐμαυτοῦ ἄξω καὶ ἀπὸ τοὐναντίου
ἀπάξω. τούτων δὲ οὕτως περαινομένων ἀνάγκη τὸν βίον
εὐροεῖν, ὡς ἂν καὶ πολίτου βίον εὔρουν ἐπινοήσειας προιόντος
διὰ πράξεων τοῖς πολίταις λυσιτελῶν καὶ ὅπερ ἂν ἡ
πόλις ἀπονέμῃ, τοῦτο ἀσπαζομένου.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῖς μέρεσι τοῦ ὅλου, ὅσα φύσει περιέχεται ὑπὸ
τοῦ κόσμου, ἀνάγκη φθείρεσθαι: λεγέσθω δὲ τοῦτο σημαντικῶς
τοῦ ἀλλοιοῦσθαι. εἰ δὲ φύσει κακόν τε καὶ ἀναγκαῖόν
ἐστι τοῦτο αὐτοῖς, οὐκ ἂν τὸ ὅλον καλῶς διεξάγοιτο τῶν
μερῶν εἰς ἀλλοίωσιν ἰόντων καὶ πρὸς τὸ φθείρεσθαι διαφόρως
κατεσκευασμένων. πότερον γὰρ ἐπεχείρησεν ἡ
φύσις αὐτὴ τὰ ἑαυτῆς μέρη κακοῦν καὶ περιπτωτικὰ τῷ
κακῷ καὶ ἐξ ἀνάγκης ἔμπτωτα εἰς τὸ κακὸν ποιεῖν, ἢ
ἔλαθεν αὐτὴν τοιάδε τινὰ γινόμενα; ἀμφότερα γὰρ ἀπίθανα.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">εἰ δέ τις καὶ ἀφέμενος τῆς φύσεως κατὰ τὸ πεφυκέναι
ταῦτα ἐξηγοῖτο, καὶ ὣς γελοῖον ἅμα μὲν φάναι πεφυκέναι
τὰ μέρη τοῦ ὅλου μεταβάλλειν, ἅμα δὲ ὡς ἐπί τινι τῶν
παρὰ φύσιν συμβαίνοντι θαυμάζειν ἣ δυσχεραίνειν, ἄλλως

τε καὶ τῆς διαλύσεως εἰς ταῦτα γινομένης, ἐξ ὧν ἕκαστον
συνίσταται. ἤτοι γὰρ σκεδασμὸς στοιχείων, ἐξ ὧν συνεκρίθη,
ἢ τροπὴ τοῦ μὲν στερεμνίου εἰς τὸ γεῶδες, τοῦ δὲ
πνευματικοῦ εἰς τὸ ἀερῶδες, ὥστε καὶ ταῦτα ἀναληφθῆναι
εἰς τὸν τοῦ ὅλου λόγον,
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">εἴτε κατὰ περίοδον ἐκπυρουμένου  εἴτε ἀιδίοις ἀμοιβαῖς ἀνανεουμένου. καὶ τὸ στερέμνιον δὲ
καὶ τὸ πνευματικὸν μὴ φαντάζου τὸ ἀπὸ τῆς πρώτης γενέσεως:
πᾶν γὰρ τοῦτο ἐχθὲς καὶ τρίτην ἡμέραν ἐκ τῶν
σιτίων καὶ τοῦ ἑλκομένου ἀέρος τὴν ἐπιρροὴν ἔλαβεν:
τοῦτο οὖν ὃ ἔλαβε μεταβάλλει, οὐχ ὃ ἡ μήτηρ ἔτεκεν. ὑπόθου δ̓ ὅτι ἐκείνῳ σε λίαν προσπλέκει τῷ ἰδίως ποιῷ,
οὐδὲν ὄντι οἶμαι πρὸς τὸ νῦν λεγόμενον.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὀνόματα θέμενος σαυτῷ ταῦτα: ἀγαθός, αἰδήμων,
ἀληθής, ἔμφρων, σύμφρων, ὑπέρφρων, πρόσεχε μήποτε
μετονομάζῃ, κἂν ἀπολλύῃς ταῦτα τὰ ὀνόματα, <del status="unremarkable" TEIform="del">καὶ</del> ταχέως ἐπάνιθι ἐπ̓ αὐτά. μέμνησο δὲ ὅτι τὸ μὲν ἔμφρων ἐβούλετό
σοι σημαίνειν τὴν ἐφ̓ ἕκαστα διαληπτικὴν ἐπίστασιν
καὶ τὸ ἀπαρενθύμητον: τὸ δὲ σύμφρων τὴν ἑκούσιον ἀπόδεξιν
τῶν ὑπὸ τῆς κοινῆς φύσεως ἀπονεμομένων: τὸ δὲ
ὑπέρφρων τὴν ὑπέρτασιν τοῦ φρονοῦντος μορίου ὑπὲρ λείαν ἣ τραχεῖαν κίνησιν τῆς σαρκὸς καὶ τὸ δοξάριον καὶ τὸν
θάνατον καὶ ὅσα τοιαῦτα.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> ἐὰν οὖν διατηρῇς σεαυτὸν ὲν
τούτοις τοῖς ὀνόμασι μὴ γλιχόμενος τοῦ ὑπ̓ ἄλλων κατὰ
ταῦτα ὀνομάζεσθαι, ἔσῃ ἕτερος καὶ εἰς βίον εἰσελεύσῃ
ἕτερον. τὸ γὰρ ἔτι τοιοῦτον εἶναι οἷος μέχρι νῦν γέγονας, καὶ ἐν βίῳ τοιούτῳ σπαράσσεσθαι καὶ μολύνεσθαι, λίαν
ἐστὶν ἀναισθήτου καὶ φιλοψύχου καὶ ὁμοίου τοῖς ἡμιβρώτοις
θηριομάχοις, οἵτινες μεστοὶ τραυμάτων καὶ λύθρου παρακαλοῦσιν

ὅμως εἰς τὴν αὔριον φυλαχθῆναι, παραβληθησόμενοι
τοιοῦτοι τοῖς αὐτοῖς ὄνυξι καὶ δήγμασιν.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">ἐμβίβασον οὖν
σαυτὸν εἰς τὰ ὀλίγα ταῦτα ὀνόματα, κἂν μὲν ἐπ̓ αὐτῶν
μένειν δύνῃ, μένε ὥσπερ εἰς μακάρων τινὰς νήσους μετῳκισμένος:
ἐὰν δὲ αἴσθῃ ὅτι ἐκπίπτεις καὶ οὐ περικρατεῖς,
ἄπιθι θαρρῶν εἰς γωνίαν τινά, ὅπου κρατήσεις, ἢ καὶ παντάπασιν
ἔξιθι τοῦ βίου, μὴ ὀργιζόμενος, ἀλλὰ ἁπλῶς καὶ
ἐλευθέρως καὶ αἰδημόνως, ἕν γε τοῦτο μόνον πράξας ἐν τῷ
βίῳ τὸ οὕτως ἐξελθεῖν.
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p">πρὸς μέντοι τὸ μεμνῆσθαι τῶν
ὀνομάτων μεγάλως συλλήψεταί σοι τὸ μεμνῆσθαι θεῶν
καὶ ὅτιπερ οὐ κολακεύεσθαι οὗτοι θέλουσιν, ἀλλὰ ἐξομοιοῦσθαι
ἑαυτοῖς τὰ λογικὰ πάντα καὶ εἶναι τὴν μὲν συκῆν τὰ
συκῆς ποιοῦσαν, τὸν δὲ κύνα τὰ κυνός, τὴν δὲ μέλισσαν τὰ
μελίσσης, τὸν δὲ ἄνθρωπον τὰ ἀνθρώπου.
</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μῖμος, πόλεμος, πτοία, νάρκα, δουλεία: καθ̓ ἡμέραν
ἀπαλείψεταί σου τὰ ἱερὰ ἐκεῖνα δόγματα, ὁπόσα ἀφυσιολογήτως
φαντάζῃ καὶ παραπέμπεις. δεῖ δὲ πᾶν οὕτω
βλέπειν καὶ πράσσειν ὥστε καὶ τὸ πρακτικὸν ἅμα συντελεῖσθαι
καὶ ἅμα τὸ θεωρητικὸν ἐνεργεῖσθαι καὶ τὸ ἐκ τῆς περὶ
ἑκάστων ἐπιστήμης αὔθαδες σῴζεσθαι λανθάνον, οὐχὶ κρυπτόμενον.
πότε γὰρ ἁπλότητος ἀπολαύσεις; πότε δὲ σεμνότητος;
πότε δὲ τῆς ἐφ̓ ἑκάστου γνωρίσεως, τί τε ἐστὶ κατ̓
οὐσίαν καὶ τίνα χώραν ἔχει ἐν τῷ κόσμῳ καὶ ἐπὶ πόσον πέφυκεν
ὑφίστασθαι καὶ ἐκ τίνων συγκέκριται καὶ τίσι δύναται
ὑπάρχειν καὶ τίνες δύνανται αὐτὸ διδόναι τε καὶ ἀφαιρεῖσθαι;
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀράχνιον μυῖαν θηρᾶσαν μέγα φρονεῖ, ἄλλος δὲ
λαγίδιον, ἄλλος δὲ ὑποχῇ ἀφύην, ἄλλος δὲ συίδια, ἄλλος
δὲ ἄρκτους, ἄλλος Σαρμάτας. οὗτοι γὰρ οὐ λῃσταί, ἐὰν
τὰ δόγματα ἐξετάζῃς;

</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πῶς εἰς ἄλληλα πάντα μεταβάλλει, θεωρητικὴν
μέθοδον κτῆσαι καὶ διηνεκῶς πρόσεχε καὶ συγγυμνάσθητι
περὶ τοῦτο τὸ μέρος: οὐδὲν γὰρ οὕτως μεγαλοφροσύνης ποιητικόν.
ἐξεδύσατο τὸ σῶμα καὶ ἐννοήσας ὅτι ὅσον οὐδέπω
πάντα ταῦτα καταλιπεῖν ἀπιόντα ἐξ ἀνθρώπων δεήσει, ἀνῆκεν ὅλον ἑαυτὸν δικαιοσύνῃ μὲν εἰς τὰ ὑφ̓ ἑαυτοῦ
ἐνεργούμενα, ἐν δὲ τοῖς ἄλλοις συμβαίνουσι τῇ τῶν ὅλων
φύσει. τί δ̓ ἐρεῖ τις ἢ ὑπολήψεται περὶ αὐτοῦ ἢ πράξει
κατ̓ αὐτοῦ, οὐδ̓ εἰς νοῦν βάλλεται, δύο τούτοις ἀρκούμενος,
εἰ αὐτὸς δικαιοπραγεῖ τὸ νῦν πρασσόμενον καὶ φιλεῖ τὸ νῦν ἀπονεμόμενον ἑαυτῷ: ἀσχολίας δὲ πάσας καὶ σπουδὰς
ἀφῆκε καὶ οὐδὲν ἄλλο βούλεται ἢ εὐθεῖαν περαίνειν διὰ
τοῦ νόμου καὶ εὐθεῖαν περαίνοντι ἕπεσθαι τῷ θεῷ.
</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τίς ὑπονοίας χρεία παρὸν σκοπεῖν τί δεῖ πραχθῆναι,
κἂν μὲν συνορᾷς, εὐμενῶς, ἀμεταστρεπτὶ ταύτῃ χωρεῖν: ἐὰν δὲ μὴ συνορᾷς, ἐπέχειν καὶ συμβούλοις τοῖς ἀρίστοις
χρῆσθαι: ἐὰν δὲ ἕτερά τινα πρὸς ταῦτα ἀντιβαίνῃ, προιέναι
κατὰ τὰς παρούσας ἀφορμὰς λελογισμένως, ἐχόμενον τοῦ
φαινομένου δικαίου; ἄριστον γὰρ κατατυγχάνειν τούτου,
ἐπεί τοι ἥ γε ἀπόπτωσις ἀπὸ τούτου ἐστίν. σχολαῖόν τι καὶ ἅμα εὐκίνητόν ἐστι καὶ φαιδρὸν ἅμα καὶ συνεστηκὸς
ὁ τῷ λόγῳ κατὰ πᾶν ἑπόμενος.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πυνθάνεσθαι ἑαυτοῦ εὐθὺς ἐξ ὕπνου γενόμενον:
μήτι διοίσει σοι, ἐὰν ὑπὸ ἄλλου ψέγηται τὰ δίκαια καὶ
καλῶς ἔχοντα; οὐ διοίσει. μήτι ἐπιλέλησαι ὅτι οὗτοι οἱ ἐν τοῖς περὶ ἄλλων ἐπαίνοις καὶ ψόγοις φρυαττόμενοι
τοιοῦτοι μὲν ἐπὶ τῆς κλίνης εἰσί, τοιοῦτοι δὲ ἐπὶ τῆς
τραπέζης, οἷα δὲ ποιοῦσιν, οἷα δὲ φεύγουσιν, οἷα δὲ

διώκουσιν, οἷα δὲ κλέπτουσιν, οἷα δὲ ἁρπάζουσιν, οὐ
χερσὶ καὶ ποσίν, ἀλλὰ τῷ τιμιωτάτῳ ἑαυτῶν μέρει, ὃ
γίνεται ὅταν θέλῃ, πίστις, αἰδώς, ἀλήθεια, νόμος, ἀγαθὸς δαίμων;
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τῇ πάντα διδούσῃ καὶ ἀπολαμβανούσῃ φύσει ὁ
πεπαιδευμένος καὶ αἰδήμων λέγει: δὸς ὃ θέλεις: ἀπόλαβε
ὃ θέλεις. λέγει δὲ τοῦτο οὐ καταθρασυνόμενος, ἀλλὰ
πειθαρχῶν μόνον καὶ εὐνοῶν αὐτῇ.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὀλίγον ἐστὶ τὸ ὑπολειπόμενον τοῦτο. ζῆσον ὡς
ἐν ὄρει: οὐδὲν γὰρ διαφέρει ἐκεῖ ἢ ὧδε, ἐάν τις πανταχοῦ
ὡς ἐν πόλει τῷ κόσμῳ. ἰδέτωσαν, ἱστορησάτωσαν οἱ
ἄνθρωποι ἄνθρωπον ἀληθινὸν κατὰ φύσιν ζῶντα. εἰ μὴ
φέρουσιν, ἀποκτεινάτωσαν: κρεῖττον γὰρ ἢ οὕτως ζῆν.
</p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μηκέθ̓ ὅλως περὶ τοῦ οἷόν τινα εἶναι τὸν ἀγαθὸν
ἄνδρα διαλέγεσθαι, ἀλλὰ εἶναι τοιοῦτον.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοῦ ὅλου αἰῶνος καὶ τῆς ὅλης οὐσίας συνεχῶς φαντασία
καὶ ὅτι πάντα τὰ κατὰ μέρος, ὡς μὲν πρὸς οὐσίαν,
κεγχραμίς, ὡς δὲ πρὸς χρόνον, τρυπάνου περιστροφή.
</p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰς ἕκαστον τῶν ὑποκειμένων ἐφιστάντα ἐπινοεῖν
αὐτὸ ἤδη διαλυόμενον καὶ ἐν μεταβολῇ καὶ οἷον σήψει ἢ
σκεδάσει γινόμενον ἢ καθότι ἕκαστον πέφυκεν ὥσπερ θνῄσκειν.
</p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἷοί εἰσιν ἐσθίοντες, καθεύδοντες, ὀχεύοντες, ἀποπατοῦντες,
τὰ ἄλλα: εἶτα οἷοι ἀνδρονομούμενοι καὶ γαυρούμενοι
ἢ χαλεπαίνοντες καὶ ἐξ ὑπεροχῆς ἐπιπλήττοντες,
πρὸ ὀλίγου δὲ ἐδούλευον πόσοις καὶ δἰ οἷα: καὶ μετ̓ ὀλίγον
ἐν τοιούτοις ἔσονται.
</p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Συμφέρει ἑκάστῳ ὃ φέρει ἑκάστῳ ἡ τῶν ὅλων
φύσις, καὶ τότε συμφέρει ὅτε ἐκείνη φέρει.

</p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽἘρᾷ μὲν ὄμβρου γαῖα, ἐρᾷ δὲ ὁ σεμνὸς αἰθήρ,ʼ
ἐρᾷ δὲ ὁ κόσμος ποιῆσαι ὃ ἂν μέλλῃ γίνεσθαι. λέγω οὖν
τῷ κόσμῳ ὅτι σοὶ συνερῶ. μήτι δὲ οὕτω κἀκεῖνο λέγεται,
ὅτι: φιλεῖ τοῦτο γίνεσθαι;
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἤτοι ἐνταῦθα ζῇς καὶ ἤδη εἴθικας: ἢ ἔξω ὑπάγεις καὶ τοῦτο ἤθελες: ἢ ἀποθνῄσκεις καὶ ἀπελειτούργησας.
παρὰ δὲ ταῦτα οὐδέν. οὐκοῦν εὐθύμει.
</p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐναργὲς ἔστω ἀεὶ τὸ ὅτι τοιοῦτο ἐκεῖνο ὁ ἀγρός
ἐστι καὶ πῶς πάντα ἐστὶ τὰ αὐτὰ ἐνθάδε τοῖς ἐν ἄκρῳ τῷ
ὄρει ἢ ἐπὶ τοῦ αἰγιαλοῦ ἢ ὅπου θέλεις. ἄντικρυς γὰρ εὑρήσεις τὰ τοῦ Πλάτωνος: ʽσηκὸν ἐν ὄρει, φησί, περιβαλλόμενος
καὶ βδάλλων βληχήματα.ʼ
</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τί ἐστί μοι τὸ ἡγεμονικόν μου καὶ ποῖόν τι αὐτὸ
ἐγὼ ποιῶ νῦν καὶ πρὸς τί ποτε αὐτῷ νῦν χρῶμαι; μήτι
κενὸν νοῦ ἐστι; μήτι ἀπόλυτον καὶ ἀπεσπασμένον κοινωνίας; μήτι προστετηκὸς καὶ ἀνακεκραμένον τῷ σαρκιδίῳ,
ὥστε τούτῳ συντρέπεσθαι;
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ τὸν κύριον φεύγων δραπέτης: κύριος δὲ ὁ
νόμος καὶ ὁ παρανομῶν <add TEIform="add">οὖν</add> δραπέτης. ἀλλὰ καὶ ὁ λυπούμενος
ἢ ὀργιζόμενος ἢ φοβούμενος οὐ βούλεταί τι γεγονέναι ἢ γίνεσθαι ἢ γενήσεσθαι τῶν ὑπὸ τοῦ τὰ πάντα
διοικοῦντος τεταγμένων, ὅς ἐστι νόμος, νέμων ὅσα ἑκάστῳ
ἐπιβάλλει. ὁ ἄρα φοβούμενος ἢ λυπούμενος ἢ ὀργιζόμενος δραπέτης.
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σπέρμα εἰς μήτραν ἀφεὶς ἀπεχώρησε καὶ λοιπὸν
ἄλλη αἰτία παραλαβοῦσα ἐργάζεται καὶ ἀποτελεῖ βρέφος:
ἐξ οἵου οἷον; πάλιν: τροφὴν διὰ φάρυγγος ἀφῆκε καὶ
λοιπὸν ἄλλη αἰτία παραλαβοῦσα αἴσθησιν καὶ ὁρμὴν καὶ
τὸ ὅλον ζωὴν καὶ ῥώμην καὶ ἄλλα ʽὅσα καὶ οἷα;ʼ ποιεῖ.
ταῦτα οὖν ἐν τοιαύτῃ ἐγκαλύψει γινόμενα θεωρεῖν καὶ τὴν
δύναμιν οὕτως ὁρᾶν, ὡς καὶ τὴν βρίθουσαν καὶ τὴν ἀνωφερῆ
ὁρῶμεν, οὐχὶ τοῖς ὀφθαλμοῖς, ἀλλ̓ οὐχ ἧττον ἐναργῶς.
</p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Συνεχῶς ἐπινοεῖν πῶς πάντα τοιαῦτα, ὁποῖα νῦν
γίνεται, καὶ πρόσθεν ἐγίνετο, καὶ ἐπινοεῖν γενησόμενα: καὶ
ὅλα δράματα καὶ σκηνὰς ὁμοειδεῖς, ὅσα ἐκ πείρας τῆς σῆς
ἢ τῆς πρεσβυτέρας ἱστορίας ἔγνως, πρὸ ὀμμάτων τίθεσθαι,
οἷον αὐλὴν ὅλην Ἁδριανοῦ καὶ αὐλὴν ὅλην Ἀντωνίνου καὶ
αὐλὴν ὅλην Φιλίππου, Ἀλεξάνδρου, Κροίσου: πάντα γὰρ
ἐκεῖνα τοιαῦτα ἦν, μόνον δἰ ἑτέρων.
</p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Φαντάζου πάντα τὸν ἐφ̓ ᾡτινιοῦν λυπούμενον ἢ
δυσαρεστοῦντα ὅμοιον τῷ θυομένῳ χοιριδίῳ καὶ ἀπολακτίζοντι
καὶ κεκραγότι: ὅμοιος καὶ ὁ οἰμώζων ἐπὶ τοῦ κλινιδίου μόνος
σιωπῇ. τὴν ἔνδεσιν ἡμῶν καὶ ὅτι μόνῳ τῷ λογικῷ ζῴῳ
δέδοται τὸ ἑκουσίως ἕπεσθαι τοῖς γινομένοις, τὸ δὲ ἕπεσθαι
ψιλὸν πᾶσιν ἀναγκαῖον.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Κατὰ μέρος ἐφ̓ ἑκάστου ὧν ποιεῖς ἐφιστάνων
ἐπερώτα σεαυτὸν εἰ ὁ θάνατος δεινὸν διὰ τὸ τούτου στέρεσθαι.
</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν προσκόπτῃς ἐπί τινος ἁμαρτίᾳ, εὐθὺς μεταβὰς
ἐπιλογίζου τί παρόμοιον ἁμαρτάνεις: οἷον, ἀργύριον ἀγαθὸν
εἶναι κρίνων <add TEIform="add">ἢ</add> τὴν ἡδονὴν ἢ τὸ δοξάριον καὶ κατ̓ εἶδος.
τούτῳ γὰρ ἐπιβάλλων ταχέως ἐπιλήσῃ τῆς ὀργῆς, συμπροσπίπτοντος
τοῦ ὅτι βιάζεται: τί γὰρ ποιήσει; ἤ, εἰ δύνασαι,
ἄφελε αὐτοῦ τὸ βιαζόμενον.

</p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σατυρίωνα ἰδὼν Σωκρατικὸν φαντάζου ἢ Εὐτύχην
ἢ Ὑμένα, καὶ Εὐφράτην ἰδὼν Εὐτυχίωνα ἢ Σιλουανὸν
φαντάζου, καὶ Ἀλκίφρονα Τροπαιοφόρον φαντάζου, καὶ
Σευῆρον ἰδὼν Κρίτωνα ἢ Ξενοφῶντα φαντάζου, καὶ εἰς
σεαυτὸν ἀπιδὼν τῶν Καισάρων τινὰ φαντάζου, καὶ ἐφ̓ ἑκάστου τὸ ἀνάλογον. εἶτα συμπροσπιπτέτω σοι: ποῦ
οὖν ἐκεῖνοι; οὐδαμοῦ ἢ ὁπουδή. οὕτως γὰρ συνεχῶς θεάσῃ
τὰ ἀνθρώπινα καπνὸν καὶ τὸ μηδέν, μάλιστα ἐὰν συμμνημονεύσῃς
ὅτι τὸ ἅπαξ μεταβαλὸν οὐκέτι ἔσται ἐν τῷ
ἀπείρῳ χρόνῳ. τί οὖν ἐντείνῃ; τί δ̓ οὐκ ἀρκεῖ σοι τὸ βραχὺ τοῦτο κοσμίως διαπερᾶσαι;
Οἵαν ὕλην καὶ ὑπόθεσιν φεύγεις: τί γάρ ἐστι πάντα
ταῦτα ἄλλο πλὴν γυμνάσματα λόγου ἑωρακότος ἀκριβῶς καὶ
φυσιολόγως τὰ ἐν τῷ βίῳ; μένε οὖν, μέχρι ἐξοικειώσῃς
σεαυτῷ καὶ ταῦτα, ὡς ὁ ἐρρωμένος στόμαχος πάντα ἐξοικειοῖ, ὡς τὸ λαμπρὸν πῦρ, ὅ τι ἂν ἐμβάλῃς, φλόγα ἐξ αὐτοῦ καὶ
αὐγὴν ποιεῖ.
</p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μηδενὶ ἐξέστω εἰπεῖν ἀληθεύοντι περὶ σοῦ ὅτι
οὐχ ἁπλοῦς ἢ ὅτι οὐκ ἀγαθός, ἀλλὰ ψευδέσθω, ὅστις τούτων
τι περὶ σοῦ ὑπολήψεται. πᾶν δὲ τοῦτο ἐπὶ σοί: τίς γὰρ ὁ κωλύων ἀγαθὸν εἶναί σε καὶ ἁπλοῦν; σὺ μόνον κρῖνον
μηκέτι ζῆν, εἰ μὴ τοιοῦτος ἔσῃ: οὐδὲ γὰρ αἱρεῖ λόγος μὴ
τοιοῦτον ὄντα.
</p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τί ἐστι τὸ ἐπὶ ταύτης τῆς ὕλης δυνάμενον κατὰ τὸ
ὑγιέστατον πραχθῆναι ἢ ῥηθῆναι; ὅ τι γὰρ ἂν τοῦτο ᾖ, ἔξεστιν αὐτὸ πρᾶξαι ἢ εἰπεῖν καὶ μὴ προφασίζου ὡς κωλυόμενος.
Οὐ πρότερον παύσῃ στένων πρὶν ἢ τοῦτο πάθῃς, ὅτι


οἷόν ἐστι τοῖς ἡδυπαθοῦσιν ἡ τρυφή; τοιοῦτό σοι τὸ ἐπὶ
τῆς ὑποβαλλομένης καὶ ὑποπιπτούσης ὕλης ποιεῖν τὰ
οἰκεῖα τῇ τοῦ ἀνθρώπου κατασκευῇ: ἀπόλαυσιν γὰρ δεῖ
ὑπολαμβάνειν πᾶν ὃ ἔξεστι κατὰ τὴν ἰδίαν φύσιν ἐνεργεῖν.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">πανταχοῦ δὲ ἔξεστι. τῷ μὲν οὖν κυλίνδρῳ οὐ πανταχοῦ
δίδοται φέρεσθαι τὴν ἰδίαν κίνησιν οὐδὲ τῷ ὕδατι οὐδὲ πυρὶ
οὐδὲ τοῖς ἄλλοις ὅσα ὑπὸ φύσεως ἢ ψυχῆς ἀλόγου διοικεῖται:
τὰ γὰρ διείργοντα καὶ ἐνιστάμενα πολλά: νοῦς δὲ καὶ
λόγος διὰ παντὸς τοῦ ἀντιπίπτοντος οὕτως πορεύεσθαι δύναται
ὡς πέφυκε καὶ ὡς θέλει.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p">ταύτην τὴν ῥᾳστώνην πρὸ
ὀμμάτων τιθέμενος, καθ̓ ἣν ἐνεχθήσεται ὁ λόγος διὰ πάντων
ὡς πῦρ ἄνω, ὡς λίθος κάτω, ὡς κύλινδρος κατὰ πρανοῦς,
μηκέτι μηδὲν ἐπιζήτει: τὰ γὰρ λοιπὰ ἐγκόμματα ἤτοι τοῦ
σωματίου ἐστὶ τοῦ νεκροῦ, ἢ χωρὶς ὑπολήψεως καὶ τῆς αὐτοῦ
τοῦ λόγου ἐνδόσεως οὐ θραύει οὐδὲ ποιεῖ κακὸν οὐδ̓ ὁτιοῦν.
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p">ἐπεί τοι καὶ ὁ πάσχων αὐτὸς κακὸς ἂν εὐθὺς ἐγίνετο: ἐπὶ
γοῦν τῶν ἄλλων κατασκευασμάτων πάντων, ὅ τι ἂν κακόν
τινι αὐτῶν συμβῇ, παρὰ τοῦτο χεῖρον γίνεται αὐτὸ τὸ
πάσχον, ἐνταῦθα δέ, εἰ δεῖ εἰπεῖν, καὶ κρείττων γίνεται ὁ
ἄνθρωπος καὶ ἐπαινετώτερος, ὀρθῶς χρώμενος τοῖς προσπίπτουσιν.
ὅλως δὲ μέμνησο ὅτι τὸν φύσει πολίτην οὐδὲν
βλάπτει ὃ πόλιν οὐ βλάπτει, οὐδέ γε πόλιν βλάπτει ὃ
νόμον οὐ βλάπτει: τούτων δὲ τῶν καλουμένων ἀκληρημάτων
οὐδὲν βλάπτει νόμον. ὃ τοίνυν νόμον οὐ βλάπτει, οὔτε
πόλιν οὔτε πολίτην.
</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τῷ δεδευμένῳ ὑπὸ τῶν ἀληθῶν δογμάτων ἀρκεῖ
καὶ τὸ βραχύτατον καὶ ἐν μέσῳ κείμενον εἰς ὑπόμνησιν

ἀλυπίας καὶ ἀφοβίας, οἷον: ʽφύλλα τὰ μέν τ̓ ἄνεμος χαμάδις
χέει: ὣς ἀνδρῶν γενεή.ʼ φυλλάρια δὲ καὶ τὰ τεκνία
σου, φυλλάρια δὲ καὶ ταῦτα τὰ ἐπιβοῶντα ἀξιοπίστως καὶ
ἐπευφημοῦντα ἢ ἐκ τῶν ἐναντίων καταρώμενα ἢ ἡσυχῇ ψέγοντα
καὶ χλευάζοντα, φυλλάρια δὲ ὁμοίως καὶ τὰ διαδεξόμενα τὴν ὑστεροφημίαν. πάντα γὰρ ταῦτα ʽἔαρος ἐπιγίγνεται
ὥρᾐ. εἶτα ἄνεμος καταβέβληκεν: ἔπειθ̓ ὕλη ἕτερα ἀντὶ
τούτων φύει. τὸ δὲ ὀλιγοχρόνιον κοινὸν πᾶσιν, ἀλλὰ σὺ
πάντα ὡς αἰώνια ἐσόμενα φεύγεις καὶ διώκεις. μικρὸν καὶ
καταμύσεις, τὸν δὲ ἐξενεγκόντα σε ἤδη ἄλλος θρηνήσει. </p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸν ὑγιαίνοντα ὀφθαλμὸν πάντα ὁρᾶν δεῖ τὰ ὁρατὰ
καὶ μὴ λέγειν: τὰ χλωρὰ θέλω: τοῦτο γὰρ ὀφθαλμιῶντός
ἐστι. καὶ τὴν ὑγιαίνουσαν ἀκοὴν καὶ ὄσφρησιν εἰς πάντα
δεῖ τὰ ἀκουστὰ καὶ ὀσφραντὰ ἑτοίμην εἶναι, καὶ τὸν ὑγιαίνοντα
στόμαχον πρὸς πάντα τὰ τρόφιμα ὁμοίως ἔχειν ὡς μύλην πρὸς πάντα ὅσα ἀλέσουσα κατεσκεύασται. καὶ τοίνυν
τὴν ὑγιαίνουσαν διάνοιαν πρὸς πάντα δεῖ τὰ συμβαίνοντα
ἑτοίμην εἶναι, ἡ δὲ λέγουσα: τὰ τεκνία σῳζέσθω, καί: πάντες
ὅ τι ἂν πράξω ἐπαινείτωσαν, ὀφθαλμός ἐστι τὰ χλωρὰ ζητῶν
ἢ ὀδόντες τὰ ἁπαλά. </p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐδείς ἐστιν οὕτως εὔποτμος ᾧ ἀποθνῄσκοντι οὐ
παρεστήξονταί τινες ἀσπαζόμενοι τὸ συμβαῖνον κακόν.
σπουδαῖος καὶ σοφὸς ἦν: μὴ τὸ πανύστατον ἔσται τις ὁ
καθ̓ αὑτὸν λέγων: ἀναπνεύσομέν ποτε ἀπὸ τούτου τοῦ
παιδαγωγοῦ; χαλεπὸς μὲν οὐδενὶ ἡμῶν ἦν, ἀλλὰ ᾐσθανόμην ὅτι ἡσυχῇ καταγινώσκει ἡμῶν. ταῦτα μὲν οὖν ἐπὶ τοῦ

σπουδαίου, ἐφ̓ ἡμῶν δὲ πόσα ἄλλα ἐστί, δἰ ἃ πολὺς ὁ
ἀπαλλακτιῶν ἡμῶν. τοῦτο οὖν ἐννοήσεις ἀποθνῄσκων καὶ
εὐκολώτερον ἐξελεύσῃ, λογιζόμενος: ἐκ τοιούτου βίου ἀπέρχομαι,
ἐν ᾧ αὐτοὶ οἱ κοινωνοί, ὑπὲρ ὧν τὰ τοσαῦτα
ἠγωνισάμην, ηὐξάμην, ἐφρόντισα, αὐτοὶ ἐκεῖνοι θέλουσί με
ὑπάγειν, ἄλλην τινὰ τυχὸν ἐκ τούτου ῥᾳστώνην ἐλπίζοντες.
τί ἂν οὖν τις ἀντέχοιτο τῆς ἐνταῦθα μακροτέρας διατριβῆς;
μὴ μέντοι διὰ τοῦτο ἔλαττον εὐμενὴς αὐτοῖς ἄπιθι, ἀλλὰ τὸ
ἴδιον ἔθος διασῴζων, φίλος καὶ εὔνους καὶ ἵλεως: καὶ μὴ
πάλιν ὡς ἀποσπώμενος, ἀλλ̓ ὥσπερ ἐπὶ τοῦ εὐθανατοῦντος
εὐκόλως τὸ ψυχάριον ἀπὸ τοῦ σώματος ἐξειλεῖται, τοιαύτην
καὶ τὴν ἀπὸ τούτων ἀποχώρησιν δεῖ γίνεσθαι: καὶ γὰρ
τούτοις ἡ φύσις συνῆψε καὶ συνέκρινεν, ἀλλὰ νῦν διαλύει.
διαλύομαι ὡς ἀπὸ οἰκείων μέν, οὐ μὴν ἀνθελκόμενος ἀλλ̓
ἀβιάστως: ἓν γὰρ καὶ τοῦτο τῶν κατὰ φύσιν.
</p>
</div3>
</div2>
<div2 type="chapter" n="37" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔθισον ἐπὶ παντός, ὡς οἷόν τε, τοῦ πρασσομένου
ὑπό τινος ἐπιζητεῖν κατὰ σαυτόν: οὗτος τοῦτο ἐπὶ τί ἀναφέρει;
ἄρχου δὲ ἀπὸ σαυτοῦ καὶ σαυτὸν πρῶτον ἐξέταζε.
</p>
</div3>
</div2>
<div2 type="chapter" n="38" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μέμνησο ὅτι τὸ νευροσπαστοῦν ἐστιν ἐκεῖνο τὸ
ἔνδον ἐγκεκρυμμένον: ἐκεῖνο ῥητορεία, ἐκεῖνο ζωή, ἐκεῖνο,
εἰ δεῖ εἰπεῖν, ἄνθρωπος. μηδέποτε συμπεριφαντάζου τὸ
περικείμενον ἀγγειῶδες καὶ τὰ ὀργάνια ταῦτα τὰ περιπεπλασμένα:
ὅμοια γάρ ἐστι σκεπάρνῳ, μόνον διαφέροντα, καθότι
προσφυῆ ἐστιν. ἐπεί τοι οὐ μᾶλλόν τι τούτων ὄφελός ἐστι
τῶν μορίων χωρὶς τῆς κινούσης καὶ ἰσχούσης αὐτὰ αἰτίας,
ἢ τῆς κερκίδος τῇ ὑφαντρίᾳ καὶ τοῦ καλάμου τῷ γράφοντι
καὶ τοῦ μαστιγίου τῷ ἡνιόχῳ.</p>
</div3>
</div2>
</div1>
<div1 type="book" n="11" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὰ ἴδια τῆς λογικῆς ψυχῆς: ἑαυτὴν ὁρᾷ, ἑαυτὴν
διαρθροῖ, ἑαυτὴν ὁποίαν ἂν βούληται ποιεῖ, τὸν καρπὸν ὃν
φέρει αὐτὴ καρποῦται ʽτοὺς γὰρ τῶν φυτῶν καρποὺς καὶ
τὸ ἀνάλογον ἐπὶ τῶν ζῴων ἄλλοι καρποῦνταἰ, τοῦ ἰδίου
τέλους τυγχάνει, ὅπου ἂν τὸ τοῦ βίου πέρας ἐπιστῇ, οὐχ ὥσπερ ἐπὶ ὀρχήσεως καὶ ὑποκρίσεως καὶ τῶν τοιούτων
ἀτελὴς γίνεται ἡ ὅλη πρᾶξις, ἐάν τι ἐγκόψῃ, ἀλλ̓ ἐπὶ
παντὸς μέρους καὶ ὅπου ἂν καταληφθῇ, πλῆρες καὶ ἀπροσδεὲς
ἑαυτῇ τὸ προτεθὲν ποιεῖ, ὥστε εἰπεῖν: ἐγὼ ἀπέχω τὰ ἐμά.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> ἔτι δὲ περιέρχεται τὸν ὅλον κόσμον καὶ τὸ περὶ αὐτὸν κενὸν καὶ τὸ σχῆμα αὐτοῦ καὶ εἰς τὴν ἀπειρίαν τοῦ αἰῶνος
ἐκτείνεται καὶ τὴν περιοδικὴν παλιγγενεσίαν τῶν ὅλων
ἐμπεριλαμβάνει καὶ περινοεῖ καὶ θεωρεῖ ὅτι οὐδὲν νεώτερον
ὄψονται οἱ μεθ̓ ἡμᾶς οὐδὲ περιττότερον εἶδον οἱ πρὸ ἡμῶν,
ἀλλὰ τρόπον τινὰ ὁ τεσσαρακοντούτης, ἐὰν νοῦν ὁποσονοῦν ἔχῃ, πάντα τὰ γεγονότα καὶ τὰ ἐσόμενα ἑώρακε κατὰ τὸ
ὁμοειδές. ἴδιον δὲ λογικῆς ψυχῆς καὶ τὸ φιλεῖν τοὺς
πλησίον καὶ ἀλήθεια καὶ αἰδὼς καὶ τὸ μηδὲν ἑαυτῆς προτιμᾶν,
ὅπερ ἴδιον καὶ νόμου: οὕτως ἄῤ οὐδὲν διήνεγκε λόγος
ὀρθὸς καὶ λόγος δικαιοσύνης. </p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὠιδῆς ἐπιτερποῦς καὶ ὀρχήσεως καὶ παγκρατίου
καταφρονήσεις, ἐὰν τὴν μὲν ἐμμελῆ φωνὴν καταμερίσῃς
εἰς ἕκαστον τῶν φθόγγων καὶ καθ̓ ἕνα πύθῃ σεαυτοῦ, εἰ
τούτου ἥττων εἶ: διατραπήσῃ γάρ: ἐπὶ δὲ ὀρχήσεως τὸ
ἀνάλογον ποιήσας καθ̓ ἑκάστην κίνησιν ἢ σχέσιν, τὸ δ̓ αὐτὸ καὶ ἐπὶ τοῦ παγκρατίου. ὅλως οὖν, χωρὶς ἀρετῆς καὶ
τῶν ἀπ̓ ἀρετῆς, μέμνησο ἐπὶ τὰ κατὰ μέρος τρέχειν καὶ τῇ

διαιρέσει αὐτῶν εἰς καταφρόνησιν ἰέναι, τὸ δ̓ αὐτὸ καὶ
ἐπὶ τὸν βίον ὅλον μετάφερε.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἵα ἐστὶν ἡ ψυχὴ ἡ ἕτοιμος, ἐὰν ἤδη ἀπολυθῆναι
δέῃ τοῦ σώματος καὶ ἤτοι σβεσθῆναι ἢ σκεδασθῆναι ἢ
συμμεῖναι. τὸ δὲ ἕτοιμον τοῦτο ἵνα ἀπὸ ἰδικῆς κρίσεως
ἔρχηται, μὴ κατὰ ψιλὴν παράταξιν ὡς οἱ Χριστιανοί,
ἀλλὰ λελογισμένως καὶ σεμνῶς καὶ ὥστε καὶ ἄλλον πεῖσαι, ἀτραγῴδως.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πεποίηκά τι κοινωνικῶς: οὐκοῦν ὠφέλημαι. τοῦτο
ἵνα ἀεὶ πρόχειρον ἀπαντᾷ, καὶ μηδαμοῦ παύου.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τίς σου ἡ τέχνη; ἀγαθὸν εἶναι. τοῦτο δὲ πῶς
καλῶς γίνεται ὴ ἐκ θεωρημάτων, τῶν μὲν περὶ τῆς τοῦ
ὅλου φύσεως, τῶν δὲ περὶ τῆς ἰδίας τοῦ ἀνθρώπου κατασκευῆς.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πρῶτον αἱ τραγῳδίαι παρήχθησαν ὑπομνηστικαὶ
τῶν συμβαινόντων καὶ ὅτι ταῦτα οὕτως πέφυκε γίνεσθαι
καὶ ὅτι, οἷς ἐπὶ τῆς σκηνῆς ψυχαγωγεῖσθε, τούτοις μὴ
ἄχθεσθε ἐπὶ τῆς μείζονος σκηνῆς: ὁρᾶτε γὰρ ὅτι οὕτως
δεῖ ταῦτα περαίνεσθαι καὶ ὅτι φέρουσιν αὐτὰ καὶ οἱ κεκραγότες:
ʽἰὼ Κιθαιρών.ʼ καὶ λέγεται δέ τινα ὑπὸ τῶν τὰ
δράματα ποιούντων χρησίμως: οἷόν ἐστιν ἐκεῖνο μάλιστα:
εἰ δ̓ ἠμελήθην ἐκ θεῶν καὶ παῖδ̓ ἐμώ,
ἔχει λόγον καὶ τοῦτο:
καὶ πάλιν:
τοῖς πράγμασιν γὰρ οὐχὶ θυμοῦσθαι: καί:
βίον θερίζειν ὥστε κάρπιμον στάχυν:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">καὶ ὅσα τοιαῦτα. μετὰ δὲ τὴν τραγῳδίαν ἡ ἀρχαία κωμῳδία
παρήχθη, παιδαγωγικὴν παρρησίαν ἔχουσα καὶ τῆς ἀτυφίας

οὐκ ἀχρήστως δἰ αὐτῆς τῆς εὐθυρρημοσύνης ὑπομιμνῄσκουσα:
πρὸς οἷόν τι καὶ Διογένης ταυτὶ παρελάμβανε. μετὰ ταύτην
ἡ μέση κωμῳδία καὶ λοιπὸν ἡ νέα πρὸς τί ποτε παρείληπται,
ἣ κατ̓ ὀλίγον ἐπὶ τὴν ἐκ μιμήσεως φιλοτεχνίαν ὑπερρύη,
ἐπίστησον. ὅτι μὲν γὰρ λέγεται καὶ ὑπὸ τούτων τινὰ χρήσιμα οὐκ ἀγνοεῖται, ἀλλὰ ἡ ὅλη ἐπιβολὴ τῆς τοιαύτης ποιήσεως
καὶ δραματουργίας πρὸς τίνα ποτὲ σκοπὸν ἀπέβλεψεν;
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πῶς ἐναργὲς προσπίπτει τὸ μὴ εἶναι ἄλλην βίου
ὑπόθεσιν εἰς τὸ φιλοσοφεῖν οὕτως ἐπιτήδειον ὡς ταύτην, ἐν
ᾗ νῦν ὢν τυγχάνεις. </p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Κλάδος τοῦ προσεχοῦς κλάδου ἀποκοπεὶς οὐ δύναται
μὴ καὶ τοῦ ὅλου φυτοῦ ἀποκεκόφθαι. οὕτω δὴ καὶ ἄνθρωπος
ἑνὸς ἀνθρώπου ἀποσχισθεὶς ὅλης τῆς κοινωνίας ἀποπέπτωκε.
κλάδον μὲν οὖν ἄλλος ἀποκόπτει: ἄνθρωπος δὲ αὐτὸς ἑαυτὸν
τοῦ πλησίον χωρίζει μισήσας καὶ ἀποστραφείς, ἀγνοεῖ δὲ ὅτι καὶ τοῦ ὅλου πολιτεύματος ἅμα ἀποτέτμηκεν ἑαυτόν.
πλὴν ἐκεῖνό γε δῶρον τοῦ συστησαμένου τὴν κοινωνίαν Διός:
ἔξεστι γὰρ ἡμῖν πάλιν συμφῦναι τῷ προσεχεῖ καὶ πάλιν τοῦ
ὅλου συμπληρωτικοῖς γενέσθαι. πλεονάκις μέντοι γινόμενον
τὸ κατὰ τὴν τοιαύτην διαίρεσιν δυσένωτον καὶ δυσαποκατάστατον <add TEIform="add">τὸ</add> ἀποχωροῦν ποιεῖ. ὅλως τε οὐχ ὅμοιος ὁ κλάδος
ὁ ἀπ̓ ἀρχῆς συμβλαστήσας καὶ σύμπνους συμμείνας τῷ
μετὰ τὴν ἀποκοπὴν αὖθις ἐγκεντρισθέντι, ὅ τι ποτὲ λέγουσιν
οἱ φυτουργοί.
Ὁμοθαμνεῖν μέν, μὴ ὁμοδογματεῖν δέ. </p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἱ ἐνιστάμενοι προιόντι σοι κατὰ τὸν ὀρθὸν λόγον

ὥσπερ ἀπὸ τῆς ὑγιοῦς πράξεως ἀποτρέψαι σε οὐ δυνήσονται,
οὕτως μηδὲ τῆς πρὸς αὐτοὺς εὐμενείας ἐκκρουέτωσαν, ἀλλὰ
φύλασσε σεαυτὸν ἐπ̓ ἀμφοτέρων ὁμοίως, μὴ μόνον ἐπὶ τῆς
εὐσταθοῦς κρίσεως καὶ πράξεως, ἀλλὰ καὶ ἐπὶ τῆς πρὸς τοὺς
κωλύειν ἐπιχειροῦντας ἢ ἄλλως δυσχεραίνοντας πρᾳότητος.
καὶ γὰρ τοῦτο ἀσθενές, τὸ χαλεπαίνειν αὐτοῖς, ὥσπερ τὸ
ἀποστῆναι τῆς πράξεως καὶ ἐνδοῦναι καταπλαγέντα: ἀμφότεροι
γὰρ ἐπίσης λειποτάκται, ὁ μὲν ὑποτρέσας, ὁ δὲ ἀλλοτριωθεὶς
πρὸς τὸν φύσει συγγενῆ καὶ φίλον.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽ ʽΟὐκ ἔστι χείρων οὐδεμία φύσις τέχνησ̓ καὶ γὰρ αἱ
τέχναι τὰς φύσεις μιμοῦνται. εἰ δὲ τοῦτο, ἡ πασῶν τῶν
ἄλλων τελεωτάτη καὶ περιληπτικωτάτη φύσις οὐκ ἂν ἀπολείποιτο
τῆς τεχνικῆς εὐμηχανίας. πᾶσαι δέ γε τέχναι τῶν
κρειττόνων ἕνεκεν τὰ χείρω ποιοῦσιν: οὐκοῦν καὶ ἡ κοινὴ
φύσις. καὶ δὴ ἔνθεν μὲν γένεσις δικαιοσύνης, ἀπὸ δὲ ταύτης
αἱ λοιπαὶ ἀρεταὶ ὑφίστανται: οὐ γὰρ τηρηθήσεται τὸ δίκαιον,
ἐὰν ἤτοι διαφερώμεθα πρὸς τὰ μέσα ἢ εὐεξαπάτητοι καὶ προπτωτικοὶ
καὶ μεταπτωτικοὶ ὦμεν.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">
<del status="unremarkable" TEIform="del">Εἰ μὲν</del> Οὐκ ἔρχεται ἐπὶ σὲ τὰ πράγματα ὧν αἱ
διώξεις καὶ φυγαὶ θορυβοῦσί σε, ἀλλὰ τρόπον τινὰ αὐτὸς ἐπ̓
ἐκεῖνα ἔρχῃ: τὸ γοῦν κρῖμα τὸ περὶ αὐτῶν ἡσυχαζέτω κἀκεῖνα
μενεῖ ἀτρεμοῦντα καὶ οὔτε διώκων οὔτε φεύγων ὀφθήσῃ.
</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σφαῖρα ψυχῆς αὐτοειδής, ὅταν μήτε ἐκτείνηται ἐπί
τι μήτε ἔσω συντρέχῃ μήτε σπειρᾶται μήτε συνιζάνῃ, ἀλλὰ
φωτὶ λάμπηται ᾧ τὴν ἀλήθειαν ὁρᾷ τὴν πάντων καὶ τὴν ἐν αὑτῇ.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καταφρονήσει μού τις; ὄψεται. ἐγὼ δὲ ὄψομαι

ἵνα μή τι καταφρονήσεως ἄξιον πράσσων ἣ λέγων εὑρίσκωμαι.
μισήσει; ὄψεται. ἀλλὰ ἐγὼ εὐμενὴς καὶ εὔνους
παντὶ καὶ τούτῳ αὐτῷ ἕτοιμος τὸ παρορώμενον δεῖξαι, οὐκ
ὀνειδιστικῶς οὐδὲ ὡς κατεπιδεικνύμενος ὅτι ἀνέχομαι, ἀλλὰ
γνησίως καὶ χρηστῶς, οἷος ὁ Φωκίων ἐκεῖνος, εἴ γε μὴ προσεποιεῖτο. τὰ ἔσω γὰρ δεῖ τοιαῦτα εἶναι καὶ ὑπὸ τῶν θεῶν
βλέπεσθαι ἄνθρωπον πρὸς μηδὲν ἀγανακτικῶς διατιθέμενον
μηδὲ δεινοπαθοῦντα. τί γάρ σοι κακόν, εἰ αὐτὸς νῦν ποιεῖς
τὸ τῇ φύσει σου οἰκεῖον καὶ δέχῃ τὸ νῦν τῇ τῶν ὅλων φύσει
εὔκαιρον, ἄνθρωπος τεταμένος πρὸς τὸ γίνεσθαι δἰ ὅτου δὴ τὸ κοινῇ συμφέρον;
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἀλλήλων καταφρονοῦντες ἀλλήλοις ἀρεσκεύονται
καὶ ἀλλήλων ὑπερέχειν θέλοντες ἀλλήλοις ὑποκατακλίνονται.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὡς σαπρὸς καὶ κίβδηλος ὁ λέγων: ἐγὼ προῄρημαι ἁπλῶς σοι προσφέρεσθαι. τί ποιεῖς, ἄνθρωπε; τοῦτο οὐ
δεῖ προλέγειν. αὐτὸ φανήσεται: ἐπὶ τοῦ μετώπου γεγράφθαι
ὀφείλει: εὐθὺς ἡ φωνὴ τοιοῦτον ἠχεῖ, εὐθὺς ἐν τοῖς
ὄμμασιν ἐξέχει, ὡς τῶν ἐραστῶν ἐν τῷ βλέμματι πάντα
εὐθὺς γνωρίζει ὁ ἐρώμενος. τοιοῦτον ὅλως δεῖ τὸν ἁπλοῦν καὶ ἀγαθὸν εἶναι, οἶον γράσωνα, ἵνα ὁ παραστὰς ἅμα τῷ
προσελθεῖν, θέλει οὐ θέλει, αἴσθηται. ἐπιτήδευσις δὲ ἁπλότητος
σκάλμη ἐστίν. οὐδέν ἐστιν αἴσχιον λυκοφιλίας:
πάντων μάλιστα τοῦτο φεῦγε. ὁ ἀγαθὸς καὶ ἁπλοῦς καὶ
εὐμενὴς ἐν τοῖς ὄμμασιν ἔχουσι ταῦτα καὶ οὐ λανθάνει. </p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Κάλλιστα διαζῆν, δύναμις αὕτη ἐν τῇ ψυχῇ, ἐὰν

πρὸς τὰ ἀδιάφορά τις ἀδιαφορῇ. ἀδιαφορήσει δέ, ἐὰν
ἕκαστον αὐτῶν θεωρῇ διῃρημένως καὶ ὁλικῶς καὶ μεμνημένος
ὅτι οὐδὲν αὐτῶν ὑπόληψιν περὶ αὐτοῦ ἡμῖν ἐμποιεῖ οὐδὲ
ἔρχεται ἐφ̓ ἡμᾶς, ἀλλὰ τὰ μὲν ἀτρεμεῖ, ἡμεῖς δέ ἐσμεν οἱ
τὰς περὶ αὐτῶν κρίσεις γεννῶντες καὶ οἷον γράφοντες ἐν
ἑαυτοῖς, ἐξὸν μὲν μὴ γράφειν, ἐξὸν δέ, κἄν που λάθῃ, εὐθὺς
ἐξαλεῖψαι: ὅτι ὀλίγου χρόνου ἔσται ἡ τοιαύτη προσοχὴ καὶ
λοιπὸν πεπαύσεται ὁ βίος. τί μέντοι δύσκολον ἄλλως ἔχειν
ταῦτα; εἰ μὲν γὰρ κατὰ φύσιν ἐστί, χαῖρε αὐτοῖς καὶ ῥᾴδια
ἔστω σοι: εἰ δὲ παρὰ φύσιν, ζήτει τί ἐστί σοι κατὰ τὴν
σὴν φύσιν καὶ ἐπὶ τοῦτο σπεῦδε, κἂν ἄδοξον ᾖ: παντὶ γὰρ
συγγνώμη τὸ ἴδιον ἀγαθὸν ζητοῦντι.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πόθεν ἐλήλυθεν ἕκαστον καὶ ἐκ τίνων ἕκαστον ὑποκειμένων
καὶ εἰς τί μεταβάλλει καὶ οἷον ἔσται μεταβαλὸν
καὶ ὡς οὐδὲν κακὸν πείσεται.
</p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">
<del status="unremarkable" TEIform="del">Καὶ</del> Πρῶτον, τίς ἡ πρὸς αὐτούς μοι σχέσις καὶ ὅτι
ἀλλήλων ἕνεκεν γεγόναμεν καὶ καθ̓ ἕτερον λόγον προστησόμενος
αὐτῶν γέγονα ὡς κριὸς ποίμνης ἢ ταῦρος ἀγέλης.
ἄνωθεν δὲ ἔπιθι ἀπὸ τοῦ: εἰ μὴ ἄτομοι, φύσις ἡ τὰ ὅλα
διοικοῦσα: εἰ τοῦτο, τὰ χείρονα τῶν κρειττόνων ἕνεκεν, ταῦτα
δὲ ἀλλήλων.
Δεύτερον δέ, ὁποῖοί τινές εἰσιν ἐπὶ τῆς τραπέζης, ὲν τῷ
κλιναρίῳ, τἄλλα: μάλιστα δέ, οἵας ἀνάγκας δογμάτων
κειμένας ἔχουσι: καὶ αὐτὰ δὲ ταῦτα, μεθ̓ οἵου τύφου
ποιοῦσιν.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">Τρίτον, ὅτι, εἰ μὲν ὀρθῶς ταῦτα ποιοῦσιν, οὐ δεῖ δυσχεραίνειν:

εἰ ὀ οὐκ ὀρθῶς, δηλονότι ἄκοντες καὶ ἀγνοοῦντες.
πᾶσα γὰρ ψυχὴ ἄκουσα στέρεται, ὥσπερ τοῦ ἀληθοῦς, οὕτως
καὶ τοῦ κατ̓ ἀξίαν ἑκάστῳ προσφέρεσθαι. ἄχθονται γοῦν
ἀκούοντες ἄδικοι καὶ ἀγνώμονες καὶ πλεονέκται καὶ καθάπαξ
ἁμαρτητικοὶ περὶ τοὺς πλησίον. Τέταρτον, ὅτι καὶ αὐτὸς πολλὰ ἁμαρτάνεις καὶ ἄλλος
τοιοῦτος εἷ: καὶ εἴ τινων δὲ ἁμαρτημάτων ἀπέχῃ, ἀλλὰ τήν
γε ἕξιν ἐποιστικὴν ἔχεις, εἰ καὶ διὰ δειλίαν ἢ δοξοκοπίαν ἢ
τοιοῦτό τι κακὸν ἀπέχῃ τῶν ὁμοίων ἁμαρτημάτων.
</p>
</div3>
<div3 type="section" n="3" org="uniform" sample="complete" part="N" TEIform="div3">
<p TEIform="p"> Πέμπτον, ὅτι οὐδὲ εἰ ἁμαρτάνουσι κατείληφας: πολλὰ γὰρ κατ̓ οἰκονομίαν γίνεται καὶ ὅλως πολλὰ δεῖ πρότερον
μαθεῖν, ἵνα τις περὶ ἀλλοτρίας πράξεως καταληπτικῶς τι ἀποφήνηται.
Ἕκτον, ὅτι, ὅταν λίαν ἀγανακτῇς ἢ καὶ δυσπαθῇς, ἀκαριαῖος
ὁ ἀνθρώπειος βίος καὶ μετ̓ ὀλίγον πάντες ἐξετάθημεν. Ἕβδομον, ὅτι οὐχ αἱ πράξεις αὐτῶν ἐνοχλοῦσιν ἡμῖν:
ἐκεῖναι γάρ εἰσιν ἐν τοῖς ἐκείνων ἡγεμονικοῖς: ἀλλὰ αἱ ἡμέτεραι
ὑπολήψεις. ἆρον γοῦν καὶ θέλησον ἀφεῖναι τὴν ὡς
περὶ δεινοῦ κρίσιν καὶ ἀπῆλθεν ἡ ὀργή. πῶς οὖν ἀρεῖς;
λογισάμενος ὅτι οὐκ αἰσχρόν: ἐὰν γὰρ μὴ μόνον ᾖ τὸ αἰσχρὸν κακόν, ἀνάγκη καὶ σὲ πολλὰ ἁμαρτάνειν καὶ λῃστὴν
καὶ παντοῖον γενέσθαι.
</p>
</div3>
<div3 type="section" n="4" org="uniform" sample="complete" part="N" TEIform="div3">
<p TEIform="p"> Ὄγδοον, ὅσῳ χαλεπώτερα ἐπιφέρουσιν αἱ ὀργαὶ καὶ λῦπαι
αἱ ἐπὶ τοῖς τοιούτοις, ἤπερ αὐτά ἐστιν ἐφ̓ οἷς ὀργιζόμεθα
καὶ λυπούμεθα. Ἔνατον, ὅτι τὸ εὐμενὲς ἀνίκητον, ἐὰν γνήσιον ᾖ καὶ μὴ
σεσηρὸς μηδὲ ὑπόκρισις. τί γάρ σοι ποιήσει ὁ ὑβριστικώτατος,

ἐὰν διατελῇς εὐμενὴς αὐτῷ καί, εἰ οὕτως ἔτυχε, πρᾴως
παραινῇς καὶ μεταδιδάσκῃς εὐσχολῶν παῤ αὐτὸν ἐκεῖνον τὸν
καιρὸν ὅτε κακοποιεῖν σε ἐπιχειρεῖ: ʽμή, τέκνον: πρὸς ἄλλο
πεφύκαμεν. ἐγὼ μὲν οὐ μὴ βλαβῶ, σὺ δὲ βλάπτῃ, τέκνον.ʼ
καὶ δεικνύναι εὐαφῶς καὶ ὁλικῶς ὅτι τοῦτο οὕτως ἔχει, ὅτι
οὐδὲ μέλισσαι αὐτὸ ποιοῦσιν οὐδ̓ ὅσα συναγελαστικὰ πέφυκε.
δεῖ δὲ μήτε εἰρωνικῶς αὐτὸ ποιεῖν μήτε ὀνειδιστικῶς, ἀλλὰ
φιλοστόργως καὶ ἀδήκτως τῇ ψυχῇ καὶ μὴ ὡς ἐν σχολῇ
μηδὲ ἵνα ἄλλος παραστὰς θαυμάσῃ, ἀλλ̓ ἤτοι πρὸς μόνον καὶ
 ἐὰν ἄλλοι τινὲς περιεστήκωσι.
</p>
</div3>
<div3 type="section" n="5" org="uniform" sample="complete" part="N" TEIform="div3">
<p TEIform="p">Τούτων τῶν ἐννέα κεφαλαίων μέμνησο ὡς παρὰ τῶν 
Μουσῶν δῶρα εἰληφὼς καὶ ἄρξαι ποτὲ ἄνθρωπος εἶναι, ἕως
ζῇς. φυλακτέον δὲ ἐπίσης τῷ ὀργίζεσθαι αὐτοῖς τὸ κολακεύειν
αὐτούς: ἀμφότερα γὰρ ἀκοινώνητα καὶ πρὸς βλάβην
φέρει. πρόχειρον δὲ ἐν ταῖς ὀργαῖς ὅτι οὐχὶ τὸ θυμοῦσθαι
ἀνδρικόν, ἀλλὰ τὸ πρᾷον καὶ ἥμερον ὥσπερ ἀνθρωπικώτερον,
οὕτως καὶ ἀρρενικώτερον καὶ ἰσχύος καὶ νεύρων καὶ ἀνδρείας
τούτῳ μέτεστιν, οὐχὶ τῷ ἀγανακτοῦντι καὶ δυσαρεστοῦντι:
ὅσῳ γὰρ ἀπαθείᾳ τοῦτο οἰκειότερον, τοσούτῳ καὶ δυνάμει.
ὥσπερ τε ἡ λύπη ἀσθενοῦς, οὕτως καὶ ἡ ὀργή: ἀμφότεροι
γὰρ τέτρωνται καὶ ἐνδεδώκασιν.
</p>
</div3>
<div3 type="section" n="6" org="uniform" sample="complete" part="N" TEIform="div3">
<p TEIform="p">Εἰ δὲ βούλει, καὶ δέκατον παρὰ τοῦ Μουσηγέτου δῶρον
λάβε, ὅτι τὸ μὴ ἀξιοῦν ἁμαρτάνειν τοὺς φαύλους μανικόν:
ἀδυνάτου γὰρ ἐφίεται. τὸ δὲ συγχωρεῖν ἄλλοις μὲν εἶναι
τοιούτους, ἀξιοῦν δὲ μὴ εἰς σὲ ἁμαρτάνειν, ἄγνωμον καὶ τυραννικόν.
</p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τέσσαρας μάλιστα τροπὰς τοῦ ἡγεμονικοῦ παραφυλακτέον

διηνεκῶς καὶ ἐπειδὰν φωράσῃς ἀπαλειπτέον,
ἐπιλέγοντα ἐφ̓ ἑκάστου οὕτως: τοῦτο τὸ φάντασμα οὐκ
ἀναγκαῖον: τοῦτο λυτικὸν κοινωνίας: τοῦτο οὐκ ἀπὸ σαυτοῦ
μέλλεις λέγειν: τὸ γὰρ μὴ ἀφ̓ ἑαυτοῦ λέγειν ἐν τοῖς ἀτοπωτάτοις
νόμιζε. τέταρτον δέ ἐστι, καθὸ σεαυτῷ ὀνειδιεῖς, ὅτι τοῦτο ἡττωμένου ἐστὶ καὶ ὑποκατακλινομένου τοῦ ἐν σοὶ
θειοτέρου μέρους τῇ ἀτιμοτέρᾳ καὶ θνητῇ μοίρᾳ, τῇ τοῦ
σώματος καὶ ταῖς τούτου τραχείαις ἢ λείαις <add TEIform="add">κινήσεσιν</add>.
</p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸ μὲν πνευμάτιόν σου καὶ τὸ πυρῶδες πᾶν, ὅσον
ἐγκέκραται, καίτοι φύσει ἀνωφερῆ ὄντα, ὅμως πειθόμενα τῇ τῶν ὅλων διατάξει παρακρατεῖται ἐνταῦθα ἐπὶ τοῦ συγκρίματος.
καὶ τὸ γεῶδες δὲ τὸ ἐν σοὶ πᾶν καὶ τὸ ὑγρόν, καίτοι
κατωφερῆ ὄντα, ὅμως ἐγήγερται καὶ ἕστηκε τὴν οὐχ ἑαυτῶν
φυσικὴν στάσιν. οὕτως ἄρα καὶ τὰ στοιχεῖα ὑπακούει τοῖς
ὅλοις,
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ἐπειδάν που καταταχθῇ σὺν βίᾳ, μένοντα μέχρις ἂν  ἐκεῖθεν πάλιν τὸ ἐνδόσιμον τῆς διαλύσεως σημήνῃ. οὐ
δεινὸν οὖν μόνον τὸ νοερόν σου μέρος ἀπειθὲς εἶναι καὶ
ἀγανακτεῖν τῇ ἑαυτοῦ χώρᾳ; καίτοι οὐδέν γε βίαιον τούτῳ
ἐπιτάσσεται, ἀλλὰ μόνα ὅσα κατὰ φύσιν ἐστὶν αὐτῷ: οὐ
μέντοι ἀνέχεται, ἀλλὰ τὴν ἐναντίαν φέρεται. ἡ γὰρ ἐπὶ τὰ ἀδικήματα καὶ τὰ ἀκολαστήματα καὶ τὰς ὀργὰς καὶ τὰς λύπας
καὶ τοὺς φόβους κίνησις οὐδὲν ἄλλο ἐστὶν ἢ ἀφισταμένου
τῆς φύσεως. καὶ ὅταν δέ τινι τῶν συμβαινόντων δυσχεραίνῃ
τὸ ἡγεμονικόν, καταλείπει καὶ τότε τὴν ἑαυτοῦ χώραν: πρὸς
ὁσιότητα γὰρ καὶ θεοσέβειαν κατεσκεύασται οὐχ ἧττον ἢ πρὸς δικαιοσύνην. καὶ γὰρ ταῦτα ἐν εἴδει ἐστὶ τῆς εὐκοινωνησίας,
μᾶλλον δὲ πρεσβύτερα τῶν δικαιοπραγημάτων.

</p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ʽὯι μὴ εἶς καὶ ὁ αὐτός ἐστιν ἀεὶ τοῦ βίου σκοπός,
οὗτος εἷς καὶ ὁ αὐτὸς δἰ ὅλου τοῦ βίου εἶναι οὐ δύναται.ʼ
οὐκ ἀρκεῖ τὸ εἰρημένον, ἐὰν μὴ κἀκεῖνο προσθῇς, ὁποῖον εἶναι
δεῖ τοῦτον τὸν σκοπόν. ὥσπερ γὰρ οὐχ ἡ πάντων τῶν
ὁπωσοῦν τοῖς πλείοσι δοκούντων ἀγαθῶν ὑπόληψις ὁμοία
ἐστίν, ἀλλ̓ ἡ τῶν τοιῶνδέ τινων, τουτέστι τῶν κοινῶν, οὕτω
καὶ τὸν σκοπὸν δεῖ τὸν κοινωνικὸν καὶ πολιτικὸν ὑποστήσασθαι.
ὁ γὰρ εἰς τοῦτον πάσας τὰς ἰδίας ὁρμὰς ἀπευθύνων
πάσας τὰς πράξεις ὁμοίας ἀποδώσει καὶ κατὰ τοῦτο ἀεὶ ὁ
αὐτὸς ἔσται.
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τὸν μῦν τὸν ὀρεινὸν καὶ τὸν κατοικίδιον καὶ τὴν
πτοίαν τούτου καὶ διασόβησιν.
</p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σωκράτης καὶ τὰ τῶν πολλῶν δόγματα Λαμίας
ἐκάλει, παιδίων δείματα.
</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Λακεδαιμόνιοι τοῖς μὲν ξένοις ἐν ταῖς θεωρίαις ὑπὸ
τῇ σκιᾷ τὰ βάθρα ἐτίθεσαν, αὐτοὶ δὲ οὗ ἔτυχεν, ἐκαθέζοντο.
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τῷ Περδίκκᾳ ὁ Σωκράτης περὶ τοῦ μὴ ἔρχεσθαι
παῤ αὐτόν: ʽἵνα, ἔφη, μὴ τῷ κακίστῳ ὀλέθρῳ ἀπόλωμαι,ʼ
τουτέστι, μὴ εὖ παθῶν οὐ δυνηθῶ ἀντευποιῆσαι.
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐν τοῖς τῶν Ἐπικουρείων γράμμασι παράγγελμα
ἔκειτο συνεχῶς ὑπομιμνῄσκεσθαι τῶν παλαιῶν τινος τῶν
ἀρετῇ χρησαμένων.
</p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἱ Πυθαγόρειοι: ἕωθεν εἰς τὸν οὐρανὸν ἀφορᾶν,
ἵν̓ ὑπομιμνῃσκώμεθα τῶν ἀεὶ κατὰ τὰ αὐτὰ καὶ ὡσαύτως τὸ
ἑαυτῶν ἔργον διανυόντων καὶ τῆς τάξεως καὶ τῆς καθαρότητος
καὶ τῆς γυμνότητος: οὐδὲν γὰρ προκάλυμμα ἄστρου.

</p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οἷος ὁ Σωκράτης τὸ κῴδιον ὑπεζωσμένος, ὅτε ἡ
Ξανθίππη λαβοῦσα τὸ ἱμάτιον ἔξω προῆλθε, καὶ ἃ εἶπεν ὁ
Σωκράτης τοῖς ἑταίροις αἰδεσθεῖσι καὶ ἀναχωρήσασιν, ὅτε
αὐτὸν εἶδον οὕτως ἐσταλμένον.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐν τῷ γράφειν καὶ ἀναγινώσκειν οὐ πρότερον ἄρξεις πρὶν ἀρχθῇς. τοῦτο πολλῷ μᾶλλον ἐν τῷ βίῳ.
</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Δοῦλος πέφυκας, οὐ μέτεστί σοι λόγου.
</p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐμὸν δ̓ ἐγέλασσε φίλον κῆρ.
</p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μέμψονται δ̓ ἀρετὴν χαλεποῖς βάζοντες ἔπεσσιν.
</p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σῦκον χειμῶνος ζητεῖν μαινομένου: τοιοῦτος ὁ τὸ παιδίον ζητῶν, ὅτε οὐκέτι δίδοται.
</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Καταφιλοῦντα τὸ παιδίον δεῖ, ἔλεγεν ὁ Ἐπίκτητος,
ἔνδον ἐπιφθέγγεσθαι: αὔριον ἴσως ἀποθανῇ.—δύσφημα
ταῦτα.—οὐδὲν δύσφημον, ἔφη, φυσικοῦ τινος ἔργου σημαντικόν:
ἢ καὶ τὸ τοὺς στάχυας θερισθῆναι δύσφημον. </p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὄμφαξ, σταφυλή, σταφίς, πάντα μεταβολαί, οὐκ
εἰς τὸ μὴ ὄν, ἀλλὰ εἰς τὸ νῦν μὴ ὄν.
</p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Λῃστὴς προαιρέσεως οὐ γίνεται: τὸ τοῦ Ἐπικτήτου.
</p>
</div3>
</div2>
<div2 type="chapter" n="37" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τέχνην, ἔφη, δεῖ περὶ τὸ συγκατατίθεσθαι εὑρεῖν
καὶ ἐν τῷ περὶ τὰς ὁρμὰς τόπῳ τὸ προσεκτικὸν φυλάσσειν, ἵνα μεθ̓ ὑπεξαιρέσεως, ἵνα κοινωνικαί, ἵνα κατ̓ ἀξίαν, καὶ
ὀρέξεως μὲν παντάπασιν ἀπέχεσθαι, ἐκκλίσει δὲ πρὸς μηδὲν
τῶν οὐκ ἐφ̓ ἡμῖν χρῆσθαι.
</p>
</div3>
</div2>
<div2 type="chapter" n="38" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Οὐ περὶ τοῦ τυχόντος οὖν, ἔφη, ἐστὶν ὁ ἀγών,
ἀλλὰ περὶ τοῦ μαίνεσθαι ἢ μή.
</p>
</div3>
</div2>
<div2 type="chapter" n="39" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ Σωκράτης ἔλεγε: τί θέλετε; λογικῶν ψυχὰς
ἔχειν ἢ ἀλόγων;—λογικῶν.—τίνων λογικῶν; ὑγιῶν ἢ
φαύλων;—ὑγιῶν.—τί οὖν οὐ ζητεῖτε;—ὅτι ἔχομεν.—τί
οὖν μάχεσθε καὶ διαφέρεσθε;</p>
</div3>
</div2>
</div1>
<div1 type="book" n="12" org="uniform" sample="complete" part="N" TEIform="div1">
<div2 type="chapter" n="1" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πάντα ἐκεῖνα, ἐφ̓ ἃ διὰ περιόδου εὔχῃ ἐλθεῖν, ἤδη ἔχειν
δύνασαι, ἐὰν μὴ σαυτῷ φθονῇς. τοῦτο δέ ἐστιν, ἐὰν πᾶν
τὸ παρελθὸν καταλίπῃς καὶ τὸ μέλλον ἐπιτρέψῃς τῇ προνοίᾳ
καὶ τὸ παρὸν μόνον ἀπευθύνῃς πρὸς ὁσιότητα καὶ δικαιοσύνην.
ὁσιότητα μέν, ἵνα φιλῇς τὸ ἀπονεμόμενον: σοὶ γὰρ
αὐτὸ ἡ φύσις ἔφερε καὶ σὲ τούτῳ: δικαιοσύνην δέ, ἵνα ἐλευθέρως
καὶ χωρὶς περιπλοκῆς λέγῃς τε τἀληθῆ καὶ πράσσῃς
τὰ κατὰ νόμον καὶ κατ̓ ἀξίαν: μὴ ἐμποδίζῃ δέ σε μήτε
κακία ἀλλοτρία μήτε ὑπόληψις μήτε φωνὴ μηδὲ μὴν αἴσθησις
τοῦ περιτεθραμμένου σοι σαρκιδίου: ὄψεται γὰρ τὸ πάσχον.
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p">ἐὰν οὖν, ὅτε δήποτε πρὸς ἐξόδῳ γένῃ, πάντα τὰ ἄλλα
καταλιπὼν μόνον τὸ ἡγεμονικόν σου καὶ τὸ ἐν σοὶ θεῖον
τιμήσῃς καὶ μὴ τὸ παύσεσθαί ποτε ʽτοὖ ζῆν φοβηθῇς, ἀλλὰ
τό γε μηδέποτε ἄρξασθαι κατὰ φύσιν ζῆν, ἔσῃ ἄνθρωπος
ἄξιος τοῦ γεννήσαντος κόσμου καὶ παύσῃ ξένος ὢν τῆς
πατρίδος καὶ θαυμάζων ὡς ἀπροσδόκητα τὰ καθ̓ ἡμέραν
γινόμενα καὶ κρεμάμενος ἐκ τοῦδε καὶ τοῦδε.
</p>
</div3>
</div2>
<div2 type="chapter" n="2" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁ θεὸς πάντα τὰ ἡγεμονικὰ γυμνὰ τῶν ὑλικῶν
ἀγγείων καὶ φλοιῶν καὶ καθαρμάτων ὁρᾷ: μόνῳ γὰρ τῷ
ἑαυτοῦ νοερῷ μόνων ἅπτεται τῶν ἐξ ἑαυτοῦ εἰς ταῦτα ἐρρυηκότων
καὶ ἀπωχετευμένων. ἐὰν δὲ καὶ σὺ τοῦτο ἐθίσῃς

ποιεῖν, τὸν πολὺν περισπασμὸν σεαυτοῦ περιαιρήσεις: ὁ γὰρ
μὴ τὰ περικείμενα κρεᾴδια ὁρῶν, ἦ πού γε ἐσθῆτα καὶ οἰκίαν
καὶ δόξαν καὶ τὴν τοιαύτην περιβολὴν καὶ σκηνὴν θεώμενος, ἀσχολήσεται.
</p>
</div3>
</div2>
<div2 type="chapter" n="3" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τρία ἐστὶν ἐξ ὧν συνέστηκας: σωμάτιον, πνευμάτιον, νοῦς. τούτων τἄλλα μέχρι τοῦ ἐπιμελεῖσθαι δεῖν
σά ἐστι, τὸ δὲ τρίτον μόνον κυρίως σόν. ὃ ἐὰν χωρίσῃς
ἀπὸ σεαυτοῦ, τουτέστιν ἀπὸ τῆς σῆς διανοίας, ὅσα ἄλλοι
ποιοῦσιν ἢ λέγουσιν ἢ ὅσα αὐτὸς ἐποίησας ἢ εἶπας καὶ ὅσα
ὡς μέλλοντα ταράσσει σε καὶ ὅσα τοῦ περικειμένου σοι σωματίου ἢ τοῦ συμφύτου πνευματίου ἀπροαίρετα πρόσεστιν
καὶ ὅσα ἡ ἔξωθεν περιρρέουσα δίνη ἑλίσσει, ὥστε τῶν
συνειμαρμένων ἐξῃρημένην <add TEIform="add">καὶ</add> καθαρὰν τὴν νοερὰν δύναμιν
ἀπόλυτον ἐφ̓ ἑαυτῆς ζῆν, ποιοῦσαν τὰ δίκαια καὶ
θέλουσαν τὰ συμβαίνοντα καὶ λέγουσαν τἀληθῆ:
</p>
</div3>
<div3 type="section" n="2" org="uniform" sample="complete" part="N" TEIform="div3">
<p TEIform="p"> ἐὰν χωρίσῃς, φημί, τοῦ ἡγεμονικοῦ τούτου τὰ προσηρτημένα ἐκ
προσπαθείας καὶ τοῦ χρόνου τὰ ἐπέκεινα ἢ τὰ παρῳχηκότα,
ποιήσῃς τε σεαυτόν, οἷος ὁ Ἐμπεδόκλειος
σφαῖρος κυκλοτερὴς μονίῃ περιηγέι γαίων,
μόνον τε ζῆν ἐκμελετήσῃς ὃ ζῇς, τουτέστι τὸ παρόν: δυνήσῃ τό γε μέχρι τοῦ ἀποθανεῖν ὑπολειπόμενον ἀταράκτως καὶ
εὐμενῶς καὶ ἵλεως τῷ σαυτοῦ δαίμονι διαβιῶναι.
</p>
</div3>
</div2>
<div2 type="chapter" n="4" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πολλάκις ἐθαύμασα πῶς ἑαυτὸν μὲν ἕκαστος μᾶλλον
πάντων φιλεῖ, τὴν δὲ ἑαυτοῦ περὶ αὑτοῦ ὑπόληψιν ἐν ἐλάττονι
λόγῳ τίθεται ἢ τὴν τῶν ἄλλων. ἐὰν γοῦν τινα θεὸς ἐπιστὰς ἢ διδάσκαλος ἔμφρων κελεύσῃ μηδὲν καθ̓ ἑαυτὸν

ἐνθυμεῖσθαι καὶ διανοεῖσθαι ὃ μὴ ἄμα καὶ γεγωνίσκων
ἐξοίσει, οὐδὲ πρὸς μίαν ἡμέραν τοῦτο ὑπομενεῖ. οὕτως
τοὺς πέλας μᾶλλον αἰδούμεθα, τί ποτε περὶ ἡμῶν φρονήσουσιν,
ἢ ἑαυτούς.
</p>
</div3>
</div2>
<div2 type="chapter" n="5" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πῶς ποτε πάντα καλῶς καὶ φιλανθρώπως διατάξαντες
οἱ θεοὶ τοῦτο μόνον παρεῖδον, τὸ ἐνίους τῶν ἀνθρώπων καὶ
πάνυ χρηστοὺς καὶ πλεῖστα πρὸς τὸ θεῖον ὥσπερ συμβόλαια
θεμένους καὶ ἐπὶ πλεῖστον δἰ ἔργων ὁσίων καὶ ἱερουργιῶν
συνήθεις τῷ θείῳ γενομένους, ἐπειδὰν ἅπαξ ἀποθάνωσι,
μηκέτι αὖθις γίνεσθαι, ἀλλ̓ εἰς τὸ παντελὲς ἀπεσβηκέναι;
τοῦτο δὲ εἴπερ ἄρα καὶ οὕτως ἔχει, εὖ ἴσθι ὅτι, εἰ ὡς ἑτέρως
ἔχειν ἔδει, ἐποίησαν ἄν: εἰ γὰρ δίκαιον ἦν, ἦν ἃν καὶ
δυνατόν, καὶ εἰ κατὰ φύσιν, ἤνεγκεν ἂν αὐτὸ ἡ φύσις. ἐκ
δὴ τοῦ μὴ οὕτως ἔχειν, εἴπερ οὐχ οὕτως ἔχει, πιστούσθω
σοι τὸ μὴ δεῆσαι οὕτως γίνεσθαι: ὁρᾷς γὰρ καὶ αὐτὸς ὅτι
τοῦτο παραζητῶν δικαιολογῇ πρὸς τὸν θεόν: οὐκ ἂν δ̓ οὕτως
διελεγόμεθα τοῖς θεοῖς, εἰ μὴ ἄριστοι καὶ δικαιότατοί εἰσιν.
εἰ δὲ τοῦτο, οὐκ ἄν τι περιεῖδον ἀδίκως καὶ ἀλόγως ἠμελημένον
τῶν ἐν τῇ διακοσμήσει.
</p>
</div3>
</div2>
<div2 type="chapter" n="6" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἔθιζε καὶ ὅσα ἀπογινώσκεις. καὶ γὰρ ἡ χεὶρ ἡ
ἀριστερὰ πρὸς τὰ ἄλλα διὰ τὸ ἀνέθιστον ἀργὸς οὖσα τοῦ
χαλινοῦ ἐρρωμενέστερον ἢ ἡ δεξιὰ κρατεῖ: τοῦτο γὰρ εἴθισται.
</p>
</div3>
</div2>
<div2 type="chapter" n="7" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὁποῖον δεῖ καταληφθῆναι ὑπὸ τοῦ θανάτου καὶ
σώματι καὶ ψυχῇ: τὴν βραχύτητα τοῦ βίου: τὴν ἀχάνειαν
τοῦ ὀπίσω καὶ πρόσω αἰῶνος: τὴν ἀσθένειαν πάσης ὕλης.
</p>
</div3>
</div2>
<div2 type="chapter" n="8" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Γυμνὰ τῶν φλοιῶν θεάσασθαι τὰ αἰτιώδη: τὰς
ἀναφορὰς τῶν πράξεων: τί πόνος: τί ἡδονή: τί θάνατος:
τί δόξα: τίς ὁ ἑαυτῷ ἀσχολίας αἴτιος: πῶς οὐδεὶς ὑπ̓ ἄλλου
ἐμποδίζεται: ὅτι πάντα ὑπόληψις.

</p>
</div3>
</div2>
<div2 type="chapter" n="9" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅμοιον δ̓ εἶναι δεῖ ἐν τῇ τῶν δογμάτων χρήσει
παγκρατιαστῇ, οὐχὶ μονομάχῳ: ὁ μὲν γὰρ τὸ ξίφος ᾧ
χρῆται ἀποτίθεται καὶ ἀναιρεῖται: ὁ δὲ τὴν χεῖρα ἀεὶ ἔχει
καὶ οὐδὲν ἄλλο ἢ συστρέψαι αὐτὴν δεῖ.
</p>
</div3>
</div2>
<div2 type="chapter" n="10" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τοιαῦτα τὰ πράγματα ὁρᾶν, διαιροῦντα εἰς ὕλην, αἴτιον, ἀναφοράν.
</p>
</div3>
</div2>
<div2 type="chapter" n="11" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἡλίκην ἐξουσίαν ἔχει ἄνθρωπος μὴ ποιεῖν ἄλλο ἢ
ὅπερ μέλλει ὁ θεὸς ἐπαινεῖν, καὶ δέχεσθαι πᾶν ὃν νέμῃ
αὐτῷ ὁ θεός. <del status="unremarkable" TEIform="del">τὸ ἑξῆς τῇ φύσει.</del>
</p>
</div3>
</div2>
<div2 type="chapter" n="12" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μήτε θεοῖς μεμπτέον: οὐδὲν γὰρ ἑκόντες ἢ ἄκοντες ἁμαρτάνουσι: μήτε ἀνθρώποις: οὐδὲν γὰρ οὐχὶ ἄκοντες.
ὥστε οὐδενὶ μεμπτέον.
</p>
</div3>
</div2>
<div2 type="chapter" n="13" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πῶς γελοῖος καὶ ξένος ὁ θαυμάζων ὁτιοῦν τῶν ἐν
τῷ βίῳ γινομένων.
</p>
</div3>
</div2>
<div2 type="chapter" n="14" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἤτοι ἀνάγκη εἱμαρμένης καὶ ἀπαράβατος τάξις ἢ πρόνοια ἱλάσιμος ἢ φυρμὸς εἰκαιότητος ἀπροστάτητος. εἰ
μὲν οὖν ἀπαράβατος ἀνάγκη, τί ἀντιτείνεις; εἰ δὲ πρόνοια
ἐπιδεχομένη τὸ ἱλάσκεσθαι, ἄξιον σαυτὸν ποίησον τῆς ἐκ
τοῦ θείου βοηθείας. εἰ δὲ φυρμὸς ἀνηγεμόνευτος, ἀσμένιζε
ὅτι ἐν τοιούτῳ κλύδωνι αὐτὸς ἔχεις ἐν σαυτῷ τινα νοῦν ἡγεμονικόν, κἂν παραφέρῃ σε ὁ κλύδων, παραφερέτω τὸ
σαρκίδιον, τὸ πνευμάτιον, τἄλλα: τὸν γὰρ νοῦν οὐ παροίσει.
</p>
</div3>
</div2>
<div2 type="chapter" n="15" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ἢ τὸ μὲν τοῦ λύχνου φῶς, μέχρι σβεσθῇ, φαίνει
καὶ τὴν αὐγὴν οὐκ ἀποβάλλει: ἡ δὲ ἐν σοὶ ἀλήθεια καὶ
δικαιοσύνη καὶ σωφροσύνη προαποσβήσεται; </p>
</div3>
</div2>
<div2 type="chapter" n="16" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἐπὶ τοῦ φαντασίαν παρασχόντος ὅτι ἥμαρτε: τί
δαὶ οἶδα εἰ τοῦτο ἁμάρτημα; εἰ δὲ καὶ ἥμαρτεν, ὅτι

κατέκρινεν αὐτὸς ἑαυτόν, καὶ οὕτως ὅμοιον τοῦτο τῷ καταδρύπτειν
τὴν ἑαυτοῦ ὄψιν.
Ὅτι ὁ μὴ θέλων τὸν φαῦλον ἁμαρτάνειν ὅμοιος τῷ μὴ
θέλοντι τὴν συκῆν ὀπὸν ἐν τοῖς σύκοις φέρειν καὶ τὰ βρέφη
κλαυθμυρίζεσθαι καὶ τὸν ἵππον χρεμετίζειν καὶ ὅσα ἄλλα
ἀναγκαῖα. τί γὰρ πάθῃ τὴν ἕξιν ἔχων τοιαύτην; εἰ οὖν
γοργὸς εἶ, ταύτην θεράπευσον.
</p>
</div3>
</div2>
<div2 type="chapter" n="17" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Εἰ μὴ καθήκει, μὴ πράξῃς: εἰ μὴ ἀληθές ἐστι, μὴ
εἴπῃς.
</p>
</div3>
</div2>
<div2 type="chapter" n="18" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">ἡ γὰρ ὁρμή σου ἔστω  εἰς τὸ πᾶν ἀεὶ ὁρᾶν, τί
ἐστιν αὐτὸ ἐκεῖνο τὸ τὴν φαντασίαν σοι ποιοῦν, καὶ ἀναπτύσσειν
διαιροῦντα εἰς τὸ αἴτιον, εἰς τὸ ὑλικόν, εἰς τὴν
ἀναφοράν, εἰς τὸν χρόνον, ἐντὸς οὗ πεπαῦσθαι αὐτὸ δεήσει.
</p>
</div3>
</div2>
<div2 type="chapter" n="19" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Αἴσθου ποτὲ ὅτι κρεῖττόν τι καὶ δαιμονιώτερον
ἔχεις ἐν σαυτῷ τῶν τὰ πάθη ποιούντων καὶ καθάπαξ τῶν
νευροσπαστούντων σε. τί μου νῦν ἐστιν ἡ διάνοια; μὴ
φόβος; μὴ ὑποψία; μὴ ἐπιθυμία; μὴ ἄλλο τι τοιοῦτον;
</p>
</div3>
</div2>
<div2 type="chapter" n="20" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πρῶτον τὸ μὴ εἰκῇ μηδὲ ἄνευ ἀναφορᾶς. δεύτερον
τὸ μὴ ἐπ̓ ἄλλο τι ἢ ἐπὶ τὸ κοινωνικὸν τέλος τὴν ἀναγωγὴν ποιεῖσθαι.
</p>
</div3>
</div2>
<div2 type="chapter" n="21" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅτι μετ̓ οὐ πολὺ οὐδεὶς οὐδαμοῦ ἔσῃ οὐδὲ τούτων
τι ἃ νῦν βλέπεις οὐδὲ τούτων τις τῶν νῦν βιούντων:
ἅπαντα γὰρ μεταβάλλειν καὶ τρέπεσθαι καὶ φθείρεσθαι
πέφυκεν, ἵνα ἕτερα ἐφεξῆς γίνηται.
</p>
</div3>
</div2>
<div2 type="chapter" n="22" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅτι πάντα ὑπόληψις καὶ αὕτη ἐπὶ σοί. ἆρον οὖν
ὅτε θέλεις τὴν ὑπόληψιν καὶ ὥσπερ κάμψαντι τὴν ἄκραν
γαλήνη, σταθερὰ πάντα καὶ κόλπος ἀκύμων.
</p>
</div3>
</div2>
<div2 type="chapter" n="23" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Μία καὶ ἡτισοῦν ἐνέργεια κατὰ καιρὸν παυσαμένη
οὐδὲν κακὸν πάσχει, καθὸ πέπαυται: οὐδὲ ὁ πράξας τὴν

πρᾶξιν ταύτην κατ̓ αὐτὸ τοῦτο, καθὸ πέπαυται, κακόν τι
πέπονθεν. ὁμοίως οὖν τὸ ἐκ πασῶν τῶν πράξεων σύστημα,
ὅπερ ἐστὶν ὁ βίος, ἐὰν ἐν καιρῷ παύσηται, οὐδὲν κακὸν
πάσχει κατ̓ αὐτὸ τοῦτο, καθὸ πέπαυται: οὐδὲ ὁ καταπαύσας
ἐν καιρῷ τὸν εἱρμὸν τοῦτον κακῶς διετέθη. τὸν δὲ καιρὸν καὶ τὸν ὅρον δίδωσιν ἡ φύσις, ποτὲ μὲν καὶ ἡ ἰδία, ὅταν ἐν
γήρᾳ, πάντως δὲ ἡ τῶν ὅλων, ἧς τῶν μερῶν μεταβαλλόντων
νεαρὸς ἀεὶ καὶ ἀκμαῖος ὁ σύμπας κόσμος διαμένει. καλὸν
δὲ ἀεὶ πᾶν καὶ ὡραῖον τὸ συμφέρον τῷ ὅλῳ. ἡ οὖν κατάπαυσις
τοῦ βίου ἑκάστῳ οὐ κακὸν μὲν ὅτι οὐδὲ αἰσχρόν, εἴπερ καὶ ἀπροαίρετον καὶ οὐκ ἀκοινώνητον: ἀγαθὸν δὲ εἴπερ
τῷ ὅλῳ καίριον καὶ συμφέρον καὶ συμφερόμενον. οὕτως γὰρ
καὶ θεοφόρητος ὁ φερόμενος κατὰ ταὐτὰ θεῷ καὶ ἐπὶ ταὐτὰ
τῇ γνώμῃ φερόμενος.
</p>
</div3>
</div2>
<div2 type="chapter" n="24" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τρία ταῦτα δεῖ πρόχειρα ἔχειν: ἐπὶ μὲν ὧν ποιεῖς, εἰ μήτε εἰκῇ μήτε ἄλλως ἢ ὡς ἂν ἡ Δίκη αὐτὴ ἐνήργησεν:
ἐπὶ δὲ τῶν ἔξωθεν συμβαινόντων, ὅτι ἤτοι κατ̓ ἐπιτυχίαν ἢ
κατὰ πρόνοιαν: οὔτε δὲ τῇ ἐπιτυχίᾳ μεμπτέον οὔτε τῇ προνοίᾳ
ἐγκλητέον. δεύτερον τό: ὁποῖον ἕκαστον ἀπὸ σπέρματος
μέχρι ψυχώσεως καὶ ἀπὸ ψυχώσεως μέχρι τοῦ τὴν ψυχὴν ἀποδοῦναι καὶ ἐξ οἵων ἡ σύγκρισις καὶ εἰς οἷα ἡ λύσις.
τρίτον, εἰ ἄφνω μετέωρος ἐξαρθεὶς κατασκέψαιο τὰ ἀνθρώπεια
καὶ τὴν πολυτροπίαν, ὅτι καταφρονήσεις συνιδὼν ἅμα
καὶ ὅσον τὸ περιοικοῦν ἐναερίων καὶ ἐναιθερίων: καὶ ὅτι,
ὁσάκις ἂν ἐξαρθῇς, ταὐτὰ ὄψῃ, τὸ ὁμοειδές, τὸ ὀλιγοχρόνιον. ἐπὶ τούτοις ὁ τῦφος.
</p>
</div3>
</div2>
<div2 type="chapter" n="25" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Βάλε ἔξω τὴν ὑπόληψιν: σέσωσαι. τίς οὖν ὁ
κωλύων ἐκβάλλειν;
</p>
</div3>
</div2>
<div2 type="chapter" n="26" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὅταν δυσφορῇς ἐπί τινι, ἐπελάθου τοῦ, ὅτι πάντα

κατὰ τὴν τῶν ὅλων φύσιν γίνεται, καὶ τοῦ, ὅτι τὸ ἁμαρτανόμενον
ἀλλότριον, καὶ ἐπὶ τούτοις τοῦ, ὅτι πᾶν τὸ γινόμενον
οὕτως ἀεὶ ἐγίνετο καὶ γενήσεται καὶ νῦν πανταχοῦ γίνεται:
τοῦ, ὅση ἡ συγγένεια ἀνθρώπου πρὸς πᾶν τὸ ἀνθρώπειον
γένος: οὐ γὰρ αἱματίου ἢ σπερματίου, ἀλλὰ νοῦ κοινωνία.
ἐπελάθου δὲ καὶ τοῦ, ὅτι ὁ ἑκάστου νοῦς θεὸς καὶ ἐκεῖθεν
ἐρρύηκεν: τοῦ, ὅτι οὐδὲν ἴδιον οὐδενός, ἀλλὰ καὶ τὸ τεκνίον
καὶ τὸ σωμάτιον καὶ αὐτὸ τὸ ψυχάριον ἐκεῖθεν ἐλήλυθεν:
τοῦ, ὅτι πάνθ̓ ὑπόληψις: τοῦ, ὅτι τὸ παρὸν μόνον ἕκαστος
ζῇ καὶ τοῦτο ἀποβάλλει.
</p>
</div3>
</div2>
<div2 type="chapter" n="27" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Συνεχῶς ἀναπολεῖν τοὺς ἐπί τινι λίαν ἀγανακτήσαντας,
τοὺς ἐν μεγίσταις δόξαις ἢ συμφοραῖς ἢ ἔχθραις ἢ
ὁποιαισοῦν τύχαις ἀκμάσαντας: εἶτα ἐφιστάνειν: ποῦ νῦν
πάντα ἐκεῖνα; καπνὸς καὶ σποδὸς καὶ μῦθος ἢ οὐδὲ μῦθος.
συμπροσπιπτέτω δὲ καὶ τὸ τοιοῦτο πᾶν, οἷον: Φάβιος Κατουλλῖνος
ἐπ̓ ἀγροῦ καὶ Λούσιος Δοῦπος ἐν τοῖς κήποις καὶ
Στερτίνιος ἐν Βαίαις καὶ Τιβέριος ἐν Καπρίαις καὶ Οὐήλιος
Ῥοῦφος καὶ ὅλως ἡ πρὸς ὁτιοῦν μετ̓ οἰήσεως διαφορά: καὶ
ὡς εὐτελὲς πᾶν τὸ κατεντεινόμενον καὶ ὅσῳ φιλοσοφώτερον
τὸ ἐπὶ τῆς δοθείσης ὕλης ἑαυτὸν δίκαιον, σώφρονα, θεοῖς
ἑπόμενον ἀφελῶς παρέχειν: ὁ γὰρ ὑπὸ ἀτυφίᾳ τῦφος τυφόμενος
πάντων χαλεπώτατος.
</p>
</div3>
</div2>
<div2 type="chapter" n="28" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πρὸς τοὺς ἐπιζητοῦντας: ποῦ γὰρ ἰδὼν τοὺς θεοὺς
ἢ πόθεν κατειληφὼς ὅτι εἰσὶν οὕτως σέβεις; πρῶτον μὲν
καὶ ὄψει ὁρατοί εἰσιν: ἔπειτα μέντοι οὐδὲ τὴν ψυχὴν τὴν
ἐμαυτοῦ ἑώρακα καὶ ὅμως τιμῶ: οὕτως οὖν καὶ τοὺς θεούς,
ἐξ ὧν τῆς δυνάμεως αὐτῶν ἑκάστοτε πειρῶμαι, ἐκ τούτων
ὅτι τε εἰσὶ καταλαμβάνω καὶ αἰδοῦμαι.
</p>
</div3>
</div2>
<div2 type="chapter" n="29" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Σωτηρία βίου ἕκαστον δἰ ὅλου αὐτὸ τί ἐστιν ὁρᾶν,

τί μὲν αὐτοῦ τὸ ὑλικόν, τί δὲ τὸ αἰτιῶδες: ἐξ ὅλης τῆς ψυχῆς
τὰ δίκαια ποιεῖν καὶ τἀληθῆ λέγειν. τί λοιπὸν ἢ ἀπολαύειν
τοῦ ζῆν συνάπτοντα ἄλλο ἐπ̓ ἄλλῳ ἀγαθόν, ὥστε μηδὲ τὸ
βραχύτατον διάστημα ἀπολείπειν;
</p>
</div3>
</div2>
<div2 type="chapter" n="30" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἓν φῶς ἡλίου, κἂν διείργηται τοίχοις, ὄρεσιν, ἄλλοις μυρίοις. μία οὐσία κοινή, κἂν διείργηται ἰδίως ποιοῖς σώμασι
μυρίοις. μία ψυχή, κἂν φύσεσι διείργηται μυρίαις καὶ
ἰδίαις περιγραφαῖς. μία νοερὰ ψυχή, κἂν διακεκρίσθαι
δοκῇ. τὰ μὲν οὖν ἄλλα μέρη τῶν εἰρημένων, οἷον πνεύματα
καὶ ὑποκείμενα, ἀναίσθητα καὶ ἀνοικείωτα ἀλλήλοις: καίτοι κἀκεῖνα τὸ ἑνοῦν συνέχει καὶ τὸ ἐπὶ τὰ αὐτὰ βρῖθον. διάνοια
δὲ ἰδίως ἐπὶ τὸ ὁμόφυλον τείνεται καὶ συνίσταται καὶ
οὐ διείργεται τὸ κοινωνικὸν πάθος.
</p>
</div3>
</div2>
<div2 type="chapter" n="31" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Τί ἐπιζητεῖς; τὸ διαπνεῖσθαι; ἀλλὰ τὸ αἰσθάνεσθαι;
τὸ ὁρμᾶν; τὸ αὔξεσθαι; τὸ λήγειν αὖθις; τὸ φωνῇ χρῆσθαι; τὸ διανοεῖσθαι; τί τούτων πόθου σοι ἄξιον δοκεῖ; εἰ
δὲ ἕκαστα εὐκαταφρόνητα, πρόιθι ἐπὶ τελευταῖον τὸ ἕπεσθαι
τῷ λόγῳ καὶ τῷ θεῷ. ἀλλὰ μάχεται τὸ τιμᾶν ταῦτα,
τὸ ἄχθεσθαι εἰ διὰ τοῦ τεθνηκέναι στερήσεταί τις αὐτῶν.
</p>
</div3>
</div2>
<div2 type="chapter" n="32" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πόστον μέρος τοῦ ἀπείρου καὶ ἀχανοῦς αἰῶνος ἀπομεμέρισται ἑκάστῳ: τάχιστα γὰρ ἐναφανίζεται τῷ ἀιδίῳ:
πόστον δὲ τῆς ὅλης οὐσίας: πόστον δὲ τῆς ὅλης ψυχῆς: ἐν
πόστῳ δὲ βωλαρίῳ τῆς ὅλης γῆς ἕρπεις. πάντα ταῦτα ἐνθυμούμενος
μηδὲν μέγα φαντάζου ἢ τό, ὡς μὲν ἡ σὴ φύσις
ἄγει ποιεῖν, πάσχειν δὲ ὡς ἡ κοινὴ φύσις φέρει. </p>
</div3>
</div2>
<div2 type="chapter" n="33" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πῶς ἑαυτῷ χρῆται τὸ ἡγεμονικόν; ἐν γὰρ τούτῳ
τὸ πᾶν ἐστι. τὰ δὲ λοιπὰ ἢ προαιρετικά ἐστιν ἢ ἀπροαίρετα,
νεκρὰ καὶ καπνός.

</p>
</div3>
</div2>
<div2 type="chapter" n="34" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Πρὸς θανάτου καταφρόνησιν ἐγερτικώτατον ὅτι καὶ
οἱ τὴν ἡδονὴν ἀγαθὸν καὶ τὸν πόνον κακὸν κρίνοντες ὅμως
τούτου κατεφρόνησαν.
</p>
</div3>
</div2>
<div2 type="chapter" n="35" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ὧι τὸ εὔκαιρον μόνον ἀγαθὸν καὶ ᾧ τὸ πλείους κατὰ
λόγον ὀρθὸν πράξεις ἀποδοῦναι τῷ ὀλιγωτέρας ἐν ἴσῳ ἐστὶ
καὶ ᾧ τὸν κόσμον θεωρῆσαι πλείονι ἢ ἐλάσσονι χρόνῳ οὐ
διαφέρει, τούτῳ οὐδὲ ὁ θάνατος φοβερόν.
</p>
</div3>
</div2>
<div2 type="chapter" n="36" org="uniform" sample="complete" part="N" TEIform="div2">
<div3 type="section" n="1" org="uniform" sample="complete" part="N" TEIform="div3">
<p TEIform="p">Ἄνθρωπε, ἐπολιτεύσω ἐν τῇ μεγάλῃ ταύτῃ πόλει:
τί σοι διαφέρει, εἰ πέντε ἔτεσιν <add TEIform="add">ἢ τρισί</add>; τὸ γὰρ κατὰ τοὺς
νόμους ἴσον ἑκάστῳ. τί οὖν δεινόν, εἰ τῆς πόλεως ἀποπέμπει
σε οὐ τύραννος οὐδὲ δικαστὴς ἄδικος, ἀλλ̓ ἡ φύσις ἡ
εἰσαγαγοῦσα, οἷον εἰ κωμῳδὸν ἀπολύοι τῆς σκηνῆς ὁ παραλαβὼν
στρατηγός;—ἀλλ̓ οὐκ εἶπον τὰ πέντε μέρη, ἀλλὰ
τὰ τρία.—καλῶς εἶπας: ἐν μέντοι τῷ βίῳ τὰ τρία ὅλον τὸ
δρᾶμά ἐστι. τὸ γὰρ τέλειον ἐκεῖνος ὁρίζει ὁ τότε μὲν τῆς
συγκρίσεως. νῦν δὲ τῆς διαλύσεως αἴτιος: σὺ δὲ ἀναίτιος
ἀμφοτέρων. ἄπιθι οὖν ἵλεως: καὶ γὰρ ὁ ἀπολύων ἵλεως.

</p>
</div3>
</div2>
</div1>
</body>
</text>
</TEI.2>
