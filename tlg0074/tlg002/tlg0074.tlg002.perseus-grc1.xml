<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">Indica</title>
<author TEIform="author">Arrian</author>
<editor role="editor" TEIform="editor">Rudolf Hercher</editor>
<editor role="editor" TEIform="editor">Alfred Eberhard</editor>
<funder n="org:Google" TEIform="funder">Google Digital Humanities Awards Program</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<title TEIform="title">Arriani Nicomediensis Scripta Minora</title>
<author TEIform="author">Arrian</author>
<editor role="editor" TEIform="editor">Rudolf Hercher</editor>
<editor role="editor" TEIform="editor">Alfred Eberhard</editor>
<imprint TEIform="imprint">
<publisher TEIform="publisher">in aedibus B. G. Teubneri</publisher>
<pubPlace TEIform="pubPlace">Leipzig</pubPlace>
<date TEIform="date">1885</date>
</imprint>
</monogr>
</biblStruct>
<p TEIform="p">Keyboarding</p>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="chapter" n="chunk" TEIform="state"/>
<state unit="section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
</teiHeader>
<text TEIform="text">
<body TEIform="body">
<pb id="p.1" TEIform="pb"/>
<div1 type="chapter" n="1" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὰ ἔξω τοῦ Ἰνδοῦ ποταμοῦ τὰ πρὸς ἑσπέρην ἔστε
ἐπὶ ποταμὸν Κωφῆνα Ἀστακηνοὶ καὶ Ἀσσακηνοί, ἔθνεα
Ἰνδικά, ἐποικέουσιν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἀλλὰ οὔτε μεγάλοι τὰ σώματα, 
κατάπερ οἱ ἐντὸς τοῦ Ἰνδοῦ ᾠκισμένοι, οὔτε ἀγαθοὶ
 ὡσαύτως τὸν θυμὸν οὐδὲ μέλανες ὡσαύτως τοῖσι πολλοῖσιν
Ἰνδοῖσιν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὗτοι πάλαι μὲν Ἀσσυρίοισιν ὑπήκοοι 
ἦσαν: ἐπὶ δὲ Μήδοισι Περσέων ἤκουον, καὶ φόρους ἀπέφερον
Κύρῳ τῷ Καμβύσεω ἐκ τῆς γῆς σφῶν, οὓς ἔταξε
Κῦρος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> Νυσαῖοι δὲ οὐκ Ἰνδικὸν γένος ἐστίν, ἀλλὰ τῶν 
 ἅμα Διονύσῳ ἐλθόντων ἐς τὴν γῆν τὴν Ἰνδῶν, τυχὸν
μὲν Ἑλλήνων, ὅσοι ἀπόμαχοι αὐτῶν ἐγένοντο ἐν
τοῖσι πολέμοισιν οὕστινας πρὸς Ἰνδοὺς Διόνυσος ἐπολέμησε,
τυχὸν δὲ καὶ τῶν ἐπιχωρίων.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τοὺς ἐθέλοντας 
τοῖσιν Ἕλλησι συνῴκισε, τήν τε χώρην Νυσαίην ὠνόμασεν
 ἀπὸ τοῦ οὔρεος τῆς Νύσης Διόνυσος, καὶ τὴν πόλιν
αὐτὴν Νῦσαν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> καὶ τὸ οὖρος τὸ πρὸς τῇ πόλι, ὅτου 
ἐν τῇσιν ὑπωρείῃσιν ᾤκισται ἡ Νῦσα, Μηρὸς κληίζεται
ἐπὶ τῇ συμφορῇ ᾗτινι ἐχρήσατο εὐθὺς γενόμενος.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ταῦτα 
μὲν οἱ ποιηταὶ ἐπὶ Διονύσῳ ἐποίησαν, καὶ ἐξηγείσθων
 αὐτὰ ὅσοι λόγιοι Ἑλλήνων ἢ βαρβάρων:
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ἐν Ἀσσακηνοῖσι 
δὲ Μάσσακα, πόλις μεγάλη, ἵναπερ καὶ τὸ κράτος
τῆς γῆς ἐστι τῆς Ἀσσακίης: καὶ ἄλλη πόλις Πευκελαῗτις,
μεγάλη καὶ αὐτή, οὐ μακρὰν τοῦ Ἰνδοῦ. ταῦτα μὲν ἔξω
τοῦ Ἰνδοῦ ποταμοῦ ᾤκισται πρὸς ἑσπέρην ἔστε ἐπὶ τὸν
 Κωφῆνα.
<pb id="p.2" TEIform="pb"/>
</p>
</div2>
</div1>
<div1 type="chapter" n="2" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> τὰ δὲ ἀπὸ τοῦ Ἰνδοῦ πρὸς ἕω, ταῦτά μοι ἔστω ἡ
Ἰνδῶν γῆ, καὶ Ἰνδοὶ οὗτοι ἔστων. οὖροι δὲ τῆς Ἰνδῶν
γῆς πρὸς μὲν βορέεω ἀνέμου ὁ Ταῦρος τὸ οὖρος.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καλέεται δὲ οὐ Ταῦρος ἔτι ἐν τῇ γῇ ταύτῃ, ἀλλὰ ἄρχεται
μὲν ἀπὸ θαλάσσης ὁ Ταῦρος τῆς κατὰ Παμφύλους τε 
καὶ Λυκίην καὶ Κίλικας, παρατείνει δὲ ἔστε ἐπὶ τὴν
 πρὸς ἕω θάλασσαν, τέμνων τὴν Ἀσίην πᾶσαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἄλλο
δὲ ἄλλῃ καλέεται τὸ οὖρος, τῇ μὲν Παραπάμισος τῇ δὲ
Ἠμωδός: ἄλλῃ δὲ Ἴμαον κληίζεται, καὶ τυχὸν ἄλλα καὶ
 ἄλλα ἔχει οὐνόματα.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> Μακεδόνες δὲ οἱ σὺν Ἀλεξάνδρῳ 
στρατεύσαντες Καύκασον αὐτὸ ἐκάλεον, ἄλλον τοῦτον
Καύκασον, οὐ τὸν Σκυθικόν, ὡς καὶ τὰ ἐπέκεινα τοῦ
Καυκάσου λόγον κατέχεον ὅτι ἐπῆλθεν Ἀλέξανδρος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τὰ
πρὸς ἑσπέρην δὲ τῆς Ἰνδῶν γῆς ὁ ποταμὸς ὁ Ἰνδὸς ἀπείργει
ἔστε ἐπὶ τὴν μεγάλην θάλασσαν, ἵναπερ αὐτὸς κατὰ 
δύο στόματα ἐκδιδοῖ, οὐ συνεχέα ἀλλήλοισι τὰ στόματα,
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> κατάπερ τὰ πέντε τοῦ Ἴστρου ἐστὶ συνεχέα, ἀλλὰ ὡς
τὰ τοῦ Νείλου, ὑπʼ ὅτων τὸ Δέλτα ποιέεται τὸ Αἰγύπτιον,
ὧδέ τοι καὶ τὸ τῆς Ἰνδῶν γῆς Δέλτα ποιέει ὁ Ἰνδὸς ποταμός,
οὐ μεῖον τοῦ Αἰγυπτίου: καὶ τοῦτο Πάταλα τῇ 
 Ἰνδῶν γλώσσῃ καλέεται.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> τὸ δὲ πρὸς νότου τε ἀνέμου
καὶ μεσαμβρίης αὐτὴ ἡ μεγάλη θάλασσα ἀπείργει τὴν
Ἰνδῶν γῆν, καὶ τὰ πρὸς ἕω ἡ αὐτὴ θάλασσα ἀπείργει.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τὰ μὲν πρὸς μεσαμβρίης κατὰ Πάταλά τε καὶ τοῦ Ἰνδοῦ
τὰς ἐκβολὰς ὤφθη πρός τε Ἀλεξάνδρου καὶ Μακεδόνων 
καὶ πολλῶν Ἑλλήνων: τὰ δὲ πρὸς ἕω Ἀλέξανδρος
 μὲν οὐκ ἐπῆλθε πρόσω ποταμοῦ Ὑφάσιος,
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ὀλίγοι
δὲ ἀνέγραψαν τὰ μέχρι ποταμοῦ Γάγγεω καὶ ἵνα τοῦ
Γάγγεω αἱ ἐκβολαὶ καὶ πόλις Παλίμβοθρα μεγίστη
τῶν Ἰνδικῶν πρὸς τῷ Γάγγῃ.
</p>
</div2>
</div1>
<div1 type="chapter" n="3" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἐμοὶ δὲ Ἐρατοσθένης ὁ Κυρηναῖος πιστότερος ἄλλου
ἔστω, ὅτι γῆς περιόδου πέρι ἔμελεν Ἐρατοσθένεϊ.
<pb id="p.3" TEIform="pb"/>
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">οὗτος ἀπὸ τοῦ οὔρεος τοῦ Ταύρου, ἵνα τοῦ Ἰνδοῦ αἱ 
πηγαί, παρʼ αὐτὸν τὸν Ἰνδὸν ποταμὸν ἰόντι ἔστε ἐπὶ
τὴν μεγάλην θάλασσαν καὶ τοῦ Ἰνδοῦ τὰς ἐκβολὰς μυρίους
σταδίους καὶ τρισχιλίους τὴν πλευρὴν λέγει ἐπέχειν
 τῆς γῆς τῆς Ἰνδῶν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ταυτησὶ δὲ ἀντίπορον πλευρὴν 
ποιέει τὴν ἀπὸ τωὐτοῦ οὔρεος παρὰ τὴν ἑῴην θάλασσαν,
οὐκέτι ταύτῃ τῇ πλευρῇ ἴσην, ἀλλὰ ἄκρην γὰρ
ἀνέχειν ἐπὶ μέγα ἐς τὸ πέλαγος, ἐς τρισχιλίους σταδίους
μάλιστα ἀνατείνουσαν τὴν ἄκρην, εἴη ἂν ὦν αὐτῷ
 ἡ πλευρὴ τῆς Ἰνδῶν γῆς πρὸς ἕω μυρίους καὶ ἑξακισχιλίους
σταδίους ἐπέχουσα. τοῦτο μὲν αὐτῷ πλάτος τῆς
Ἰνδῶν γῆς συμβαίνει,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> μῆκος δὲ τὸ ἀπʼ ἑσπέρης ἐπὶ 
ἕω ἔστε μὲν ἐπὶ πόλιν Παλίμβοθρα μεμετρημένον σχοινίοισι
λέγει ἀναγράφειν: καὶ εἶναι γὰρ ὁδὸν βασιληίην.
 τοῦτο ἐπέχειν ἐς μυρίους σταδίους.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">τὰ δὲ ἐπέκεινα οὐκέτι
ὡσαύτως ἀτρεκέα. φήμας δὲ ὅσοι ἀνέγραψαν, σὺν 
τῇ ἄκρῃ τῇ ἀνεχούσῃ ἐς τὸ πέλαγος ἐς μυρίους σταδίους
μάλιστα ἐπέχειν λέγουσιν: εἶναι ἂν ὦν τὸ μῆκος τῆς
Ἰνδῶν γῆς σταδίων μάλιστα δισμυρίων.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> Κτησίης δὲ ὁ 
 Κνίδιος τὴν Ἰνδῶν γῆν ἴσην τῇ ἄλλῃ Ἀσίῃ λέγει, οὐδὲν
λέγων, οὐδὲ Ὀνησίκριτος, τρίτην μοῖραν τῆς πάσης γῆς.
Νέαρχος δὲ μηνῶν τεσσάρων ὁδὸν τὴν διʼ αὐτοῦ τοῦ
πεδίου τῆς Ἰνδῶν γῆς.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> Μεγασθένεϊ δὲ τὸ ἀπὸ ἀνατολέων 
ἐς ἕσπέρην πλάτος ἐστὶ τῆς Ἰνδῶν γῆς ὅ τι περ οἱ
 ἄλλοι μῆκος ποιέουσι: καὶ λέγει Μεγασθένης μυρίων
καὶ ἑξακισχιλίων σταδίων εἶναι ἵναπερ τὸ βραχύτατον
αὐτοῦ.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τὸ δὲ ἀπὸ ἄρκτου πρὸς μεσαμβρίην, τοῦτο δὲ 
αὐτῷ μῆκος γίνεται, καὶ ἐπέχει τριηκοσίους καὶ δισχιλίους
καὶ δισμυρίους ἵναπερ τὸ στεινότατον αὐτοῦ.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ποταμοὶ δὲ τοσοίδε εἰσὶν ἐν τῇ Ἰνδῶν γῇ, ὅσοι οὐδὲ 
ἐν τῇ πάσῃ Ἀσίῃ. μέγιστοι μὲν ὁ Γάγγης τε καὶ ὁ Ἰνδός,
ὅτου καὶ ἡ γῆ ἐπώνυμος, ἄμφω τοῦ τε Νείλου τοῦ Αἰγυπτίου
<pb id="p.4" TEIform="pb"/>
καὶ τοῦ Ἴστρου τοῦ Σκυθικοῦ, καὶ εἰ ἐς τωὐτὸ
 συνέλθοι αὐτοῖσι τὸ ὕδωρ, μέζονες. δοκέειν δὲ ἔμοιγε,
καὶ ὁ Ἀκεσίνης μέζων ἐστὶ τοῦ τε Ἴστρου καὶ τοῦ Νείλου,
ἵναπερ παραλαβὼν ἅμα τόν τε Ὑδάσπεα καὶ τὸν
Ὑδραώτεα καὶ τὸν Ὕφασιν ἐμβάλλει ἐς τὸν Ἰνδόν, ὡς 
καὶ τριήκοντα αὐτῷ σταδίους τὸ πλάτος ταύτῃ εἶναι: καὶ
τυχὸν καὶ ἄλλοι πολλοὶ μέζονες ποταμοὶ ἐν τῇ Ἰνδῶν γῇ ῥέουσιν.
</p>
</div2>
</div1>
<div1 type="chapter" n="4" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἀλλὰ οὔ μοι ἀτρεκὲς ὑπὲρ τῶν ἐπέκεινα τοῦ Ὑφάσιος
ποταμοῦ ἰσχυρίσασθαι, ὅτι οὐ πρόσω τοῦ Ὑφάσιος 
 ἦλθεν Ἀλέξανδρος.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> αὐτοῖν δὲ τοῖν μεγίστοιν ποταμοῖν
τοῦ τε Γάγγεω καὶ τοῦ Ἰνδοῦ τὸν Γάγγεα μεγάθεϊ
πολλόν τι ὑπερφέρειν Μεγασθένης ἀνέγραψε, καὶ ὅσοι
 ἄλλοι μνήμην τοῦ Γάγγεω ἔχουσιν:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> αὐτόν τε γὰρ μέγαν
ἀνίσχειν ἀπὸ τῶν πηγέων, δέκεσθαί τε ἐς ἑωυτὸν τόν 
τε Καϊνὰν ποταμὸν καὶ τὸν Ἐραννοβόαν καὶ τὸν Κοσσόανον,
πάντας πλωτούς: ἐπὶ δὲ Σῶνόν τε ποταμὸν καὶ Σιττόκατιν
 καὶ Σολόματιν, καὶ τούτους πλωτούς:
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐπὶ δὲ
Κονδοχάτην τε καὶ Σάμβον καὶ Μάγωνα καὶ Ἀγόρανιν
καὶ Ὤμαλιν. ἐμβάλλουσι δὲ ἐς αὐτὸν Κομμινάσης τε 
μέγας ποταμὸς καὶ Κάκουθις καὶ Ἀνδώματις ἐξ ἔθνεος
 Ἰνδικοῦ τοῦ Μαδυανδινῶν ῥέων,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> καὶ ἐπὶ τούτοισιν
Ἄμυστις παρὰ πόλιν Καταδούπην, καὶ Ὀξύμαγις ἐν
τοῖσι Παζάλῃσι καλεομένοισι. καὶ Ἐρρένυσις δὲ ἐν Μάθῃσιν,
 ἔθνεϊ Ἰνδικῷ, συμβάλλει τῷ Γάγγῃ.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> τούτων 
λέγει Μεγασθένης οὐδένα εἶναι τοῦ Μαιάνδρου ἀποδέοντα,
 ἵναπερ ναυσίπορος ὁ Μαίανδρος.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> εἶναι ὦν τὸ
εὖρος τῷ Γάγγῃ, ἔνθαπερ αὐτὸς ἑωυτοῦ στεινότατος, ἐς
ἑκατὸν σταδίους: πολλαχῆ δὲ καὶ λιμνάζειν, ὡς μὴ ἄποπτον
εἶναι τὴν πέρην χώρην, ἵναπερ χθαμαλή τέ ἐστι 
 καὶ οὐδαμῆ γηλόφοισιν ἀνεστηκυῖα.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τῷ δὲ Ἰνδῷ ἐς
τωὐτὸν ἔρχεται. Ὑδραώτης μὲν ἐν Καμβισθόλοισι παρειληφὼς
<pb id="p.5" TEIform="pb"/>
τόν τε Ὕφασιν ἐν Ἀστρύβῃσι καὶ τὸν Σαράγγην
ἐκ Κηκέων καὶ τὸν Νεῦδρον ἐξ Ἀττακηνῶν, ἐς τὸν Ἀκεσίνην
ἐμβάλλουσιν.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> Ὑδάσπης δὲ ἐν Ὀξυδράκῃσιν ἄγων 
ἅμα οἷ τὸν Σίναρον ἐν Ἀρίσπῃσιν ἐς τὸν Ἀκεσίνην ἐκδιδοῖ
 καὶ οὗτος.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p"> ὁ δὲ Ἀκεσίνης ἐν Μαλλοῖσι συμβάλλει 
τῷ Ἰνδῷ: καὶ Τούταπος δὲ μέγας ποταμὸς ἐς τὸν
Ἀκεσίνην ἐκδιδοῖ. τούτων ὁ Ἀκεσίνης ἐμπλησθεὶς καὶ
τῇ ἐπικλήσι ἐκνικήσας αὐτὸς τῷ ἑωυτοῦ δὴ οὐνόματι
ἐσβάλλει ἐς τὸν Ἰνδόν.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> κωφὴν δὲ ἐν Πευκελαΐτιδι, 
 ἅμα οἷ ἄγων Μάλαντόν τε καὶ Σόαστον καὶ Γαρροίαν,
ἐκδιδοῖ ἐς τὸν Ἰνδόν.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> κατύπερθε δὲ τούτων Πάρενος 
καὶ Σάπαρνος, οὐ πολὺ διέχοντες, ἐμβάλλουσιν ἐς τὸν
Ἰνδόν. Σόανος δὲ ἐκ τῆς ὀρεινῆς τῆς Ἀβισσαρέων ἔρημος
ἄλλου ποταμοῦ ἐκδιδοῖ ἐς αὐτόν. καὶ τούτων τοὺς
 πολλοὺς Μεγασθένης λέγει ὅτι πλωτοί εἰσιν.
</p>
</div2>
<div2 type="section" n="13" org="uniform" sample="complete" part="N" TEIform="div2">
<p TEIform="p"> οὔκουν 
ἀπιστίην χρὴ ἔχειν ὑπέρ τε τοῦ Ἰνδοῦ καὶ τοῦ Γάγγεω,
μηδὲ συμβλητοὺς εἶναι αὐτοῖσι τόν τε Ἴστρον καὶ
τὸν Νεῖλον.
</p>
</div2>
<div2 type="section" n="14" org="uniform" sample="complete" part="N" TEIform="div2">
<p TEIform="p"> ἐς μέν γε τὸν Νεῖλον οὐδένα ποταμὸν 
ἐκδιδόντα ἴδμεν, ἀλλὰ ἀπʼ αὐτοῦ διώρυχας τετμημένας
 κατὰ τὴν χώρην τὴν Αἰγυπτίην:
</p>
</div2>
<div2 type="section" n="15" org="uniform" sample="complete" part="N" TEIform="div2">
<p TEIform="p"> ὁ δὲ Ἴστρος 
ὀλίγος μὲν ἀνίσχει ἀπὸ τῶν πηγέων, δέκεται δὲ πολλοὺς
ποταμούς, ἀλλὰ οὐδὲ πλήθεϊ ἴσους τοῖσιν Ἰνδῶν ποταμοῖσιν,
οἳ τὸν Ἰνδὸν καὶ τὸν Γάγγεα ἐκδιδοῦσι, πλωτοὺς
δὲ δὴ κάρτα ὀλίγους, ὧν τοὺς μὲν αὐτὸς ἰδὼν οἶδα,
 τὸν Ἔνον τε καὶ τὸν Σάον.
</p>
</div2>
<div2 type="section" n="16" org="uniform" sample="complete" part="N" TEIform="div2">
<p TEIform="p"> Ἔνος μὲν ἐν μεθορίῳ τῆς 
Νωρικῶν καὶ Ῥαιτῶν γῆς μίγνυται τῷ Ἴστρῳ, ὁ δὲ Σάος
κατὰ Παίονας. ὁ δὲ χῶρος, ἵναπερ. συμβάλλουσιν οἱ ποταμοί,
Ταυροῦνος καλέεται. ὅστις δὲ καὶ ἄλλον οἶδε
ναυσίπορον τῶν ἐς τὸν Ἴστρον ἐκδιδόντων, ἀλλὰ οὐ
 πολλούς κου οἶδε.</p>
</div2>
</div1>
<div1 type="chapter" n="5" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">τὸ δὲ αἴτιον ὅστις ἐθέλει φράζειν τοῦ πλήθεός τε καὶ 
μεγάθεος τῶν Ἰνδικῶν ποταμῶν, φραζέτω: ἐμοὶ δὲ καὶ
<pb id="p.6" TEIform="pb"/>
 ταῦτα ὡς ἀκοὴ ἀναγεγράφθω.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐπεὶ καὶ ἄλλων πολλῶν
ποταμῶν οὐνόματα Μεγασθένης ἀνέγραψεν, οἳ ἔξω
τοῦ Γάγγεώ τε καὶ τοῦ Ἰνδοῦ ἐκδιδοῦσιν: ἐς τὸν ἑῷόν
τε καὶ μεσαμβρινὸν πόντον, ὥστε τοὺς πάντας ὀκτὼ
καὶ πεντήκοντα λέγει ὅτι εἰσὶν Ἰνδικοὶ ποταμοί, ναυσίποροι 
 πάντες.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀλλὰ οὐδὲ Μεγασθένης τὴν πολλὴν δοκέει
μοι ἐπελθεῖν τῆς Ἰνδῶν χώρης, πλήν γε δὴ ὅτι πλεῦνα
ἢ οἱ σὺν Ἀλεξάνδρῳ [τῷ Φιλίππου] ἐπῆλθεν: συγγενέσθαι
γὰρ Σανδρακόττῳ λέγει, τῷ μεγίστῳ βασιλέι τῶν
 Ἰνδῶν, καὶ πώρῳ, ἔτι τούτου μέζονι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οὗτος ὦν ὁ Μεγασθένης 
λέγει, οὔτε Ἰνδοὺς ἐπιστρατεῦσαι οὐδαμοῖσιν
 ἀνθρώποισιν, οὔτε Ἰνδοῖσιν ἄλλους ἀνθρώπους,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἀλλὰ
Σέσωστριν μὲν τὸν Αἰγύπτιον, τῆς Ἀσίης καταστρεψάμενον
τὴν πολλὴν καὶ ἔστε ἐπὶ τὴν Εὐρώπην σὺν στρατιῇ
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐλάσαντα ὀπίσω ἀπονοστῆσαι, Ἰδάνθυρσον δὲ τὸν 
Σκύθεα ἐκ Σκυθίης ὁρμηθέντα πολλὰ μὲν Ἀσίης
ἔθνεα καταστρέψασθαι, ἐπελθεῖν δὲ καὶ τὴν Αἰγυπτίων
 γῆν κρατέοντα.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> Σεμίραμιν δὲ τὴν Ἀσσυρίην ἐπιχειρέειν
μὲν στέλλεσθαι ἐς Ἰνδούς, ἀποθανεῖν δὲ πρίν τέλος
ἐπιθεῖναι τοῖσι βουλεύμασιν. ἀλλὰ Ἀλέξανδρον γὰρ 
 στρατεῦσαι ἐπὶ Ἰνδοὺς μοῦνον.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> χαἰ πρὸ Ἀλεξάνδρου
Διονύσου μὲν πέρι πολλὸς λόγος κατέχει ὡς καὶ τούτου
στρατεύσαντος ἐς Ἰνδοὺς καὶ καταστρεψαμένου Ἰνδούς,
 Ἡρακλέος δὲ πέρι οὐ πολλός.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> Διονύσου μέν γε
τῆς στρατηλασίης καὶ Νῦσα πόλις μνῆμα οὐ φαῦλον, 
καὶ ὁ Μηρὸς τὸ οὖρος, καὶ ὁ κισσὸς ὅστις ἐν τῷ οὔρεϊ
τούτῳ φύεται, καὶ αὐτοὶ Ἰνδοὶ ὑπὸ τυμπάνων τε καὶ
κυμβάλων στελλόμενοι ἐς τὰς μάχας, καὶ ἐσθὴς αὐτοῖσι
κατάστικτος ἐοῦσα, κατάπερ τοῦ Διονύσου τοῖσι βάκχοισιν:
 Ἡρακλέος δὲ οὐ πολλὰ ὑπομνήματα.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">ἀλλὰ 
τὴν Ἄορνον γὰρ πέτρην, ἥντινα Ἀλέξανδρος βίῃ ἐχειρώσατο,
ὅτι Ἠρακλέης οὐ δυνατὸς ἐγένετο ἐξελεῖν, μακεδονικὸν
<pb id="p.7" TEIform="pb"/> 
δοκέει μοι κόμπασμα, κατάπερ ὦν καὶ τὸν
Παραπάμοσον Καύκασον ἐκάλεον Μακεδόνες, οὐδέν τι
προσήκοντα τοῦτον τῷ Καυκάσῳ.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> καί τι καὶ ἄντρον 
ἐπιφρασθέντες ἐν Παραπαμισάδῃσι, τοῦτο ἔφασαν
 ἐκεῖνο εἶναι τοῦ Προμηθέος τοῦ Τιτῆνος τὸ ἄντρον, ἐν
ὅτῳ ἐκρέματο ἐπὶ τῇ κλοπῇ τοῦ πυρός.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> καὶ δὴ καὶ ἐν Σίβῃσιν, 
Ἰνδικῷ γένεϊ, ὅτι δορὰς ἀμπεχομένους εἶδον τοὺς
Σίβας, ἀπὸ τῆς Ἡρακλέος στρατηλασίης ἔφασκον τοὺς
ὑπολειφθέντας εἶναι τοὺς Σίβας: καὶ γὰρ καὶ σκυτάλην
 φορέουσιν οἱ Σίβαι, καὶ τῇσι βουσὶν αὐτῶν ῥόπαλον
ἐπικέκαυται, καὶ τοῦτο ἐς μνήμην ἀνέφερον τοῦ ῥοπάλου
τοῦ Ἡρακλέος.
</p>
</div2>
<div2 type="section" n="13" org="uniform" sample="complete" part="N" TEIform="div2">
<p TEIform="p"> εἰ δέ τῳ πιστὰ ταῦτα, ἄλλος ἂν 
οὗτος Ἡρακλέης εἴη, οὐχ ὁ Θηβαῖος ἢ ὁ Τύριος ἢ ὁ
Αἰγύπτιος, ἤ τις καὶ κατὰ τὴν ἄνω χώρην τὴν οὐ πόρρω
 τῆς Ἰνδῶν γῆς ᾠκισμένην μέγας βασιλεύς.
</p>
</div2>
</div1>
<div1 type="chapter" n="6" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ταῦτα μέν μοι ἐκβολὴ ἔστω τοῦ λόγου ἐς τὸ μὴ πιστὰ 
φαίνεσθαι ὅσα ὑπὲρ τῶν ἐπέκεινα τοῦ Ὑφάσιος ποταμοῦ
Ἰνδῶν μετεξέτεροι ἀνέγραψαν: ἔστε γὰρ ἐπὶ τὸν
Ὕφασιν οἱ τῆς Ἀλεξάνδρου στρατηλασίης μετασχόντες
 οὐ πάντη ἄπιστοί εἰσιν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐπεὶ καὶ τόδε λέγει Μεγασθένης 
ὑπὲρ ποταμοῦ Ἰνδικοῦ, Σίλαν μὲν εἶναί οἱ οὔνομα,
ῥέειν δὲ ἀπὸ κρήνης ἐπωνύμου τοῦ ποταμοῦ διὰ
τῆς χώρης τῆς Σιλέων, καὶ τούτων ἐπωνύμων τοῦ ποταμοῦ
τε καὶ τῆς κρήνης, τὸ δὲ ὕδωρ παρέχεσθαι τοιόνδε.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> 
 οὐδὲν εἶναι ὅτῳ ἀντέχει τὸ ὕδωρ, καὶ οὔτε τι νήχεσθαι
ἐν αὐτῷ οὔτε τι ἐπιπλέειν, ἀλλὰ πάντα γὰρ ἐς
βυσσὸν δύνετν: οὕτω τι ἀμενηνότερον πάντων εἶναι τὸ
ὕδωρ ἐκεῖνο καὶ ἠεροειδέστερον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὕεται δὲ ἡ Ἰνδῶν γῆ 
τοῦ θέρεος, μάλιστα μὲν τὰ οὔρεα, Παραπάμισός τε καὶ
 Ἠμωδὸς καὶ τὸ Ἰμαϊκὸν οὖρος, καὶ ἀπὸ τούτων μεγάλοι
καὶ θολεροὶ οἱ ποταμοὶ ῥέουσιν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὕεται δὲ τοῦ θέρεος 
καὶ τὰ πεδία τῶν Ἰνδῶν, ὥστε λιμνάζει τὰ πολλὰ
<pb id="p.8" TEIform="pb"/>
αὐτῶν. καὶ ἔφυγεν ἡ Ἀλεξάνδρου στρατιὴ ἀπὸ τοῦ
Ἀκεσίνου ποταμοῦ μέσου θέρεος, ὑπερβαλόντος τοῦ
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὕδατος ἐς τὰ πεδία, ὥστε ἀπὸ τῶνδε ἔξεστι τεκμηριοῦσθαι
καὶ τοῦ Νείλου τὸ πάθημα, ὅτι οἰκὸς
ὕεσθαι τὰ Αἰθιόπων οὔρεα τοῦ θέρεος, καὶ ἀπʼ ἐκείνων 
ἐμπιμπλάμενον τὸν Νεῖλον ὑπερβάλλειν ὑπὲρ τὰρ ὄχθας
 ἐς τὴν γῆν τὴν Αἰγυπτίην.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> θολερὸς ὦν καὶ οὗτος ῥέει
ἐν τῇδε τῇ ὥρῃ, ὡς οὔτε ἂν ἀπὸ χιόνος τηκομένης ἔρρεεν,
οὔτε εἰ πρὸς τῶν ὥρῃ θέρεος πνεόντων ἐτησίων
ἀνέμων ἀνεκόπτετό οἱ τὸ ὕδωρ: ἄλλως τε οὐδὲ χιονόβλητα 
 εἴη τὰ Αἰθιόπων οὔρεα ὑπὸ καύματος.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ὕεσθαι
δὲ κατάπερ τὰ Ἰνδῶν οὐκ ἔξω ἐστὶ τοῦ οἰκότος, ἐπεὶ καὶ
τἄλλα ἡ Ἰνδῶν γῆ οὐκ ἀπέοικε τῆς Αἰθιοπίης, καὶ οἱ
ποταμοὶ οἱ Ἰνδικοὶ ὁμοίως τῷ Νείλῳ τῷ Αἰθιοπηίῳ τε καὶ
Αἰγυπτίῳ κροκοδείλους τε φέρουσιν, ἔστιν δὲ οἳ αὐτῶν 
καὶ ἰχθύας καὶ ἄλλα κήτεα ὅσα ὁ Νεῖλος, πλὴν ἵππου
τοῦ ποταμίου: Ὀνησίκριτος δὲ καὶ ἵππους τοὺς
 ποταμίους λέγει ὅτι φέρουσι.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> τῶν δὲ ἀνθρώπων αἱ
ἰδέαι οὐ πάντη ἀπᾴδουσιν αἱ Ἰνδῶν τε καὶ Αἰθιόπων. οἱ
μὲν γὰρ πρὸς νότου ἀνέμου Ἰνδοὶ τοῖσιν Αἰθίοψι μᾶλλόν 
τι ἐοίκασι, μέλανές τε ἰδέσθαι εἰσὶ, καὶ ἡ κόμη αὐτοῖσι
μέλαινα, πλήν γε δὴ ὅτι σιμοὶ οὐκ ὡσαύτως οὐδὲ οὐλόκρανοι
ὡς Αἰθίοπες: οἱ δὲ βορειότεροι αὐτῶν καὶ Αἰγυπτίους
μάλιστα ἂν εἶεν τὰ σώματα.
</p>
</div2>
</div1>
<div1 type="chapter" n="7" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἔθνεα δὲ Ἰνδικὰ εἴκοσι καὶ ἑκατὸν τὰ πάντα λέγει
</p>
</div2>
<div2 type="section" n="25" org="uniform" sample="complete" part="N" TEIform="div2">
<p TEIform="p">
Μεγασθένης, δυοῖν δέοντα. καὶ πολλὰ μὲν εἶναι ἔθνεα
Ἰνδικὰ καὶ αὐτὸς συμφέρομαι Μεγασθένεϊ, τὸ δὲ ἀτρεκὲς.
οὐκ ἔχω εἰκάσαι ὅκως ἐκμαθὼν ἀνέγραψεν, οὔτε
πολλοστὸν μέρος τῆς Ἰνδῶν γῆς ἐπελθών, οὔτε ἐπιμιξίης
 πᾶσι τοῖσι γένεσιν ἐούσης ἐς ἄλληλα.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> πάλαι μὲν 
δὴ νομάδας εἶναι Ἰνδούς, κατάπερ Σκυθέων τοὺς οὐκ
<pb id="p.9" TEIform="pb"/>
ἀροτῆρας, οἳ ἐν τῇσιν ἁμάξῃσι πλανεύμενοι ἄλλοτε ἄλλην
τῆς Σκυθίης ἀμείβουσιν, οὔτε πόλιας οἰκέοντες οὔτε
ἱρὰ θεῶν σέβοντες.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὕτω μηδὲ Ἰνδοῖσι πόλιας εἶναι 
μηδὲ ἱρὰ θεῶν δεδομημένα, ἀλλὰ ἀμπίσχεσθαι μὲν δορὰς
 θηρίων ὅσων κατακάνοιεν, σιτέεσθαι δὲ τῶν δενδρέων
τὸν φλοιόν. καλέεσθαι δὲ τὰ δένδρεα ταῦτα τῇ
Ἰνδῶν φωνῇ τάλα, καὶ φύεσθαι ἐπʼ αὐτῶν, κατάπερ
τῶν φοινίκων ἐπὶ τῇσι κορυφῇσιν, οἷά περ τολύπας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
σιτέεσθαι δὲ καὶ τῶν θηρίων ὅσα ἕλοιεν ὠμοφαγέοντας,
 πρίν γε δὴ Διόνυσον ἐλθεῖν ἐς τὴν χώρην τὴν Ἰνδῶν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">Διόνυσον δὲ ἐλθόντα, ὡς καρτερὸς ἐγένετο Ἰνδῶν, 
πόλιάς τε οἰκίσαι καὶ νόμους θέσθαι τῇσι πόλισιν, οἴνου
τε δοτῆρα Ἰνδοῖσι γενέσθαι κατάπερ Ἕλλησι, καὶ σπείρειν
διδάξαι τὴν γῆν διδόντα αὐτὸν σπέρματα,
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">ἢ οὐκ 
 ἐλάσαντος ταύτῃ Τριπτολέμου, ὅτε περ ἐκ Δήμητρος
ἐστάλη σπείρειν γῆν πᾶσαν, ἢ πρὸ Τριπτολέμου τις
οὗτος Διόνυσος ἐπελθὼν τὴν Ἰνδῶν γῆν σπέρματά
σφισιν ἔδωκε καρποῦ τοῦ ἡμέρου.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> βόας τε ὑπʼ ἄροτρον 
ζεῦξαι Διόνυσον πρῶτον, καὶ ἀροτῆρας ἀντὶ νομάδων
 ποιῆσαι Ἰνδῶν τοὺς πολλούς, καὶ ὁπλίσαι ὅπλοισι
τοῖσιν ἀρηίοισι.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ θεοὺς σέβειν ὅτι ἐδίδαξε Διόνυσος 
ἄλλους τε καὶ μάλιστα δὴ ἑωυτὸν κυμβαλίζοντας καὶ
τυμπανίζοντας: καὶ ὄρχησιν δὲ διδάξαι τὴν σατυρικήν,
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p">τὸν κόρδακα παρʼ Ἕλλησι καλεόμενον, καὶ κομᾶν 
 Ἰνδοὺς τῷ θεῷ. μιτρηφορέειν τε ἀναδεῖξαι, καὶ μύρων
ἀλοιφὰς ἐκδιδάξαι.
</p>
</div2>
</div1>
<div1 type="chapter" n="8" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ἀπιόντα δὲ ἐκ τῆς Ἰνδῶν γῆς, ὥς οἱ ταῦτα ἐκεκοσμητο, 
καταστῆσαι βασιλέα τῆς χώρης Σπατέμβαν, τῶν
ἑταίρων τὸν βακχωδέστατον: τελευτήσαντος δὲ Σπατέμβα
 τὴν βασιληίην ἐκδέξασθαι Βουδύαν τὸν τούτου
παῖδα.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ τὸν μὲν πεντήκοντα καὶ δύο ἔτεα βασιλεῦσαι 
<pb id="p.10" TEIform="pb"/>
Ἰνδῶν, τὸν πατέρα, τὸν δὲ παῖδα εἴκοσιν ἔτεα.
καὶ τούτου παῖδα ἐκδέξασθαι τὴν βασιληίην Κραδεύαν,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> καὶ τὸ ἀπὸ τοῦδε τὸ πολλὸν μὲν κατὰ γένος ἀμείβειν
τὴν βασιληίην, παῖδα παρὰ πατρὸς ἐκδεκόμενον: εἰ δὲ
ἐκλείποι τὸ γένος, οὕτω δὴ ἀριστίνδην κατίστασθαι Ἰνδοῖσι 
 βασιλέας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> Ἡρακλέα δέ, ὅντινα ἐς Ἰνδοὺς ἀπικέσθαι
λόγος κατέχει, παρʼ αὐτοῖσιν Ἰνδοῖσι γηγενέα λέγεσθαι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τοῦτον τὸν Ἡρακλέα μάλιστα πρὸς Σουρασηνῶν
γεραίρεσθαι, Ἰνδικοῦ ἔθνεος, ἵνα δύο πόλιες μεγάλαι,
Μέθορά τε καὶ Κλεισόβορα: καὶ ποταμὸς Ἰωβάρης πλωτὸς 
 διαρρέει τὴν χώρην αὐτῶν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> τὴν σκευὴν δὲ οὗτος
ὁ Ἡρακλέης ἥντινα ἐφόρεε Μεγασθένης λέγει ὅτι ὁμοίην
τῷ Θηβαίῳ Ἡρακλέϊ, ὡς αὐτοὶ Ἰνδοὶ ἀπηγέονται. καὶ
τούτῳ ἄρσενας μὲν παῖδας πολλοὺς κάρτα γενέσθαι ἐν
τῇ Ἰνδῶν γῇ — πολλῇσι γὰρ δὴ γυναιξὶν ἐς γάμον ἐλθεῖν 
καὶ τοῦτον τὸν Ἡρακλέα —, θυγατέρα δὲ μουνογενέην.
 οὔνομα δὲ εἶναι τῇ παιδὶ Πανδαίην, καὶ τὴν χώρην.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">
ἵνα τε ἐγένετο καὶ ἧστινος ἐπέτρεψεν αὐτῇ ἄρχειν
Ἡρακλέης, τῆς παιδὸς ἐπώνυμον. καὶ ταύτῃ ἐλέφαντας
μὲν γενέσθαι ἐκ τοῦ πατρὸς ἐς πεντακοσίους, 
ἵππον δὲ ἐς τετρακισχιλίην, πεζῶν δὲ ἐς τὰς τρισκαίδεκα
 μυριάδας.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ τάδε δὲ μετεξέτεροι Ἰνδῶν περὶ Ἡρακλέος
λέγουσιν, ἐπελθόντα αὐτὸν πᾶσαν γῆν καὶ θάλασσαν
καὶ καθήραντα ὅ τι περ κακόν, καινὸν εἶδος ἐξευρεῖν
 ἐν τῇ θαλάσσῃ κόσμου γυναικηίου,
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ὅντινα καὶ ἐς τοῦτο 
ἔτι οἵ τε ἐξ Ἰνδῶν τῆς χώρης τὰ ἀγώγιμα παρʼ ἡμέας
ἀγινέοντες σπουδῇ ὠνεόμενοι ἐκκομίζουσι,
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">καὶ Ἑλλήνων
δὲ πάλαι καὶ Ῥωμαίων νῦν ὅσοι πολυκτέανοι καὶ
εὐδαίμονες μέζονι ἔτι σπουδῇ ὠνέονται τὸν μαργαρίτην
δὴ τὰν θαλάσσιον οὕτω τῇ Ἰνδῶν γλώσσῃ καλεόμενον. 
 τὸν γὰρ Ἡρακλέα, ὡς καλόν οἱ ἐφάνη τὸ
φόρημα, ἐκ πάσης θαλάσσης ἐς τὴν Ἰνδῶν δυναγινέειν
<pb id="p.11" TEIform="pb"/>
τὸν μαργαρίτην δὴ τοῦτον, τῇ θυγατρὶ τῇ
ἑωυτοῦ εἶναι κόσμον.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> καὶ λέγει Μεγασθένης, θηρεύεσθαι 
αὐτοῦ τὴν κόγχην δικτύοισι, νέμεσθαι δὲ
κατὰ τωὐτὸ πολλὰς κόγχας, κατάπερ τὰς μελίσσας. καὶ
 εἶναι γὰρ καὶ τοῖσι μαργαρίτῃσι βασιλέα ἢ βασίλισσαν,
ὡς τῇσι μελίσσῃσι.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> καὶ ὅστις μὲν ἐκεῖνον κατʼ ἐπιτυχίην 
συλλάβοι, τοῦτον μὲν εὐπετέως περιβάλλειν καὶ τὸ ἄλλο
σμῆνος τῶν μαργαριτέων: εἰ δὲ διαφύγοι σφᾶς ὁ βασιλεύς,
τούτοισι δὲ οὐκέτι θηρατοὺς εἶναι τοὺς ἄλλους.
 τοὺς ἑλόντας δὲ περιορᾶν κατασαπῆναί σφισι τὴν σάρκα,
τῷ δὲ ὀστέῳ ἐς κόσμον χρᾶσθαι.
</p>
</div2>
<div2 type="section" n="13" org="uniform" sample="complete" part="N" TEIform="div2">
<p TEIform="p"> καὶ εἶναι γὰρ καὶ 
παρʼ Ἰνδοῖσι τὸν μαργαρίτην τριστάσιον κατὰ τιμὴν
πρὸς χρυσίον τὸ ἄπεφθον, καὶ τοῦτο ἐν τῇ Ἰνδῶν γῇ ὀρυσσόμενον.
</p>
</div2>
</div1>
<div1 type="chapter" n="9" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἐν δὲ τῇ χώρῃ ταύτῃ, ἵνα ἐβασίλευσεν ἡ θυγάτηρ 
τοῦ Ἡρακλέος, τὰς μὲν γυναῖκας ἑπταέτεας ἐούσας ἐς
ὥρην γάμου ἰέναι, τοὺς δὲ ἄνδρας τεσσαράκοντα ἔτεα
τὰ πλεῖστα βιώσκεσθαι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ ὑπὲρ τούτου λεγόμενον 
λόγον εἶναι παρὰ Ἰνδοῖσιν. Ἡρακλέα, ὀψιγόνου οἱ γενομένης
 τῆς παιδός, ἐπεί τε δὴ ἐγγὺς ἔμαθεν ἑωυτῷ
ἐοῦσαν τὴν τελευτήν, οὐκ ἔχοντα ὅτῳ ἀνδρὶ ἐκδῷ τὴν
παῖδα ἑωυτοῦ ἐπαξίῳ, αὐτὸν μιγῆναι τῇ παιδὶ ἑπταέτεϊ
ἐούσῃ, ὡς γένος ἐξ οὗ τε κἀκείνης ὑπολείπεσθαι Ἰνδῶν
βασιλέας. ποιῆσαι ὦν αὐτὴν Ἡρακλέα ὡραίην γάμου:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> 
 καὶ ἐκ τοῦδε ἅπαν τὸ γένος2τοῦτο ὅτου ἡ Πανδαίη ὑπῆρξε
τωὐτὸν τοῦτο γέρας ἔχειν παρὰ Ἡρακλέος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐμοὶ δὲ 
δοκέει, εἴπερ ὦν τὰ ἐς τοσόνδε ἄτοπα Ἡρακλέης οἷός τε
ἦν ἐξεργάζεσθαι, κἄν ἑωυτὸν ἀποφῆναι μακροβιώτερον,
ὡς ὡραίῃ μιγῆναι τῇ παιδί.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἀλλὰ γὰρ εἰ τὰ ὑπὲρ 
 τῆς ὥρης τῶν ταύτῃ παίδων ἀτρεκέα ἐς τωὐτὸν
φέρειν δοκέει ἔμοιγε ἐς ὅ τι περ καὶ τὸ ὑπὲρ τῶν ἀνδρῶν
τῆς ἡλικίης ὅτι τεσσαρακοντούτεες ἀποθνήσκουσιν
<pb id="p.12" TEIform="pb"/>
 οἱ πρεσβύτατοι αὐτῶν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> 0ἷς γὰρ τό τε γῆρας τοσῷδε
ταχύτερον ἐπέρχεται καὶ ὁ θάνατος ὁμοῦ τῷ γήραϊ, πάντως
κου καὶ ἡ ἀκμὴ πρὸς λόγον τοῦ τέλεος ταχυτέρη
 ἐπανθέει.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ὥστε τριακοντούτεες μὲν ὠμογέροντες ἄν
κου εἶεν αὐτοῖσιν οἱ ἄνδρες, εἴκοσι δὲ ἔτεα γεγονότες οἱ 
ἔξω ἥβης νεηνίσκοι, ἡ δὲ ἀκροτάτη ἥβη ἀμφὶ τὰ πεντεκαίδεκα
ἔτεα: καὶ τῇσι γυναιξὶν ὥρη γάμου κατὰ
 λόγον ἄν ἐς τὰ ἑπτὰ ἔτεα συμβαίνοι.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ γὰρ τοὺς
καρποὺς ἐν ταύτῃ τῇ χώρῃ πεπαίνεσθαί τε ταχύτερον
τῶν ἄλλῃ ὡυτὸς οὗτος Μεγασθένης ἀνέγραψε καὶ φθίνειν ταχύτερον.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἀπὸ μὲν δὴ Διονύσου βασιλέας ἠρίθμεον Ἰνδοὶ ἐς
Σανδράκοττον τρεῖς καὶ πεντήκοντα καὶ ἑκατόν, ἔτεα δὲ
δύο καὶ τεσσαράκοντα καὶ ἑξακισχίλια: ἐν δὲ τούτοισι
τρὶς τὸ πᾶν ἐς ἐλευθερίην τὴν δὲ καὶ ἐς τριηκόσια: 
 τὴν δὲ εἴκοσί τε ἐτέων καὶ ἑκατὸν. πρεσβύτερόν τε
Διόνυσον Ἡρακλέος δέκα καὶ πέντε γενεῇσιν Ἰνδοὶ λέγουσιν:
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">ἄλλον δὲ οὐδένα ἐμβαλεῖν ἐς γῆν τὴν Ἰνδῶν ἐπὶ
πολέμῳ, οὐδὲ Κῦρον τὸν Καμβύσεω, καίτοι ἐπὶ Σκύθας
ἐλάσαντα καὶ τἄλλα πολυπραγμονέστατον δὴ τῶν κατὰ 
 τὴν Ἀσίην βασιλέων γενόμενον τὸν Κῦρον.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> ἀλλὰ
Ἀλέξανδρον γὰρ ἐλθεῖν τε καὶ κρατῆσαι πάντων τοῖσιν
ὅπλοισιν, ὅσους γε δὴ ἐπῆλθε: καὶ ἂν καὶ πάντων κρατῆσαι,
 εἰ ἡ στρατιὴ ἤθελεν.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> οὐ μὲν δὴ οὐδὲ Ἰνδῶν
τινὰ ἔξω τῆς οἰκηίης σταλῆναι ἐπὶ πολέμῳ διὰ δικαιότητα.</p>
</div2>
</div1>
<div1 type="chapter" n="10" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">λέγεται δὲ καὶ τάδε, μνημήια ὅτι Ἰνδοὶ τοῖσι τελευτήσασιν
οὐ ποιέουσιν, ἀλλὰ τὰς ἀρετὰς γὰρ τῶν ἀνδρῶν
ἱκανὰς ἐς μνήμην τίθενται τοῖσιν ἀποθανοῦσι καὶ τὰς
 ᾠδὰς εἳ αὐτοῖσιν ἐπᾴδονται.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> πολίων δὲ ἀριθμὸν οὐκ 
εἶναι ἂν ἀτρεκὲς ἀναγράψαι τῶ Ἰνδικῶν ὑπὸ πλήθεος.
<pb id="p.13" TEIform="pb"/>
ταύτας μὲν ξυλίνας ποιέεσθαι:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὐ γὰρ ἂν ἐκ πλίνθου 
ποιεομένας διαρκέσαι ἐπὶ χρόνον τοῦ τε ὕδατος
εἵνεκα τοῦ ἐξ οὐρανοῦ καὶ ὅτι οἱ ποταμοὶ αὐτοῖσιν ὑπερβάλλοντες
ὑπὲρ τὰς ὄχθας ἐμπιμπλᾶσι τοῦ ὕδατος τὰ
 πεδία.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὅσαι δὲ ἐν ὑπερδεξίοισί τε καὶ μετεώροισι τόποισι 
καὶ τούτοισι ψιλοῖσιν ᾠκισμέναι εἰσί, ταύτας
δὲ ἐκ πλίνθου τε καὶ πηλοῦ ποιέεσθαι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> μεγίστην δὲ 
πόλιν ἐν Ἰνδοῖσιν εἶναι τὴν Παλίμβοθρα καλεομένην, ἐν
τῇ Πρασίων γῇ, ἵνα αἱ συμβολαί εἰσι τοῦ τε Ἐραννοβόα
 ποταμοῦ καὶ τοῦ Γάγγεω: τοῦ μὲν Γάγγεω, τοῦ μεγίστου
ποταμῶν: ὁ δὲ Ἐραννοβόας τρίτος μὲν ἂν εἴη τῶν
Ἰνδικῶν ποταμῶν, μέζων δὲ τῶν ἄλλῃ καὶ οὗτος. ἀλλὰ
συγχωρέει τῷ Γάγγῃ, ἐπειδὰν ἐμβάλῃ ἐς αὐτὸν τὸ
ὕδωρ.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> καὶ λέγει Μεγασθένης, μῆκος μὲν ἐπέχειν τὴν 
 πόλιν κατʼ ἑκατέρην τὴν πλευρὴν ἵναπερ μακροτάτη
αὐτὴ ἑωυτῆς ᾤκισται ἐς ὀγδοήκοντα σταδίους, τὸ δὲ
πλάτος ἐς πεντεκαίδεκα.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> τάφρον δὲ περιβεβλῆσθαι τῇ 
πόλι τὸ εὖρος ἑξάπλεθρον, τὸ δὲ βάθος τριήκοντα πήχεων:
πύργους δὲ ἑβδομήκοντα καὶ πεντακοσίους
 ἔχειν τὸ τεῖχος καὶ πύλας τέσσαρας καὶ ἑξήκοντα.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> εἶναι 
δὲ καὶ τόδε μέγα ἐν τῇ Ἰνδῶν γῇ, πάντας Ἰνδοὺς εἶναι
ἐλευθέρους, οὐδέ τινα δοῦλον εἶναι Ἰνδόν. τοῦτο μὲν
Λακεδαιμονίοισιν ἐς τωὐτὸ συμβαίνει καὶ Ἰνδοῖσι.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> Λακεδαιμονίοισι 
μέν γε οἱ εἵλωτες δοῦλοί εἰσι καὶ τὰ δουλων
 ἐργάζονται, Ἰνδοῖσι δὲ οὐδὲ ἄλλος δοῦλός ἐστι, μήτι γε Ἰνδῶν τις.
</p>
</div2>
</div1>
<div1 type="chapter" n="11" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">νενέμηνται δὲ οἱ πάντες Ἰνδοὶ ἐς ἑπτὰ μάλιστα γένεα. 
ἓν μὲν αὐτοῖσιν οἱ σοφισταί εἰσι, πλήθεϊ μὲν μείους
τῶν ἄλλων, δόξῃ δὲ καὶ τιμῇ γεραρώτατοι:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὔτε 
 γάρ τι τῷ σώματι ἐργάζεσθαι ἀναγκαίη σφιν προσκέεται
οὔτε τι ἀποφέρειν: ἀπ ὅτων πονέουσιν ἐς τὸ κοινόν.
οὐδέ τι ἄλλο ἀναγκαίης ἁπλῶς ἐπεῖται τοῖσι σοφιστῇσιν,
<pb id="p.14" TEIform="pb"/>
ὅτι μὴ θύειν τὰς θυσίας τοῖσι θεοῖσιν ὑπὲρ τοῦ κοινοῦ
 τῶν Ἰνδῶν:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὅστις δὲ ἰδίᾳ θύει, ἐξηγητὴς αὐτῷ
τῆς θυσίης τῶν τις σοφιστέων τούτων γίνεται, ὡς οὐκ
 ἄν ἄλλως κεχαρισμένα τοῖσι θεοῖσι θύσαντι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> εἰσὶ σὲ
καὶ μαντικῆς οὗτοι μοῦνοι Ἰνδῶν δαήμονες, οὐδὲ ἐπεῖται 
 ἄλλῳ μαντεύεσθαι ὅτι μὴ σοφιστῇ ἀνδρί.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> μαντεύονται
δὲ ὑπὲρ τῶν ὡρέων τοῦ ἔτεος καὶ εἴ τις τὸ κοινὸν
συμφορὴ καταλαμβάνοι: τὰ δὲ ἴδια ἑκάστοισιν οὔ σφιν
μέλει μαντεύεσθαι, ἢ ὡς οὐκ ἐξικνεομένης τῆς μαντικῆς
ἐς τὰ σμικρότερα, ἢ ὡς οὐκ ἄξιον ἐὸν ἐπὶ τούτοισι πονέεσθαι.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὅστις δὲ ἁμάρτοι ἐς τρὶς μαντευσάμενος, τούτῳ δὲ
ἄλλο μὲν κακὸν γίνεσθαι οὐδέν, σιωπᾶν δὲ εἶναι ἐπάναγκες
τοῦ λοιποῦ: καὶ οὐκ ἔστιν ὅστις ἐξαναγκάσει τὸν
ἄνδρα τοῦτον φωνῆσαι, ὅτου σιωπὴ κατακέκριται.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> οὗτοι γυμνοὶ διαιτέονται οἱ σοφισταί, τοῦ μὲν χειμῶνος 
ὑπαίθριοι ἐν τῷ ἡλίῳ, τοῦ δὲ θέρεος, ἐπεὰν ὁ ἥλιος
κατέχῃ, ἐν τοῖσι λειμῶσι καὶ τοῖσιν ἕλεσιν ὑπὸ δένδρεσι
μεγάλοισιν, ὧν τὴν σκιὴν Νέαρχος λέγει ἐς πέντε πλέθρα
ἐν κύκλῳ ἐξικνέεσθαι, καὶ ἂν καὶ μυρίους ἀνθρώπους
ὑπὸ ἑνὶ δένδρεϊ σκιάζεσθαι: τηλικαῦτα εἶναι ταῦτα  
 τὰ δένδρεα.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> σιτέονται δὲ τὰ ὡραῖα καὶ τὸν φλοιὸν τῶν
δενδρέων, γλυκύν τε ἐόντα τὸν φλοιὸν καὶ τρόφιμον οὐ
μεῖον ἤπερ αἱ βάλανοι τῶν φοινίκων.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> δεύτεροι δʼ ἐπὶ τούτοισιν οἱ γεωργοί εἰσιν, πλήθεϊ
πλεῖστοι Ἰνδῶν ἐόντες. καὶ τούτοισιν οὔτε ὅπλα 
ἐστὶν ἀρήια οὔτε ʽμέλει πολεμήια ἔργἀ, ἀλλὰ τὴν χώρην
οὗτοι ἐργάζονται, καὶ τοὺς φόρους τοῖσί τε βασιλεῦσι
καὶ τῇσι πόλισιν, ὅσαι αὐτόνομοι, οὗτοι ἀποφέρουσι.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">καὶ εἰ πόλεμος ἐς ἀλλήλους τοῖσιν Ἰνδοῖσι τύχοι, τῶν
ἐργαζομένων τὴν γῆν οὐ θέμις σφιν ἅπτεσθαι οὐδὲ 
αὐτὴν τὴν γῆν τέμνειν, ἀλλὰ οἱ μὲν πολεμέουσι καὶ
κατακαίνουσιν ἀλλήλους ὅκως τύχοιεν, οἱ δὲ πλησίον
<pb id="p.15" TEIform="pb"/>
αὐτῶν κατʼ ἡσυχίην ἀροῦσιν ἢ τρυγέουσιν ἢ κλαδέουσιν ἢ θερίζουσιν.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p">τρίτοι δέ εἰσιν Ἰνδοῖσιν οἱ νομέες, οἱ ποιμένες τε 
καὶ οἱ βουκόλοι. καὶ οὗτοι οὔτε κατὰ πόλιας οὔτε ἐν τῇσι
 κώμῃσιν οἰκέουσι, νομάδες δέ εἰσι καὶ ἀνὰ τὰ οὔρεα
βιοτεύουσι, φόρον δὲ οὗτοι ἀπὸ τῶν κτηνέων ἀποφέρουσι,
καὶ θηρεύουσιν οὗτοι ἀνὰ τὴν χώρην ὄρνιθάς τε καὶ ἄγρια θηρία.
</p>
</div2>
</div1>
<div1 type="chapter" n="12" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">τέταρτον δέ ἐστι τὸ δημιουργικόν τε καὶ καπηλικὸν 
γένος. καὶ οὗτοι λειτουργοί εἰσι, καὶ φόρον ἀποφέρουσιν
ἀπὸ τῶν ἔργων τῶν σφετέρων, πλήν γε δὴ ὅσοι τὰ
ἀρήια ὅπλα ποιέουσιν. οὗτοι δὲ καὶ μισθὸν ἐκ τοῦ κοινοῦ
προσλαμβάνουσιν. ἐν δὲ τούτῳ τῷ γένεϊ οἵ τε ναυπηγοὶ
καὶ οἱ ναῦταί εἰσιν, ὅσοι γε κατὰ τοὺς ποταμοὺς
πλώουσι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">πέμπτον δὲ γένος ἐστὶν Ἰνδοῖσιν οἱ πολεμισταί, 
πλήθεϊ μὲν δεύτερον μετὰ τοὺς γεωργούς, πλείστῃ δὲ
ἐλευθερίῃ τε καὶ εὐθυμίῃ χρεόμενον. οὗτοι ἀσκηταὶ
μούνων τῶν πολεμικῶν ἔργων εἰσί.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τὰ δὲ ὅπλα 
 ἄλλοι αὐτοῖσι ποιέουσι, καὶ τοὺς ἵππους ἄλλοι παρέχουσι,
καὶ διακονέουσιν ἐπὶ στρατοπέδου ἄλλοι, οἳ τούς τε ἵππους
αὐτοῖσι θεραπεύουσι καὶ τὰ ὅπλα ἐκκαθαίρουσι
καὶ τοὺς ἐλέφαντας ἄγουσι καὶ τὰ ἅρματα κοσμέουσί τε
καὶ ἡνιοχεύουσιν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> αὐτοὶ δέ, ἔστʼ ἂν μὲν πολεμέειν 
 δέῃ, πολεμέουσιν, εἰρήνης δὲ γενομένης εὐθυμέονται:
καὶ σφιν μισθὸς ἐκ τοῦ κοινοῦ τοσόσδε ἔρχεται, ὡς καὶ
ἄλλους τρέφειν ἀπʼ αὐτοῦ εὐμαρέως.
ἕκτοι δέ εἰσιν Ἰνδοῖσιν οἱ ἐπίσκοποι καλεόμενοι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> 
οὗτοι ἐφορέουσι τὰ γινόμενα κατὰ τε τὴν χώρην καὶ κατὰ
τὰς πόλιας, καὶ ταῦτα ἀναγγέλλουσι τῷ βασιλέι, ἵναπερ
βασιλεύονται Ἰνδοί, ἢ τοῖσι τέλεσιν, ἵναπερ αὐτόνομοί
<pb id="p.16" TEIform="pb"/>
εἰσι. καὶ τούτοισιν οὐ θέμις ψεῦδος ἀναγγεῖλαι οὐδέν,
οὐδέ τις Ἰνδῶν αἰτίην ἔσχε ψεύσασθαι.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἕβδομοι δέ εἰσιν οἱ ὑπὲρ τῶν κοινῶν βουλευόμενοι
ὁμοῦ τῷ βασιλέι ἢ κατὰ τὰς πόλιας ὅσαι αὐτόνομοι
σὺν τῇσιν ἀρχῇσι.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">πλήθεϊ μὲν ὀλίγον τὸ γένος τοῦτό 
ἐστι, σοφίῃ δὲ καὶ δικαιότητι ἐκ πάντων προκεκριμένον.
ἔνθεν οἵ τε ἄρχοντες αὐτοῖσιν ἐπιλέγονται καὶ
ὅσοι νόμαρχοι καὶ ὕπαρχοι καὶ θησαυροφύλακές τε καὶ
στρατοφύλακες, ναύαρχοί τε καὶ ταμίαι καὶ τῶν κατὰ
γεωργίην ἔργων ἐπιστάται.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> γαμέειν δὲ ἐξ ἑτέρου γένεος οὐ θέμις, οἷον τοῖσι
γεωργοῖσιν ἐκ τοῦ δημιουργικοῦ ἢ ἔμπαλιν. οὐδὲ δύο
τέχνας ἐπιτηδεύειν τὸν αὐτὸν οὐδὲ τοῦτο θέμις, οὐδὲ
ἀμείβειν ἕτερον ἐξ ἑτέρου γένος, οἷον γεωργικὸν ἐκ
 νομέος γίνεσθαι, ἢ νομέα ἐκ δημιουργικοῦ.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> μοῦνόν 
σφισιν ἀνεῖται σοφιστὴν ἐκ παντὸς γένεος γίνεσθαι, ὅτι
οὐ μαλθακὰ τοῖσι σοφιστῇσίν ἐστι τὰ πρήγματα ἀλλὰ
πάντων ταλαιπωρότατα.
</p>
</div2>
</div1>
<div1 type="chapter" n="13" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> θηρέουσι δὲ Ἰνδοὶ τὰ μὲν ἄλλα ἄγρια θηρία κατάπερ
καὶ Ἕλληνες, ἡ δὲ τῶν ἐλεφάντων σφιν θήρη οὐδέν τι 
ἄλλῃ ἔοικεν, ὅτι καὶ ταῦτα τὰ θηρία οὐδαμοῖσιν ἄλλοισι
 θηρίοισιν ἐπέοικεν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἀλλὰ τόπον γὰρ ἐπιλεξάμενοι ἄπεδον
καὶ καυματώδεα ἐν κύκλῳ τάφρον ὀρύσσουσιν, ὅσον
μεγάλῳ στρατοπέδῳ ἐναυλίσασθαι. τῆς δὲ τάφρου τὸ
εὖρος ἐς πέντε ὀργυιὰς ποιέονται, βάθος τε ἐς τέσσαρας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">τὸν δὲ χόον ὅντινα ἐκβάλλουσιν ἐκ τοῦ ὀρύγματος,
ἐπὶ τὰ χείλεα ἑκάτερα τῆς τάφρου ἐπιφορήσαντες ἀντὶ
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τείχεος διαχρέονται, αὐτοὶ δὲ ἐπὶ τῷ χώματι τῷ ἐπὶ
τοῦ χείλεος τοῦ ἔξω τῆς τάφρου σκηνάς σφιν ὀρυκτὰς
ποιέονται, καὶ διὰ τούτων ὀπὰς ὑπολείπονται: διʼ ὧν 
φάος τε αὐτοῖσιν ἐσέρχεται καὶ τὰ θηρία προσάγοντα
 καὶ ἐσελαύνοντα ἐς τὸ ἕρκος σκέπτονται.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐνθαῦτα ἐντὸς
<pb id="p.17" TEIform="pb"/>
τοῦ ἕρκεος καταστήσαντες τῶν τινας θηλέων τρεῖς ἢ
τέσσαρας, ὅσαι μάλιστα τὸν θυμὸν χειροήθεες, μίαν ἔσοδον
ἀπολιμπάνουσι κατὰ τὴν τάφρον, γεφυρώσαντες τὴν
τάφρον: καὶ ταύτῃ χόον τε καὶ ποίην πολλὴν ἐπιφορέουσι
 τοῦ μὴ ἀρίδηλον εἶναι τοῖσι θηρίοισι τὴν γέφυραν,
μὴ τινα δόλον ὀισθῶσιν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> αὐτοὶ μὲν ὦν ἐκποδὼν 
σφᾶς ἔχουσι κατὰ τῶν σκηνέων τῶν ἐπὶ τῇ τάφρῳ δεδυκότες,
οἱ δὲ ἄγριοι ἐλέφαντες ἡμέρης μὲν οὐ πελάζουσι
τοῖσιν οἰκεομένοισι, νύκτωρ δὲ πλανέονταί τε πάντη
 καὶ ἀγεληδὸν νέμονται τῷ μεγίστῳ καὶ γενναιοτάτῳ
σφῶν ἑπόμενοι, κατάπερ αἱ βόες τοῖσι ταύροισιν.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐπεὰν 
ὦν τῷ ἕρκεϊ πελάσωσι, τήν τε φωνὴν ἀκούοντες τῶν
θηλέων καὶ τῆς ὀδμῆς αἰσθόμενοι, δρόμῳ ἵενται ὡς ἐπὶ
τὸν χῶρον τὸν πεφραγμένον: ἐκπεριελθόντες δὲ τῆς
 τάφρου τὰ χείλεα εὖτʼ ἄν τῇ γεφύρῃ ἐπιτύχωσι. κατὰ
ταύτην ἐς τὸ ἕρκος ὠθέονται.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> οἱ δὲ ἄνθρωποι αἰσθόμενοι 
τὴν ἔσοδον τῶν ἐλεφάντων τῶν ἀγρίων, οἱ μὲν
αὐτῶν τὴν γέφυραν ὀξέως ἀπεῖλον, οἱ δὲ ἐπὶ τὰς πέλας
κώμας ἀποδραμόντες ἀγγέλλουσι τοὺς ἐλέφαντας ὅτι ἐν
 τῷ ἕρκεϊ ἔχονται οἳ δὲ ἀκούσαντες ἐπιβαίνουσι τῶν 
κρατίστων τε καὶ χειροηθεστάτων ἐλεφάντων, ἐπιβάντες
δὲ ἐλαύνουσιν ὡς ἐπὶ τὸ ἕρκος, ἐλάσαντες δὲ
οὐκ αὐτίκα μάχης ἅπτονται, ἀλλὰ ἐῶσι γὰρ λιμῷ τε
ταλαιπωρηθῆναι τοὺς ἀγρίους ἐλέφαντας καὶ ὑπὸ τῷ
 δίψεϊ δουλωθῆναι.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p">εὖτʼ ἂν δέ σφισι κακῶς ἔχειν 
δοκέωσι, τηνικαῦτα ἐπιστήσαντες αὖθις τὴν γέφυραν
ἐλαύνουσί τε ὡς ἐπὶ τὸ ἕρκος, καὶ τὰ μὲν πρῶτα μάχη
κατίσταται καρτερὴ τοῖσιν ἡμέροισι τῶν ἐλεφάντων πρὸς
τοὺς ἑαλωκότας:
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">ἔπειτα κρατέονται μὲν κατὰ τὸ οἰκὸς
 οἱ ἄγριοι ὑπό τε τῇ ἀθυμίῃ καὶ τῷ λιμῷ ταλαιπωρεύμενοι.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p">οἳ δὲ ἀπὸ τῶν ἐλεφάντων καταβάντες παρειμένοισιν 
ἤδη τοῖσιν ἀγρίοισι τοὺς πόδας ἄκρους συνδέουσιν,
<pb id="p.18" TEIform="pb"/>
ἔπειτα ἐγκελεύονται τοῖσιν ἡμέροισι πληγῇσι
σφᾶς2κολάζειν πολλῇσιν, ἔστʼ ἂν ἐκεῖνοι ταλαιπωρεύμενοι
ἐς γῆν πέσωσι. παραστάντες δὲ βρόχους περιβάλλουσιν
αὐτοῖσι κατὰ τοὺς αὐχένας, καὶ αὐτοὶ ἐπιβαίνουσι κειμένοισι.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> τοῦ δὲ μὴ ἀποσείεσθαι τοὺς ἀμβάτας μηδέ τι ἄλλο 
ἀτάσθαλον ἐργάζεσθαι, τὸν τράχηλον αὐτοῖσιν ἐν κύκλῳ
μαχαιρίῳ ὀξέι ἐπιτέμνουσι, καὶ τὸν βρόχον κατὰ τὴν τομὴν
περιδέουσιν, ὡς ἀτρέμα ἔχειν τὴν κεφαλήν τε καὶ
 τὸν τράχηλον ὑπὸ τοῦ ἕλκεος.
</p>
</div2>
<div2 type="section" n="13" org="uniform" sample="complete" part="N" TEIform="div2">
<p TEIform="p"> εἰ γὰρ περιστρέφοιντο
ὑπὸ ἀτασθαλίης, τρίβεται αὐτοῖσι τὸ ἕλκος ὑπὸ τῷ 
κάλῳ. οὕτω ὦν ἀτρέμα ἴσχουσι, καὶ ταύτῃ γνωσιμαχέοντες
</p>
</div2>
</div1>
<div1 type="chapter" n="14" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἤδη ἄγονται πρὸς τῶν ἡμέρων. ὅσοι δὲ
νήπιοι αὐτῶν ἢ διὰ κακότητα οὐκ ἄξιοι ἐκτῆσθαι, τούτους
 ἐῶσιν ἀπαλλάσσεσθαι ἐς τὰ σφέτερα ἤθεα.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἄγοντες
δὲ ἐς τὰς κώμας τοὺς ἁλόντας τοῦ τε χλωροῦ καλάμου 
καὶ τῆς ποίης τὰ πρῶτα ἐμφαγεῖν ἔδοσαν,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">οἳ δὲ
ὑπὸ ἀθυμίης οὐκ ἐθέλουσιν οὐδὲν σιτέεσθαι, τοὺς δὲ
περιιστάμενοι οἱ Ἰνδοὶ ᾠδῇσί τε καὶ τυμπάνοισι καὶ
κυμβάλοισιν κρούοντές τε καὶ ἐπᾴδοντες κατευνάζουσι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> θυμόσοφον γὰρ εἴπερ τι ἄλλο θηρίον ἐλέφας, καί 
τινες ἤδη αὐτῶν τοὺς ἀμβάτας σφῶν ἐν πολέμῳ ἀποθανόντας
ἄραντες αὐτοὶ ἐξήνεγκαν ἐς ταφήν, οἳ δὲ
καὶ ὑπερήσπισαν κειμένους, οἳ δὲ καὶ πεσόντων προεκινδύνευσαν,
ὃ δέ τις πρὸς ὀργὴν ἀποκτείνας τὸν
 ἀμβάτην ὑπὸ μετανοίης τε καὶ ἀθυμίης ἀπέθανεν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> εἶδον 
δὲ ἐγὼ καὶ κυμβαλίζοντα ἤδη ἐλέφαντα καὶ ἄλλους
ὀρχεομένους, κυμβάλου τῷ κυμβαλίζοντι πρὸς τοῖν
σκελοῖν τοῖν ἔμπροσθε προσηρτημένου, καὶ πρὸς τῇ
 προβοσκίδι καλεομένῃ ἄλλο κύμβαλον:
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὃ δὲ ἐν μέρεϊ
τῇ προβοσκίδι ἔκρουε τὸ κύμβαλον ἐν ῥυθμῷ πρὸς ἑκατέροιν 
τοῖν σκελοῖν, οἳ δὲ ὀρχεόμενοι ἐν κύκλῳ τε ἐχόρευον,
καὶ ἐπαίροντές τε καὶ ἐπικάμπτοντες τὰ ἔμπροσθε
<pb id="p.19" TEIform="pb"/>
σκέλεα ἐν τῷ μέρεϊ ἐν ῥυθμῷ καὶ οὗτοι ἔβαινον,
κατʼ ὅτι ὁ κυμβαλίζων σφίσιν ὑπηγέετο.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> βαίνεται δὲ 
ἐλέφας ἦρος ὥρῃ, κατάπερ βοῦς ἢ ἵππος, ἐπεὰν τῇσι
θηλέῃσιν αἱ παρὰ τοῖσι κροτάφοισιν ἀναπνοαὶ ἀνοιχθεῖσαι
 ἐκπνέωσι. κύει δὲ τοὺς ἐλαχίστους μὲν ἑκκαίδεκα
μῆνας, τοὺς πλείστους δὲ ὀκτωκαίδεκα. τίκτει
δὲ ἕν, κατάπερ ἵππος, καὶ τοῦτο ἐκτρέφει τῷ γάλακτι
ἐς ἔτος ὄγδοον.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ζῴουσι δὲ ἐλεφάντων οἱ πλεῖστα 
ἔτεα ζῴοντες ἐς διηκόσια, πολλοὶ δὲ νούσῳ προτελευτέουσιν.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> καὶ ἔστιν αὐτοῖσι τῶν μὲν ὀφθαλμῶν 
ἴημα βόειον γάλα ἐγχεόμενον, πρὸς δὲ τὰς ἄλλας
νούσους μέλας οἶνος πινόμενος, ἐπὶ δὲ τοῖσιν ἕλκεσι
ὕεια κρέα ὀπτεύμενα καὶ καταπλασσόμενα.
</p>
</div2>
</div1>
<div1 type="chapter" n="15" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> τοῦ δὲ ἐλέφαντος τὴν τίγριν πολλόν τι ἀλκιμωτέρην 
Ἰνδοὶ ἄγουσι. τίγριος δὲ δορὴν μὲν ἰδεῖν λέγει Νέαρχος,
αὐτὴν δὲ τίγριν οὐκ ἰδεῖν: ἀλλὰ τοὺς Ἰνδοὺς γὰρ
ἀπηγέεσθαι, τίγριν εἶναι μέγαθος μὲν ἡλίκον τὸν μέγιστον
ἵππον, τὴν δὲ ὠκύτητα καὶ ἀλκὴν οἵην οὐδενὶ
 ἄλλῳ εἰκάσαι:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐπεὰν γὰρ ὁμοῦ ἔλθῃ ἐλέφαντι, ἐπιπηδᾶν 
τε ἐπὶ τὴν κεφαλὴν τοῦ ἐλέφαντος καὶ ἄγχειν
εὐπετέως.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ταύτας δέ, ἅστινας καὶ ἡμεῖς ὁρέομεν καὶ 
τίγριας καλέομεν, θῶας εἶναι αἰόλους καὶ μέζονας ἤπερ
τοὺς ἄλλους θῶας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐπεὶ καὶ ὑπὲρ τῶν μυρμήκων λέγει 
Νέαρχος μύρμηκα μὲν αὐτὸς οὐκ ἰδέειν, ὁκοῖον δή τινα
μετεξέτεροι διέγραψαν γίνεσθαι ἐν τῇ Ἰνδῶν γῇ, δορὰς
δὲ καὶ τούτων ἰδεῖν πολλὰς ἐς τὸ στρατόπεδον κατακομισθείσας
τὸ Μακεδονικόν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> Μεγασθένης δὲ ἀτρεκέα 
εἶναι ὑπὲρ τῶν μυρμήκων τὸν λόγον ἱστορέει, τούτους
εἶναι τοὺς τὸν χρυσὸν ὀρύσσοντας, οὐκ αὐτοῦ τοῦ χρυσοῦ
εἵνεκα, ἀλλὰ φύσι γὰρ κατὰ τῆς γῆς ὀρύσσουσιν, ἵνα
φωλεύωσι, κατάπερ οἱ ἡμέτεροι οἱ σμικροὶ μύρμηκες
<pb id="p.20" TEIform="pb"/>
ὀλίγον τῆς γῆς ὀρύσσουσιν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐκείνους δέ — εἶναι γὰρ
ἀλωπέκων μέζονας — πρὸς λόγον τοῦ μεγάθεος σφῶν καὶ
τὴν γῆν ὀρύσσειν: τὴν δὲ γῆν χρυσῖτιν εἶναι, καὶ ἀπὸ
ταύτης γίνεσθαι Ἰνδοῖσι τὸν χρυσόν.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἀλλὰ Μεγασθένης
τε ἀκοὴν ἀπηγέεται, καὶ ἐγὼ ὅτι οὐδὲν τούτου ἀτρεκέστερον 
ἀναγράψαι ἔχω, ἀπίημι ἑκὼν τὸν ὑπὲρ τῶν
 μυρμήκων λόγον.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> σιττακοὺς δὲ Νέαρχος μὲν ὡς δή τι
θῶμα ἀπηγέεται ὅτι γίνονται ἐν τῇ Ἰνδῶν τῇ, καὶ ὁκοῖος
ὄρνις ἐστὶν ὁ σιττακός, καὶ ὅκως φωνὴν ἵει ἀνθρωπίνην.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἐγὼ δὲ ὅτι αὐτός τε πολλοὺς ὀπώπεα καὶ ἄλλους 
ἐπισταμένους ᾔδεα τὸν ὄρνιθα, οὐδὲν ὡς ὑπὲρ ἀτόπου
δῆθεν ἀπηγήσομαι: οὐδὲ ὑπὲρ τῶν πιθήκων τοῦ μεγάθεος,
ἢ ὅτι καλοὶ παρʼ Ἰνδοῖσι πίθηκοί εἰσιν, οὐδὲ ὅκως
θηρέονται ἐρέω. καὶ γὰρ ταῦτα γνώριμα ἐρέω, πλήν γε
 δὴ ὅτι καλοί κου πίθηκοί εἰσι.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p"> καὶ ὄφιας δὲ λέγει Νέαρχος 
θηρευθῆναι αἰόλους μὲν καὶ ταχέας, μέγαθος δέ, ὃν μὲν
λέγει ἑλεῖν Πείθωνα τὸν Ἀντιγένεος, πήχεων ὡς ἑκκαίδεκα:
αὐτοὺς δὲ τοὺς Ἰνδοὺς πολὺ μέζονας τούτων λέγειν
 εἶναι τοὺς μεγίστους ὄφιας.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> ὅσοι δὲ ἰητροὶ Ἕλληνες,
τούτοισιν οὐδὲν ἄκος ἐξεύρητο ὅστις ὑπὸ ὄφιος 
δηχθείη Ἰνδικοῦ: ἀλλὰ αὐτοὶ γὰρ οἱ Ἰνδοὶ ἰῶντο τοὺς
πληγέντας. καὶ ἐπὶ τῷδε Νέαρχος λέγει ὅτι συλλελεγμένους
ἀμφʼ ἑωυτὸν εἶχεν Ἀλέξανδρος Ἰνδῶν ὅσοι ἰητρικὴν
σοφώτατοι, καὶ ἐκεκήρυκτο ἀνὰ τὸ στρατόπεδον, ὅστις
 δηχθείη, ἐπὶ τὴν σκηνὴν φοιτᾶν τὴν τοῦ βασιλέος.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> οἱ δὲ 
αὐτοὶ οὗτοι καὶ τῶν ἄλλων νούσων τε καὶ παθέων ἰητροὶ
ἦσαν. οὐ πολλὰ δὲ ἐν Ἰνδοῖσι πάθεα γίνεται, ὅτι
αἱ ὧραι σύμμετροί εἰσιν αὐτόθι: εἰ δέ τι μέζον καταλαμβάνοι,
τοῖσι σοφιστῇσιν ἀνεκοινοῦντο: καὶ ἐκεῖνοι οὐκ
ἄνευ θεοῦ ἐδόκεον ἰῆσθαι ὅ τι περ ἰήσιμον. 
</p>
</div2>
</div1>
<div1 type="chapter" n="16" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἐσθῆτι δὲ Ἰνδοὶ λινέῃ χρέονται, κατάπερ λέγει Νέαρχος,
λίνου τοῦ ἀπὸ τῶν δενδρέων, ὑπὲρ ὅτων μοι ἤδη
<pb id="p.21" TEIform="pb"/>
λέλεκται. τὸ δὲ λίνον τοῦτο ἢ λαμπρότερον τὴν χροιήν
ἐστιν ἄλλου λίνου παντός,. ἢ μέλανες αὐτοὶ ἐόντες λαμπρότερον
τὸ λίνον φαίνεσθαι ποιέουσιν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἔστι δὲ κιθὼν 
λίνεος αὐτοῖσιν ἔστε ἐπὶ μέσην τὴν κνήμην, νῆμα
 δὲ τὸ μὲν τοῖσιν ὤμοισι περιβεβλημένον, τὸ δὲ περὶ
τῇσι κεφαλῇσιν εἰλιγμένον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> καὶ ἐνώτια Ἰνδοὶ φορέουσιν 
ἐλέφαντος, ὅσοι κάρτα εὐδαίμονες: οὐ γὰρ πάντες
Ἰνδοὶ φορέουσι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τοὺς δὲ πώγωνας λέγει Νέαρχος ὅτι 
βάπτονται Ἰνδοὶ χροιὴν ἄλλην καὶ ἄλλην, οἳ μέν, ὡς
 λευκοὺς φαίνεσθαι οἵους λευκοτάτους, οἳ δὲ κυανέους:
τοῖσι δὲ φοινικέους εἶναι, τοῖσι δὲ καὶ πορφυρέους, ἄλλοισι
πρασοειδέας:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> καὶ σκιάδια ὅτι προβάλλονται τοῦ 
θέρεος ὅσοι οὔκ ἠμελημένοι Ἰνδῶν. ὑποδήματα δὲ λευκοῦ
δέρματος φορέουσι, περισσῶς καὶ ταῦτα ἠσκημένα:
 καὶ τὰ ἴχνεα τῶν ὑποδημάτων αὐτοῖσι ποικίλα καὶ ὑψηλά,
τοῦ μέζονας φαίνεσθαι.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">ὁπλίσιος δὲ τῆς Ἰνδῶν οὐκ ὡυτὸς εἷς τρόπος, ἀλλὰ 
οἱ μὲν πεζοὶ αὐτοῖσι τόξον τε ἔχουσιν, ἰσόμηκες τῷ φορέοντι
τὸ τόξον, καὶ τοῦτο κάτω ἐπὶ τὴν γῆν θέντες καὶ
 τῷ ποδὶ τῷ ἀριστερῷ ἀντιβάντες, οὕτως ἐκτοξεύουσι,
τὴν νευρὴν ἐπὶ μέγα ὀπίσω ἀπαγαγόντες:
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ὁ γὰρ ὀιστὸς 
αὐτοῖσιν ὀλίγον ἀποδέων τριπήχεος, οὐδέ τι ἀντέχει
τοξευθὲν πρὸς Ἰνδοῦ ἀνδρὸς τοξικοῦ, οὔτε ἀσπὶς
οὔτε θώρηξ οὔτε εἴ τι καρτερώτερον ἐγένετο.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ἐν δὲ τῇσιν 
 ἀριστερῇσι πέλται εἰσὶν αὐτοῖσιν ὠμοβόιναι, στεινότεραι
μὲν ἢ κατὰ τοὺς φορέοντας, μήκεϊ δὲ οὐ πολλὸν
ἀποδέουσαι. τοῖσι δὲ ἄκοντες ἀντὶ τόξων εἰσί.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> μάχαιραν 
δὲ πάντες φορέουσι, πλατέαν δὲ καὶ τὸ μῆκος οὐ
μέζω τριπήχεος: καὶ ταύτην, ἐπεὰν συστάδην καταστῇ
 αὐτοῖσιν ἡ μάχη — τὸ δὲ οὐκ εὐμαρέως Ἰνδοῖσιν ἐς
ἀλλήλους γίνεται — ἀμφοῖν τοῖν χεροῖν καταφέρουσιν,
τοῦ καρτερὴν τὴν πληγὴν γενέσθαι.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">οἱ δὲ ἱππέες 
<pb id="p.22" TEIform="pb"/>
αὐτοῖσιν ἀκόντια δύο ἔχουσιν, οἷα τὰ σαύνια ἀκόντια,
καὶ πέλτην σμικροτέρην τῶν πεζῶν. οἱ δὲ ἵπποι
αὐτοῖσιν οὐ σεσαγμένοι εἰσίν, οὐδὲ χαλινοῦνται τοῖσιν
Ἑλληνικοῖσι χαλινοῖσιν ἢ τοῖσι Κελτικοῖσιν ἐμφερέως,
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> ἀλλὰ περὶ ἄκρῳ τῷ στόματι ἐν κύκλῳ ἔχουσι 
δέρμα ὠμοβόινον ῥαπτὸν περιηρτημένον, καὶ ἐν τούτῳ
χάλκεα κέντρα ἢ σιδήρεα, οὐ κάρτα ὀξέα, ἔσω ἐστραμμένα:
τοῖσι δὲ πλουσίοισιν ἐλεφάντινα κέντρα ἐστίν.
ἐν δὲ τῷ στόματι σίδηρον αὐτοῖσιν οἱ ἵπποι ἔχουσιν,
οἷόν περ ὀβελόν, ἔνθεν ἐξηρτημένοι εἰσὶν αὐτοῖσιν 
 οἱ ῥυτῆρες:
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> ἐπεὰν ὦν ἐπαγάγωσι τὸν ῥυτῆρα, ὅ τε
ὀβελὸς κρατέει τὸν ἵππον, καὶ τὰ κέντρα, οἷα δὴ ἐξ
αὐτοῦ ἠρτημένα, κεντέοντα οὐκ ἐᾷ ἄλλο τι ἢ πείθεσθαι τῷ ῥυτῆρι.
</p>
</div2>
</div1>
<div1 type="chapter" n="17" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> τὰ δὲ σώματα ἰσχνοί τέ εἰσιν Ἰνδοὶ καὶ εὐμήκεες, 
καὶ κοῦφοι πολλόν τι ὑπὲρ τοὺς ἄλλους ἀνθρώπους.
ὀχήματα δὲ τοῖσι μὲν πολλοῖσιν Ἰνδῶν κάμηλοί εἰσι καὶ
 ἵπποι καὶ ὄνοι, τοῖσι δὲ εὐδαίμοσιν ἐλέφαντες.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> βασιλικὸν
γὰρ ὄχημα ὁ ἐλέφας παρʼ Ἰνδοῖσίν ἐστι, δεύτερον
δὲ τιμῇ τὰ τέθριππα, τρίτον δὲ αἱ κάμηλοι. τὸ 
 δὲ ἐπʼ ἑνὸς ἵππου ὀχέεσθαι ἄτιμον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> αἱ γυναῖκες δὲ
αὐτοῖσιν, ὅσαι κάρτα σώφρονες, ἐπὶ μὲν ἄλλῳ μισθῷ
οὐκ ἄν τι διαμάρτοιεν, ἐλέφαντα δὲ λαβοῦσα γυνὴ
μίσγεται τῷ δόντι: οὐδὲ αἰσχρὸν Ἰνδοὶ ἄγουσι τὸ ἐπὶ
ἐλέφαντι μιγῆναι, ἀλλὰ καὶ σεμνὸν δοκέει τῇσι γυναιξὶν 
 ἀξίην τὸ κάλλος φανῆναι ἐλέφαντος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> γαμέουσι δὲ
οὔτε τι διδόντες οὔτε τι λαμβάνοντες, ἀλλὰ ὅσαι ἤδη
ὡραῖαι γάμου, ταύτας δὲ οἱ πατέρες προάγοντες ἐς τὸ ἐμφανὲς
κατιστᾶσιν ἐκλέξασθαι τῷ νικήσαντι πάλην ἢ πὺξ
 ἢ δρόμον ἢ κατʼ ἄλλην τινὰ ἀνδρηίην προκριθέντι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> σιτοφάγοι 
δὲ καὶ ἀροτῆρες Ἰνδοί εἰσιν, ὅσοι γε μὴ ὄρειοι
αὐτῶν: οὗτοι δὲ θηρήια κρέα σιτέονται.
<pb id="p.23" TEIform="pb"/>
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">ταῦτά μοι ἀπόχρη δεδηλῶσθαι ὑπὲρ Ἰνδῶν, ὅσα 
γνωριμώτατα Νέαρχός τε καὶ Μεγασθένης, δοκίμω
ἄνδρε, ἀνεγραψάτην:
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐπεὶ δὲ οὐδὲ ἡ ὑπόθεσίς μοι 
τῆσδε τῆς συγγραφῆς τὰ Ἰνδῶν νόμιμα ἀναγράψαι ἦν,
 ἀλλὰ ὅκως γὰρ περιεκομίσθη Ἀλεξάνδρῳ ἐς Πέρσας ἐξ
Ἰνδῶν ὁ στόλος, ταῦτα δέ μοι ἐκβολὴ ἔστω τοῦ λόγου.
</p>
</div2>
</div1>
<div1 type="chapter" n="18" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">Ἀλέξανδρος γάρ, ἐπειδή οἱ παρεσκεύαστο τὸ ναυτικὸν 
ἐπὶ τοῦ Ὑδάσπεω τῇσιν ὄχθῃσιν, ἐπιλεγόμενος ὅσοι
τε Φοίνικες καὶ ὅσοι Κύπριοι καὶ Αἰγύπτιοι εἵποντο ἐν
 τῇ ἄνω στρατηλασίῃ, ἐκ τούτων ἐπλήρου τὰς νέας, ὑπηρεσίας
τε αὐτῇσι καὶ ἐρέτας ἐπιλεγόμενος ὅσοι τῶν θαλασσίων
ἔργων δαήμονες.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἦσαν δὲ καὶ νησιῶται ἄνδρες 
οὐκ ὀλίγοι ἐν τῇ στρατιῇ, οἷσι ταῦτα ἔμελε, καὶ
Ἴωνες καὶ Ἑλλησπόντιοι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τριήραρχοι δὲ αὐτοῖσιν ἐπεστάθησαν 
 ἐκ Μακεδόνων μὲν Ἡφαιστίων τε ὁ Ἀμύντορος,
καὶ Λεόννατος ὁ Ἀντέου, καὶ Λυσίμαχος ὁ Ἀγαθοκλέος,
καὶ Ἀσκληπιόδωρος ὁ Τιμάνδρου, καὶ Ἄρχων ὁ Κλεινίεω,
καὶ Δημόνικος ὁ Ἀθηναίου, καὶ Ἀρχίης ὁ Ἀναξιδότεω,
καὶ Ὀφέλας ὁ Σειληνοῦ, καὶ Τιμάνθης ὁ Παντιάδεω.
 οὗτοι μὲν Πελλαῖοι: ἐκ δὲ Ἀμφιπόλιος ἦγον οἵδε:
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> 
Νέαρχος ὁ Ἀνδροτίμου, ὃς τὰ ἀμφὶ τῷ παραπλόῳ ἀνέγραψε:
καὶ Λαομέδων ὁ Λαρίχου, καὶ Ἀνδροσθένης ὁ Καλλιστράτου:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">ἐκ δὲ τῆς Ὀρεστίδος Κράτερός τε ὁ Ἀλεξάνδρου, 
καὶ Περδίκκας ὁ Ὀρόντεω: Ἐορδαῖοι δὲ Πτολεμαῖός
τε ὁ Λάγου καὶ Ἀριστόνοος ὁ Πισαίου. ἐκ Πύδνης δὲ Μήτρων
τε ὁ Ἐπιχάρμου καὶ Νικαρχίδης ὁ Σίμου.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐπὶ 
δὲ Ἄτταλός τε ὁ Ἀνδρομένεος Τυμφαῖος, καὶ Πευκέστας ὁ
Ἀλεξάνδρου, Μιεζεύς, καὶ Πείθων ὁ Κρατεύα, Ἀλκομενεύς,
καὶ Λεόννατος ὁ Ἀντιπάτρου Αἰγαῖος, καὶ Πάνταυχος
 ὁ Νικολάου Ἀλωρίτης, καὶ Μυλλέας ὁ Ζωΐλου Βεροιαῖος.
οὗτοι μὲν οἱ σύμπαντες Μακεδόνες:
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> Ἑλλήνων 
δὲ Μήδιος μὲν ὁ Ὀξυθέμιδος Λαρισαῖος, Εὐμένης δὲ
<pb id="p.24" TEIform="pb"/>
ὁ Ἱερωνύμου ἐκ Καρδίης, Κριτόβουλος δὲ δ Πλάτωνος
Κῷος καὶ Θόας ὁ Μηνοδώρου καὶ Μαίανδρος ὁ Μανδρογένεος
 Μάγνητες.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> Ἄνδρων δὲ ὁ Καβήλεω Τήιος, Κυπρίων
δὲ Νικοκλέης ὁ Πασικράτεος Σόλιος, καὶ Νιθάφων
ὁ Πνυταγόρεω Σαλαμίνιος. ἦν δὲ δὴ καὶ Πέρσης 
 αὐτῷ τριήραρχος, Βαγώας ὁ Φαρνούχεω.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> τῆς δὲ αὐτοῦ
Ἀλεξάνδρου νεὸς κυβερνήτης ἦν Ὀνησίκριτος Ἀστυπαλαιεύς,
γραμματεὺς δὲ τοῦ στόλου παντὸς Εὐαγόρας
 ὁ Εὐκλέωνος Κορίνθιος.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">ναύαρχος δὲ αὐτοῖσιν ἐπεστάθη
Νέαρχος ὁ Ἀνδροτίμου, τὸ γένος μὲν Κρὴς ὁ Νέαρχος, 
 ᾤκεε δὲ ἐν Ἀμφιπόλι τῇ ἐπὶ Στρυμόνι.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> ὡς δὲ
ταῦτα ἐκεκόσμητο Ἀλεξάνδρῳ, ἔθυε τοῖσι θεοῖσιν ὅσοι
γε πάτριοι ἢ μαντευτοὶ αὐτῷ, καὶ Ποσειδῶνι καὶ Ἀμφιτρίτῃ
καὶ Νηρηίσι καὶ αὐτῷ τῷ Ὠκεανῷ, καὶ τῷ
Ὑδάσπῃ ποταμῷ, ἀπʼ ὅτου ὡρμᾶτο, καὶ τῷ Ἀκεσίνῃ, ἐς 
ὅντινα ἐκδιδοῖ Ὑδάσπης, καὶ τῷ Ἰνδῷ, ἐς ὅντινα ἄμφω
 ἐκδιδοῦσιν:
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> ἀγῶνές τε αὐτῷ μουσικοί τε καὶ γυμνικοὶ
ἐποιεῦντο, καὶ ἱερήϊα τῇ στρατιῇ πάσῃ κατὰ τέλεα ἐδίδοτο.
</p>
</div2>
</div1>
<div1 type="chapter" n="19" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ὡς δὲ πάντα ἐξήρτυτο αὐτῷ ἐς ἀναγωγήν, Κράτερον 
μὲν τὰ ἐπὶ θάτερα τοῦ Ὑδάσπεω ἐπιέναι σὺν στρατιῇ
ἐκέλευσε πεζικῇ τε καὶ ἱππικῇ: ἐς τὸ ἐπὶ θάτερα δὲ
Ἡφαιστίων αὐτῷ προεπορεύετο, σὺν ἄλλῃ στρατιῇ πλείονι
ἔτι τῆς Κρατέρῳ συντεταγμένης. καὶ τοὺς ἐλέφαντας
Ἡφαιστίων αὐτῷ ἦγεν, ὄντας ἐς διηκοσίους.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> αὐτὸς δὲ τούς τε ὑπασπιστὰς καλεομένους ἅμα οἷ ἦγε
καὶ τοὺς τοξότας πάντας καὶ τῶν ἱππέων τοὺς ἑταίρους
καλεομένους, τοὺς πάντας ἐς ὀκτακισχιλίους.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοῖσι
μὲν δὴ ἀμφὶ Κράτερον καὶ Ἡφαιστίωνα ἐτέτακτο ἵνα
 προπορευθέντες ὑπομένοιεν τὸν στόλον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> Φίλιππον δέ, 
ὅς αὐτῷ σατράπης τῆς χώρης ταύτης ἦν, ἐπὶ τοῦ Ἀκεσίνου
ποταμοῦ τὰς ὄχθας πέμπει, ἅμα στρατιῇ πολλῇ
<pb id="p.25" TEIform="pb"/>
καὶ τοῦτον:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἤδη γὰρ καὶ δώδεκα μυριάδες αὐτῷ μαχιμοι 
εἵποντο σὺν οἷσιν ἀπὸ θαλάσσης τε αὐτὸς ἀνήγαγε
καὶ αὖθις οἱ ἐπὶ συλλογῇ αὐτῷ στρατιῆς πεμφθέντες
ἧκον ἔχοντες, παντοῖα ἔθνεα βαρβαρικὰ ἅμα οἷ ἄγοντι
 καὶ πᾶσαν ἰδέην ὡπλισμένα.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> αὐτὸς δὲ ἄρας τῇσι νηυσὶ 
κατέπλωε κατὰ τὸν Ὑδάσπεα ἔστε ἐπὶ τοῦ Ἀκεσίνου
τε καὶ τοῦ Ὑδάσπεω τὰς συμβολάς.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> νέες δὲ αἱ 
σύμπασαι αὐτῷ ὀκτακόσιαι ἦσαν, αἵ τε μακραὶ καὶ
ὅσα στρογγύλα πλοῖα καὶ ἄλλαι ἱππαγωγοὶ καὶ σιτία
 ἅμα τῇ στρατιῇ ἄγουσαι.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ὅκως μὲν δὴ κατὰ τοὺς ποταμοὺς 
κατέπλωσεν αὐτῷ ὁ στόλος, καὶ ὅσα ἐν τῷ παραπλόῳ
ἔθνεα κατεστρέψατο, καὶ ὅκως διὰ κινδύνου αὐτὸς
ἐν Μαλλοῖσιν ἧκε, καὶ τὸ τρῶμα ὃ ἐτρώθη ἐν Μαλλοῖσι,
καὶ Πευκέστας τε καὶ Λεόννατος ὅκως ὑπερήσπισαν αὐτὸν
πεσόντα, πάντα ταῦτα λέλεκταί μοι ἤδη ἐν τῇ ἄλλῃ
τῇ Ἀττικῇ συγγραφῇ.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ὁ δὲ λόγος ὅδε τοῦ παραπλόου 
μοι ἀπήγησίς ἐστιν, ὃν Νέαρχος σὺν τῷ στόλῳ παρέπλωσεν
ἀπὸ τοῦ Ἰνδοῦ τῶν ἐκβολέων ὁρμηθεὶς κατὰ
τὴν θάλασσαν τὴν μεγάλην ἔστε ἐπὶ τὸν κόλπον τὸν
 Περσικόν, ἣν δὴ Ἐρυθρὴν θάλασσαν μετεξέτεροι καλέουσι.
</p>
</div2>
</div1>
<div1 type="chapter" n="20" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">Νεάρχῳ δὲ λέλεκται ὑπὲρ τούτων ὅδε ὁ λόγος: πόθον 
μὲν εἶναι Ἀλεξάνδρῳ ἐκπεριπλῶσαι τὴν θάλασσαν
τὴν ἀπὸ Ἰνδῶν ἔστε ἐπὶ τὴν Περσικήν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὀκνέειν δὲ 
 αὐτὸν τοῦ τε πλόου τὸ μῆκος καὶ μή τινι ἄρα χώρῃ ἐρήμῃ
ἐγκύρσας ἢ ὅρμων ἀπόρῳ ἢ οὐ συμμέτρως ἐχούσῃ
τῶν ὡρέων, οὕτω δὴ διαφθαρῇ αὐτῷ ὁ στόλος, καὶ οὐ
φαύλη κηλὶς αὕτη τοῖσιν ἔργοισιν αὐτοῦ τοῖσι μεγάλοισιν
ἐπιγενομένη τὴν πᾶσαν εὐτυχίην αὐτῷ ἀφανίσῃ:
 ἀλλὰ ἐκνικῆσαι γὰρ αὐτῷ τὴν ἐπιθυμίην τοῦ καινόν τι
αἰεὶ καὶ ἄτοπον ἐργάζεσθαι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀπόρως δὲ ἔχειν ὅντινα 
οὐκ ἀδύνατόν τε ἐς τὰ ἐπινοεύμενα ἐπιλέξαιτο, καὶ ἅμα
<pb id="p.26" TEIform="pb"/>
τῶν ἐν νηὶ ἀνδρῶν, ὅκως τῶν τοιοῦτον στόλον στελλομένων
ἀφελεῖ τὸ δεῖμα τοῦ δῆθεν ἠμελημένως αὐτοὺς
 ἐς προῦπτον κίνδυνον ἐκπέμπεσθαι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> λέγει δὲ Νέαρχος
ἑωυτῷ ξυνοῦσθαι Ἀλέξανδρον ὅντινα προχειρίσηται
ἐξηγέεσθαι τοῦ στόλου. ὡς δὲ ἄλλου καὶ ἄλλου 
ἐς μνήμην ἰόντα τοὺς μὲν ὡς οὐκ ἐθέλοντας κινδυνεύειν
ὑπὲρ οὗ ἀπολέγειν, τοὺς δὲ ὡς μαλθακοὺς τὸν θυμόν,
τοὺς δὲ ὡς πόθῳ τῆς οἰκηίης κατεχομένους, τοῖσι δὲ
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἄλλο καὶ ἄλλο ἐπικαλέοντα, τότε δὴ αὐτὸν ὑποστάντα
εἰπεῖν ὅτι “ὦ βασιλεῦ, ἐγώ τοι ὑποδέκομαι ἐξηγήσεσθαι 
τοῦ στόλου, καὶ εἰ τὰ ἀπὸ τοῦ θείου συνεπιλαμβάνοιτο,
περιάξω τοι σῴας τὰς νέας καὶ τοὺς ἀνθρώπους
ἔστε ἐπὶ τὴν Περσίδα, εἰ δὴ πλωτός τέ ἐστιν ὁ ταύτῃ
πόντος καὶ τὸ ἔργον οὐκ ἄπορον γνώμῃ ἀνθρωπίνῃ.” </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> Ἀλέξανδρον δὲ λόγῳ μὲν οὐ φάναι ἐθέλειν ἐς τοσήνδε 
ταλαιπωρίην καὶ τοσόνδε κίνδυνον τῶν τινα ἑωυτοῦ φίλων
ἐμβάλλειν, αὐτὸς δὲ ταύτῃ δὴ καὶ μᾶλλον οὐκ ἀνιέναι
 ἀλλὰ λιπαρέειν.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> οὕτω δὴ ἀγαπῆσαί τε Ἀλέξανδρον
τοῦ Νεάρχου τὴν προθυμίην, καὶ ἐπιστῆσαι αὐτὸν
 ἄρχειν τοῦ στόλου παντός.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ τότε δὴ ἔτι μᾶλλον τῆς 
στρατιῆς ὅ τι περ ἐπὶ τῷ παραπλόῳ τῷδε ἐτάσσετο καὶ
τὰς ὑπηρεσίας ἵλεω ἔχειν τὴν γνώμην, ὅτι δὴ Νέαρχόν γε
οὔποτε ἂν Ἀλέξανδρος προήκατο ἐς κίνδυνον καταφανέα,
 εἰ μή σφι σωθήσεσθαι ἔμελλεν.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> λαμπρότης τε
πολλὴ τῇ παρασκευῇ ἐπεοῦσα καὶ κόσμος τῶν νεῶν, καὶ 
σπουδαὶ τῶν τριηράρχων ἀμφὶ τὰς ὑπηρεσίας τε καὶ
τὰ πληρώματα ἐκπρεπέες καὶ τοὺς πάντη δὴ κατοκνέοντας
ἐς ὁρμὴν ἅμα καὶ ἐλπίδας χρηστοτέρας ὑπὲρ
 τοῦ παντὸς ἔργου ἐπηρκότα ἦν.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">πολλὸν δὲ δὴ συνεπιλαβέσθαι
ἐς εὐθυμίην τῇ στρατιῇ τὸ δὴ αὐτὸν Ἀλέξανδρον 
ὁρμηθέντα κατὰ τοῦ Ἰνδοῦ τὰ στόματα ἀμφότερα
ἐκπλῶσαι ἐς τὸν πόντον, σφάγιά τε Ποσειδῶνι
<pb id="p.27" TEIform="pb"/>
ἐντεμεῖν καὶ ὅσοι ἄλλοι θεοὶ θαλάσσιοι, καὶ δῶρα
μεγαλοπρεπέα τῇ θαλάσσῃ χαρίσασθαι.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> τῇ τε ἄλλῃ 
τῇ Ἀλεξάνδρου παραλόγῳ εὐτυχίῃ πεποιθότας οὐδὲν ὅ
τι οὐ τολμητόν τε ἐκείνῳ καὶ ἐπικτὸν ἡγέεσθαι.
</p>
</div2>
</div1>
<div1 type="chapter" n="21" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ὡς δὲ τὰ ἐτήσια πνεύματα ἐκοιμήθη, ἃ δὴ τοῦ θέρεος2τὴν 
ὥρην πᾶσαν κατέχει ἐκ τοῦ πελάγεος ἐπιπνέοντα
ὡς ἐπὶ τὴν γῆν, καὶ ταύτῃ ἄπορον τὸν πλόον ποιέοντα,
τότε δὴ ὥρμηντο ἐπὶ ἄρχοντος Ἀθήνησι Κηφισοδώρου,
εἰκάδι τοῦ Βοηδρομιῶνος μηνός, κατʼ ὅτι Ἀθηναῖοι
 ἄγουσιν: ὡς δὲ Μακεδόνες τε καὶ Ἀσιανοὶ ἦγον, %2%2 τὸ
ἑνδέκατον βασιλεύοντος Ἀλεξάνδρου.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> θύει δὲ καὶ Νέαρχος 
πρὸ τῆς ἀναγωγῆς Διὶ Σωτῆρι, καὶ ἀγῶνα ποιέει
καὶ οὗτος γυμνικόν. ἄραντες δὲ ἀπὸ τοῦ ναυστάθμου
τῇ πρώτῃ ἡμέρῃ κατὰ τὸν Ἰνδὸν ὁρμίζονται ποταμὸν
 πρὸς διώρυχι μεγάλῃ, καὶ μένουσιν αὐτοῦ δύο ἡμέρας:
Στοῦρα δὲ οὔνομα ἦν τῷ χώρῳ: στάδιοι ἀπὸ τοῦ ναυστάθμου
ἐς ἑκατόν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τῇ τρίτῃ δὲ ἄραντες ἔπλωον ἔστε 
ἐπὶ διώρυχα ἄλλην σταδίους τριήκοντα, ἁλμυρὴν ἤδη
ταύτην τὴν διώρυχα: ἀνῄει γὰρ ἡ θάλασσα ἐς αὐτήν,
 μάλιστα μὲν ἐν τῇσι πλημμύρῃσιν, ὑπέμενε δὲ καὶ ἐν
τῇσιν ἀμπώτεσι τὸ ὕδωρ μεμιγμένον τῷ ποταμῷ: Καύμαρα
δὲ οὔνομα ἦν τῷ χώρῳ.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐνθένδε εἴκοσι σταδίους 
καταπλώσαντες ἐς Κορέεστιν ὁρμίζονται ἔτι κατὰ τὸν
ποταμόν. ἐνθένδε ὁρμηθέντες ἔπλωον οὐκ ἐπὶ πολλόν:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">ἕρμα γὰρ ἐφάνη αὐτοῖσι κατὰ τὴν ἐκβολὴν τὴν
ταύτῃ τοῦ Ἰνδοῦ, καὶ τὰ κύματα ἐρρόχθεε πρὸς τῇ
ἠιόνι, καὶ ἡ ἠιὼν αὕτη τρηχέα ἦν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἀλλὰ ἵναπερ μαλθακὸν 
ἦν τοῦ ἕρματος, ταύτῃ διώρυχα ποιήσαντες ἐπὶ
σταδίους πέντε, διῆγον τὰς νέας, ἐπειδὴ ἡ πλήμμυρα
 ἐπῆλθεν ἡ ἐκ τοῦ πόντου.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐκπεριπλώσαντες δὲ σταδίους 
πεντήκοντα καὶ ἑκατὸν ὁρμίζονται ἐς Κρώκαλα
νῆσον ψαμμώδεα, καὶ μένουσιν αὐτοῦ τὴν ἄλλην ἡμέρην.
<pb id="p.28" TEIform="pb"/>
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> προσοικέει δὲ ταύτῃ ἔθνος Ἰνδικόν, οἱ Ἀράβιες καλεόμενοι,
ὧν καὶ ἐν τῇ μέζονι συγγραφῇ μνήμην ἔσχον,
καὶ ὅτι εἰσὶν ἐπώνυμοι ποταμοῦ Ἀράβιος, ὃς διὰ τῆς
γῆς αὐτῶν ῥέων ἐκδιδοῖ ἐς θάλασσαν, ὁρίζων τούτων
 τε τὴν χώρην καὶ τὴν Ὠρειτέων,
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἐκ δὲ Κρωκάλων ἐν 
δεξιῇ μὲν ἔχοντες οὖρος τὸ καλεόμενον Εἶρον, ἐν ἀριστερῇ
δὲ νῆσον ἁλιτενέα ἔπλωον: ἡ δὲ νῆσος παρατεταμένη
 τῇ ἠιόνι κόλπον στεινὸν ποιέει.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">διεκπλώσαντες
δὲ ταύτην ὁρμίζονται ἐν λιμένι εὐόρμῳ. ὅτι δὲ μέγας τε
καὶ καλὸς ὁ λιμὴν Νεάρχῳ ἔδοξεν, ἐπονομάζει αὐτὸν 
 Ἀλεξάνδρου λιμένα.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> νῆσος δέ ἐστιν ἐπὶ τῷ στόματι
τοῦ λιμένος ὅσον σταδίους δύο ἀπέχουσα: Βίβακτα οὔνομα
τῇ νήσῳ, ὁ δὲ χῶρος ἅπας Σάγγαδα ἐκαλέετο. ἡ δὲ
νῆσος καὶ τὸν λιμένα, προκειμένη πρὸ τοῦ πελάγεος, αὐτὴ
 ἐποίεεν.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> ἐνθαῦτα πνεύματα μεγάλα ἐκ τοῦ πόντου 
ἔπνεε καὶ συνεχέα, καὶ Νέαρχος δείσας τῶν βαρβάρων
μή τινες συνταχθέντες ἐπʼ ἁρπαγὴν τοῦ στρατοπέδου
 τραποίατο, ἐκτειχίζει τὸν χῶρον λιθίνῳ τεἱχεϊ.
</p>
</div2>
<div2 type="section" n="13" org="uniform" sample="complete" part="N" TEIform="div2">
<p TEIform="p"> τέσσαρες
δὲ καὶ εἴκοσιν ἡμέραι τῇ μονῇ ἐγένοντο. καὶ λέγει
ὅτι μύας τε ἐθήρων τοὺς θαλασσίους οἱ στρατιῶται, καὶ 
ὄστρεα δὲ καὶ τοὺς σωλῆνας καλεομένους, ἄτοπα τὸ μέγαθος,
ὡς τοῖσιν ἐν τῇδε τῇ ἡμετέρῃ θαλάσσῃ συμβαλέειν:
καὶ ὕδωρ ὅτι ἁλμυρὸν ἐπίνετο.
</p>
</div2>
</div1>
<div1 type="chapter" n="22" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἅμα τε ὁ ἄνεμος ἐπαύσατο καὶ οἳ ἀνήγοντο. καὶ περαιωθέντες
σταδίους ἐς ἑξήκοντα ὁρμίζονται πρὸς αἰγιαλῷ 
ψαμμώδεϊ: νῆσος δὲ ἐπῆν τῷ αἰγιαλῷ ἐρήμη.
 ταύτην δὲ πρόβλημα ποιησάμενοι ὡρμίσθησαν:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> Δόμαι
οὔνομα τῇ νήσῳ. ὕδωρ δὲ οὐκ ἦν ἐν τῷ αἰγιαλῷ, ἀλλὰ
προελθόντες ἐς τὴν μεσογαίην ὅσον: εἴκοσι σταδίους ἐπιτυγχάνουσιν
 ὕδατι καλῷ.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τῇ δὲ ὑστεραίῃ ἐς νύκτα αὐτοῖσιν 
ὁ πλόος ἐγίνετο ἐς Σάραγγα σταδίους τριηκοσίους,
καὶ ὁρμίζονται πρὸς αἰγιαλῶ, καὶ ὕδωρ ἦν ἀπὸ τοῦ
<pb id="p.29" TEIform="pb"/>
αἰγιαλοῦ ὅσον ὀκτὼ σταδίους.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐνθένδε πλώσαντες ὁρμίζονται 
ἐν Σακάλοισι, τόπῳ ἐρήμῳ. καὶ διεκπλώσαντες
σκοπέλους δύο, οὕτω τι ἀλλήλοισι πελάζοντας, ὥστε
τοὺς ταρσοὺς τῶν νεῶν ἅπτεσθαι ἔνθεν καὶ ἔνθεν τῶν
 πετρέων, κατορμίζονται ἐν Μοροντοβάροισι, σταδίους
διελθόντες ἐς τριηκοσίους,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὁ δὲ λιμὴν μέγας καὶ εὔκυκλος 
καὶ βαθὺς καὶ ἄκλυστος, ὁ δὲ ἔσπλοος ἐς αὐτὸν
στεινός. τοῦτον τῇ γλώσσῃ τῃ ἐπιχωρίῃ Γυναικῶν λιμένα
ἐκάλεον, ὅτι γυνὴ τοῦ χώρου τούτου πρώτη ἐπῆρξεν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὡς δὲ διὰ τῶν σκοπέλων διεξέπλωον, κύμασί τε 
μεγάλοισιν ἐνέκυρσαν καὶ τῇ θαλάσσῃ ῥοώδεϊ. ἀλλὰ ἐκπεριπλῶσαι
γὰρ ὑπὲρ τοὺς σκοπέλους μέγα ἔργον ἐφαίνετο.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">ἐς δὲ τὴν ὑστεραίην ἔπλωον νῆσον ἐν ἀριστερῇ 
ἔχοντες πρὸ τοῦ πελάγεος οὕτω τι τῷ αἰγιαλῷ συναφέα
 ὥστε εἰκάσαι ἂν διώρυχα εἶναι τὸ μέσον τοῦ τε αἰγιαλοῦ
καὶ τῆς νήσου: στάδιοι οἱ πάντες ἑβδομήκοντα
τοῦ διεκπλόου. καὶ ἐπί τε τοῦ αἰγιαλοῦ δένδρεα ἦν πολλὰ
καὶ δασέα, καὶ ἡ νῆσος ὕλῃ παντοίῃ σύσκιος.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ὑπὸ 
δὲ τὴν ἕω ἔπλωον ἔξω τῆς νήσου κατὰ ῥηχίην στεινήν:
 ἔτι γὰρ ἀνάπωτις κατεῖχε. πλώσαντες δὲ ἐς ἑκατὸν καὶ
εἴκοσι σταδίους ὁρμίζονται ἐν τῷ στόματι τοῦ Ἀράβιος
ποταμοῦ: καὶ λιμὴν μέγας καὶ καλὸς πρὸς τῷ στόματι:
ὕδωρ δὲ οὐκ ἦν πότιμον: τοῦ γὰρ Ἀράβιος αἱ ἐκβολαὶ
ἀναμεμιγμέναι τῷ πόντῳ ἦσαν.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἀλλὰ τεσσαράκοντα 
 σταδίους ἐς τὸ ἄνω προχωρήσαντες λάκκῳ ἐπιτυγχάνουσι,
καὶ ἔνθεν ὑδρευσάμενοι ὀπίσω ἀπενόστησαν. 
νῆσος δὲ ἐπὶ τῷ λιμένι ὑψηλὴ καὶ ἐρήμη, καὶ περὶ ταύτην
ὀστρέων τε καὶ ἰχθύων παντοδαπῶν θήρη. μέχρι
μὲν τοῦδε Ἀράβιες, ἔσχατοι Ἰνδῶν ταύτῃ ᾠκισμένοι, τὰ
 δὲ ἀπὸ τοῦδε Ὠρεῖται ἐπεῖχον.
</p>
</div2>
</div1>
<div1 type="chapter" n="23" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ὁρμηθέντες δὲ ἐκ τῶν ἐκβολέων τοῦ Ἀράβιος παρέπλωον 
τῶν Ὠρειτέων τὴν χώρην. καὶ ὁρμίζονται ἐν Παγάλοισι,
<pb id="p.30" TEIform="pb"/>
πλώσαντες σταδίους ἐς διηκοσίους, πρὸς
ῥηχίῃ. ἀλλὰ ἀγκύρῃσι γὰρ ἐπίβολος ἦν ὁ χῶρος. τὰ
μὲν ὦν πληρώματα ἀπεσάλευον ἐν τῇσι νηυσίν, οἱ δὲ
 ἐπʼ ὕδωρ ἐκβάντες ὑδρεύοντο.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τῇ δʼ ὑστεραίῃ ἀναχθέντες
ἅμα ἡμέρῃ καὶ πλώσαντες σταδίους ἐς τετρακοσίους 
κατάγονται ἑσπέριοι ἐς Κάβανα, καὶ ὁρμίζονται
πρὸς αἰγιαλῷ ἐρήμῳ. ἐνθαῦτα ῥηχίη τρηχέα ἦν, καὶ
 ἐπὶ τῷδε μετεώρους τὰς νέας ὡρμίσαντο.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> κατὰ τοῦτον
τὸν πλόον πνεῦμα ὑπολαμβάνει τὰς νέας μέγα ἐκ πόντου,
καὶ νέες δύο μακραὶ διαφθείρονται ἐν τῷ πλόῳ, 
καὶ κέρκουρος: οἱ δὲ ἄνθρωποι σῴζονται ἀπονηξάμενοι,
 ὅτι οὐ πόρρω τῆς γῆς ὁ πλόος ἐγίνετο.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἀμφὶ δὲ μέσας
νύκτας ἀναχθέντες πλώουσιν ἔστε ἐπὶ Κώκαλα, ἃ τοῦ αἰγιαλοῦ,
ἔνθεν ὡρμήθησαν, ἀπεῖχε σταδίους διηκοσίους:
καὶ αἱ μὲν νέες σαλεύουσαι ὥρμεον, τὰ πληρώματα δὲ 
ἐκβιβάσας Νέαρχος πρὸς τῇ γῇ ηὐλίσθη, ὅτι ἐπὶ πολλὸν
τεταλαιπωρηκότες ἐν τῇ θαλάσσῃ ἀναπαύσασθαι ἐπόθεον.
στρατόπεδον δὲ περιεβάλετο τῶν βαρβάρων τῆς
 φυλακῆς εἵνεκα.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐν τούτῳ τῷ χώρῳ Λεόννατος, ὅτῳ τὰ
Ὠρειτέων ἐξ Ἀλεξάνδρου ἐπετέτραπτο, μάχῃ μεγάλῃ νικᾷ 
Ὠρείτας τε καὶ ὅσοι Ὠρείτῃσι συνεπελάβοντο τοῦ ἔργου.
καὶ κτείνει αὐτῶν ἑξακισχιλίους, καὶ τοὺς ἡγεμόνας πάντας:
τῶν δὲ σὺν Λεοννάτῳ ἱππέες μὲν ἀποθνήσκουσι
πεντεκαίδεκα, τῶν δὲ πεζῶν ἄλλοι τε οὐ πολλοὶ καὶ
 Ἀπολλοφάνης ὁ Γαδρωσίων σατράπης.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ταῦτα μὲν δὴ 
ἐν τῇ ἄλλῃ συγγραφῇ ἀναγέγραπται, καὶ ὅκως Λεόννατος
ἐπὶ τῷδε ἐστεφανώθη πρὸς Ἀλεξάνδρου χρυσέῳ
 στεφάνῳ.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐνθαῦτα σῖτος ἦν νενημένος κατὰ πρόσταγμα
Ἀλεξάνδρου ἐς ἐπισιτισμὸν τῷ στρατῷ, καὶ
 ἐμβάλλονται σιτία ἡμερέων δέκα ἐς τὰς νέας.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ τῶν 
νεῶν ὅσαι ἐπεπονήκεσαν κατὰ τὸν πλόον μέχρι τοῦδε
ἐπεσκεύασαν, καὶ τῶν ναυτέων ὅσοι ἐν τῷ ἔργῳ βλακεῦσαι
<pb id="p.31" TEIform="pb"/>
ἐφαίνοντο Νεάρχῳ, τούτους μὲν πεζῇ ἄγειν Λεοννάτῳ
ἔδωκεν, αὐτὸς δὲ ἀπὸ τῶν σὺν Λεοννάτῳ στρατιωτέων
συμπληροῖ τὸ ναυτικόν.
</p>
</div2>
</div1>
<div1 type="chapter" n="24" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ἐνδένδε ὁρμηθέντες ἔπλωον ἀκραεί, καὶ διελθόντες 
5 σταδίους ἐς πεντακοσίους ὡρμίζοντο πρὸς ποταμῷ χειμαρρόῳ:
Τόμηρος οὔνομα ἦν τῷ ποταμῷ.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ λίμνη ἦν 
ἐπὶ τῇσιν ἐκβολῇσι τοῦ ποταμοῦ, τὰ δὲ βραχέα τὰ πρὸς
τῷ αἰγιαλῷ ἐπῴκεον ἄνθρωποι ἐν καλύβῃσι πνιγηρῇσι.
καὶ οὗτοι ὡς προσπλώοντας εἶδον, ἐθάμβησάν τε καὶ
 παρατείναντες σφᾶς παρὰ τὸν αἰγιαλὸν ἐτάχθησαν ὡς
ἀπομαχεόμενοι πρὸς τοὺς ἐκβαίνοντας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> λόγχας δὲ 
ἐφόρεον παχέας, μέγαθος ὡς ἑξαπήχεας: ἀκωκὴ δὲ οὐκ
ἐπῆν σιδηρέη, ἀλλὰ τὸ ὀξὺ αὐτοῖσι πεπυρακτωμένον
τωὐτὸ ἐποίεε. πλῆθος δὲ ἦσαν ὡς ἑξακόσιοι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καὶ τούτους 
Νέαρχος ὡς ὑπομένοντάς τε καὶ παρατεταγμένους
κατεῖδε, τὰς μὲν νέας ἀνακωχεύειν κελεύει ἐντὸς βέλεος,
ὡς τὰ τοξεύματα ἐς τὴν γῆν ἀπʼ αὐτέων ἐξικνέεσθαι:
αἱ γὰρ τῶν βαρβάρων λόγχαι ἀγχέμαχοι μὲν ἄφοβοι
δὲ ἐς τὸ ἐσακοντίζεσθαι ἦσαν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> αὐτὸς δὲ τῶν στρατιωτέων 
 ὅσοι αὐτοὶ τε κουφότατοι καὶ κουφότατα
ὡπλισμένοι τοῦ τε νέειν δαημονέστατοι, τούτους δὲ
ἐκνήξασθαι κελεύει ἀπὸ συνθήματος.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> πρόσταγμα δέ 
σφισιν ἦν, ὅκως τις ἐκνηξάμενος σταίη ἐν τῷ ὕδατι, προσμένειν
τὸν παραστάτην οἱ ἐσόμενον, μηδὲ ἐμβάλλειν
 πρόσθε ἐς τοὺς βαρβάρους, πρὶν ἐπὶ τριῶν ἐς βάθος
ταχθῆναι τὴν φάλαγγα: τότε δὲ δρόμῳ ἐπιέναι ἀλαλάζοντας.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">ἅμα δὲ ἐρρίπτεον ἑωυτοὺς οἱ ἐπὶ τῷδε 
τεταγμένοι ἐκ τῶν νεῶν ἐς τὸν πόντον, καὶ ἐνήχοντο
ὀξέως, καὶ ἵσταντο ἐν κόσμῳ, καὶ φάλαγγα ἐκ σφῶν
 ποιησάμενοι δρόμῳ ἐπῄεσαν αὐτοὶ τε ἀλαλάζοντες τῷ
Ἐνυαλίῳ καὶ οἱ ἐπὶ τῶν νεῶν συνεπήχεον, τοξεύματά
τε καὶ ἀπὸ μηχανέων βέλεα ἐφέρετο ἐς τοὺς βαρβάρους.
<pb id="p.32" TEIform="pb"/>
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> οἳ δὲ τήν τε λαμπρότητα τῶν ὅπλων ἐκπλαγέντες καὶ
τῆς ἐφόδου τὴν ὀξύτητα καὶ πρὸς τῶν τοξευμάτων τε
καὶ τῶν ἄλλων βελέων βαλλόμενοι, οἷα δὴ ἡμίγυμνοι
ἄνθρωποι, οὐδὲ ὀλίγον ἐς ἀλκὴν τραπέντες ἐγκλίνουσι.
καὶ οἱ μὲν αὐτοῦ φεύγοντες ἀποθνήσκουσιν, οἳ δὲ καὶ 
 ἁλίσκονται: ἔστι δὲ οἳ καὶ διέφυγον ἐς τὰ οὔρεα.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἦσαν
δὲ οἱ ἁλόντες τά τε ἄλλα δασέες καὶ τὰς κεφαλάς,
καὶ τοὺς ὄνυχας θηριώδεες: τοῖσι γὰρ δὴ ὄνυξιν ὅσα
σιδήρῳ διαχρᾶσθαι ἐλέγοντο καὶ τοὺς ἰχθύας τούτοισι
παρασχίζοντες κατεργάζεσθαι καὶ τῶν ξύλων ἃσαμαλθακώτερα. 
τὰ δὲ ἄλλα τοῖαι λίθοισι τοῖσιν ὀξέσιν ἔκοπτον:
σίδηρος γὰρ αὐτοῖσιν οὐκ ἦν. ἐσθῆτα δὲ ἐφόρεον δέρματα
θηρήια, οἳ δὲ καὶ ἰχθύων τῶν μεγάλων τὰ παχέα.</p>
</div2>
</div1>
<div1 type="chapter" n="25" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
 ἐνθαῦτα νεωλκέουσι τὰς νέας, καὶ ὅσαι πεπονηκυῖαι
αὐτέων ἐπισκευάζουσι. τῇ δὲ ἕκτῃ ἡμέρῃ ἐστέλλοντο, 
καὶ πλώσαντες σταδίους ἐς τριηκοσίους ἀπικνέονται ἐς
χῶρον, ὃς δὴ ἔσχατος ἦν τῆς Ὠρειτέων γῆς: Μάλανα
 τῷ χώρῳ οὔνομα.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> Ὠρεῖται δὲ ὅσοι ἄνω ἀπὸ θαλάσσης
οἰκέουσιν, ἐσταλμένοι μὲν κατάπερ Ἰνδοί εἰσι, καὶ τὰ
ἐς πόλεμον ὡσαύτως παραρτέονται: γλῶσσα δὲ ἄλλη αὐτοῖσι 
 τοῖσι καὶ ἄλλα νόμαια.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> μῆκος τοῦ παραπλόου παρὰ μὲν
χώρην τὴν Ἀραβίων ἐς χιλίους μάλιστα σταδίους, ἔνθενπερ
ὡρμήθησαν, παρὰ δὲ τὴν Ὠρειτέων γῆν ἑξακόσιοι
 καὶ χίλιοι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> παραπλωόντων δὲ τὴν Ἰνδῶν γῆν ʽτὸ ἐνθεῦτεν
γὰρ οὐκέτι Ἰνδοί εἰσἰ λέγει Νέαρχος ὃτι αἱ σκιαὶ 
 αὐτοῖσιν οὐ τωὐτὸ ἐποίεον:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἀλλὰ ὁκότε μὲν ἐπὶ πολλὸν
τοῦ πόντου ὡς πρὸς μεσαμβρίην προχωρήσειαν, αἱ δὲ
καὶ αὐταὶ πρὸς μεσαμβρίην τετραμμέναι ἐμαίνοντο:
ὁκότε δὲ τὸ μέσον τῆς ἡμέρης ἐπέχοι ὁ ἥλιος, ἤδη
 καὶ ἔρημα σκιῆς πάντα ὤφθη αὐτοῖσι.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> τῶν τε ἀστέρων 
ὅσους πρόσθε μετεώρους κατεώρων; οἳ μὲν ἀφανέες
πάντη ἦσαν, οἳ δὲ πρὸς αὐτῇ τῇ γῇ ἐφαίνοντο,
<pb id="p.33" TEIform="pb"/> 
καταδύνοντές τε καὶ αὐτίκα ἀνατέλλοντες οἱ πάλαι ἀειφανέες
ἐόντες.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> καὶ ταῦτα οὐκ ἀποικότα δοκέει μοι ἀναγράψαι 
Νέαρχος: ἐπεὶ καὶ ἐν Συήνῃ τῇ Αἰγυπτίῃ, ἐπεὰν
τροπὰς ἄγῃ θέρεος ὥρῃ ὁ ἥλιος, φρέαρ ἀποδεδειγμένον
 ἐστί, καὶ τοῦτο ἄσκιον ἐν μεσαμβρίῃ φαίνεται:
ἐν Μερόῃ δὲ πάντα ἄσκια τῇ αὐτῇ ὥρῃ.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> οἰκὸς ὦν καὶ 
ἐν Ἰνδοῖσιν, ἅτε πρὸς μεσαμβρίην ᾠκισμένοισι, τωὐτὰ
δὴ πάθεα ἐπέχειν, καὶ μάλιστα δὴ κατὰ τὸν πόντον τὸν
Ἰνδικόν, ὅσῳ μᾶλλον αὐτοῖσιν ἡ θάλασσα πρὸς μεσαμβρίην
κέκλιται. ταῦτα μὲν δὴ ὧδε ἐχέτω.
</p>
</div2>
</div1>
<div1 type="chapter" n="26" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ἐπὶ δὲ Ὠρείτῃσι κατὰ μὲν μεσογαίην Γαδρώσιοι 
ἐπεῖχον, ὧν τὴν χώρην χαλεπῶς διεξῆλθεν ἅμα τῇ στρατιῇ
Ἀλέξανδρος, καὶ κακὰ τοσαῦτα ἔπαθεν, ὅσα οὐδὲ τὰ
σύμπαντα τῆς συμπάσης στρατηλασίης. ταῦτά μοι ἐν τῇ
 μέζονι συγγραφῇ ἀναγέγραπται. κάτα δὲ Γαδρωσίων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> 
παρὰ τὴν θάλασσαν αὐτὴν οἱ Ἰχθυοφάγοι καλεόμενοι
οἰκέουσι. παρὰ τούτων τὴν γῆν ἔπλωον. τῇ μὲν δή πρώτῃ
ἡμέρῃ περὶ δευτέρην φυλακήν ἀναχθέντες καταίρουσιν
ἐς Βαγίσαρα: στάδιοι τοῦ παραπλόου ἑξακόσιοι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> λιμήν τε ἔνι αὐτόθι εὔορμος, καὶ κώμη Πάσιρα, ἀπέχουσα 
ἀπὸ θαλάσσης ἐξήκοντα σταδίους, καὶ οἱ πρόσοικοι
αὐτῆς Πασιρέες.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐς δὲ τὴν ὑστεραίην πρωιαίτερον 
τῆς ὥρης ἀναχθέντες περιπλώουσιν ἄκρην ἐπὶ πολλόν τε
ἀνέχουσαν ἐς τὸν πόντον καὶ ταύτην ὑψηλὴν καὶ κρημνώδεα.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> φρέατα δὲ ὀρύξαντες, ὕδωρ ὀλίγον καὶ πονηρὸν 
ἀρυσάμενοι ταύτῃ μὲν τῇ ἡμέρῃ ἐπὶ ἀγκυρέων ὥρμεον,
ὅτι ῥηχίη κατὰ τὸν αἰγιαλὸν ἀνεῖχεν:
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐς δὲ τήν ὑστεραίην
καταίρουσιν ἐς Κόλτα, σταδίους ἐλθόντες διηκοσίους.
ἐνθένδε ἕωθεν πλώσαντες σταδίους ἑξακοσίους ἐν
 Καλάμοισιν ὁρμίζονται. κώμη πρὸς τῷ αἰγιαλῷ φοίνικες
δὲ περὶ αὐτὴν ὀλίγοι ἐπεφύκεσαν, καὶ βάλανοι ἐπʼ 
αὐτοῖσι χλωραὶ ἐπῆσαν. καὶ νῆσος ὡς ἑκατὸν σταδίους
<pb id="p.34" TEIform="pb"/>
 ἀπὸ τοῦ αἰγιαλοῦ ἀπέχουσα, Καρνίνη οὔνομα.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐνθαῦτα
ξείνια Νεάρχῳ προσφέρουσιν οἱ κωμῆται πρόβατα καὶ
ἰχθύας: καὶ τῶν προβάτων τὰ κρέα λέγει ὅτι ἦν ἰχθυώδεα,
ἴσα τοῖαι τῶν ὀρνίθων τῶν πελαγίων, ὅτι καὶ αὐτὰ
 ἰχθύας σιτέεται: ποίη γὰρ οὐκ ἔνι ἐν τῇ χώρῃ.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ἀλλὰ 
τῇ ὑστεραίῃ πλώσαντες ἐς σταδίους διηκοσίους ὁρμίζονται
πρὸς αἰγιαλῷ καὶ κώμῃ ἀπὸ θαλάσσης ἐς σταδίους
τριήκοντα ἀπεχούσῃ: ἡ μὲν κώμη Κίσσα ἐκαλέετο, Καρβὶς
 δὲ τῷ αἰγιαλῷ οὔνομα ἦν.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἐνθαῦτα πλοίοισιν ἐπιτυγχάνουσι
σμικροῖσιν, οἷα ἁλιέων πλοῖα οὐκ εὐδαιμόνων: 
αὐτοὺς δὲ οὐ καταλαμβάνουσιν, ἀλλʼ ἔφυγον
γὰρ κατορμιζομένας κατιδόντες τὰς νέας. σῖτός τε αὐτόθι
οὐκ ἐνῆν, καἰ ἐπελελοίπει τὴν στρατιὴν ὁ πολλός:
ἀλλὰ αἶγας ἐμβαλόμενοι ἐς τὰς νέας, οὕτω δὴ ἀπέπλωον.
καὶ περιπλώσαντες ἄκρην ὑψηλὴν ὅσον πεντήκοντα 
καὶ ἑκατὸν σταδίους ἀνέχουσαν ἐς τὸν πόντον, κατάγονται
ἐν λιμένι ἀκλύστῳ. καὶ ὕδωρ αὐτόθι ἦν, καὶ ἁλιέες
ᾤκεον: Μοσαρνὰ οὔνομα ἦν τῷ λιμένι.
</p>
</div2>
</div1>
<div1 type="chapter" n="27" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἐνθένδε κατηγεμὼν τοῦ πλόου λέγει Νέαρχος ὅτι
συνέπλωσεν αὐτοῖσιν Ὑδράκης οὔνομα, Γαδρώσιος: 
ὑπέστη δὲ Ὑδράκης καταστήσειν αὐτοὺς μέχρι Καρμανίης.
τὰ δὲ ἀπὸ τοῦδε οὐκέτι χαλεπὰ ἦν, ἀλλὰ μᾶλλόν
 τι εὔορμα, ἔστε ἐπὶ τὸν κόλπον τὸν Περσικόν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐκ
δὲ Μοσαρνῶν νυκτὸς ἄραντες πλώουσι σταδίους ἑπτακοσίους
καὶ πεντήκοντα ἐς Βάλωμον αἰγιαλόν: ἐνθένθε 
ἐς Βάρνα κώμην σταδίους τετρακοσίους, ἵνα φοίνικές τε
πολλοὶ ἐνῆσαν καὶ κῆπος, καὶ ἐν τῷ κήπῳ μύρσιναι ἐπεφύκεσαν
καὶ ἄλλα ἄνθεα, ἀπʼ ὅτων στεφανώματα τοῖσι
κωμήτῃσιν ἐπλέκετο: ἐνθαῦτα πρῶτον δένδρεά τε εἶδον
ἥμερα, καὶ ἀνθρώπους οὐ πάντη θηριώδεας ἐποικέοντας
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐνθένδε ἐς διηκοσίους σταδίους περιπλώσαντες
καταίρουσιν ἐς Δενδρόβοσα, καὶ αἱ νέες ἐπʼ ἀγκυρέων
<pb id="p.35" TEIform="pb"/>
ἐσάλευσαν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐνθένδε ἀμφὶ μέσας νύκτας ἄραντες ἐς 
Κώφαντα λιμένα ἀπίκοντο, τετρακοσίους μάλιστα σταδίους
διεκπλώσαντες:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐνθαῦτα ἁλιέες τε ᾤκεον, καὶ 
πλοῖα αὐτοῖσιν ἦν σμικρὰ καὶ πονηρά: καὶ τῇσι κώπῃσιν
 οὐ κατὰ σκαλμὸν ἤρεσσον ὡς ὁ Ἑλλήνων νόμος, ἀλλὰ
τὸ ὕδωρ ἀναβάλλοντες ἔνθεν καὶ ἔνθεν, κατάπερ οἱ
σκάπτοντες τὴν γῆν. ὕδωρ δὲ πολλόν τε ἦν ἐν τῷ
λιμένι καὶ καθαρόν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> περὶ δὲ πρώτην φυλακὴν ἄραντες 
καταίρουσιν ἐς Κύιζα, ἐς ὀκτακοσίους σταδίους δίεκπλώσαντες,
 ἵνα αἰγιαλός τε ἔρημος ἦν καὶ ῥηχίη. αὐτόθι
ὦν ἐπʼ ἀγκυρέων ὥρμεον, κατὰ νέας τε ἐδειπνοποιέοντο.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">ἐνθένδε διεκπλώσαντες σταδίους πεντακοσίους 
ἀπίκοντο ἔς τινα πόλιν σμικρήν, οἰκεομένην
ἐπὶ γηλόφου οὐ πόρρω τοῦ αἰγιαλοῦ.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ Νέαρχος 
 ἐπιφρασθεὶς ὅτι σπείρεσθαι τὴν χώρην οἰκός, λέγει πρὸς
Ἀρχίην — συνέπλωε δὲ Νεάρχῳ, τῶν ἐν αἴνῃ ἐὼν Μακεδόνων
— πρὸς τοῦτον λέγει ὅτι καταληπτέον σφίσιν εἴη τὸ
χωρίον:
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἑκόντας τε γὰρ οὐκ ἂν οἴεσθαι δοῦναι τῇ στρατιῇ 
σιτία, βίῃ τε οὐκ οἷόν τε εἶναι ἐξαιρέειν, πολιορκίης δὲ καὶ
 τριβῆς δεήσειν, σφᾶς δὲ ἐπιλελοιπέναι τὰ σιτία. ὅτι δὲ
ἡ γῆ σιτοφόρος, τῇ καλάμῃ τεκμηριοῦσθαι, ἥντινα οὐ
πόρρω τοῦ αἰγιαλοῦ ἀπεώρων βαθέαν. ταῦτα ἐπεί 
σφισιν ἐδόκεε, τὰς μὲν ἄλλας νέας κελεύει παραρτέεσθαι
ὡς ἐς πλόον, καὶ Ἀρχίης αὐτῷ ἐξήρτυε τὰ ἐς τὸν
 πλόον: αὐτὸς δὲ ὑπολειφθεὶς μετὰ μιῆς νεὸς ἐπὶ θέαν
δῆθεν τῆς πόλιος ᾔει.
</p>
</div2>
</div1>
<div1 type="chapter" n="28" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">προσάγοντι δὲ αὐτῷ πρὸς τὰ τείχεα φιλίως ξείνια 
ἔφερον ἐκ τῆς πόλιος θύννους τε ἐν κριβάνοισιν ὀπτούς
 — οὗτοι γὰρ ἔσχατοι τῶν Ἰχθυοφάγων οἰκέοντες πρῶτοι
αὐτοῖσιν ὤφθησαν οὐκ ὠμοφαγέοντες—καὶ πέμματα ὀλίγα
καὶ βαλάνους φοινίκων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὃ δὲ ταῦτα μὲν ἄσμενος δέκεσθαι 
<pb id="p.36" TEIform="pb"/>
ἔφη, ἐθέλειν δὲ θεήσασθαι τὴν πόλιν: οἳ δὲ εἴων
 παρελθεῖν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὡς δὲ ἔσω πυλέων παρῆλθε, δύο μὲν τῶν
τοξοτέων κατέχειν κελεύει τὴν πυλίδα, αὐτὸς δὲ μετὰ
δυοῖν ἄλλοιν καὶ τοῦ ἑρμηνέος ἐπὶ τὸ τεῖχος τὸ ταύτῃ
ἀνελθὼν ἐσήμηνε τοῖσιν ἀμφὶ Ἀρχίην ὅκως συνεκέετο.
τὸν μὲν ὦν σημῆναι, τὸν δὲ συμβαλόντα ποιέειν τὸ τεταγμένον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἰδόντες δὲ τὸ σημήιον οἱ Μακεδόνες ἐπώκελλόν
τε κατὰ τάχος τὰς νέας καὶ ἐξεπήδων σπουδῇ ἐς
τὴν θάλασσαν, οἱ δὲ βάρβαροι ἐκπλαγέντες τοῖσι γινομένοισιν
 ἐπὶ τὰ ὅπλα ἔθεον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὁ δὲ ἑρμηνεὺς ὁ σὺν Νεάρχῳ 
ἐκήρυσσε σῖτον δοῦναι τῇ στρατιῇ, εἰ σῴην ἐθέλουσιν
ἔχειν τὴν πόλιν: οἳ δὲ ἠρνέοντο εἶναι σφίσι, καὶ
ἅμα προσέβαλλον τῷ τείχεϊ. ἀλλὰ ἀνέστελλον αὐτοὺς οἱ
τοξόται οἱ ἀμφὶ Νέαρχον, ἐξ ὑπερδεξίου τοξεύοντες.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὡς δὲ ἔμαθον ἐχομένην τε ἤδη καὶ ὅσον οὔπω ἀνδραποδισθησομένην 
σφίσι τὴν πόλιν, τότε δὴ ἐδέοντο τοῦ
Νεάρχου, τὸν μὲν σῖτον ὅσπερ ἦν αὐτοῖσι λαβόντα ἀπαγαγεῖν,
 τὴν πόλιν δὲ μὴ διαφθεῖραι.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> Νέαρχος δὲ τὸν μὲν
Ἀρχίην κελεύει καταλαβεῖν τὰς πύλας καὶ τὸ κατʼ αὐτὰς
τεῖχος, αὐτὸς δὲ συμπέμπει τοὺς κατοψομένους τὸν 
 σῖτον εἰ ἀδόλως δεικνῦσιν.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> οἳ δὲ τὸ μὲν ἀπὸ τῶν
ἰχθύων τῶν ὀπτῶν ἀληλεσμένον ἄλευρον πολλὸν ἐδείκνυν,
πυροὺς δὲ καὶ κριθὰς ὀλίγας: καὶ γὰρ ἐτύγχανον
σίτῳ μὲν τῷ ἀπὸ τῶν ἰχθύων, τοῖσι δὲ ἄρτοισιν
 ὅσα ὄψῳ διαχρεόμενοι.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ὡς δὲ τὰ ἐόντα ἐπεδείκνυν, 
οὕτω δὴ ἐκ τῶν παρεόντων ἐπισιτισάμενοι ἀνήγοντο, καὶ
ὁρμίζονται πρὸς ἄκρῃ, ἥντινα οἱ ἐπιχώριοι ἱρὴν Ἡλίου
ἦγον: οὔνομα τῇ ἄκρῃ Βάγεια.
</p>
</div2>
</div1>
<div1 type="chapter" n="29" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἐνθένδε ἀμφὶ μέσας νύκτας ἄραντες διεκπλώουσι
σταδίους ἐς χιλίους ἐς Τάλμενα λιμένα εὔορμον. ἐνθένδε
ἐς Κανασίδα πόλιν ἐρήμην σταδίους ἐς τετρακοσίους,
ἵνα τινὶ φρέατι ὀρυκτῷ ἐπιτυγχάνουσι, καὶ φοίνικες
<pb id="p.37" TEIform="pb"/>
ἄγριοι ἐπεφύκεσαν. τούτων τοὺς ἐγκεφάλους κόπτοντες
ἐσιτέοντο: σῖτος γὰρ ἐπελελοίπει τὴν στρατιήν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> 
καὶ κακῶς ἤδη ὑπὸ λιμοῦ ἔχοντες ἔπλωον τήν τε ἡμέρην
καὶ τὴν νύκτα, καὶ ὁρμίζονται πρὸς αἰγιαλῷ ἐρήμῳ
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> Νέαρχος δὲ καταδείσας μὴ ἄρα ἐς τὴν γῆν ἐκβάντες 
ἀπολίποιεν τὰς νέας ὑπὸ ἀθυμίης, ἐπὶ τῷδε μετεώρους
ἔσχε τὰς νέας ἐπʼ ἀγκυρέων.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐνθένδε ἀναχθέντες ἐς 
Κανάτην ὁρμίζονται, σταδίους ὡς ἑπτακοσίους καὶ πεντήκοντα
διεκπλώσαντες. ἔστι δὲ καὶ αἰγιαλὸς ἐνθαῦτα
 καὶ διώρυχες βραχέαι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐνθένδε σταδίους ὀκτακοσίους 
πλώσαντες ἐν Τροῖσιν ὁρμίζονται, κῶμαι δὲ σμικραὶ καὶ
πονηραὶ ἐπῆσαν. καὶ οἱ μὲν ἄνθρωποι ἐκλείπουσι τὰ
οἰκία, αὐτοὶ δὲ σίτῳ τινὶ ὀλίγῳ ἐπιτυγχάνουσι, καὶ
βαλάνοισιν ἐκ φοινίκων. καὶ καμήλους ἑπτὰ ὅσαι
 ἐγκατελήφθησαν κατακόψαντες, ἀπὸ τούτων ἐσιτέοντο.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">ὑπὸ δὲ τὴν ἕω ἀναχθέντες σταδίους τριηκοσίους πλώουσι, 
καὶ κατορμίζονται ἐς Δαγάσειρα: ἔνθα νομάδες τινὲς
ἄνθρωποι ᾤκεον.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐνθένδε ἄραντες τήν τε νύκτα καὶ 
τὴν ἡμέρην οὐδέν τι ἐλινύοντες ἔπλωον, ἀλλὰ διελθόντες
 γὰρ σταδίους χιλίους τε καὶ ἑκατὸν ἐξέπλωσαν
τὸ ἔθνος τῶν Ἰχθυοφάγων, πολλὰ κακὰ ταύτῃ
παθόντες ἀπορίῃ τῶν ἀναγκαίων.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ὁρμίζονται δὲ οὐ 
πρὸς τῇ γῇ — ῥηχίη γὰρ ἦν ἐπὶ πολλὸν ἀνέχουσα —, ἀλλὰ
μετέωροι ἐπʼ ἀγκυρέων: μῆκος τοῦ παραπλόου τῶν Ἰχθυοφάγων
 τῆς χώρης στάδιοι ὀλίγῳ πλεῦνες ἢ μύριοι.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> οὗτοι 
οἱ Ἰχθυοφάγοι σιτέονται, κατʼ ὅ τι περ καὶ κληίζονται,
ἰχθύας, ὀλίγοι μὲν αὐτῶν ἁλιεύοντες τοὺς ἰχθύας —
ὀλίγοισι γὰρ καὶ πλοῖα ἐπὶ τῷδε πεποίηται καὶ τέχνη
ἐξεύρηται ἐπί τῇ θήρῃ τῶν ἰχθύων —, τὸπολλὸν δὲ ἡ ἀνάπωτις
 αὐτοῖσι παρέχει.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p"> οἳ δὲ καὶ δίκτυα ἐπὶ τῷδε πεποίηνται, 
μέγαθος καὶ ἐς δύο σταδίους τὰ πολλὰ αὐτῶν.
πλέκουσι δὲ αὐτὰ ἐκ τοῦ φλοιοῦ τῶν φοινίκων, στρέφοντες
<pb id="p.38" TEIform="pb"/>
 τὸν φλοιὸν ὥσπερ λίνον.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> ἐπεὰν δὲ ἡ θάλασσα
ὑπονοστήσῃ, ἵνα μὲν ξηρὴ ἡ γῆ ὑπολείπεται, ἐρήμη τὸ
πολλόν ἐστιν ἰχθύων: ἔνθα δὲ βαθέα ἐστίν, ὑπολείπεταί
τι τοῦ ὕδατος καὶ ἐν τῷδε κάρτα πολλοὶ ἰχθύες:
οἱ μὲν πολλοὶ σμικροὶ αὐτῶν, οἳ δὲ καὶ μέζονες. 
 τούτοισι περιβάλλοντες τὰ δίκτυα αἱρέουσι.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> σιτέονται
δὲ ὠμοὺς μέν, ὅκως ἀνειρύουσιν ἐκ τοῦ ὕδατος, τοὺς
ἁπαλωτάτους αὐτῶν: τοὺς δὲ μέζονάς τε καὶ σκληροτέρους
ὑπὸ ἡλίῳ αὐαίνοντες, εὖτʼ ἂν ἀπαυανθῶσι,
καταλεῦντες ἄλευρα ἀπʼ αὐτῶν ποιέονται καὶ ἄρτους: 
 οἳ δὲ μάζας ἐκ τούτων τῶν ἀλεύρων πέσσουσι.
</p>
</div2>
<div2 type="section" n="13" org="uniform" sample="complete" part="N" TEIform="div2">
<p TEIform="p"> καὶ τὰ
βοσκήματα αὐτοῖσι τοὺς ἰχθύας ξηροὺς σιτέεται: ἡ γὰρ
 χώρη ἐρήμη λειμώνων οὐδὲ ποίην φέρει.
</p>
</div2>
<div2 type="section" n="14" org="uniform" sample="complete" part="N" TEIform="div2">
<p TEIform="p"> θηρεύουσι
δὲ καὶ καράβους πολλαχῆ καὶ ὄστρεα καὶ κογχύλια.
ἅλες δὲ αὐτόματοι γίνονται ἐν τῇ χώρῃ <gap TEIform="gap"/> ἀπὸ τούτων 
 ἔλαιον ποιέουσιν.
</p>
</div2>
<div2 type="section" n="15" org="uniform" sample="complete" part="N" TEIform="div2">
<p TEIform="p">οἳ μὲν δὴ αὐτῶν ἐρήμους τόπους οἰκέουσιν
ἄδενδρόν τε τὴν χώρην καὶ ἄφορον καρπῶν
ἡμέρων — καὶ τούτοισιν ἀπὸ τῶν ἰχθύων ἡ πᾶσα δίαιτα
ποιέεται —, ὀλίγοι δὲ αὐτῶν σπείρουσιν ὅσον τῆς χώρης,
[καὶ τούτῳ κατάπερ ὄψῳ χρέονται πρὸς τοὺς ἰχθύας:] ὁ 
 γὰρ σῖτος αὐτοῖσίν εἰσιν ἰχθύες.
</p>
</div2>
<div2 type="section" n="16" org="uniform" sample="complete" part="N" TEIform="div2">
<p TEIform="p"> οἰκία δὲ ποιέονται
οἱ μὲν εὐδαιμονέστατοι αὐτῶν ὅσα κήτεα ἐκβάλλει ἡ θάλασσα,
τούτων τὰ ὀστέα ἐπιλεγόμενοι, καὶ τούτοισιν
ἀντὶ ξύλων χρεόμενοι. καὶ θύρας τὰ ὀστέα ὅσα πλατέα
αὐτῶν ποιέονται: τοῖσι δὲ πολλοῖσι καὶ πενεστέροισιν 
ἀπὸ τῶν ἀκανθέων τῶν ἰχθύων τὰ οἰκία ποιέεται.</p>
</div2>
</div1>
<div1 type="chapter" n="30" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">κήτεα δὲ μεγάλα ἐν τῇ ἔξω θαλάσσῃ βόσκεται, καὶ
 ἰχθύες πολλῷ μέζονες ἢ ἐν τῇδε τῇ ἔσω.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ λέγει
Νέαρχος, ὁκότε ἀπὸ Κυΐζων παρέπλωον, ὑπὸ τὴν ἕω 
ὀφθῆναι ὕδωρ τῆς θαλάσσης οἷά περ ἐκ πρηστήρων
 βίᾳ ἀναφερόμενον,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐκπλαγέντας δὲ σφᾶς πυνθάνεσθαι
<pb id="p.39" TEIform="pb"/>
τῶν κατηγεομένων τοῦ πλόου ὅ τι εἴη καὶ ἀπʼ ὅτου
τοῦτο τὸ πάθημα: τοὺς δὲ ὑποκρίνασθαι ὅτι κήτεα
φερόμενα κατὰ τὸν πόντον ἀναφυσᾷ ἐς τὸ ἄνω τὸ
ὕδωρ. καὶ τοῖσι ναύτῃσιν ἐκπλαγεῖσιν ἐκ τῶν χειρῶν
 τὰ ἐρετμὰ ἐκπεσεῖν,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> αὐτὸς δὲ ἐπιὼν παρακαλέειν τε 
καὶ θαρσύνειν, καὶ κατʼ οὕστινας παραπλώων ἐγίνετο,
ἐς μέτωπόν τε κελεῦσαι καταστῆσαι ὡς ἐπὶ ναυμαχίῃ
τὰς νέας, καὶ ἐπαλαλάζοντας ὁμοῦ τῷ ὀρθίῳ πυκνήν
τε καὶ σὺν κτύπῳ πολλῷ τὴν εἰρεσίην ποιέεσθαι.
 οὕτως ἀναθαρσήσαντας ὁμοῦ δὴ πλώειν ἀπὸ συνθήματος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> 
ὡς δὲ ἐπέλαζον ἤδη τοῖσι θηρίοισιν, ἐνθαῦτα αὐτοὺς
μὲν ὅσον αἱ κεφαλαὶ αὐτοῖσιν ἐχώρεον ἐπαλαλάξαι,
τὰς δὲ σάλπιγγας σημῆναι, καὶ τὸν κτύπον τὸν ἀπὸ τῆς εἰρεσίης
ὡς ἐπὶ μήκιστον κατασχεῖν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> οὕτω δὴ ὁρεύμενα 
 ἤδη κατὰ τὰς πρῴρας τῶν νεῶν τὰ κήτεα ἐς βυσσὸν δῦναι
ἐκπλαγέντα, καὶ οὐ πολλῷ ὕστερον κατὰ τὰς πρύμνας
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">ἀναδύντα ἀνασχεῖν καὶ τῆς θαλάσσης αὖθις ἀναφυσῆσαι 
ἐπὶ μέγα. ἔνθεν κρότους τε ἐπὶ τῇ παραλόγῳ σωτηρίῃ
γενέσθαι τῶν ναυτέων, καὶ αἶνον ἐς τὸν Νέαρχον
 τε τόλμης καὶ τῆς σοφίης.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τούτων μετεξέτερα τῶν 
κητέων ἐποκέλλειν πολλαχοῦ τῆς χώρης, ἐπειδὰν ἀνάπωτις
κατάσχῃ, ἐν τοῖσι βραχέσιν ἐχόμενα, τὰ δὲ καὶ ὑπὸ
χειμώνων σκληρῶν ἐς τὴν χέρσον ἐξωθέεσθαι, καὶ οὕτω
δὴ κατασηπόμενα ἀπόλλυσθαί τε καὶ τὰς σάρκας αὐτοῖσι
 περιρρεούσας ὑπολείπειν τὰ ὀστέα χρᾶσθαι τοῖσιν ἀνθρώποισιν
ἐς τὰ οἰκία.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> εἶναι ὦν τὰ μὲν ἐν τῇσι πλευρῇσιν 
αὐτῶν ὀστέα δοκοὺς τοῖσιν οἰκήμασιν ὅσα μεγάλα,
τὰ δὲ σμικρότερα στρωτῆρας: τὰ δὲ ἐν τῇσι σιαγόσι,
ταῦτα δὲ εἶναι τὰ θύρετρα, οἷα δὴ πολλῶν καὶ ἐς εἴκοσι
 καὶ πέντε ὀργυιὰς ἀνηκόντων τὸ μέγαθος.
</p>
</div2>
</div1>
<div1 type="chapter" n="31" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">εὖτε δὲ παρέπλωον τὴν χώρην τὴν Ἰχθυοφάγων, 
λόγον ἀκούουσι περὶ νήσου τινός ἣ κέεται μὲν ἀπέχουσα
<pb id="p.40" TEIform="pb"/>
τῆς ταύτῃ ἠπείρου σταδίους ἐς ἑκατόν, ἐρήμη δέ ἐστιν
 οἰκητόρων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ταύτην ἱρὴν Ἡλίου ἔλεγον εἶναι οἱ ἐπιχώριοι
καὶ Νόσαλα καλέεσθαι, οὐδέ τινα ἀνθρώπων καταίρειν
ἐθέλειν ἐς αὐτήν: ὅστις δὲ ἂν ἀπειρίῃ προσσχῇ, γίνεσθαι
 ἀφανέα.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀλλὰ λέγει Νέαρχος κέρκουρόν σφιν 
ἕνα πλήρωμα ἔχοντα Αἰγυπτίων οὐ πόρρω τῆς νήσου
ταύτης γενέσθαι ἀφανέα, καὶ ὑπὲρ τούτου τοὺς ἡγεμόνας
τοῦ πλόου ἰσχυρίζεσθαι ὅτι ἄρα κατάραντες ὑπʼ
 ἀγνοίης ἐς τὴν νῆσον γένοιντο ἀφανέες.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> Νέαρχος δὲ
πέμπει κύκλῳ περὶ τῆν νῆσον τριηκόντορον, κελεύσας 
μὴ κατασχεῖν μὲν ἐς τὴν νῆσον, ἐμβοᾶν δὲ τοῖς ἀνθρώποις
ὡς μάλιστα ἐν χρῷ παραπλώοντας, καὶ τὸν κυβερνήτην
οὐνομάζοντας καὶ ὅτου ἄλλου οὐκ ἀφανὲς τὸ οὔνομα.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὡς δὲ οὐδένα ὑπακούειν, τότε δὴ αὐτὸς λέγει
πλῶσαι ἐς τὴν νῆσον, καὶ κατασχεῖν προσαναγκάσαι 
τοὺς ναύτας οὐκ ἐθέλοντας, καὶ ἐκβῆναι αὐτὸς καὶ ἐλέγξαι
 κενὸν μῦθον ἐόντα τὸν περὶ τῇ νήσῳ λόγον.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἀκοῦσαι
δὲ καὶ ἄλλον λόγον λεγόμενον, οἰκῆσαι τὴν νῆσον
ταύτην μίαν τῶν Νηρηίδων: τὸ δὲ οὔνομα οὐ λέγεσθαι
τῆς Νηρηίδος. ταύτῃ δὲ ὅστις πελάσειε, τούτῳ 
δὲ συγγίνεσθαι μέν, ἰχθὺν δὲ αὐτὸν ἐξ ἀνθρώπου
 ποιέουσαν ἐμβάλλειν ἐς τὸν πόντον.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἥλιον δὲ ἀχθεσθέντα
τῇ Νηρηίδι κελεύειν μετοικίζεσθαι αὐτὴν ἐκ
τῆς νήσου: τὴν δὲ ὁμολογέειν μὲν ὅτι ἐξοικισθήσεται,
δέεσθαι δέ οἱ τὸ πάθημα παυθῆναι, καὶ τὸν 
 Ἥλιον ὑποδέξασθαι:
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τοὺς δὲ σὴ ἀνθρώπους οὕστινας
ἰχθύας ἐξ ἀνθρώπων ἐπεποιήκει κατελεήσαντα ἀνθρώπους
αὖθις ἐξ ἰχθύων ποιῆσαι, καὶ ἀπὸ τούτων
τῶν Ἰχθυοφάγων τὸ γένος καὶ ἐς Ἁλέξανδρον κατελθεῖν.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> καὶ ταῦτα ὅτι ψεύδεα ἐξελέγχει Νέαρχος, οὐκ ἐπαινέω 
αὐτὸν ἔγωγε τῆς σχολῆς τε καὶ σοφίης, οὔτε κάρτα χαλεπὰ
ἐξελεγχθῆναι ἐόντα, ταλαίπωρόν τε ἐὸν γινώσκων
<pb id="p.41" TEIform="pb"/>
τοὺς παλαιοὺς λόγους ἐπιλεγόμενον ἐξελέγχειν ἐόντας ψευδέας.
</p>
</div2>
</div1>
<div1 type="chapter" n="32" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ὑπὲρ δὲ τοὺς Ἰχθυοφάγους Ραδρώσιοι ἐς τὸ ἄνω οἰκέουσι 
γῆν πονηρὴν καὶ ψαμμώδεα, ἔνθα καὶ τὰ πολλὰ
 κακὰ ἡ στρατιή τε Ἀλεξάνδρῳ ἔπαθε καὶ αὐτὸς Ἀλέξανδρος,
ὥς μοι ἤδη ἐν τῷ ἄλλῳ λόγῳ ἀπήγηται.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς δὲ ἐς 
τὴν Καρμανίην ἀπὸ τῶν Ἰχθυοφάγων κατῆρεν ὁ στρατός,
ἐνθαῦτα ἵνα πρῶτον τῆς Καρμανίης ὡρμίσαντο,
ἐπʼ ἀγκυρέων ἐσάλευσαν, ὅτι ῥηχίη παρετέτατο ἐς τὸ
 πέλαγος τρηχέα.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐνθένδε οὐκέτι ὡσαύτως πρὸς ἡλίου 
δυομένου ἔπλωον, ἀλλὰ τὸ μεταξὺ δύσιός τε ἡλίου
καὶ τῆς ἄρκτου μᾶλλόν τι αἱ πρῷραι αὐτοῖσιν ἐπεῖχον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">καὶ ἡ Καρμανίη τῶν Ἰχθυοφάγων τῆς γῆς καὶ τῶν 
Ὠρειτέων εὐδενδροτέρη τε καὶ εὐκαρποτέρη ἐστί, καὶ
 ποιώδης μᾶλλόν τι καὶ εὔυδρος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὁρμίζονται δὲ ἐν Βάδει 
χώρῳ τῆς Καρμανίης οἰκεομένῳ, δένδρεά τε πολλὰ
ἥμερα ἔχοντι πλὴν ἐλαίης, καὶ ἀμπέλους ἀγαθάς, καὶ
σιτοφόρῳ.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐνθένδε ὁρμηθέντες καὶ διεκπλώσαντες σταδίους 
ὀκτακοσίους, πρὸς αἰγιαλῷ ὁρμίζονται ἐρήμῳ, καὶ
 κατορέουσιν ἄκρην μακρὴν ἀνέχουσαν ἐπὶ πολλὸν ἐς τὸ
πέλαγος: ἀπέχειν δὲ ἐφαίνετο ἡ ἄκρη πλόον ὡς ἡμέρης.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">καὶ οἱ τῶν χώρων ἐκείνων δαήμονες Ἀραβίης ἔλεγον 
τὴν ἀνέχουσαν ταύτην ἄκρην, καλέεσθαι δὲ Μάκετα:
ἔνθεν τὰ κιννάμωμά τε καὶ ἄλλα τοιουτότροπα ἐς
 Ἀσσυρίους ἀγινέεσθαι.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ ἀπὸ τοῦ αἰγιαλοῦ τούτου, 
ἵναπερ ὁ στόλος ἐσάλευε, καὶ τῆς ἄκρης, ἥντινα καταντικρὺ
ἀπεώρων ανέχουσαν ἐς τὸ πέλαγος, ὁ κόλπος — ἐμοί
τε δοκέει καὶ Νεάρχῳ ὡσαύτως ἐδόκεεν — ἐς τὸ ἔσω ἀναχέεται,
ὅπερ οἰκὸς ἡ Ἐρυθρὴ θάλασσα.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ταύτην τὴν 
 ἄκρην ὡς κατεῖδον, Ὀνησίκριτος μὲν ἐπέχοντας ἐπʼ αὐτὴν
πλώειν ἐκέλευεν, ὡς μὴ κατὰ τὸν κόλπον ἐλαστρεῦντας
ταλαιπωρέεσθαι.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">Νέαρχος δὲ ὑποκρίνεται νήπιον 
<pb id="p.42" TEIform="pb"/>
εἶναι Ὀνησίκριτον, εἰ ἀγνοέει ἐπʼ ὅτῳ ἐστάλη πρὸς
 Ἀλεξάνδρου ὁ στόλος.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> οὐ γὰρ ὅτι ἀπορίη ἦν πεζῇ
διασωθῆναι πάντα αὐτῷ τὸν στρατόν, ἐπὶ τῷδε ἄρα ἐκπέμψαι
τὰς νέας, ἀλλὰ ἐθέλοντα αἰγιαλούς τε τοὺς κατὰ
τὸν παράπλοον κατασκέψασθαι καὶ ὅρμους καὶ νησῖδας, 
καὶ ὅστις κόλπος ἐσέχοι, ἐκπεριπλῶσαι τοῦτον, καὶ πόλιας
ὅσαι ἐπιθαλάσσιαι, καὶ εἴ τις ἔγκαρπος γῆ καὶ εἴ
 τις ἐρήμη.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> σφᾶς ὦν οὐ χρῆναι ἀφανίσαι τὸ ἔργον,
πρὸς τέρματι ἤδη ἐόντας τῶν πόνων, ἄλλως τε οὐδὲ ἀπόρως
ἔτι τῶν ἀναγκαίων ἐν τῷ παραπλόῳ ἔχοντας. δεδιέναι 
τε, ἐπεὶ ἡ ἄκρη ἐς μεσαμβρίην ἀνέχοι, μὴ ἐρήμῃ τε τῇ
 ταύτῃ γῇ καὶ ἀνύδρῳ καὶ φλογώδεϊ ἐγκύρσειαν.
</p>
</div2>
<div2 type="section" n="13" org="uniform" sample="complete" part="N" TEIform="div2">
<p TEIform="p"> ταῦτα
ἐνίκα, καί μοι δοκέει περιφανέως σῶσαι τὴν στρατιὴν
τῇδε τῇ βουλῇ Νέαρχος: τὴν γὰρ δὴ ἄκρην ἐκείνην καὶ
τὴν πρὸς αὐτῇ χώρην πᾶσαν ἐρήμην τε εἶναι λόγος κατέχει 
καὶ ὕδατος ἀπορίῃ ἔχεσθαι.
</p>
</div2>
</div1>
<div1 type="chapter" n="33" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἀλλὰ ἔπλωον γὰρ ἀπὸ τοῦ αἰγιαλοῦ ἄραντες τῇ γῇ
προσεχέες, καὶ πλώσαντες σταδίους ὡς ἑπτακοσίους ἐν
ἄλλῳ αἰγιαλῷ ὡρμίσαντο: Νεόπτανα οὔνομα τῷ αἰγιαλῷ.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ αὖθις ὑπὸ τὴν ἕω ἀνήγοντο, καὶ πλώσαντες σταδίους 
ἑκατὸν ὁρμίζονται κατὰ ποταμὸν Ἄναμιν: ὁ δὲ
χῶρος Ἁρμόζεια ἐκαλέετο. δαψιλέα δὲ ἤδη καὶ πάμφορα
 τὰ ταύτῃ ἦν, πλὴν ἐλαῖαι οὐκ ἐπεφύκεσαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐνθαῦτα ἐκβαίνουσί
τε ἐκ τῶν νεῶν καὶ ἀπὸ τῶν πολλῶν πόνων ἄσμενοι
ἀνεπαύοντο, μεμνημένοι ὅσα κακὰ κατὰ τὴν θάλασσαν 
πεπονθότες ἦσαν καὶ πρὸς τῇ γῇ τῇ Ἰχθυοφάγων,
τήν τε ἐρημίην τῆς χώρης, καὶ τοὺς ἀνθρώπους ὅκως
 θηριώδεες, καὶ τὰς σφῶν ἀπορίας ἐπιλεγόμενοι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καί
τινες αὐτῶν ἀπὸ θαλάσσης ἐς τὸ πρόσω ἀνῆλθον, ἀποσκεδασθέντες
τῆς στρατιῆς κατὰ ζήτησιν ἄλλος ἄλλου.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐνθαῦτα ἄνθρωπός σφισιν ὤφθη χλαμύδα τε φορέων
Ἑλληνικὴν καὶ τὰ ἄλλα ὡς Ἕλλην ἐσκευασμένος, καὶ
<pb id="p.43" TEIform="pb"/>
φωνὴν Ἑλλάδα ἐφώνεε. τοῦτον οἱ πρῶτοι ἰδόντες δακρῦσαι
ἔλεγον: οὕτω τι παράλογόν σφισι φανῆναι ἐκ
τῶν τοσῶνδε κακῶν Ἕλληνα μὲν ἄνθρωπον ἰδεῖν, Ἑλλάδος
δὲ φωνῆς ἀκοῦσαι.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐπηρώτων τε ὁκόθεν ἥκοι 
 καὶ ὅστις ἐών: ὃ δὲ ἀπὸ τοῦ στρατοπέδου τοῦ Ἀλεξάνδρου
ἀποσκεδασθῆναι ἔλεγε, καὶ εἶναι οὐ πόρρω τὸ στρατόπεδον
καὶ αὐτὸν Ἀλέξανδρον.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> τοῦτον τὸν ἄνθρωπον 
βοῶντές τε καὶ κροτέοντες ἀνάγουσι παρὰ τὸν Νέαρχον:
καὶ Νεάρχῳ πάντα ἔφρασε, καὶ ὅτι πέντε ἡμερέων ὁδὸν
 ἀπέχει τὸ στρατόπεδον καὶ ὁ βασιλεὺς ἀπὸ τῆς θαλάσσης.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p">τόν τε ὕπαρχον τῆς χώρης ταύτης δείξειν ἔφη Νεάρχῳ, 
καὶ ἔδειξε: καὶ μετὰ τούτου Νέαρχος γνώμην ποιέεται,
ὅκως ἀναβήσεται πρὸς τὸν βασιλέα.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> τότε μὲν δὴ ἐπὶ τὰς 
νέας ἀπῆλθεν: ὑπὸ δὲ τὴν ἕω τὰς νέας ἐνεώλκεεν, ἐπισκευῆς
 τε εἵνεκα, ὅσαι αὐτέων κατὰ τὸν πλόον ἐπεπονήκεσαν,
καὶ ἅμα ὅτι ἐν τῷ χώρῳ τούτῳ ὑπολείπεσθαί οἱ
ἐδόκεε τὸν πολλὸν στρατόν. χάρακά τε ὦν περιβάλλεται 
διπλόον τῷ ναυστάθμῳ, καὶ τεῖχος γήινον καὶ
τάφρον βαθέαν, ἀπὸ τοῦ ποταμοῦ τῆς ὄχθης ἀρξάμενος
 ἔστε ἐπὶ τὸν αἰγιαλόν, ἵνα αἱ νέες αὐτῷ ἀνειρυσμέναι ἦσαν.
</p>
</div2>
</div1>
<div1 type="chapter" n="34" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ἐν ᾧ δὲ Νέαρχος ταῦτα ἐκόσμεε, τῆς χώρης ὁ 
ὕπαρχος πεπυσμένος ὅκως ἐν μεγάλῃ φροντίδι ἔχοι Ἀλέξανδρος
τὰ ἀμφὶ τὸν στόλον τοῦτον, μέγα δή τι ἐξ Ἀλεξάνδρου
 ἀγαθὸν ἔγνω πείσεσθαι, εἰ πρῶτός οἱ ἀπαγγείλειε
τοῦ στρατοῦ τὴν σωτηρίην καὶ τὸν Νέαρχον ὅτι οὐ
πολλῷ ὕστερον ἀπίξεται ἐς ὄψιν τὴν τοῦ βασιλέος.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὕτω 
δὴ τὴν βραχυτάτην ἐλάσας ἀπαγγέλλει Ἀλεξάνδρῳ ὅτι
Νέαρχος οὗτος προσάγει ἀπὸ τῶν νεῶν. τότε μὲν δὴ καίπερ
 ἀπιστέων τῷ λόγῳ Ἀλέξανδρος, ἀλλὰ ἐχάρη γε κατὰ
τὸ οἰκὸς τῇ ἀγγελίῃ:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὡς δὲ ἡμέρη τε ἄλλη ἐξ ἄλλης ἐγίνετο, 
καὶ συντιθέντι αὐτῷ τῆς ἀγγελίης τὸν χρόνον οὐκέτι
<pb id="p.44" TEIform="pb"/>
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> πιστὰ τὰ ἀπηγγελμένα ἐφαίνετο, πεμπόμενοί τε
ἄλλοι ἐπʼ ἄλλοισιν ὡς ἐπὶ κομιδῇ τοῦ Νεάρχου οἳ μέν
τινες ὀλίγον τῆς ὁδοῦ προελθόντες καὶ οὐδενὶ ἐγκύρσαντες
κενοὶ ἐπανῄεσαν, οἳ δὲ καὶ πορρωτέρω ἐλθόντες
καὶ διαμαρτόντες τῶν ἀμφὶ Νέαρχον, οὐδὲ αὐτοὶ
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐπανῄεσαν, ἐνθαῦτα δὴ τὸν μὲν ἄνθρωπον ἐκεῖνον,
ὡς κενά τε ἀγγείλαντα καὶ λυπηρότερά οἱ τὰ πρήγματα
ποιήσαντα τῇ ματαίῃ εὐφροσύνῃ, συλλαβεῖν κελεύει
Ἀλέξανδρος, αὐτὸς δὲ τῇ τε ὄψι καὶ τῇ γνώμῃ δῆλος
 ἦν μεγάλῳ ἄχεϊ βεβλημένος.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐν τούτῳ δὲ τῶν τινες 
κατὰ ζήτησιν τοῦ Νεάρχου ἐσταλμένων ἵππους τε
ἐπὶ κομιδῇ αὐτοῦ καὶ ἀπήνας δὲ ἄγοντες ἐντυγχάνουσι
κατὰ τὴν ὁδὸν αὐτῷ τε Νεάρχῳ καὶ Ἀρχίῃ, καὶ κέντε
 ἢ ἓξ ἅμα αὐτοῖσι.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> καὶ ἐντυχόντες οὔτε αὐτὸν ἐγνώρισαν
οὔτε Ἀρχίην — οὕτω τι κάρτα ἀλλοῖοι ἐφάνησαν, 
κομόωντές τε καὶ ῥυπόωντες καὶ μεστοὶ ἅλμης
καὶ ῥικνοὶ τὰ σώματα καὶ ὠχροὶ ὑπὸ ἀγρυπνίης
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τε καὶ τῆς ἄλλης ταλαιπωρίης — ἀλλὰ ἐρομένοισι
γὰρ αὐτοῖσιν ἵναπερ εἴη Ἀλέξανδρος, ὑποκρινάμενοι
 τὸν χῶρον οἳ δὲ παρήλαυνον.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> Ἀρχίης δὲ ἐπιφρασθεὶς 
λέγει πρὸς Νέαρχον “ὦ Νέαρχε, τούτους τοὺς ἀνθρώπους
δἰ ἐρημίης ἐλαύνειν τὴν αὐτὴν ἡμῖν ὁδὸν οὐκ ἐπʼ
ἄλλῳ τινὶ συντίθημι ὅτι μὴ κατὰ ζήτησιν τὴν ἡμετέρην
 ἀπεσταλμένους.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">ὅτι δὲ οὐ γινώσκουσιν ἡμέας, οὐκ ἐν
θώματι ποιέομαι: οὕτω γάρ τι ἔχομεν κακῶς, ὥστε ἄγνωστοι 
εἶναι. φράσωμεν αὐτοῖσιν οἵτινές εἰμεν, καὶ αὐτοὺς
 ἐρώμεθα κατʼ ὅτι ταύτην ἐλαύνουσιν.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p">” ἔδοξε Νεάρχῳ
ἐναίσιμα λέγειν: καὶ ἤροντο ὅκοι ἐλαύνουσιν: οἳ δὲ
ὑποκρίνονται ὅτι κατὰ ζήτησιν Νεάρχου τε καὶ τοῦ στρατοῦ
 τοῦ ναυτικοῦ.
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> δ δέ “οὗτοσ” ἔφη “ἐγώ εἰμι Νέαρχος, 
καὶ Ἀρχίης οὗτος. ἀλλὰ ἄγετε ἡμέας: ἡμεῖς δὲ τὰ
ὑπὲρ τῆς στρατιῆς Ἀλεξάνδρῳ ἀπηγησόμεθα.” <pb id="p.45" TEIform="pb"/>
</p>
</div2>
</div1>
<div1 type="chapter" n="35" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ἀναλαβόντες δὲ αὐτοὺς ἐπὶ τὰς ἀπήνας ὀπίσω ἤλαυνον. 
καί τινες αὐτῶν τούτων ὑποφθάσαι ἐθελήσαντες
τὴν ἀγγελίην, προδραμόντες λέγουσιν Ἀλεξάνδρῳ ὅτι “οὗτός τοι Νέαρχος, καὶ σὺν αὐτῷ Ἀρχίης καὶ πέντε ἄλλοι
 κομίζονται παρὰ σέ,” ὑπὲρ δὲ τοῦ στρατοῦ παντὸς
οὐδὲν εἶχον ὑποκρίνασθαι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τοῦτο ἐκεῖνο συνθεὶς Ἀλέξανδρος, 
τοὺς μὲν παραλόγως ἀποσωθῆναι, τὴν στρατιὴν
δὲ πᾶσαν διεφθάρθαι αὐτῷ, οὐ τοσόνδε Νεάρχου τε
καὶ Ἀρχίεω τῇ σωτηρίῃ ἔχαιρεν, ὅσον ἐλύπεεν αὐτὸν
 ἀπολομένη ἡ στρατιὴ πᾶσα.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὔπω πάντα εἴρητο, 
καὶ Νέαρχός τε καὶ Ἀρχίης προσῆγον. τοὺς δὲ μόλις
καὶ χαλεπῶς ἐπέγνω Ἀλέξανδρος: ὅτι τε κομόωντας καὶ
κακῶς ἐσταλμένους κατεώρα, ταύτῃ μᾶλλόν τι βεβαιότερον
αὐτῷ τὸ ἄχος ὑπὲρ τῆς στρατιῆς τῆς ναυτικῆς ἐγίνετο.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὃ δὲ τὴν δεξιὴν Νεάρχῳ ἐμβαλὼν καὶ ἀπαγαγὼν 
μοῦνον ἀπὸ τῶν ἑταίρων τε καὶ τῶν ὑπασπιστέων,
πολλὸν χρόνον ἐδάκρυεν:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὀψὲ δὲ ἀνενεγκὼν “ἀλλὰ σύγε ἡμῖν ὅτι ἐπανήκεις σῷοσ” ἔφη “καὶ Ἀρχίης
οὗτος, ἔχοι ἂν ἔμοιγε ὡς ἐπὶ συμφορῇ τῇ ἁπάσῃ μετρίως:
 αἱ δέ τοι νέες καὶ ἡ στρατιὴ κοίῳ τινὶ τρόπῳ διεφθάρησαν;” </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">ὃ δὲ ὑπολαβών “ὦ βασιλεῦ,” ἔφη “καὶ αἱ νέες 
τοι σῷαί εἰσι καὶ ὁ στρατός: ἡμεῖς δὲ αὐτάγγελοι τῆς
σωτηρίης αὐτῶν ἥκομεν.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">” ἔτι μᾶλλον ἐδάκρυεν Ἀλέξανδρος, 
κατʼ ὅτι ἀνέλπιστός οἱ ἡ σωτηρίη τοῦ στρατοῦ
 ἐφαίνετο: καὶ ὅκου ὁρμέουσιν αἱ νέες ἀνηρώτα. ὃ δὲ “αὗται” ἔφη “ἐν τῷ στόματι τοῦ Ἀνάμιδος ποταμοῦ
ἀνειρυσμέναι ἐπισκευάζονται.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p">” Ἀλέξανδρος δὲ τόν τε 
Δία τὸν Ἑλλήνων καὶ τὸν Ἄμμωνα τὸν Λιβύων ἐπόμνυσιν,
ἦ μὲν μεζόνως ἐπὶ τῇδε τῇ ἀγγελίῃ χαίρειν ἢ ὅτι
 τὴν Ἀσίην πᾶσαν ἐκτημένος ἔχει. καὶ γὰρ τὸ ἄχος οἱ
τὸ ἐπὶ τῇ ἀπωλείῃ τῆς στρατιῆς ἀντίρροπον γενέσθαι
τῇ ἄλλῃ πάσῃ εὐτυχίῃ.
<pb id="p.46" TEIform="pb"/>
</p>
</div2>
</div1>
<div1 type="chapter" n="36" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ὁ δὲ ὕπαρχος τῆς χώρης, ὅντινα συνειλήφει Ἀλέξανδρος
ἐπὶ τῆς ἀγγελίης τῇ ματαιότητι, παρεόντα κατιδὼν
τὸν Νέαρχον, πίπτει τε αὐτῷ πρὸς τὰ γούνατα,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ “οὗτός τοι” ἔφη “ἐγώ εἰμι, ὃς ἀπηγγειλα Ἀλεξάνδρῳ
ὅτι σῷοι ἥκετε: ὁρᾷς ὅκως διάκειμαι.” οὕτω δὴ 
δέεται Ἀλεξάνδρου Νέαρχος ἀπεῖναι τὸν ἄνδρα, καὶ
 ἀπίεται.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> Ἀλέξανδρος δὲ σωτήρια τοῦ στρατοῦ ἔθυε Διὶ
Σωτῆρι καὶ Ἡρακλέι καὶ Ἀπόλλωνι Ἀλεξικάκῳ καὶ Ποσειδῶνί
τε καὶ ὅσοι ἄλλοι θαλάσσιοι θεοὶ, καὶ ἀγῶνα
ἐποίεε γυμνικόν τε καὶ μουσικόν, καὶ πομπὴν ἔπεμπε: 
καὶ Νέαρχος ἐν πρώτοισιν ἐπόμπευε, ταινίῃσί τε καὶ ἄνθεσι
 πρὸς τῆς στρατιῆς βαλλόμενος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὡς δὲ ταῦτά οἱ
τέλος εἶχε, λέγει πρὸς Νέαρχον “ἐγώ σε, ὦ Νέαρχε,
οὐκέτι ἐθέλω τὸ πρίσω οὔτʼ ὦν κινδυνεύειν οὔτε ταλαιπωρέεσθαι,
ἀλλὰ ἄλλος γὰρ τοῦ ναυτικοῦ ἐξηγήσεται 
 τὸ ἀπὸ τοῦδε, ἔστε καταστῆσαι αὐτὸ ἐς Σοῦσα.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">” Νέαρχος
δὲ ὑπολαβὼν λέγει “ὦ βασιλεῦ, ἐγὼ μέν τοι πάντα
πείθεσθαι ἐθέλω τε καὶ ἀναγκαίη μοί ἐστιν. ἀλλὰ εἰ δή
τι καὶ σὺ ἐμοὶ χαρίζεσθαι ἐθέλεις, μὴ ποιήσῃς ὧδε, ἀλλὰ
με ἔασον ἐξηγήσασθαι ἐς ἅπαν τοῦ στρατοῦ, ἔστʼ ἄν 
 σοι σῴας καταστήσω ἐς Σοῦσα τὰς νέας.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> μηδὲ τὰ μὲν
χαλεπά τε καὶ ἄπορα ἐμοὶ ἐπιτετραμμένα ἐκ σοῦ
ἔστω, τὰ δὲ εὐπετέα τε καὶ κλέεος ἤδη ἐχόμενα ἑτοίμου,
 ταῦτα δὲ ἀπαιρεθέντα ἄλλῳ ἐς χεῖρας διδόσθω.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">” ἔτι
λέγοντα παύει Ἀλέξανδρος, καὶ χάριν προσωμολόγεεν 
εἰδέναι. οὕτω δὴ καταπέμπει αὐτόν, στρατιὴν
 δοὺς ἐς παραπομπὴν ὡς διὰ φιλίης ἰόντι ὀλίγην.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> τῷ
δὲ οὐδὲ τὰ τῆς ὀδοῦ τῆς ἐπὶ θάλασσαν ἔξω πόνου ἐγένετο,
ἀλλὰ συλλελεγμένοι γὰρ οἱ κύκλῳ βάρβαροι τὰ ἐρυμνὰ
τῆς χώρης τῆς Καρμανίης κατεῖχον, ὅτι ὁ σατράπης 
αὐτοῖσι ἐτετελευτήκει κατὰ πρόσταξιν Ἀλεξάνδρου,
ὁ δὲ νεωστὶ κατεστηκὼς Τληπόλεμος οὔπω βέβαιον
<pb id="p.47" TEIform="pb"/>
τὸ κράτος εἶχε.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> δὶς ὦν καὶ τρίς τῇ αὐτῇ ἡμέρῃ ἄλλοισι 
καὶ ἄλλοισι τῶν βαρβάρων ἐπιφαινομένοισιν ἐς χεῖρας
ᾔεσαν, καὶ οὕτως οὐδέν τι ἐλινύσαντες μόλις καὶ
χαλεπῶς ἐπὶ θάλασσαν ἀπεσώθησαν. ἐνθαῦτα θύει Νέαρχος
 Διὶ Σωτῆρι καὶ ἀγῶνα ποιέει γυμνικόν.
</p>
</div2>
</div1>
<div1 type="chapter" n="37" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ὡς δὲ αὐτῷ τὰ θεῖα ἐν κόσμῳ ἐπεποίητο, οὕτω δὴ 
ἀνήγοντο. παραπλώσαντες δὲ νῆσον ἐρήμην τε καὶ τρηχέαν
ἐν ἄλλῃ νήσῳ ὁρμίζονται, μεγάλῃ ταύτῃ καὶ οἰκεομένῃ,
πλώσαντες σταδίους τριηκοσίους ἔνθενπερ ὡρμήθησαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ ἡ μὲν ἐρήμη νῆσος Ὄργανα ἐκαλέετο, ἐς 
ἣν δὲ ὡρμίσθησαν Ὀάρακτα. ἄμπελοί τε ἐν αὐτῇ ἐπεφύκεσαν
καὶ φοίνικες, καὶ σιτοφόρος ἦν: τὸ δὲ μῆκος
τῆς νήσου στάδιοι ὀκτακόσιοι. καὶ ὁ ὕπαρχος τῆς νήσου
Μαζήνης συνέπλωεν αὐτοῖσι μέχρι Σούσων, ἐθελοντὴς
 ἡγεμὼν τοῦ πλόου.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐν ταύτῃ τῇ νήσῳ ἔλεγον καὶ τοῦ 
πρώτου δυναστεύσαντος τῆς χώρης ταύτης δείκνυσθαι
τὸν τάφον: οὔνομα δὲ αὐτῷ Ἐρύθρην εἶναι. ἀπʼ ὅτου
καὶ τὴν ἐπωνυμίην τῇ θαλάσσῃ ταύτῃ εἶναι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐνθένδε 
ἄραντες ἔπλωον: καὶ τῆς νήσου παραπλώσαντες ὅσον
 διηκοσίους σταδίους ὁρμίζονται ἐν αὐτῇ αὖθις, καὶ
κατορέουσιν ἄλλην νῆσον, ἀπέχουσαν τῆς μεγάλης
ταύτης τεσσαράκοντα μάλιστα σταδίους. Ποσειδῶνος
ἱρὴ ἐλέγετο εἶναι καὶ ἄβατος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὑπὸ δὲ τὴν ἕω ἀνήγοντο, 
καὶ καταλαμβάνει αὐτοὺς ἀνάπωτις οὕτω τι καρτερή,
 ὥστε τρεῖς τῶν νεῶν ἐποκείλασαι ἐν τῷ ξηρῷ
ἐσχέθησαν, αἱ δὲ ἄλλαι χαλεπῶς διεκπλώουσαι τὰς
ῥηχίας ἐς τὰ βάθεα ἀπεσώθησαν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> αἱ δὲ ἐποκείλασαι 
τῆς πλημμυρίδος ἐπιγενομένης αὖθις ἐξέπλωσάν τε
καὶ δευτεραῖαι κατήγοντο ἵναπερ ὁ πᾶς στόλος.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ὁρμίζονται 
 δὲ ἐς νῆσον ἄλλην, διέχουσαν τῆς ἠπείρου
ὅσον τριηκοσίους σταδίους, πλώσαντες τετρακοσίους.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p">ἐνθεῦτεν ὑπὸ τὴν ἕω ἔπλωον, νῆσον ἐρήμην ἐν ἀριστερῇ 
<pb id="p.48" TEIform="pb"/>
παραμείβοντες: οὔνομα δὲ τῇ νήσῳ Πύλωρα. καὶ
ὁρμίζονται πρὸς Σισιδώνῃ, πολιχνίῳ σμικρῷ καὶ πάντων
ἀπόρῳ, ὅτι μὴ ὕδατος καὶ ἰχθύων: ἰχθυοφάγοι γὰρ καὶ
οὗτοι ὑπʼ ἀναγκαίης ἦσαν, ὅτι πονηρὴν γῆν νέμονται.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἐνθένδε ὑδρευσάμενοι καταίρουσιν ἐς Ταρσίην ἄκρην 
ἀνατείνουσαν ἐς τὸ πέλαγος, πλώσαντες σταδίους τριηκοσίους.
 ἐνθένδε ἐς Καταίην, νῆσον ἐρήμης, ἁλιτενέα:
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">αὕτη ἱρὴ Ἑρμέω καὶ Ἀφροδίτης ἐλέγετο: στάδιοι τοῦ
 πλόου τριηκόσιοι.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> ἐς ταύτην ὅσα ἔτη ἀπίεται ἐκ τῶν
περιοίκων πρόβατα καὶ αἶγες ἱρὰ τῷ Ἑρμέῃ καὶ τῇ Ἀφροδίτῃ, 
καὶ ταῦτα ἀπηγριωμένα ἦν ὁρᾶν ὑπό χρόνου τε
καὶ ἐρημίης.
</p>
</div2>
</div1>
<div1 type="chapter" n="38" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> μέχρι τοῦδε Καρμανίη: τὰ δὲ ἀπὸ τοῦδε Πέρσαι
ἔχουσι. μῆκος τοῦ πλόου παρὰ τὴν Καρμανίων χώρην
στάδιοι τρισχίλιοι καὶ ἑπτακόσιοι. ζώουσι δὲ κατάπερ 
Πέρσαι, ὅτι καὶ ὅμουροί εἰσι Πέρσῃσι: καὶ τὰ ἐς τὸν
 πόλεμον ὡσαύτως κοσμέονται.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐνθένδε ἄραντες παρὰ
τὴν Περσίδα ἤδη ἔπλωον, καὶ κατάγονται ἐς Ἴλαν
χῶρον, ἵνα λιμὴν πρὸς νήσου σμικρῆς καὶ ἐρήμης
γίνεται: οὔνομα τῇ νήσῳ Καΐκανδρος, ὁ δὲ πλόος 
 στάδιοι τετρακόσιοι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὑπὸ δὲ τὴν ἕω ἐς ἄλλην νῆσον
πλώσαντες ὁρμίζονται οἰκεομένην, ἵνα καὶ μαργαρίτην
θηρᾶσθαι λέγει Νέαρχος κατάπερ ἐν τῇ Ἰνδῶν
θαλάσσῃ. ταύτης τῆς νήσου τὴν ἄκρην παραπλώσαντες
 σταδίους ὡς τεσσαράκοντα, ἐνθαῦτα ὡρμίσθησαν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐνθένδε 
πρὸς οὔρεϊ ὁρμίζονται ὑψηλῷ — Ὦχος οὔνομα τῷ
 οὔρεϊ — ἔν λιμένι εὐόρμῳ, καὶ ἁλιέες αὐτόθι ᾤκεον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> καὶ
ἔνθεν πλώσαντες σταδίους τετρακοσίους τε καὶ πεντήκοντα,
ὁρμίζονται ἐν Ἀποστάνοισι: καὶ πλοῖα πολλὰ αὐτόθι
ὥρμεε, κώμη τε ἐπῆν ἀπέχουσα ἀπὸ θαλάσσης σταδίους 
 ἑξήκοντα.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> νυκτὸς δέ ἄραντες ἐνθεῦτεν ἐσπλώουσιν
ἐς κόλπον συνοικεόμενον πολλῇσι κώμῃσι. στάδιοι τοῦ
<pb id="p.49" TEIform="pb"/>
πλόου τετρακόσιοι: ὁρμίζονται δὲ πρὸς ὑπωρείῃ. ταύτῃ
φοίνικές τε πολλοὶ ἐπεφύκεσαν καὶ ὅσα ἄλλα ἀκρόδρυα
ἐν τῇ Ἑλλάδι φύεται.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐνθένδε ἄραντες ἐς Γώγανα 
παραπλώουσι σταδίους μάλιστα ἐς ἑξακοσίους ἐς χώρην
οἰκεομένην: ὁρμίζονται δέ ποταμοῦ χειμαρρόου — οὔνομα
δέ οἱ Ἀρεών — ἐν τῇσιν ἐκβολῇσιν. ἐνθαῦτα χαλεπῶς
ὁρμίζονται: στεινὸς γὰρ ἦν ὁ ἔσπλοος κατὰ τὸ στόμα,
ὅτι βραχέα τὰ κύκλῳ αὐτοῦ ἡ ἀνάπωτις ἐποίεε.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ ἔνθεν 
αὖ ἐν στόματι ἄλλου ποταμοῦ ὁρμίζονται, διεκπλώσαντες
 σταδίους ἐς ὀκτακοσίους: Σιτακὸς οὔνομα τῷ ποταμῷ ἦν.
ἀλλὰ οὐδὲ ἐν τούτῳ εὐμαρέως ὁρμίζονται, καὶ
ὁ πλόος ἅπας οὗτος ὁ παρὰ τὴν Περσίδα βραχέα τε ἦν
καὶ ῥηχίη καὶ τενάγεα.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἐνθαῦτα σῖτον καταλαμβάνουσι 
πολλὸν συγκεκομισμένον κατὰ πρόσταξιν τοῦ βασιλέος,
 ὡς σφίσιν εἶναι ἐπισιτίσασθαι: ἐνθαῦτα ἔμειναν ἡμέρας
τὰς πάσας μίαν καὶ εἴκοσι, καὶ τὰς νέας ἀνειρυσάμενοι,
ὅσαι μὲν ἐπεπονήκεσαν ἐπεσκεύαζον, τὰς δὲ ἄλλας ἐθεράπευον.
</p>
</div2>
</div1>
<div1 type="chapter" n="39" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">ἐνθένδε ὁρμηθέντες ἐς Ἱέρατιν πόλιν ἀπίκοντο, ἐς 
 χῶρον οἰκεόμενον. ἑπτακόσιοι καὶ πεντήκοντα στάδιοι
ὁ πλόος: ὡρμίσθησαν δὲ ἐν διώρυχι ἀπὸ τοῦ ποταμοῦ
ἐμβεβλημένῃ ἐς θάλασσαν, ᾗ οὔνομα ἦν Ἠράτεμις.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἅμα 
δὲ ἡλίῳ ἀνίσχοντι παραπλώουσιν ἐς ποταμὸν χειμάροον,
οὔνομα Πάδαργον, ὁ δὲ χῶρος χερσόνησος ἅπας.
 καὶ ἐν αὐτῷ κῆποί τε πολλοὶ καὶ ἀκρόδρυα παντοῖα
ἐφύετο: οὔνομα τῷ χώρῳ Μεσαμβρίη.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐκ Μεσαμβρίης 
δὲ ὁρμηθέντες καὶ διεκπλώσαντες σταδίους μάλιστα ἐς
διηκοσίους ἐς Ταόκην ὁρμίζονται ἐπὶ ποταμῷ Γράνιδι.
καὶ ἀπὸ τούτου ἐς τὸ ἄνω τὰ Περσέων βασιλήια ἦν, ἀπέχοντα
 τοῦ ποταμοῦ τῶν ἐκβολέων σταδίους ἐς διηκοσίους.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">κατὰ τοῦτον τὸν παράπλοον λέγει Νέαρχος ὀφθῆναι 
κῆτος ἐκβεβλημένον ἐς τὴν ἠιόνα, καὶ τοῦτο προσπλώσαντάς
<pb id="p.50" TEIform="pb"/>
τινας τῶν ναυτέων ἐκμετρῆσαι καὶ φάναι εἶναι
 πήχεων πεντήκοντα:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> δέρμα δὲ αὐτῷ εἶναι φολιδωτόν,
οὕτω τι ἐς βάθος ἧκον, ὥστε καὶ ἐπὶ πῆχυν ἐπέχειν:
ὄστρεά τε καὶ λοπάδας καὶ φυκία πολλά ἔχειν ἐπιπεφυκότα.
καὶ δελφῖνας λέγει ὅτι κατορᾶν ἦν πολλοὺς ἀμφὶ τῷ κήτεϊ, 
 καὶ τῶν ἐν τῇ ἔσω θαλάσσῃ μέζονας τοὺ δελφῖνας.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐνθένδε
ὁρμηθέντες κατάγονται ἐς Ῥόγονιν ποταμὸν χειμάρροον
ἐν λιμέντ εὐόρμῳ: μῆκος τοῦ παραπλόου στάδιοι
 διηκόσιοι.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐνθένδε τετρακοσίους σταδίους διεκπλώσαντες
αὐλίζονται ἐν ποταμῷ χειμαρρόῳ: Βρίξανα 
τῷ ποταμῷ οὔνομα. ἐνθαῦτα χαλεπῶς ὡρμίσαντο, ὅτι
ῥηχίη ἦν καὶ βραχέα, καὶ χοιράδες ἐκ τοῦ πόντου ἀνεῖχον.
 ἀλλὰ ὅτε ἡ πλήμμυρα ἐπῄει, τότε ὡρμίσαντο:
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p">
ὑπονοστήσαντος δὲ τοῦ ὕδατος, ἐπὶ ξηροῦ ὑπελείφθησαν
αἱ νέες. ἐπεὶ δὲ ἡ πλημμυρὶς ἐν τάξι ἀμείβουσα ἐπανῆλθε, 
 τότε δὴ ἐκπλώσαντες ὁρμίζονται ἐπὶ ποταμῷ:
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> οὔνομα
σὲ τῷ ποταμῷ Ὀροάτις. μέγιστος δὲ τῶν ποταμῶν, ὡς λέγει
Νέαρχος, ὅσοι ἐν τῷ παραπλόῳ τῷδε ἐμβάλλουσιν ἐς
τὸν ἔξω πόντον.
</p>
</div2>
</div1>
<div1 type="chapter" n="40" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> μέχρι τοῦδε Πέρσαι οἰκέουσι, τὰ δὲ ἀπὸ τοῦδε 
Σούσιοι. Σουσίων δὲ ἄλλο ἔθνος αὐτόνομον κατύπερθε
προσοικέει: Οὔξιοι καλέονται, ὑπὲρ ὅτων λέλεκταί μοι
ἐν τῇ ἄλλῃ συγγραφῇ ὅτι λῃσταὶ εἰσι. μῆκος τοῦ παραπλόου
τῆς Περσίδος χώρης στάδιοι τετρακόσιοι καὶ τετρακισχίλιοι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τὴν δὲ Περσίδα γῆν τριχῆ νενεμῆσθαι τῶν 
ὡρέων λόγος κατέχει. τὸ μὲν αὐτῆς πρὸς τῇ Ἐρυθρῇ θαλάσσῃ
οἰκεόμενον ψαμμῶδές τε εἶναι καὶ ἄκαρπον ὑπὸ
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> καύματος, τὰ δὲ ἀπὸ τοῦδε ὡς πρὸς ἄρκτον τε καὶ βορέην
ἄνεμον ἰόντων καλῶς κεκρᾶσθαι τῶν ὡρέων, καὶ
τὴν χώρην ποιώδεά τε εἶναι καὶ λειμῶνας ὑδρηλοὺς καὶ 
ἄμπελον πολλὴν φέρειν καὶ ὅσοι ἄλλοι καρποί, πλὴν
 ἐλαίης:
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> παραδείσοισί τε παντοίοισι τεθηλέναι, καὶ ποταμοῖσι
<pb id="p.51" TEIform="pb"/>
καθαροῖσι διαρρέεσθαι καὶ λίμνῃσι, καὶ ὄρνισιν
ὁκόσοισιν ἀμφὶ ποταμούς τε καὶ λίμνας ἐστὶ τὰ
ἤθεα ἵπποισί τε ἀγαθὴν εἶναι, καὶ τοῖσιν ἄλλοισιν ὑποζυγίοισι
νέμεσθαι, καὶ ὑλώδεά τε πολλαχῆ καὶ πολύθηρον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τὴν δὲ πρόσω ἔτι ἐπʼ ἄρκτον ἰόντων χειμερίην 
τε καὶ νιφετώδεα, ὥστε πρέσβεας τινὰς ἐκ τοῦ Εὐξείνου
πόντου λέγει Νέαρχος κάρτα ὀλίγην ὁδὸν διελθόντας
ἐντυχεῖν κατὰ τὴν ὁδὸν ἰόντι τῆς Περσίδος καὶ θῶμα
γενέσθαι Ἀλεξάνδρῳ, καὶ εἰπεῖν Ἀλεξάνδρῳ τῆς ὁδοῦ
 τὴν βραχύτητα.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> Σουσίοισι δὲ πρόσοικοι ὅτι εἰσὶν Οὔξιοι 
λέλεκταί μοι, κατάπερ Μάρδοι μὲν Πέρσῃσι προσεχέες
οἰκέουσι, λῃσταὶ καὶ οὗτοι, Κοσσαῖοι δὲ Μήδοισι.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> καὶ 
πάντα ταῦτα τὰ ἔθνεα ἡμέρωσεν Ἀλέξανδρος, χειμῶνος
ὥρῃ ἐπιπεσὼν αὐτοῖσιν, ὅτε ἄβατον σφῶν τὴν χώρην
 ἦγον.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> καὶ πόλιας ἐπέκτισε τοῦ μὴ νομάδας ἔτι εἶναι 
ἀλλὰ ἀροτῆρας καὶ γῆς ἐργάτας, καὶ ἔχειν ὑπὲρ ὅτων
δειμαίνοντες μὴ κακὰ ἀλλήλους ἐργάσονται. ἐνθένδε
τὴν Σουσίων γῆν παρήμειβεν ὁ στρατός.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> καὶ ταῦτα 
οὐκέτι ὡσαύτως ἀτρεκέως λέγει Νέαρχος ὅτι ἔστιν οἱ ἐκφράσαι,
πλήν γε δὴ τοὺς ὅρμους τε καὶ τὸ μῆκος τοῦ
πλόου:
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p">τὴν χώρην γὰρ τεναγώδεά τε εἶναι τὴν πολλὴν 
καὶ ῥηχίῃσιν ἐπὶ μέγα ἐς τὸν πόντον ἐπέχουσαν,
καὶ ταύτῃ σφαλερὴν ἐγκατορμίζεσθαι. πελαγίοισιν ὦν
σφίσι τὴν κομιδὴν τὸ πολλὸν γενέσθαι.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> ὁρμηθῆναι μὲν 
 δὴ ἐκ τοῦ ποταμοῦ τῶν ἐκβολέων, ἵναπερ ηὐλίσθησαν
ἐπὶ τοῖσιν οὔροισι τῆς Περσίδος, ὕδωρ δὲ ἐμβαλέσθαι
πέντε ἡμερέων: οὐκ ἔφασκον γὰρ εἶναι ὕδωρ οἱ κατηγεμόνες τοῦ πλόου.
</p>
</div2>
</div1>
<div1 type="chapter" n="41" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">σταδίους δὲ πεντακοσίους κομισθέντες ὁρμίζονται 
 ἐπὶ στόματι λίμνης ἰχθυώδεος, ᾗ οὔνομα Κατάδερβις:
καὶ νησὶς ἐπῆν τῷ στόματι: Μαργάστανα τῇ νησῖδι οὔνομα.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἐνθένδε δὲ ὑπὸ τὴν ἕω ἐκπλώσαντες κατὰ βραχέα 
<pb id="p.52" TEIform="pb"/>
ἐκομίζοντο ἐπὶ μιῆς νεός: πασσάλοισι δὲ ἔνθεν καὶ ἔνθεν
πεπηγόσιν ἀπεδηλοῦτο τὰ βραχέα, κατάπερ ἐν τῷ
μεσσηγὺς Λευκάδος τε νήσου ἰσθμῷ καὶ Ἀκαρνανίης
ἀποδέδεικται σημήια τοῖσι ναυτιλλομένοισι τοῦ μὴ ἐποκέλλειν
 ἐν τοῖσι βραχέσι τὰς νέας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀλλὰ τὰ μὲν κατὰ 
Λευκάδα ψαμμώδεα ἐόντα τοῖσιν ἐποκείλασι ταχέαν
τὴν ὑπονόστησιν ἐνδιδοῖ: κεῖθι δὲ πηλός ἐστιν ἐπʼ ἑκάτερα
τοῦ πλεομένου βαθὺς καὶ ἰλυώδης, ὥστε οὐδεμιῇ
 μηχανῇ ἐποκείλασιν ἦν ἀποσωθῆναι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οὔτε γὰρ κοντοὶ
κατὰ τοῦ πηλοῦ δύνοντες αὐτοῖς οὐδέν τι ἐπωφέλεον, 
ἀνθρώποις τε ἐκβῆναι τοῦ ἀπῶσαι τὰς νέας ἐς τὰ πλεόμενα
ἄπορον ἐγίνετο: ἔδυνον γὰρ κατὰ τοῦ πηλοῦ ἔστε
 ἐπὶ τὰ στήθεα.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οὕτω δὴ χαλεπῶς διεκπλώσαντες ἐς
σταδίους ἑξακοσίους κατὰ νέα ἕκαστοι ὁρμισθέντες, ἐνθαῦτα
 δείπνου ἐμνήσθησαν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> τὴν νύκτα δὲ ἤδη κατὰ 
βάθεα ἔπλωον καὶ τὴν ἐπεξῆς ἡμέρην ἔστε ἐπὶ βουλυτόν:
καὶ ἦλθον σταδίους ἐνακοσίους, καὶ κατωρμίσθησαν
ἐπὶ τῷ στόματι τοῦ Εὐφράτεω πρὸς κώμῃ τινὶ τῆς
 Βαβυλωνίης χώρης — οὔνομα δὲ αὐτῇ Διρίδωτις —,
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἵνα
λιβανωτόν τε ἀπὸ τῆς πέριξ γῆς οἱ ἔμποροι ἀγινέουσι 
καὶ τὰ ἄλλα ὅσα θυμιήματα ἡ Ἀράβων γῆ φέρει.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ἀπὸ
δὲ τοῦ στόματος τοῦ Εὐφράτεω ἔστε ἐπὶ Βαβυλῶνα
λέγει Νέαρχος σταδίους εἶναι ἐς τρισχιλίους καὶ τριηκοσίους.
</p>
</div2>
</div1>
<div1 type="chapter" n="42" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p"> ἐνθαῦτα ἀγγέλλεται Ἀλέξανδρον ἐπὶ Σούσων στέλλεσθαι. 
ἔνθεν καὶ αὐτοὶ τὸ ὀπίσω ἔπλωον, ὡς κατὰ τὸν
Πασιτίγριν ποταμὸν ἀναπλώσαντες συμμῖξαι Ἀλεξάνδρῳ.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἔπλωον δὴ τὸ ἔμπαλιν ἐν ἀριστερῇ τὴν γῆν τὴν
Σουσίδα ἔχοντες, καὶ παραπλώουσι λίμνην, ἐς ἥν ὁ Τίγρης
 ἐρβάλλει ποταμός,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὃς ῥέων ἐξ Ἀρμενίων ταρὰ 
πόλιν Νῖνον, πάλαι ποτὲ μεγάλην καὶ εὐδαίμονα, τὴν
μέσην ἑωυτοῦ τε καὶ τοῦ Εὐφράτεω ποταμοῦ — ἥν Μεσοποταμίην
<pb id="p.53" TEIform="pb"/>
ἐπὸ τῷδε κληίζεσθαι — ἀπείργει.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἀπὸ δὲ τῆς 
λίμνης ἐς αὐτὸν τὸν ποταμὸν στάδιοι ἑξακόσιοι, ἵνα
καὶ κώμη τῆς Σουσίδος, ἣν καλέουσιν Ἄγινιν: αὕτη δὲ
ἀπέχει Σούσων σταδίους ἐς πεντακοσίους. μῆκος τοῦ παραπλόου
τῆς Σουσίων γῆς ἔστε ἐπὶ τὸ στόμα τοῦ Πασιτίγριδος
ποταμοῦ στάδιοι δισχίλιοι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐνθένδε κατὰ τὸν 
Πασιτίγριν ἀνέπλωον διὰ χώρης οἰκεομένης καὶ εὐδαίμονος.
ἀναπλώσαντες δὲ σταδίους ὡς πεντήκοντα καὶ
ἑκατὸν ὁρμίζονται, προσμένοντες οὕστινας ἐστάλκει
 Νέαρχος σκεψομένους ἵνα ὁ βασιλεὺς εἴη.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> αὐτὸς δὲ 
ἔθυε θεοῖσι τοῖσι σωτῆρσι, καὶ ἀγῶνα ἐποίεε, καὶ ἡ
στρατιὴ ἡ ναυτικὴ πᾶσα ἐν εὐθυμίῃσιν ἦν.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ὡς δὲ 
προσάγων ἤδη Ἀλέξανδρος ἠγγέλλετο, ἔπλωον αὖθις ἐς
τὸ ἄνω κατὰ τὸν ποταμόν: καὶ πρὸς τῇ σχεδίῃ ὁρμίζονται,
 ἐπʼ ἧς τὸ στράτευμα διαβιβάσειν ἔμελλεν Ἀλεξανδρος
ἐς Σοῦσα.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ἐνθαῦτα ἀνεμίγη ὁ στρατός, καὶ θυσίαι 
πρὸς Ἀλεξάνδρου ἐθύοντο ἐπὶ τῶν νεῶν τε καὶ τῶν ἀνθρώπων
τῇ σωτηρίῃ, καὶ ἀγῶνες ἐποιέοντο: καὶ Νέαρχος
ὅκου παραφανείη τῆς στρατιῆς, ἄνθεσί τε καὶ ταινίῃσιν
 ἐβάλλετο.
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> ἔνθα καὶ χρυσέῳ στεφάνῳ στεφανοῦνται 
ται ἐξ Ἀλεξάνδρου Νέαρχός τε καὶ Λεόννατος, Νέαρχος
μὲν ἐπὶ τοῦ ναυτικοῦ τῇ σωτηρίῃ, Λεόννατος δὲ ἐπὶ
τῇ νίκῃ, ἥν Ὠρείτας τε ἐνίκησε καὶ τοὺς Ὠρείτῃσι προσοικέοντας
βαρβάρους. οὕτω μὲν ἀπεσώθη Ἀλεξάνδρῳ 
 ἐκ τοῦ Ἰνδοῦ τῶν ἐκβολέων ὁρμηθεὶς ὁ στρατός.
</p>
</div2>
</div1>
<div1 type="chapter" n="43" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὰ δὲ ἐν δεξιῇ τῆς Ἐρυθρῆς θαλάσσης ὑπὲρ τὴν Βαβυλωνίην
Ἀραβίη ἡ πολλή ἐστι, καὶ ταύτης τὰ μὲν κατήκει
ἔστε ἐπὶ τὴν θάλασσαν τὴν κατὰ Φοινίκην τε καὶ
τὴν Παλαιστίνην Συρίην, πρὸς δυομένου δὲ ἡλίου ὡς
ἐπὶ τὴν ἔσω θάλασσαν Αἰγύπτιοι τῇ Ἀραβίῃ ὁμουρέουσι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">κατὰ δὲ Αἴγυπτον ἐσέχων ἐκ τῆς μεγάλης θαλάσσης κόλπος 
δῆλον ποιέει ὅτι εἵνεκά γε τοῦ σύρροον εἶναι τὴν
<pb id="p.54" TEIform="pb"/>
ἔξω θάλασσαν περίπλοος ἂν ἦν ἐκ Βαβυλῶνος ἐς τὸν
 κόλπον τοῦτον ἐσέχοντα ὡς ἐπʼ Αἴγυπτον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀλλὰ γὰρ οὔ
τις παρέπλωσε ταύτῃ οὐδαμῶν ἀνθρώπων ὑπὸ καύματος
καὶ ἐρημίης, εἰ μή τινές γε πελάγιοι κομιζόμενοι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἀλλὰ οἱ ἀπʼ Αἰγύπτου γὰρ ἐς Σοῦσα ἀποσωθέντες τῆς 
στρατιῆς τῆς Καμβύσεω καὶ οἱ παρὰ Πτολεμαίου τοῦ
Λάγου παρὰ Σέλευκον τὸν Νικάτορα σταλέντες ἐς Βαβυλῶνα
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> διὰ τῆς Ἀραβίης χώρης ἰσθμόν τινα διαπορευθέντες
ἐν ἡμέρῃσιν ὀκτὼ τῇσι πάσῃσιν ἄνυδρον καὶ
ἐρήμην χώρην ἐπῆλθον ἐπὶ καμήλων σπουδῇ ἐλαύνοντες 
ὕδωρ τέ σφισιν ἐπὶ τῶν καμήλων φέροντες καὶ νυκτοπορέοντες:
τὰς γὰρ ἡμέρας ὑπαίθριοι ἀνέχεσθαι διὰ
 καῦμα ἀδύνατοι ἦσαν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> τοσούτου δέει τά γε ἐπέκεινα
ταύτης τῆς χώρης, ἥντινα ἰσθμὸν ἀπεφαίνομεν ἐκ τοῦ
κόλπου τοῦ Ἀραβίου κατήκοντα ἐς τὴν Ἐρυθρὴν θάλασσαν 
οἰκεόμενα εἶναι, ὁκότε τὰ πρὸς ἄρκτον μᾶλλον αὐτῶν
 ἀνέχοντα ἔρημά τέ ἐστι καὶ ψαμμώδεα.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἀλλὰ γὰρ
ἀπὸ τοῦ Ἀραβίου κόλπου τοῦ κατʼ Αἴγυπτον ὁρμηθέντες
ἄνθρωποι, ἐκπεριπλώσαντες τὴν πολλὴν Ἀραβίην τοῦ
ἐλθεῖν ἐς τὴν κατὰ Σοῦσά τε καὶ Πέρσας θάλασσαν, ἐς 
τοσόνδε ἄρα παραπλώσαντες τῆς Ἀραβίης, ἐς ὅσον σφίσι
τὸ ὕδωρ ἐπήρκεσε τὸ ἐμβληθὲν ἐς τὰς νέας, ἔπειτα ὀπίσω
 ἀπενόστησαν.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ἐκ Βαβυλῶνος δὲ οὕστινας ἔστειλεν Ἀλέξανδρος,
ὡς ἐπὶ μήκιστον πλώοντας ἐν δεξιῇ τῆς Ἐρυθρῆς
θαλάσσης τοῦ γνῶναι τοὺς ταύτῃ χώρους, οὗτοι νήσους 
μέν τινας κατεσκέψαντο ἐν τῷ παραπλόῳ κειμένας,
</p>
</div2>
<div2 type="section" n="9" org="uniform" sample="complete" part="N" TEIform="div2">
<p TEIform="p"> καί κου καὶ τῇ ἠπείρῳ τῆς Ἀραβίης προσέσχον, τὴν δὲ
ἄκρην, ἥντινα καταντικρὺ τῆς ἔστιν ὅστις ὑπερβαλὼν
ἐπικάμψαι ἐς τὸ ἐπὶ θάτερα δυνατὸς ἐγένετο.
</p>
</div2>
<div2 type="section" n="10" org="uniform" sample="complete" part="N" TEIform="div2">
<p TEIform="p"> δοκέω 
δὲ ὡς εἴπερ πλωτά τε ἦν καὶ βαδιστὰ ταύτῃ, ὑπʼ 
Ἀλεξάνδρου ἄν τῆς πολυπραγμοσύνης ἐξελήλεγκτο πλωτά
<pb id="p.55" TEIform="pb"/>
τε καὶ βαδιστὰ ἐόντα.
</p>
</div2>
<div2 type="section" n="11" org="uniform" sample="complete" part="N" TEIform="div2">
<p TEIform="p"> Ἄννων δὲ ὁ Λίβυς ἐκ Καρχηδόνος 
ὁρμηθεὶς ὑπὲρ μὲν Ἡρακληίας στήλας ἐξέπλωσεν
ἐς τὸν ἔξω πόντον, ἐν ἀριστερῇ τὴν Λιβύην ἔχων:
καὶ ἔστε μὲν πρὸς ἀνίσχοντα ἥλιον ὁ πλόος αὐτῷ ἐγένετο
 τὰς πάσας πέντε καὶ τριήκοντα ἡμέρας:
</p>
</div2>
<div2 type="section" n="12" org="uniform" sample="complete" part="N" TEIform="div2">
<p TEIform="p"> ὡς δὲ 
δὴ ἐς μεσαμβρίην ἐξετράπετο, πολλῇσιν ἀμηχανίῃσιν
ἐνετύγχανεν ὕδατός τε ἀπορίῃ καὶ καύματι ἐπιφλέγοντι
καὶ ῥύαξι πυρὸς ἐς τὸν πόντον ἐμβάλλουσιν.
</p>
</div2>
<div2 type="section" n="13" org="uniform" sample="complete" part="N" TEIform="div2">
<p TEIform="p"> ἀλλὰ ἡ 
Κυρήνη γὰρ τῆς Λιβύης ἐν τοῖσι ἐρημοτέροισι πεπολισμένη
 ποιώδης τέ ἐστι καὶ εὔυδρος καὶ καρπῶν παντοίων
καὶ κτηνέων πάμφορος ἔστε ἐπὶ τοῦ σιλφίου τὰς
ἐκφύσιας: ὑπὲρ δὲ τὸ σίλφιον τὰ ἄνω αὐτῆς ἔρημα καὶ ψαμμώδεα.</p>
<p TEIform="p">οὗτός μοι ὁ λόγος ἀναγεγράφθω, φέρων καὶ αὐτὸς
</p>
</div2>
<div2 type="section" n="14" org="uniform" sample="complete" part="N" TEIform="div2">
<p TEIform="p">
 ἐς Ἀλέξανδρον τὸν Φιλίππου, τὸν Μακεδόνα.
</p>
</div2>
</div1>
</body>
</text>
</TEI.2>
