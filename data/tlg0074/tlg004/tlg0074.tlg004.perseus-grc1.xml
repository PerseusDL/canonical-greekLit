<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"><teiHeader type="text">
<fileDesc>
<titleStmt>
<title>Periplus Ponti Euxini</title>
<author>Arrian</author>
<editor role="editor">Rudolf Hercher</editor>
<editor role="editor">Alfred Eberhard</editor>
<funder n="org:Google">Google Digital Humanities Awards Program</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<title>Arriani Nicomediensis Scripta Minora</title>
<author>Arrian</author>
<editor role="editor">Rudolf Hercher</editor>
<editor role="editor">Alfred Eberhard</editor>
<imprint>
<publisher>in aedibus B. G. Teubneri</publisher>
<pubPlace>Leipzig</pubPlace>
<date>1885</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl n="TEI.2">
<refState unit="section"/>
</refsDecl>
<refsDecl n="CTS">
<cRefPattern n="section" matchPattern="(\w+)\.(\w+)" replacementPattern="#xpath(/tei:TEI/tei:text/tei:body/div[@type='edition']/div[@n='$1']/div[@n='$2'])"><p>This pointer pattern extracts section</p></cRefPattern>
<cRefPattern n="chapter" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']/div[@n='$1'])"><p>This pointer pattern extracts chapter</p></cRefPattern>
</refsDecl></encodingDesc>
<profileDesc>
<langUsage>
<language ident="greek">Greek</language>
</langUsage>
</profileDesc>
 <revisionDesc>
  <change when="2015-08-07" who="Ariane Pinche, Aaron Plasek, Mark Moll, Ana Migowski">Corrected markup automatically and checked for TEI validation</change>
 </revisionDesc>
</teiHeader>
<text>
<body>
<div n="urn:cts:greekLit:tlg0074.tlg004.perseus-grc1" type="edition" xml:lang="grc"><pb n="p.86"/>
<div type="textpart" n="1" subtype="chapter">
<div type="textpart" n="1" subtype="section">
<milestone unit="mueller" n="1"/>
<milestone unit="hudson" n="1"/>
<opener>Αὐτοκράτορι Καίσαρι Τραϊανῷ Ἀδριανῷ Σεβαστῷ Ἀρριανὸς χαίρειν.</opener>
<p> ἐς Τραπεζοῦντα ἥκομεν, πόλιν Ἑλληνίδα, ὡς λέγει ὁ Ξενοφῶν ἐκεῖνος, ἐπὶ θαλάσσῃ ᾠκισμένην, Σινωπέων
ἄποικον, καὶ τὴν θάλασσαν τὴν τοῦ Εὐξείνου ἄσμενοι
κατείδομεν ὅθενπερ καὶ Ξενοφῶν καὶ σύ.
</p>
</div>
<div type="textpart" n="2" subtype="section">
<p> καὶ οἱ βωμοὶ
 ἀνεστᾶσιν ἤδη, λίθου μέντοι γε τοῦ τραχέος,
<milestone unit="hudson" n="2"/>
<milestone unit="mueller" n="2"/> καὶ τὰ
γράμματα διὰ τοῦτο οὐκ εὔδηλα κεχάρακται, τὸ δὲ Ἑλληνικὸν ἐπίγραμμα καὶ ἡμαρτημένως γέγραπται, οἷα δὴ
ὑπὸ βαρβάρων γραφέν. ἔγνωκα οὖν τούς τε βωμοὺς
λίθου λευκοῦ ἀναθεῖναι, καὶ τὰ ἐπιγράμματα ἐγχαράξαι
 εὐσήμοις τοῖς γράμμασιν.
</p>
</div>
<div type="textpart" n="3" subtype="section">
<p> ὁ μὲν γὰρ ἀνδριὰς ἕστηκεν ὁ
σὸς τὸ μὲν σχῆμα ἐπιτηδείως — ἀποδείκνυσιν γὰρ τὴν θάλασσαν —, τὴν δὲ ἐργασίαν οὔτε ὅμοιός σοι οὔτε
 ἄλλως καλός·
</p>
</div>
<div type="textpart" n="4" subtype="section">
<p> ὥστε πέμψον ἀνδριάντα ἄξιον ἐπονομάζεσθαι
σὸν ἐν τῷ αὐτῷ τούτῳ σχήματι· τὸ γὰρ χωρίον
ἐπιτηδειότατον ἐς μνήμην αἰώνιον.</p>
</div>
</div>
<div type="textpart" n="2" subtype="chapter">
<div type="textpart" n="1" subtype="section">
<p>πεποίηται δὲ καὶ ὁ νεὼς λίθου τετραγώνου οὐ φαύλως· 
 ἀλλὰ τὸ τοῦ Ἑρμοῦ ἄγαλμα οὔτε τοῦ νεὼ ἄξιόν ἐστιν οὔτε αὐτοῦ τοῦ χωρίου.
<milestone unit="mueller" n="3"/> εἰ δέ σοι δοκεῖ, πέμψον
μοι πεντάπουν μάλιστα Ἑρμοῦ ἄγαλμα· τηλικοῦτον γάρ
μοι δοκεῖ ἔσεσθαι ὥς γε πρὸς τὸν νεὼν σύμμετρον. καὶ
 ἄλλο τοῦ Φιλησίου τετράπουν·
</p>
</div>
<div type="textpart" n="2" subtype="section">
<p> οὐ γὰρ ἀπὸ τρόπου <pb n="p.87"/>
δοκεῖ μοι σύνναος καὶ σύμβωμος ἔσεσθαι τῷ προπάτορι.
καὶ ὃ μέν τις τῷ Ἑρμῇ, ὃ δὲ τῷ Φιλησίῳ, ὃ δὲ καὶ
ἀμφοῖν θύσει παριών. χαριοῦνται δὲ καὶ οὗτοι κἀκεῖνοι
τῷ τε Ἑρμῇ καὶ τῷ Φιλησίῳ· τῷ μέν Ἑρμῇ, ὅτι τὸν
 ἔγγονον αὐτοῦ τιμῶσιν, τῷ δὲ Φιλησίῳ, ὅτι τὸν αὐτοῦ
προπάτορα. ὡς ἔγωγε καὶ ἐβουθύτησα ἐνταῦθα, οὐχ
</p>
</div>
<div type="textpart" n="3" subtype="section">
<p>
ὥσπερ ὁ Ξενοφῶν ἐκεῖνος ἐν Κάλπης λιμένι ὑφʼ ἁμάξης
<milestone unit="hudson" n="3"/>
βοῦν λαβὼν διʼ ἀπορίαν ἱερείων, ἀλλὰ τῶν Τραπεζουντίων
αὐτῶν παρασκευασάντων ἱερεῖον οὐκ ἀγεννές. καὶ
 ἐσπλαγχνευσάμεθα αὐτόθι καὶ τοῖς σπλάγχνοις ἐπεσπείσαμεν.
ὅτῳ δὲ πρώτῳ τἀγαθὰ ηὐχόμεθα, οὐ λανθάνομέν
</p>
</div>
<div type="textpart" n="4" subtype="section">
<p>
σε τόν τε τρόπον τὸν ἡμέτερον οὐκ ἀγνοοῦντα
καὶ σαυτῷ συνειδότα ὅτι ἄξιος εἶ ὑπὲρ ὅτου πάντες ἃν
εὔξαιντο τἀγαθὰ κἂν ὅσοι ἡμῶν ἔλαττον ὑπὸ σοῦ εὖ
πεπόνθασιν.</p>
</div>
</div>
<div type="textpart" n="3" subtype="chapter">
<div type="textpart" n="1" subtype="section">
<p>
ἔκ Τραπεζοῦντος δὲ ὁρμηθέντες τῇ μὲν πρώτῃ ἐς 
Ὕσσου λιμένα κατήραμεν καὶ τοὺς πεζοὺς τοὺς ταύτῃ
<milestone unit="mueller" n="4"/>
ἐγυμνάσαμεν· ἡ γὰρ τάξις αὕτη, ὡς οἶσθα, πεζῶν ἐστιν
καὶ ἱππέας εἴκοσιν ἐς διακονίαν ἔχει. ἀλλὰ καὶ τούτους
 τὰς λόγχας ἀκοντίσαι ἐδέησεν. ἐνθένδε ἐπλέομεν, τὰ
</p>
</div>
<div type="textpart" n="2" subtype="section">
<p>
μὲν πρῶτα ταῖς αὔραις ταῖς ἐκ τῶν ποταμῶν πνεούσαις
<milestone unit="mueller" n="5"/>
ἕωθεν καὶ ἅμα ταῖς κώπαις διαχρώμενοι· ψυχραὶ
μὲν γὰρ ἦσαν αἱ αὖραι, ὡς λέγει καὶ Ὅμηρος, οὐχ
ἱκαναὶ δὲ τοῖς ταχυναυτεῖν βουλομένοις. εἶτα γαλήνη
 ἐπέλαβεν, ὥστε τῇ εἰρεσίᾳ μόνῃ ἐχρώμεθα. ἔπειτα
</p>
</div>
<div type="textpart" n="3" subtype="section">
<p>
δὲ ἄφνω νεφέλη ἐπαναστᾶσα ἐξερράγη κατʼ εὖρον
μάλιστα, καὶ ἐπήνεγκεν πνεῦμα ἐξαίσιον καὶ τοῦτο
<milestone unit="hudson" n="4"/>
ἀκριβῶς ἐναντίον, ὅπερ κἂν μόνον ἀπώλεσεν ἡμᾶς·
κοίλην μὲν γὰρ διʼ ὀλίγου τὴν θάλασσαν ἐποίησεν,
 ὡς μὴ κατὰ τὰς κώπας μόνον ἀλλὰ καὶ ὑπὲρ τὰς παρεξειρεσίας
ἐπεσρεῖν ἡμῖν ἑκατέρωθεν ἀφθόνως τοῦ
ὕδατος, τοῦτο δὴ τὸ τραγικόν,
</p>
</div>
<div type="textpart" n="4" subtype="section">
<p>
<pb n="p.88"/>
ʽκαὶ τὴν μὲν ἐξηντλοῦμεν, ἣ δʼ ἐπεσρέει.ʼ
ἀλλʼ οὐ πλάγιόν γε ἦν τὸ κλυδώνιον. ταύτῃ καὶ ἠνύτομεν
μόλις καὶ χαλεπῶς τῇ εἰρεσίᾳ, καὶ μέντοι πολλὰ
παθόντες ἥκομεν ἐς τὰς Ἀθήνας.
</p>
</div>
</div>
<div type="textpart" n="4" subtype="chapter">
<div type="textpart" n="1" subtype="section">
<p> ἔστιν γάρ τοι καὶ ἐν Πόντῳ τῷ Εὐξείνῳ χωρίον
<milestone unit="mueller" n="6"/>οὕτω καλούμενον, καί τι καὶ Ἀθηνᾶς ἱερόν ἐστιν αὐτόθι
Ἑλληνικόν, ὅθεν μοι δοκεῖ καὶ τὸ ὄνομα εἶναι τοῦτο
 τῷ χωρίῳ. καὶ φρούριόν τι ἐστὶν ἠμελημένον.
</p>
</div>
<div type="textpart" n="2" subtype="section">
<p> ὁ δὲ
ὅρμος οἷος ὥρᾳ ἔτους δέχεσθαι οὐ πολλὰς ναῦς καὶ
σκέπην ταύταις παρέχειν ἀπὸ νότου ἀνέμου καὶ αὖ τοῦ εὔρου· σῴζοιτο δʼ ἂν καὶ τοῦ βορρᾶ τὰ ὁρμοῦντα
πλοῖα, ἀλλʼ οὐ τοῦ γε ἀπαρκτίου οὐδὲ τοῦ θρᾳσκίου
μὲν ἐν τῷ Πόντῳ, σκίρωνος δὲ ἐν τῇ Ἑλλάδι καλουμένου.
</p>
</div>
<div type="textpart" n="3" subtype="section">
<p> ἐς δὲ τὴν νύκτα βρονταί τε σκληραὶ καὶ ἀστραπαὶ
 κατεῖχον, καὶ πνεῦμα οὐ τὸ αὐτὸ ἔτι, ἀλλʼ ἐς νότον μεθειστήκει,
<milestone unit="hudson" n="5"/> καὶ διʼ ὀλίγου ἀπὸ τοῦ νότου ἐς
λίβα ἄνεμον, καὶ ταῖς ναυσὶν οὐκέτι ἀσφαλὴς ὁ ὅρμος
 ἦν.
</p>
</div>
<div type="textpart" n="4" subtype="section">
<p> πρὶν οὖν παντάπασιν ἀγριωθῆναι τὴν θάλασσαν,
ὅσας μὲν αὐτὸ τὸ χωρίον αἱ Ἀθῆναι δέξασθαι ἐδύναντο,
ταύτας αὐτοῦ ἐνεωλκήσαμεν, πλὴν τῆς τριήρους· αὕτη γὰρ πέτρᾳ τινὶ ὑφορμοῦσα ἀσφαλῶς ἐσάλευεν.
</p>
</div>
</div>
<div type="textpart" n="5" subtype="chapter">
<div type="textpart" n="1" subtype="section">
<p> τὰς δὲ πολλὰς ἐδόκει πέμπειν ἐς τοὺς αἰγιαλοὺς τοὺς
πλησίον νεωλκηθησομένας. καὶ ἐνεωλκήθησαν ὥστε
ἀπαθεῖς διαγενέσθαι πάσας πλὴν μιᾶς, ἥντινα ἐν τῷ
ὁρμίζεσθαι πρὸ τοῦ καιροῦ ἐπιστρέψασαν πλαγίαν ὑπολαβὸν τὸ κῦμα ἐξήνεγκεν ἐς τὴν ᾐόνα καὶ συνέτριψεν.
</p>
</div>
<div type="textpart" n="2" subtype="section">
<p> ἀπεσώθη μέντοι πάντα, οὐ τὰ ἱστία μόνον καὶ
τὰ σκεύη τὰ ναυτικὰ καὶ οἱ ἄνθρωποι, ἀλλὰ καὶ οἱ ἧλοι,
καὶ ὁ κηρὸς ἀπεξύσθη, ὡς μηδενὸς ἄλλου ἢ ξύλων δεῖσθαι
ναυπηγησίμων ἐς τὴν κατασκευήν, ὧν παμπόλλη, χειμὼν ἐπὶ δύο ἡμέρας κατεῖχεν, καὶ ἦν ἀνάγκη μένειν·
<pb n="p.89"/>
ἐχρῆν γὰρ ἄρα μηδὲ τὰς ἐν τῷ Πόντῳ Ἀθήνας παραπλεῦσαι
ἡμᾶς ὥσπερ τινὰ ὅρμον ἔρημον καὶ ἀνώνυμον.
ἐνθένδε ἄραντες ὑπὸ μὲν τὴν ἕω πλαγίου τοῦ κλύδωνος</p>
</div>
</div>
<div type="textpart" n="6" subtype="chapter">
<div type="textpart" n="1" subtype="section">
<p>
ἐπειρώμεθα, προϊούσης δὲ τῆς ἡμέρας βορρᾶς
<milestone unit="mueller" n="7"/>
 ἐπιπνεύσας ὀλίγος κατέστησε τὴν θάλασσαν καὶ διατρεμῆσαι
<milestone unit="hudson" n="6"/>
ἐποίησεν. καὶ ἤλθομεν πρὸ τῆς μεσημβρίας
σταδίους πλείους ἢ πεντακοσίους ἐς Ἄψαρον, ἵναπερ
αἱ πέντε σπεῖραί εἰσιν ἱδρυμέναι. καὶ τὴν μισθοφορὰν
</p>
</div>
<div type="textpart" n="2" subtype="section">
<p>
τῇ στρατιᾷ ἔδωκα καὶ τὰ ὅπλα εἶδον καὶ τὸ τεῖχος καὶ
 τὴν τάφρον καὶ τοὺς κάμνοντας καὶ τοῦ σίτου τὴν παρασκευὴν
τὴν ἐνοῦσαν. ἥντινα δὲ ὑπὲρ αὐτῶν τὴν γνώμην
ἔσχον, ἐν τοῖς Ῥωμαϊκοϊς γράμμασιν γέγραπται.
ὁ δὲ Ἄψαρος τὸ χωρίον λέγουσιν ὅτι Ἄψυρτος ἐκαλεῖτο
</p>
</div>
<div type="textpart" n="3" subtype="section">
<p>
πάλαι ποτέ· ἐνταῦθα γὰρ τὸν Ἄψυρτον ὑπὸ τῆς
 Μηδείας ἀποθανεῖν, καὶ τάφος Ἀψύρτου δείκνυται.
ἔπειτα διαφθαρῆναι τὸ ὄνομα ὑπὸ τῶν περιοίκων βαρβάρων,
καθάπερ καὶ ἄλλα πολλὰ διέφθαρται· ὁπότε
</p>
</div>
<div type="textpart" n="4" subtype="section">
<p>
καὶ τὰ Τύανα τὰ ἐν τοῖς Καππαδόκαις Θόανα λέγουσιν
ὅτι ὠνομάζετο ἐπὶ Θόαντι, τῷ βασιλεῖ τῶν Ταύρων, ὃς
 τοὺς ἀμφὶ Ὀρέστην καὶ Πυλάδην διώκων ἄχρι τῆσδε
τῆς χώρας ἐλθεῖν φημίζεται καὶ ἐνταῦθα νόσῳ ἀποθανεῖν.
ποταμοὺς δὲ παρημείψαμεν ἐν τῷ παράπλῳ τῷ ἀπὸ</p>
</div>
</div>
<div type="textpart" n="7" subtype="chapter">
<div type="textpart" n="1" subtype="section">
<p>
Τραπεζοῦντος τόν τε Ὕσσον, ὅτου ἐπώνυμος Ὕσσου
<milestone unit="mueller" n="8"/>
 λιμήν, ὃς ἀπέχει Τραπεζοῦντος σταδίους ὀγδοήκοντα καὶ
ἑκατόν, καὶ τὸν Ὄφιν, ὃς ἀπέχει Ὕσσου λιμένος ἐς ἐνενήκοντα
σταδίους μάλιστα καὶ ὁρίζει τὴν Κόλχων χώραν
ἀπὸ τῆς Θιαννικῆς. ἔπειτα τὸν Ψυχρὸν καλούμενον
</p>
</div>
<div type="textpart" n="2" subtype="section">
<p>
ποταμὸν διέχοντα ὅσον τριάκοντα σταδίους ἀπὸ
<milestone unit="hudson" n="7"/>
 τοῦ Ὄφιος. ἔπειτα τὸν Καλὸν ποταμόν· καὶ οὗτος τριάκοντα
διέχει ἀπὸ τοῦ Ψυχροῦ. ἐχόμενος δέ ἐστιν ὁ
Ῥίζιος ποταμός, ἑκατὸν καὶ εἴκοσι σταδίους διέχων ἀπὸ
<pb n="p.90"/>
 τοῦ Καλοῦ.
</p>
</div>
<div type="textpart" n="3" subtype="section">
<p> καὶ ἀπὸ τούτου τριάκοντα Ἄσκουρος ἄλλος
ποταμός, καὶ Ἀδιηνός τις ἀπὸ τοῦ Ἀσκούρου ἑξήκοντα·
ἐνθένδε ἐς Ἀθήνας ὀγδοήκοντα καὶ ἑκατόν. ταῖς δὲ
Ἀθήναις Ζάγατις ποταμὸς ἑπτὰ μάλιστα σταδίους ἀπʼ
αὐτῶν διέχων πρόσκειται. ἀπὸ δὲ τῶν Ἀθηνῶν ὁρμηθέντες τὸν Πρύτανιν παρημείψαμεν, ἵναπερ καὶ τὰ
Ἀγχιάλου βασίλειά ἐστιν. καὶ οὗτος ἀπέχει τεσσαράκοντα
 σταδίους ἀπὸ τῶν Ἀθηνῶν.
</p>
</div>
<div type="textpart" n="4" subtype="section">
<p> τοῦ Πρυτάνεως δὲ
ἔχεται ὁ Πυξίτης ποταμός· στάδιοι ἐνενήκοντα ἐν μέσῳ
ἀμφοῖν. καὶ ἀπὸ τοῦ Πυξίτου ἐς Ἄρχαβιν ἄλλοι ἐνενήκοντα,
<milestone unit="mueller" n="9"/> ἀπὸ δὲ Ἀρχάβιος ἐς Ἄψαρον ἑξήκοντα. ἀπὸ δὲ
Ἀψάρου ἄραντες τὸν Ἄκαμψιν παρημείψαμεν νύκτωρ,
 ἐς πεντεκαίδεκα σταδίους ἀπέχοντα τοῦ Ἀψάρου.
</p>
</div>
<div type="textpart" n="5" subtype="section">
<p> ὁ
δὲ Βαθὺς ποταμὸς ἑβδομήκοντα καὶ πέντε ἀπέχει τούτου,
καὶ ὁ Ἀκινάσης ἀπὸ τοῦ Βαθέος ἐνενήκοντα, ἐνενήκοντα δὲ καὶ ἀπὸ Ἀκινάσου ὁ Ἶσις. ναυσίποροι δέ
εἰσιν ὅ τε Ἄκαμψις καὶ ὁ Ἶσις, καὶ αὔρας τὰς ἑωθινὰς
ἰσχυρὰς ἐκπέμπουσιν. ἀπὸ δὲ Ἴσιος τὸν Μῶγρον παρημείψαμεν.
ἐνενήκοντα στάδιοι μεταξὺ τοῦ Μώγρου
εἰσὶν καὶ τοῦ Ἴσιος. καὶ οὗτος ναυσίπορος. </p>
</div>
</div>
<div type="textpart" n="8" subtype="chapter">
<div type="textpart" n="1" subtype="section">
<p> ἐνθένδε ἐς τὸν Φᾶσιν ἐσεπλεύσαμεν ἐνενήκοντα
 τοῦ Μώγρου διέχοντα,
<milestone unit="hudson" n="8"/> ποταμῶν ὧν ἐγὼ ἔγνων κουφότατον
ὕδωρ παρεχόμενον καὶ τὴν χρόαν μάλιστα
 ἐξηλλαγμένον.
</p>
</div>
<div type="textpart" n="2" subtype="section">
<p> τὴν μὲν γὰρ κουφότητα τῷ τε σταθμῷ
τεκμαίροιτο ἄν τις , καὶ πρὸ τούτου, ὅτι ἐπιπλεῖ τῇ θαλάσσῃ, οὐχὶ δὲ συμμίγνυται, καθάπερ τῷ Πηνειῷ τὸν
Τιταρήσιον λέγει ἐπιρρεῖν Ὅμηρος ʽκαθύπερθεν ἠύτʼ
 ἔλαιονʼ.
</p>
</div>
<div type="textpart" n="3" subtype="section">
<p> καὶ ἦν κατὰ μὲν τοῦ ἐπιρρέοντος βάψαντα
γλυκὺ τὸ ὕδωρ ἀνιμήσασθαι, εἰ δὲ ἐς βάθος τις καθῆκεν
τὴν κάλπιν, ἁλμυρόν. καίτοι ὁ πᾶς Πόντος πολύ τι γλυκυτέρου τοῦ ὑδατός ἐστιν ἤπερ ἡ ἔξω θάλασσα·
καὶ τούτου τὸ αἴτιον οἱ ποταμοί εἰσιν, οὔτε πλῆθος οὔτε
<pb n="p.91"/>
μέγεθος σταθμητοὶ ὄντες.
<milestone unit="mueller" n="10"/> τεκμήριον δὲ τῆς γλυκύτητος
</p>
</div>
<div type="textpart" n="4" subtype="section">
<p>
εἰ τεκμηρίων δεῖ ἐπὶ τοῖς αἰσθήσει φαινομένοις,
ὅτι πάντα τὰ βοσκήματα οἱ προσοικοῦντες τῇ θαλάσσῃ
ἐπὶ τὴν θάλασσαν κατάγουσιν καὶ ἀπʼ αὐτῆς ποτίζουσιν·
 τὰ δὲ πίνοντά τε ἡδέως ὁρᾶται, καὶ λόγος κατέχει ὅτι
καὶ ὠφέλιμον αὐτοῖς τοῦτο τὸ ποτόν ἐστιν τοῦ γλυκέος
μᾶλλον, ἡ δὲ χρόα τῷ Φάσιδι οἵα ἀπὸ μολίβδου ἢ κασσιτέρου
</p>
</div>
<div type="textpart" n="5" subtype="section">
<p>
βεβαμμένου τοῦ ὕδατος· καταστὰν δὲ καθαρώτατον
γίγνεται. οὐ τοίνυν νενόμισται ἐσκομίσαι ὕδωρ
 ἐς τὸν Φᾶσιν τοὺς ἐσπλέοντας, ἀλλʼ ἐπειδὰν ἐσβάλωσιν
ἤδη ἐς τὸν ῥοῦν, παραγγέλλεται πᾶν ἐκχέαι τὸ
ἐνὸν ὕδωρ ἐν ταῖς ναυσίν· εἰ δὲ μή, λόγος κατέχει ὅτι
οἱ τούτου ἀμελήσαντες οὐκ εὐπλοοῦσιν. τὸ δὲ ὕδωρ
<milestone unit="hudson" n="9"/>
τοῦ Φάσιδος οὐ σήπεται, ἀλλὰ μένει ἀκραιφνὲς καὶ
 ὑπὲρ δέκατον ἔτος, πλήν γε δὴ ὅτι τὸ γλυκύτερον μεταβάλλει.
ἐσβαλλόντων δὲ ἐς τὸν Φᾶσιν ἐν ἀριστερᾷ ἵδρυται</p>
</div>
</div>
<div type="textpart" n="9" subtype="chapter">
<div type="textpart" n="1" subtype="section">
<p>
ἡ Φασιανὴ θεός. εἴη δʼ ἂν ἀπό γε τοῦ σχήματος
<milestone unit="mueller" n="11"/>
τεκμαιρομένῳ ἡ Ῥέα· καὶ γὰρ κύμβαλον μετὰ χεῖρας ἔχει
 καὶ λέοντας ὑπὸ τῷ θρόνῳ, καὶ κάθηται ὥσπερ ἐν τῷ
Μητρῴῳ Ἀθήνησιν ἡ τοῦ Φειδίου. ἐνταῦθα καὶ ἡ
</p>
</div>
<div type="textpart" n="2" subtype="section">
<p>
ἄγκυρα δείκνυται τῆς Ἀργοῦς. καὶ ἡ μὲν σιδηρᾶ οὐκ
ἔδοξέ μοι εἶναι παλαιά — καίτοι τὸ μέγεθος οὐ κατὰ
τὰς νῦν ἀγκύρας ἐστίν, καὶ τὸ σχῆμα ἀμηγέπη ἐξηλλαγμένη —,
 ἀλλὰ νεωτέρα μοι ἐφάνη εἶναι τοῦ χρόνου. λιθίνης
δέ τινος ἄλλης θραύσματα ἐδείκνυτο παλαιά, ὡς
ταῦτα μᾶλλον εἰκάσαι ἐκεῖνα εἶναι τὰ λείψανα τῆς ἀγκύρας
τῆς Ἀργοῦς. ἄλλο δὲ οὐδὲν ὑπόμνημα ἦν ἐνταῦθα
τῶν μύθων τῶν ἀμφὶ τὸν Ἰάσονα. τὸ μέντοι φρούριον
</p>
</div>
<div type="textpart" n="3" subtype="section">
<p>
 αὐτό, ἵναπερ κάθηνται τετρακόσιοι στρατιῶται ἐπίλεκτοι,
<milestone unit="mueller" n="12"/>
τῇ τε φύσει τοῦ χώρου ὀχυρώτατον εἶναί μοι ἔδοξεν,
καὶ ἐν ἐπιτηδειοτάτῳ κεῖσθαι πρὸς ἀσφάλειαν τῶν
<pb n="p.92"/>
ταύτῃ πλεόντων. καὶ τάφρος διπλῆ περιβέβληται τῷ
 τείχει, εὐρεῖα ἑκατέρα.
</p>
</div>
<div type="textpart" n="4" subtype="section">
<p> πάλαι μὲν οὖν γήινον τὸ τεῖχος
ἦν, καὶ πύργοι ξύλινοι ἐφειστήκεσαν· νῦν δὲ ἐκ
 πλίνθου ὀπτῆς πεποίηται καὶ αὐτὸ καὶ οἱ πύργοι·
<milestone unit="hudson" n="10"/> καὶ
τεθεμελίωται ἀσφαλῶς, καὶ μηχαναὶ ἐφεστᾶσιν, καὶ ἑνὶ λόγῳ, πᾶσιν ἐξήρτυται πρὸς τὸ μηδὲ πελάσαι ἂν τινα
αὐτῷ τῶν βαρβάρων, μήτι γε δὴ ἐς κίνδυνον καταστῆσαι
 πολιορκίας τοὺς ἐν αὐτῷ φρουροῦντας.
</p>
</div>
<div type="textpart" n="5" subtype="section">
<p> ἐπειδὴ δὲ
καὶ τὸν ὅρμον ἐχρῆν ἀσφαλῆ εἶναι ταῖς ναυσὶ καὶ ὅσα
ἔξω τοῦ φρουρίου κατῳκεῖτο ὑπό τε τῶν πεπαυμένων τῆς στρατιᾶς καί τινων καὶ ἄλλων ἐμπορικῶν ἀνθρώπων,
ἔδοξέ μοι ἀπὸ τῆς διπλῆς τάφρου, ἣ περιβέβληται
τῷ τείχει, ἄλλην τάφρον ἐμβαλεῖν ὡς ἐπὶ .τὸν ποταμόν,
ἣ τό τε ναύσταθμον περιέξει καὶ τὰς ἔξω τοῦ τείχους οἰκίας. </p>
</div>
</div>
<div type="textpart" n="10" subtype="chapter">
<div type="textpart" n="1" subtype="section">
<p> ἀπὸ δὲ τοῦ Φάσιδος Χαρίεντα ποταμὸν παρημείψαμεν
 ναυσίπορον· στάδιοι μεταξὺ ἀμφοῖν ἐνενήκοντα.
<milestone unit="mueller" n="13"/>
καὶ ἀπὸ τοῦ Χαρίεντος ἐς Χῶβον ποταμὸν ἐσεπλεύσαμεν
ἄλλους ἐνενήκοντα, ἵναπερ καὶ ὡρμίσθημεν. ὧν δὲ
ἕνεκα, καὶ ὅσα ἐνταῦθα ἐπράξαμεν, δηλώσει σοι τὰ Ῥωμαϊκὰ
</p>
</div>
<div type="textpart" n="2" subtype="section">
<p> γράμματα. ἀπὸ δὲ τοῦ Χώβου Σιγγάμην ποταμὸν
παρημείψαμεν ναυσίπορον· διέχει δὲ τοῦ Χώβου σταδίους
ἐς δέκα καὶ διακοσίους μάλιστα. ἔχεται δὲ τοῦ
Σιγγάμου Ταρσούρας ποταμός· στάδιοι εἴκοσι καὶ ἑκατὸν
μεταξὺ ἀμφοῖν. ὁ δὲ Ἵππος ποταμὸς τοῦ Ταρσούρου πεντήκοντα σταδίους καὶ ἑκατὸν διέχει, καὶ τοῦ Ἵππου
 ὁ Ἀστέλεφος τριάκοντα.
</p>
</div>
<div type="textpart" n="3" subtype="section">
<p> παραμείψαντες δὲ τὸν Ἀστέλεφον
 ἐς Σεβαστόπολιν ἥκομεν πρὸ μεσημβρίας,
<milestone unit="hudson" n="11"/>
<milestone unit="mueller" n="14"/> ἀπὸ
Χώβου ὁρμηθέντες, σταδίους εἴκοσι καὶ ἑκατὸν τοὺς
ἀπὸ Ἀστελέφου, ὡς καὶ τὴν μισθοφορὰν τοῖς στρατιώταις δοῦναι τῆς αὐτῆς ἡμέρας, καὶ τοὺς ἵππους καὶ τὰ
ὅπλα ἰδεῖν καὶ τοὺς ἱππέας ἀναπηδῶντας ἐπὶ τοὺς ἵππους
<pb n="p.93"/>
καὶ τοὺς κάμνοντας καὶ τὸν σῖτον, καὶ τὸ τεῖχος
περιελθεῖν καὶ τὴν τάφρον. στάδιοι ἀπὸ Χώβου
</p>
</div>
<div type="textpart" n="4" subtype="section">
<p>
ἐς Σεβαστόπολιν τριάκοντα καὶ ἑξακόσιοι· ἀπὸ Τραπεζοῦντος
δὲ ἐς Σεβαστόπολιν ἑξήκοντα καὶ διακόσιοι
 καὶ δισχίλιοι. ἡ δὲ Σεβαστόπολις πάλαι Διοσκουριὰς
ἐκαλεῖτο, ἄποικος Μιλησίων.
ἔθνη δὲ παρημείψαμεν τάδε. </p>
</div>
</div>
<div type="textpart" n="11" subtype="chapter">
<div type="textpart" n="1" subtype="section">
<p>
Τραπεζουντίοις μέν, καθάπερ καὶ Ξενοφῶν λέγει, Κόλχοι ὅμοροι. καὶ οὓς
<milestone unit="mueller" n="15"/>
λέγει τοὺς μαχιμωτάτους καὶ ἐχθροτάτους εἶναι τοῖς
 Τραπεζουντίοις, ἐκεῖνος μὲν Δρίλας ὀνομάζει, ἐμοὶ δὲ
δοκοῦσιν οἱ Σάννοι οὗτοι εἶναι. καὶ γὰρ μαχιμώτατοί
εἰσιν ἐς τοῦτο ἔτι καὶ τοῖς Τραπεζουντίοις ἐχθρότατοι,
καὶ χωρία ὀχυρὰ οἰκοῦσιν, ἔθνος ἀβασίλευτον καὶ πάλαι
</p>
</div>
<div type="textpart" n="2" subtype="section">
<p>
μὲν καὶ φόρου ὑποτελὲς Ῥωμαίοις, ὑπὸ δὲ τοῦ λῃστεύειν
 οὐκ ἀκριβοῦσιν τὴν ἀποφοράν. ἀλλὰ νῦν γε διδόντος
θεοῦ ἀκριβώσουσιν, ἢ ἐξελοῦμεν αὐτούς. τούτων
δὲ ἔχονται Μάκρωνες καὶ Ἡνίοχοι· βασιλεὺς δʼ αὐτῶν
Ἀγχίαλος. Μακρώνων δὲ καὶ Ἡνιόχων ἐχόμενοι Ζυδρεῖται·
Φαρασμάνου οὗτοι ὑπήκοοι. Ζυδρειτῶν δὲ
 Λαζοί· βασιλεὺς δὲ Λαζῶν Μαλάσσας, ὃς τὴν βασιλείαν
<milestone unit="hudson" n="12"/>
παρὰ σοῦ ἔχει. Λαζῶν δὲ Ἀψίλαι ἔχονται· βασιλεὺς
</p>
</div>
<div type="textpart" n="3" subtype="section">
<p>
δὲ αὐτῶν Ἰουλιανός· οὗτος, ἐκ τοῦ πατρὸς τοῦ
σοῦ τὴν βασιλείαν ἔχει. Ἀψίλαις δὲ ὅμοροι Ἀβασκοί·
καὶ Ἀβασκῶν βασιλεὺς Ῥησμάγας· καὶ οὗτος παρὰ σοῦ
 τὴν βασιλείαν ἔχει. Ἀβασκῶν δὲ ἐχόμενοι Σανίγαι, ἵναπερ
καὶ ἡ Σεβαστόπολις ᾤκισται· Σανιγῶν βασιλεὺς
Σπαδάγας ἐκ σοῦ τὴν βασιλείαν ἔχει. — μέχρι μὲν δὴ
</p>
</div>
<div type="textpart" n="4" subtype="section">
<p>
Άψάρου ὡς πρὸς ἕω ἐπλέομεν ἐν δεξιᾷ τοῦ Εὐξείνου,
<milestone unit="mueller" n="16"/>
ὁ δὲ Ἄψαρος πέρας ἐφάνη μοι εἶναι κατὰ μῆκος τοῦ
 Πόντου· ἔνθεν γὰρ ἤδη πρὸς ἄρκτον ὁ πλοῦς ἡμῖν ἐγίγνετο
ἔστε ἐπὶ Χῶβον ποταμόν, καὶ ὑπὲρ τὸν Χῶβον ἐπὶ
τὸν Σιγγάμην. ἀπὸ δὲ Σιγγάμου ἐκάμπτομεν ἐς τὴν λαιὰν
<pb n="p.94"/>
 πλευρὰν τοῦ Πόντου ἔστε ἐπὶ τὸν Ἵππον ποταμόν.
</p>
</div>
<div type="textpart" n="5" subtype="section">
<p> ἀπὸ
δὲ τοῦ Ἵππου ὡς ἐπʼ Ἀστέλεφον καὶ Διοσκουριάδα κατείδομεν
τὸν Καύκασον τὸ ὄρος, τὸ ὕψος μάλιστα κατὰ
τὰς Ἄλπεις τὰς Κελτικάς. καὶ τοῦ Καυκάσου κορυφή
τις ἐδείκνυτο — στρόβιλος τῇ κορυφῇ ὄνομα —, ἵναπερ ὁ Προμηθεὺς κρεμασθῆναι ὑπὸ Ἡφαίστου κατὰ πρόσταξιν
Διὸς μυθεύεται.
</p>
</div>
</div>
<div type="textpart" n="12" subtype="chapter">
<div type="textpart" n="1" subtype="section">
<p> τὰ δὲ ἀπὸ Βοσπόρου τοῦ Θρᾳκίου ἔστε ἐπὶ Τραπεζοῦντα
 πόλιν ὧδε ἔχει.
<milestone unit="mueller" n="17"/> κατὰ τὸν Θρᾴκιον Βόσπορον καὶ
τὸ στόμα τοῦ Εὐξείνου Πόντου ἐν τοῖς δεξιοῖς τῆς Ἀσίας μέρεσιν, ἅπερ ἐστὶ τοῦ Βιθυνῶν ἔθνους, κεῖται χωρίον
λεγόμενον Ἱερόν, ἐν ᾧ νεώς ἐστι Διὸς Οὐρίου
οὕτω προσαγορευομένου. τοῦτο δὲ τὸ χωρίον ἀφετήριόν
 ἐστι τοῖς ἐς τὸν Πόντον πλέουσιν.
</p>
</div>
<div type="textpart" n="2" subtype="section">
<p> ἐσπλεύσαντι δὲ
ἐς τὸν Πόντον, ἐν δεξιᾷ δὲ τὴν Ἀσίαν ἔχοντι καὶ περιπλέοντι τὸ ἐχόμενον μέρος τοῦ Βιθυνῶν ἔθνους τὸ
πρὸς τὸν Πόντον κείμενον, ὁ περίπλους ὧδε ἔχει. τὸ
Ἱερὸν τοὺ Διὸς τοῦ Οὐρίου διέχει ἀπὸ Βυζαντίου σταδίους
εἴκοσι καὶ ἑκατόν. καὶ ἔστιν Στενότατον ταύτῃ
τὸ στόμα τοῦ Πόντου καλούμενον, καθʼ ὅ τι ἐσβάλλει
</p>
</div>
<div type="textpart" n="3" subtype="section">
<p> ἐς τὴν Προποντίδα. ταῦτα μὲν εἰδότι σοι λέγω. ἀπὸ
 δὲ τοῦ Ἱεροῦ πλέοντι ἐν δεξιᾷ Ῥήβας ποταμός·
<milestone unit="hudson" n="13"/> σταδίους
διέχει τοῦ Ἱεροῦ τοῦ Διὸς ἐνενήκοντα. ἔπειτα
ἡ Μέλαινα ἄκρα ὧδε καλουμένη, πεντήκοντα καὶ ἑκατόν.
ἀπὸ Μελαίνης ἄκρας ἐς Ἀρτάνην ποταμόν, ἵνα καὶ ὅρμος ναυσὶ σμικραῖς πρὸς ἱερῷ Ἀφροδίτης, πεντήκοντα
 ἄλλοι καὶ ἑκατόν.
</p>
</div>
<div type="textpart" n="4" subtype="section">
<p> ἀπὸ δὲ Ἀρτάνου ἐς Ψίλλιν ποταμὸν
πεντήκοντα καὶ ἑκατόν· καὶ πλοῖα σμικρὰ ὁρμίζοιτο ἂν
πρὸς τῇ πέτρᾳ τῇ ἀνεχούσῃ οὐ πόρρω ἀπὸ τοῦ ποταμοῦ
τῶν ἐκβολῶν. ἐνθένδε ἐς Κάλπης λιμένα δέκα καὶ διακόσιοι
</p>
</div>
<div type="textpart" n="5" subtype="section">
<p> στάδιοι. ὁ δὲ Κάλπης λιμὴν ὁποῖόν τι χωρίον
ἐστιν καὶ ὁποῖος ὅρμος, καὶ ὅτι πηγὴ ἐν αὐτῷ ψυχροῦ
<pb n="p.95"/>
καὶ καθαροῦ ὕδατος, καὶ ὅτι ὗλαι πρὸς τῇ θαλάσσῃ ξύλων
ναυπηγησίμων, καὶ αὗται ἔνθηροι, ταῦτα Ξενοφῶντι
τῷ πρεσβυτέρῳ λέλεκται.
ἀπὸ Κάλπης λιμένος ἐς Ῥόην στάδιοι εἴκοσιν· ὅρμος</p>
</div>
</div>
<div type="textpart" n="13" subtype="chapter">
<div type="textpart" n="1" subtype="section">
<p>
 ναυσὶ σμικραῖς. ἀπὸ Ῥόης ἐς Ἀπολλωνίαν νῆσον
<milestone unit="mueller" n="18"/>
σμικράν, ὀλίγον διέχουσαν τῆς ἠπείρου, ἄλλοι εἴκοσι.
λιμὴν ὑπὸ τῇ νησῖδι. καὶ ἔνθεν ἐς Χηλὰς στάδιοι εἴκοσιν.
ἀπὸ Χηλῶν ὀγδοήκοντα καὶ ἑκατόν, ἵναπερ Σαγγάριος
ποταμὸς ἐσβάλλει ἐς τὸν Πόντον. ἐνθένδε ἐς τοῦ Ὑπίου
</p>
</div>
<div type="textpart" n="2" subtype="section">
<p>
 τὰς ἐκβολὰς ἄλλοι ὀγδοήκοντα καὶ ἑκατόν. ἐς δὲ
Λίλλιον ἐμπόριον ἀπὸ τοῦ Ὑπίου στάδιοι ἑκατόν, καὶ
<milestone unit="hudson" n="14"/>
ἀπὸ τοῦ Λιλλίου ἐς Ἐλαῖον ἑξήκοντα. ἐνθένδε ἐς Κάλητα,
ἄλλο ἐμπόριον, εἴκοσι καὶ ἑκατόν. ἀπὸ Κάλητος
</p>
</div>
<div type="textpart" n="3" subtype="section">
<p>
ἐς Λύκον ποταμὸν ὀγδοήκοντα, ἀπὸ δὲ Λύκου ἐς Ἡράκλειαν
 πόλιν Ἑλληνίδα Δωρικήν, Μεγαρέων ἄποικον,
στάδιοι εἴκοσιν. ἐν Ἡρακλείᾳ ὅρμος ναυσίν, ἀπὸ δὲ
<milestone unit="mueller" n="19"/>
Ἡρακλείας ἐπὶ μὲν τὸ Μητρῷον καλούμενον στάδιοι
ὀγδοήκοντα. ἐνθένδε ἐς τὸ Ποσείδειον τεσσαράκοντα,
</p>
</div>
<div type="textpart" n="4" subtype="section">
<p>
καὶ ἔνθεν ἐς Τυνδαρίδας πέντε καὶ τεσσαράκοντα, πέντε
 δὲ καὶ δέκα ἐνθένδε ἐπὶ τὸ Νυμφαῖον. καὶ ἀπὸ τοῦ
Νυμφαίου ἐπὶ τὸν Ὀξίναν ποταμὸν τριάκοντα. καὶ
ἀπὸ Ὀξίνα ἐς Σανδαράκην ἐνενήκοντα. Σανδαράκη ὅρμος
ναυσὶ σμικραῖς. ἐνθένδε ἐς Κρηνίδας ἑξήκοντα.
</p>
</div>
<div type="textpart" n="5" subtype="section">
<p>
καὶ ἀπὸ Κρηνίδων ἐς Ψύλλαν ἐμπόριον τριάκοντα. ἐνθένδε
 ἐς Τίον, πόλιν Ἑλληνίδα Ἰωνικήν, ἐπὶ θαλάσσῃ
οἰκουμένην, Μιλησίων καὶ ταύτην ἄποικον, ἐνενήκοντα.
ἀπὸ δὲ Τίου ἐς Βιλλαῖον ποταμὸν στάδιοι εἴκοσιν. ἀπὸ
δὲ Βιλλαίου ἐπὶ τὸν Παρθένιον ποταμὸν στάδιοι ἑκατόν.
μέχρι τοῦδε Θρᾷκες οἱ Βιθυνοὶ νέμονται, ὧν καὶ Ξενοφῶν
</p>
</div>
<div type="textpart" n="6" subtype="section">
<p>
ἐν τῇ συγγραφῇ μνήμην ἐποιήσατο ὅτι μαχιμώτατοι
εἶεν τῶν κατὰ τὴν Ἀσίαν, καὶ τὰ πολλὰ κακὰ ἡ
στρατιὰ τῶν Ἑλλήνων ὅτι ἐν τῇδε τῇ χώρᾳ ἔπαθεν,
<pb n="p.96"/>
ἐπειδὴ ἀπεχωρίσθησαν οἱ Ἀρκάδες ἀπό τε τῆς Χειρισόφου
 καὶ τῆς Ξενοφῶντος μερίδος.
<milestone unit="hudson" n="15"/>
</p>
</div>
</div>
<div type="textpart" n="14" subtype="chapter">
<div type="textpart" n="1" subtype="section">
<p> τὰ δὲ ἀπὸ τοῦδε ἤδη Παφλαγονία. ἀπὸ Παρθενίου
 ἐς Ἄμαστριν πόλιν Ἑλληνίδα στάδιοι ἐνενήκοντα·
<milestone unit="mueller" n="20"/> ὅρμος
ναυσίν. ἐνθένδε ἐς Ἐρυθίνους ἑξήκοντα. καὶ ἀπὸ
</p>
</div>
<div type="textpart" n="2" subtype="section">
<p> Ἐρυθίνων ἐς Κρῶμναν ἄλλοι ἐξήκοντα. ἐνθένδε ἐς
Κύτωρον ἐνενήκοντα. ὅρμος ναυσὶν ἐν Κυτώρῳ. καὶ
ἀπὸ Κυτώρου ἐς Αἰγιαλοὺς ἑξήκοντα. ἐς δὲ Θύμηνα
 ἐνενήκοντα. καὶ ἐς Κάραμβιν εἴκοσι καὶ ἑκατόν.
</p>
</div>
<div type="textpart" n="3" subtype="section">
<p> ἐνθένδε
ἐς Ζεφύριον ἑξήκοντα. ἀπὸ δὲ Ζεφυρίου ἐς Ἀβώνου τεῖχος, πόλιν σμικράν, πεντήκοντα καὶ ἑκατόν·
ὅρμος ναυσὶν οὐκ ἀσφαλής, σαλεύοιεν δʼ ἂν ἀπαθεῖς,
εἰ μὴ μέγας χειμὼν κατάσχοι. ἀπὸ δὲ Ἀβώνου τείχους ἐς
 Αἰγινήτην ἄλλοι πεντήκοντα καὶ ἑκατόν.
<milestone unit="mueller" n="21"/> ἐνθένδε ἐς
Κίνωλιν ἐμπόριον ἄλλοι ἑξήκοντα. καὶ ἐν Κινώλι σαλεύοιεν ἂν νῆες ὥρᾳ ἔτους. ἀπὸ δὲ Κινώλιος ἐς Σιεφάνην
</p>
</div>
<div type="textpart" n="4" subtype="section">
<p>
ὀγδοήκοντα καὶ ἑκατόν· ὅρμος ναυσὶν ἀσφαλής.
ἀπὸ δὲ Στεφάνης ἐς Ποταμοὺς πεντήκοντα καὶ ἑκατόν.
ἐνθένδε ἐς Λεπτὴν ἄκραν ἑκατὸν καὶ εἴκοσιν. ἀπὸ δὲ
Λεπτῆς ἄκρας ἐς Ἁρμένην ἑξήκοντα· λιμὴν αὐτόθι. καὶ
</p>
</div>
<div type="textpart" n="5" subtype="section">
<p> Ξενοφῶν τῆς Ἁρμένης ἐμνημόνευσεν. καὶ ἔνθεν ἐς
Σινώπην στάδιοι τεσσαράκοντα· Σινωπῆς Μιλησίων
ἄποικοι. ἀπὸ δὲ Σινώπης ἐς Κάρουσαν πεντήκοντα καὶ
ἑκατόν· σάλος ναυσίν. ἐνθένδε ἐς Ζάγωρα ἄλλοι αὖ
 πεντήκοντα καὶ ἑκατόν. ἐνθένδε ἐς τὸν Ἅλυν ποταμὸν τριακόσιοι.
<milestone unit="hudson" n="16"/>
</p>
</div>
</div>
<div type="textpart" n="15" subtype="chapter">
<div type="textpart" n="1" subtype="section">
<p>οὗτος ὁ ποταμὸς πάλαι μὲν ὅρος ἦν τῆς Κροἵ??ʼου βασιλείας
 καὶ τῆς Περσῶν,
<milestone unit="mueller" n="22"/> νῦν δὲ ὑπὸ τῇ Ῥωμαίων ἐπικρατείᾳ
ῥεῖ, οὐκ ἀπὸ μεσημβρίας, ὡς λέγει Ἡρόδοτος,
ἀλλʼ ἀπὸ ἀνίσχοντος ἡλίου. καθʼ ὅ τι δὲ ἐσβάλλει ἐς τὸν Πόντον, ὁρίζει τὰ Σινωπέων καὶ Ἀμισηνῶν ἔργα.
</p>
</div>
<div type="textpart" n="2" subtype="section">
<p> ἀπὸ δὲ Ἅλυος ποταμοῦ ἐς Ναύσταθμον στάδιοι ἐνενήκοντα,
<pb n="p.97"/>
ἵναπερ καὶ λίμνη ἐστίν. ἐνθένδε ἐς Κωνώπιον
ἄλλην λίμνην ἄλλοι αὖ πεντήκοντα. ἀπὸ σὲ Κωνωπίου
ἐς Εὐσήνην ἑκατὸν καὶ εἴκοσιν. ἐνθένδε ἐς Ἀμισὸν
</p>
</div>
<div type="textpart" n="3" subtype="section">
<p>
ἑκατὸν καὶ ἑξήκοντα. Ἀμισός, πόλις Ἑλληνίς, Ἀθηναίων
 ἄποικος, ἐπὶ θαλάσσῃ οἰκεῖται. ἀπὸ δὲ Ἀμισοῦ
ἐς Ἀγκῶνα λιμένα, ἵναπερ καὶ ὁ Ἶρις ἐσβάλλει ἐς τὸν
Πόντον, στάδιοι ἐξήκοντα καὶ ἑκατόν. ἀπὸ δὲ τοῦ Ἴριος
τῶν ἐκβολῶν ἐς Ἡράκλειον ἑξήκοντα καὶ τριακόσιοι·
ὅρμος ναυσίν. ἐνθένδε ἐπὶ τὸν Θερμώδοντα ποταμὸν
 τεσσαράκοντα. οὗτος ὁ Θερμώδων ἐστίν, ἵναπερ αἱ
Ἀμαζόνες οἰκῆσαι λέγονται.
ἀπὸ δὲ Θερμώδοντος ἐς Βῆριν ποταμὸν στάδιοι ἐνενήκοντα.</p>
</div>
</div>
<div type="textpart" n="16" subtype="chapter">
<div type="textpart" n="1" subtype="section">
<p>
ἐνθένδε ἐς Θόαριν ποταμὸν ἐξήκοντα. ἀπὸδὲ
<milestone unit="mueller" n="23"/>
Θοάριος ἐς Οἰνόην τριάκοντα. ἀπὸ Οἰνόης ἐς Φιγαμοῦντα
 ποταμὸν τεσσαράκοντα. ἐνθένδε ἐς Φαδισάνην
φρούριον πεντήκοντα καὶ ἑκατόν. ἐνθένδε ἐς Πολεμώνιον
</p>
</div>
<div type="textpart" n="2" subtype="section">
<p>
πόλιν στάδιοι δέκα. ἀπὸ Πολεμωνίου ἐς ἄκραν
<milestone unit="hudson" n="17"/>
Ἰασόνιον καλουμένην στάδιοι τριάκοντα καὶ ἑκατόν. ἐνθένδε
ἐς Κιλίκων νῆσον πεντεκαίδεκα στάδιοι. ἀπὸ
</p>
</div>
<div type="textpart" n="3" subtype="section">
<p>
 δὲ Κιλίκων νήσου ἐς Βοῶνα πέντε καὶ ἑβδομήκοντα. ἐν
Βοῶνι ὅρμος ναυσίν. ἐνθένδε ἐς Κοτύωρα ἐνενήκοντα.
ταύτης ὡς πόλεως Ξενοφῶν ἐμνημόνευσεν, καὶ λέγει Σινωπέων
ἄποικον εἶναι· νῦν δὲ κώμη ἐστίν, καὶ οὐδὲ
αὐτὴ μεγάλη. ἀπὸ Κοτυώρων ἐς Μελάνθιον ποταμὸν
 στάδιοι μάλιστα ἑξήκοντα. ἐνδένδε ἐς Φαρματηνὸν ἄλλον
<milestone unit="mueller" n="24"/>
ποταμὸν πεντήκοντα καὶ ἑκατὸν. καὶ ἔνθεν ἐς Φαρνακίαν
εἴκοσι καὶ ἑκατόν. αὕτη ἡ Φαρνακία πάλαι
</p>
</div>
<div type="textpart" n="4" subtype="section">
<p>
Κερασοῦς ἐκαλεῖτο, Σινωπέων καὶ αὕτη ἄποικος. ἐνθένδε
ἐς τὴν Ἀρητιάδα νῆσον τριάκοντα. καὶ ἔνθεν ἐς
 Ζεφύριον εἴκοσι καὶ ἑκατόν· ὅρμος ναυσίν. ἀπὸ δὲ Ζεφυρίου
ἐς Τρίπολιν στάδιοι ἐνενήκοντα. ἐνθένδε ἐς τὰ
Ἀργύρια στάδιοι εἴκοσιν. ἐκ δὲ τῶν Ἀργυρίων ἐς
</p>
</div>
<div type="textpart" n="5" subtype="section">
<p>
<pb n="p.98"/>
Φιλοκάλειαν ἐνενήκοντα. ἐνθένδε ἐς Κόραλλα ἑκατόν.
ἀπὸ δὲ Κοράλλων ἐς Ἱερὸν ὄρος πεντήκοντα καὶ ἑκατόν.
ἀπὸ δὲ Ἱεροῦ ὄρους ἐς Κορδύλην τεσσαράκοντα·
</p>
</div>
<div type="textpart" n="6" subtype="section">
<p> ὅρμος ναυσίν. ἀπὸ δὲ Κορδύλης ἐς Ἑρμώνασσαν πέντε
καὶ τεσσαράκοντα. καὶ δεῦρο ὅρμος. ἀπὸ δὲ Ἑρμωνάσσης ἐς Τραπεζοῦντα στάδιοι ἑξήκοντα. ἐνταῦθα σὺ
 ποιεῖς λιμένα· πάλαι γάρ, ὅσον ἀποσαλεύειν ὥρᾳ ἔτους, ὅρμος ᾖν.
<milestone unit="hudson" n="18"/>
</p>
</div>
</div>
<div type="textpart" n="17" subtype="chapter">
<div type="textpart" n="1" subtype="section">
<p> τὰ δὲ ἀπὸ Τραπεζοῦντος διαστήματα μέχρι Διοσκουριάδος
 προείρηται διὰ τῶν ποταμῶν ἀναμετρηθέντα.
<milestone unit="mueller" n="25"/> ἀθροίζονται δὲ ἀπὸ Τραπεζοῦντος ἐς Διοσκουριάδα,
τὴν νῦν Σεβαστόπολιν καλουμένην, στάδιοι δισχίλιοι
 διακόσιοι ἑξήκοντα.
</p>
</div>
<div type="textpart" n="2" subtype="section">
<p> τάδε μὲν τὰ ἀπὸ Βυζαντίου πλεόντων
 ἐν δεξιᾶ ὡς ἐπὶ Διοσκουριάδα,
<milestone unit="mueller" n="26"/> ἐς ὅπερ στρατόπεδον
τελευτᾷ Ῥωμαίοις ἡ ἐπικράτεια ἐν δεξιᾷ ἐσπλεόντων
</p>
</div>
<div type="textpart" n="3" subtype="section">
<p> ἐς τὸν Πόντον. ἐπεὶ δὲ ἐπυθόμην Κότυν τετελευτηκέναι,
τὸν βασιλέα τοῦ Βοσπόρου τοῦ Κιμμερίου καλουμένου
ἐπιμελὲς ἐποιησάμην καὶ τὸν μέχρι τοῦ Βοσπόρου
πλοῦν δηλῶσαί σοι, ὡς, εἴ τι βουλεύοιο περὶ τοῦ
Βοσπόρου, ὑπάρχει σοι καὶ τόνδε τὸν πλοῦν μὴ ἀγνοοῦντι βουλεύεσθαι. </p>
</div>
</div>
<div type="textpart" n="18" subtype="chapter">
<div type="textpart" n="1" subtype="section">
<p> ὁρμηθεῖσιν οὖν ἐκ Διοσκουριάδος πρῶτος ἂν εἴη
 ὅρμος ἐν Πιτυοῦντι· στάδιοι τριακόσιοι πεντήκοντα.
<milestone unit="mueller" n="27"/> ἐνθένδε
ἐς τὴν Νιτικὴν στάδιοι πεντήκοντα καὶ ἑκατόν,
ἵναπερ πάλαι ᾤκει ἔθνος Σκυθικόν, οὗ μνήμην ποιεῖται
</p>
</div>
<div type="textpart" n="2" subtype="section">
<p> ὁ λογοποιὸς Ἡρόδοτος, καὶ λέγει τούτους εἶναι
τοὺς φθειροτρωκτέοντας, καὶ ἐς τοῦτο ἔτι ἡ δόξα ἡ
αὐτὴ ὑπὲρ αὐτῶν κατέχει. ἐκ δὲ Νιτικῆς ἐς Ἄβασκον
ποταμὸν στάδιοι ἐνενήκοντα. ὁ δὲ Βόργυς τοῦ Ἀβάσκου
διέχει σταδίους ἑκατὸν καὶ εἴκοσιν, καὶ ὁ Νῆσις τοῦ Βόργυος, ἵναπερ καὶ Ἡράκλεια ἄκρα ἀνέχει, σταδίους
<milestone unit="hudson" n="19"/> ἑξήκοντα. ἀπὸ δὲ Νήσιος ἐς Μασαϊτικὴν στάδιοι ἐνενήκοντα.
</p>
</div>
<div type="textpart" n="3" subtype="section">
<p>
<pb n="p.99"/>
ἐνθένδε ἐς Ἀχαιοῦντα στάδιοι ἑξήκοντα, ὅσπερ
ποταμὸς διορίζει Ζιλχοὺς καὶ Σανίγας. Ζιλχῶν βασιλεὺς
Σταχέμφαξ· καὶ οὗτος παρὰ σοῦ τὴν βασιλείαν
ἔσχεν. ἀπὸ Ἀχαιοῦντος ἐς Ἡράκλειαν ἄκραν πεντήκοντα
<milestone unit="mueller" n="28"/>
 καὶ ἑκατὸν στάδιοι. ἐνθένδε ἐς ἄκραν, ἵναπερ
σκέπη ἐστὶν ἀνέμου θρᾳσκίου καὶ βορρᾶ, ὀγδοήκοντα
καὶ ἑκατόν. ἐνθένδε ἐς τὴν καλουμένην Παλαιὰν Λαζικὴν
</p>
</div>
<div type="textpart" n="4" subtype="section">
<p>
εἴκοσι καὶ ἑκατὸν στάδιοι. ἐνθένδε ἐς τὴν Παλαιὰν
Ἀχαΐαν πεντήκοντα καὶ ἑκατόν, καὶ ἔνθεν ἐς
 Πάγρας λιμένα πεντήκοντα καὶ τριακόσιοι. ἀπὸ δὲ Παγρῶν
λιμένος ἐς Ἱερὸν λιμένα ὀγδοήκοντα καὶ ἑκατόν.
ἐνθένδε ἐς Σινδικὴν τριακόσιοι.
ἀπὸ σὲ Σινδικῆς ἐς Βόσπορον τὸν Κιμμέριον καλούμενον</p>
</div>
</div>
<div type="textpart" n="19" subtype="chapter">
<div type="textpart" n="1" subtype="section">
<p>
καὶ πόλιν τοῦ Βοσπόρου Παντικάπαιον τεσσαράκοντα
<milestone unit="mueller" n="29"/>
 καὶ πεντακόσιοι. ἐνθένδε ἐπὶ Τάναϊν ποταμὸν
ἑξήκοντα, ὃς λέγεται ὁρίζειν ἀπὸ τῆς Ἀσίας τὴν
Εὐρώπην. καὶ ὁρμᾶται μὲν ἀπὸ λίμνης τῆς Μαιώτιδος,
ἐσβάλλει δὲ ἐς θάλασσαν τὴν τοῦ Εὐξείνου Πόντου.
καίτοι Αἰσχύλος ἐν Προμηθεῖ Λυομένῳ τὸν Φᾶσιν ὅρον
</p>
</div>
<div type="textpart" n="2" subtype="section">
<p>
 τῆς Εὐρώπης καὶ τῆς Ἀσίας ποιεῖ. λέγουσι γοῦν αὐτῷ
οἱ Τιτᾶνες πρὸς τὸν Προμηθέα ὅτι
<quote rend="blockquote">
<lb/>ἥκομεν<gap/>
<lb/>τοὺς σοὺς ἄθλους τούσδε, Προμηθεῦ,
<lb/>δεσμοῦ τε πάθος τόδʼ ἐποψόμενοι.</quote>
 ἔπειτα καταλέγουσιν ὅσην χώραν ἐπῆλθον·
<milestone unit="hudson" n="20"/>
<quote rend="blockquote">
<lb/>τῇ μὲν δίδυμον χθονὸς Εὐρώπης
<lb/>μέγαν ἠδʼ Ἀσίας τέρμονα Φᾶσιν.</quote>
τῆς δὲ λίμνης τῆς Μαιώτιδος περίπλους ἐν κύκλῳ λέγεται
</p>
</div>
<div type="textpart" n="3" subtype="section">
<p>
σταδίων ἀμφὶ τοὺς ἐνακισχιλίους. ἀπὸ δὲ Παντικαπαίου
<milestone unit="mueller" n="30"/>
 ἐς κώμην Καζέκα ἐπὶ θαλάσσῃ ᾠκισμένην στάδιοι
εἴκοσι καὶ τετρακόσιοι. ἐνθένδε ἐς Θευδοσίαν πόλιν
ἐρήμην στάδιοι ὀγδοήκοντα καὶ διακόσιοι. καὶ
</p>
</div>
<div type="textpart" n="4" subtype="section">
<p>
<pb n="p.100"/>
αὕτη παλαιὰ ἦν Ἑλλὰς πόλις Ἰωνική, Μιλησίων ἄποικος,
καὶ μνήμη ἐστὶν αὐτῆς ἐν πολλοῖς γράμμασιν. ἐνθένδε
ἐς λιμένα Σκυθοταύρων ἔρημον στάδιοι διακόσιοι·
καὶ ἔνθεν ἐς Λαμπάδα τῆς Ταυρικῆς στάδιοι ἑξακόσιοι.
</p>
</div>
<div type="textpart" n="5" subtype="section">
<p> ἀπὸ δὲ Λαμπάδος ἐς Συμβόλου λιμένα, Ταυρικὸν καὶ τοῦτον, στάδιοι εἴκοσι καὶ πεντακόσιοι. καὶ
ἔνθεν ἐς Χερρόνησον τῆς Ταυρικῆς ὀγδοήκοντα καὶ ἑκατόν.
ἀπὸ δὲ Χερρονήσου ἐς Καρκινῖτιν στάδιοι ἑξακόσιοι,
καὶ ἀπὸ Καρκινίτιδος ἐς Καλὸν λιμένα, Σκυθικὸν
καὶ τοῦτον, ἄλλοι ἑπτακόσιοι. </p>
</div>
</div>
<div type="textpart" n="20" subtype="chapter">
<div type="textpart" n="1" subtype="section">
<p> ἐκ δὲ Καλοῦ λιμένος ἐς Ταμυράκην τριακόσιοι· ἔσω
 δὲ τῆς Ταμυράκης λίμνη ἐστὶν οὐ μεγάλη.
<milestone unit="mueller" n="31"/> καὶ ἔνθεν ἐς
τὰς ἐκροὰς τῆς λίμνης ἄλλοι τριακόσιοι. ἐκ δὲ τῶν
ἐκροῶν τῆς λίμνης ἐς Ἠϊόνας στάδιοι ὀγδοήκοντα καὶ
τριακόσιοι. καὶ ἔνθεν ἐς ποταμὸν Βορυσθένην πεντήκοντα
</p>
</div>
<div type="textpart" n="2" subtype="section">
<p> καὶ ἑκατόν. κατὰ δὲ τὸν Βορυσθένην ἄνω πλέοντι
πόλις Ἑλλὰς ἄνομα Ὀλβία πεπόλισται. ἀπὸ δὲ Βορυσθένους
 σθένους ἐπὶ νῆσον σμικράν, ἐρήμην καὶ ἀνώνυμον,
<milestone unit="hudson" n="21"/>
στάδιοι ἑξήκοντα. καὶ ἔνθεν ἐς Ὀδησσὸν ὀγδοήκοντα.
ἐν Ὀδησσῷ ὅρμος ναυσίν. ἀπὸ δὲ Ὀδησσοῦ ἔχεται Ἰστριανῶν λιμήν. στάδιοι ἐς αὐτὸν πεντήκοντα καὶ διακόσιοι.
</p>
</div>
<div type="textpart" n="3" subtype="section">
<p> ἐνθένδε ἔχεται Ἰσιακῶν λιμήν. στάδιοι ἐς αὐτὸν πεντήκοντα.
καὶ ἔνθεν ἐς τὸ Ψιλὸν καλούμενον στόμα τοῦ
Ἴστρου διακόσιοι καὶ χίλιοι. τὰ δὲ ἐν μέσῳ ἔρημα καὶ ἀνώνυμα. </p>
</div>
</div>
<div type="textpart" n="21" subtype="chapter">
<div type="textpart" n="1" subtype="section">
<p> κατὰ τοῦτο μάλιστα τὸ στόμα ἐπʼ εὐθὺ πλέοντι ἀνέμῳ
 ἀπαρκτίᾳ ἰδίως τό πέλαγος νῆσος πρόκειται,
<milestone unit="mueller" n="32"/> ἥντινα
οἳ μὲν Ἀχιλλέως νῆσον, οἳ δὲ Δρόμον Ἀχιλλέως, οἳ δὲ
Λευκὴν ἐπὶ τῆς χρόας ὀνομάζουσιν. ταύτην λέγεται Θέτις
ἀνεῖναι τῷ παιδί, καὶ ταύτην οἰκεῖν τὸν Ἀχιλλέα. καὶ νεώς ἐστιν ἐν αὐτῇ τοῦ Ἀχιλλέως, καὶ ξόανον τῆς
 παλαιᾶς ἐργασίας.
</p>
</div>
<div type="textpart" n="2" subtype="section">
<p> ἡ δὲ νῆσος ἀνθρώπων μὲν ἐρήμη
<pb n="p.101"/>
ἐστίν, νέμεται δὲ αἰξὶν οὐ πολλαῖς. καὶ ταύτας ἀνατιθέναι
λέγονται τῷ Ἀχιλλεῖ ὅσοι προσίσχουσι. καὶ ἄλλα
πολλὰ ἀναθήματα ἀνάκειται ἐν τῷ νεῷ, φιάλαι καὶ δακτύλιοι
 καὶ λίθοι τῶν πολυτελεστέρων, καὶ ἐπιγράμματα,
τὰ μὲν Ῥωμαῖκῶς τὰ Ἑλληνικῶς πεποιημένα ἐν ἄλλῳ
καὶ ἄλλῳ μέτρῳ, ἔπαινοι τοῦ Ἀχιλλέως. ἔστιν δὲ ἃ καὶ
</p>
</div>
<div type="textpart" n="3" subtype="section">
<p>
τοῦ Πατρόκλου· καὶ γὰρ καὶ τὸν Πάτροκλον τιμῶσιν
σὺν τῷ Ἀχιλλεῖ ὅσοι τῷ Ἀχιλλεῖ χαρίζεσθαι ἐθέλουσιν.
<milestone unit="hudson" n="22"/>
 ὄρνιθες δὲ πολλοὶ αὐλίζονται ἐν τῇ νήσῳ, λάροι καὶ αἴθυιαι
καὶ κορῶναι αἱ θαλάσσιαι τὸ πλῆθος οὐ σταθμητοί.
οὗτοι οἱ ὄρνιθες θεραπεύουσιν τοῦ Ἀχιλλέως τὸν
</p>
</div>
<div type="textpart" n="4" subtype="section">
<p>
νεών. ἕωθεν ὁσημέραι καταπέτονται ἐς τὴν θάλασσαν·
ἔπειτα ἀπὸ τῆς θαλάσσης βεβρεγμένοι τὰ πτερὰ σπουδῇ
 αὖ ἐσπέτονται ἐς τὸν νεών, καὶ ῥαίνουσιν τὸν νεών.
ἐπειδὰν δὲ καλῶς ἔχῃ, οἳ δὲ ἐκκαλλύνουσιν αὖ τὸ ἔδαφος τοῖς πτεροῖς.
οἳ δὲ καὶ τάδε ἱστοροῦσιν. τῶν προσεσχηκότων τῇ</p>
</div>
</div>
<div type="textpart" n="22" subtype="chapter">
<div type="textpart" n="1" subtype="section">
<p>
νήσῳ ἱερεῖα τοὺς μὲν ἐξεπίτηδες πλέοντας ἐς αὐτὴν ἐπὶ
<milestone unit="mueller" n="33"/>
ταῖς ναυσὶν κομίζειν, καὶ τούτων τὰ μὲν καταθύειν τὰ
δὲ ἀφιέναι τῷ Ἀχιλλεῖ· τοὺς δέ τινας ὑπὸ χειμῶνος
</p>
</div>
<div type="textpart" n="2" subtype="section">
<p>
ἐξαναγκασθέντας προσέχειν, καὶ τούτους παρʼ αὐτοῦ
τοῦ θεοῦ αἰτεῖν ἱερεῖον, χρωμένους περὶ τῶν ἱερείων, εἰ
λῷόν σφισιν καὶ ἄμεινον θῦσαι ὅτι περ ἂν αὐτοὶ τῇ
 γνώμῃ ἐπιλέξαιντο νεμόμενον, τιμὴν ἅμα καταβάλλοντες
τὴν ἀξίαν σφίσιν δοκοῦσαν. εἰ δὲ ἀπαγορεύοι ὁ
</p>
</div>
<div type="textpart" n="3" subtype="section">
<p>
χρησμός — εἶναι γὰρ χρησμοὺς ἐν τῷ νεῷ —, προσβάλλειν
τῇ τιμῇ· εἰ δὲ ἔτι ἀπαγορεύοι, ἔτι προσβάλλειν.
συγχωρήσαντος δὲ γιγνώσκειν ὅτι ἀποχρῶσα ἡ τιμή
 ἐστιν. τὸ δὲ ἱερεῖον ἵστασθαι ἐπὶ τῷδε αὐτόματον, μηδὲ
</p>
</div>
<div type="textpart" n="4" subtype="section">
<p>
ἀποφεύγειν ἔτι. καὶ τοῦτο δὴ πολὺ ἀνακεῖσθαι τὸ ἀργύριον
τῷ ἥρῳ τὰς τιμὰς τῶν ἱερείων.
<pb n="p.102"/>
</p>
</div>
</div>
<div type="textpart" n="23" subtype="chapter">
<div type="textpart" n="1" subtype="section">
<milestone unit="mueller" n="34"/>
<p> φαίνεσθαι δὲ ἐνύπνιον τὸν Ἀχιλλέα τοῖς μὲν προσσχοῦσι
 τῇ νήσῳ, τοῖς δὲ καὶ πλέουσιν,
<milestone unit="hudson" n="23"/> ἐπειδὰν οὐ
πόρρω αὐτῆς ἀπόσχωσιν, καὶ φράζειν ὅποι προσσχεῖν
τῆς νήσου ἄμεινον καὶ ὅποι ὁρμίσασθαι. οἳ δὲ καὶ ὕπαρ
λέγουσιν φανῆναί σφισιν ἐπὶ τοῦ ἱστοῦ ἢ ἐπʼ ἄκρου τοῦ
</p>
</div>
<div type="textpart" n="2" subtype="section">
<p> κέρως τὸν Ἀχιλλέα, καθάπερ τοὺς Διοσκόρους· τοσόνδε
μόνον τῶν Διοσκόρων μεῖον ἔχειν τὸν Ἀχιλλέα,
ὅσον οἱ μὲν Διόσκοροι τοῖς πανταχοῦ πλωιζομένοις
ἐναργεῖς φαίνονται καὶ φανέντες σωτῆρες γίγνονται, ὃ
δὲ τοῖς πελάζουσιν ἤδη τῇ νήσῳ. οἳ δὲ καὶ τὸν Πάτροκλόν
</p>
</div>
<div type="textpart" n="3" subtype="section">
<p> σφισιν ὀφθῆναι ἐνύπνιον λέγουσιν. τάδε μὲν
ὑπὲρ τῆς νήσου τῆς τοῦ Ἀχιλλέως ἀκοὴν ἀνέγραψα τῶν
ἢ αὐτῶν προσσχόντων ἢ ἄλλων πεπυσμένων· καί μοι
 δοκεῖ οὐκ ἄπιστα εἶναι.
</p>
</div>
<div type="textpart" n="4" subtype="section">
<p> Ἀχιλλέα γὰρ ἐγὼ πείθομαι εἴπερ
τινὰ καὶ ἄλλον ἥρω εἶναι, τῇ τε εὐγενείᾳ τεκμαιρόμενος καὶ τῷ κάλλει καὶ τῇ ῥώμῃ τῆς ψυχῆς καὶ τῷ
νέον μεταλλάξαι ἐξ ἀνθρώπων καὶ τῇ Ὁμήρου ἐπʼ αὐτῷ
ποιήσει καὶ τῷ ἐρωτικὸν γενέσθαι καὶ φιλέταιρον, ὡς
καὶ ἐπαποθανεῖν ἑλέσθαι τοῖς παιδικοῖς.
</p>
</div>
</div>
<div type="textpart" n="24" subtype="chapter">
<div type="textpart" n="1" subtype="section">
<p> ἀπὸ δὲ τοῦ Ψιλοῦ καλουμένου στόματος τοῦ Ἴστρου
<milestone unit="mueller" n="35"/> ἐς τὸ δεύτερον στόμα στάδιοι ἑξήκοντα. ἐνθένδε ἐπὶ τὸ
Καλὸν καλούμενον στόμα στάδιοι τεσσαράκοντα. καὶ
ἀπὸ τοῦ Καλοῦ ἐπὶ τὸ Νάρακον ὧδε ὀνομαζόμενον στόμα
 τέταρτον τοῦ Ἴστρου στάδιοι ἑξήκοντα.
</p>
</div>
<div type="textpart" n="2" subtype="section">
<p> ἐνθένδε ἐπὶ
τὸ πέμπτον εἴκοσι καὶ ἑκατόν, καὶ ἔνθεν ἐς Ἰστρίαν
<milestone unit="hudson" n="24"/> πόλιν στάδιοι πεντακόσιοι. ἐνθένδε ἐς Τομέα πόλιν
 στάδιοι τριακόσιοι.
</p>
</div>
<div type="textpart" n="3" subtype="section">
<p> ἀπὸ δὲ Τομέως ἐς Κάλλατιν πόλιν
ἄλλοι τριακόσιοι· ὅρμος ναυσίν. ἐνθένδε ἐς Καρῶν
λιμένα ὀγδοήκοντα καὶ ἑκατόν· καὶ ἡ γῆ ἐν κύκλῳ
τοῦ λιμένος Καρία κλῄζεται. ἀπὸ δὲ Καρῶν λιμένος ἐς Τετρισιάδα στάδιοι εἴκοσι καὶ ἑκατόν. ἐνθένδε ἐς
 Βιζώνην χῶρον ἔρημον στάδιοι ἑξήκοντα.
</p>
</div>
<div type="textpart" n="4" subtype="section">
<p> ἀπὸ δὲ Βιζώνης
<pb n="p.103"/>
ἐς Διονυσόπολιν στάδιοι ὀγδοήκοντα. ἐνθένδε ἐς
Ὀδησσὸν διακόσιοι· ὅρμος ναυσίν. ἐκ δὲ Ὀδησσοῦ ἐς τοῦ
<milestone unit="mueller" n="36"/>
Αἵμου τὰς ὑπωρείας, αἳ δὴ ἐς τὸν Πόντον καθήκουσιν,
στάδιοι τριακόσιοι ἑξήκοντα. καὶ δεῦρο ὅρμος ναυσίν.
 ἐκ δὲ τοῦ Αἵμου ἐς Μεσημβρίαν πόλιν ἐνενήκοντα·
</p>
</div>
<div type="textpart" n="5" subtype="section">
<p>
ὅρμος ναυσίν. καὶ ἐκ Μεσημβρίας ἐς Ἀγχίαλον πόλιν
στάδιοι ἑβδομήκοντα, καὶ ἐξ Ἀγχιάλου ἐς Ἀπολλωνίαν
ὀγδοήκοντα καὶ ἑκατόν. αὗται πᾶσαι αἱ πόλεις Ἑλληνίδες
</p>
</div>
<div type="textpart" n="6" subtype="section">
<p>
εἰσίν, ᾠκισμέναι ἐν τῇ Σκυθίᾳ, ἐν ἀριστερᾷ
 ἐσπλέοντι ἐς τὸν Πόντον. ἐκ δὲ Ἀπολλωνίας ἐς Χερρόνησον
στάδιοι ἑξήκοντα· ὅρμος ναυσίν. καὶ ἐκ Χερρονήσου
ἐς Αὐλαίου τεῖχος πεντήκοντα καὶ διακόσιοι. ἐνθένδε
ἐς Θυνιάδα ἀκτὴν εἴκοσι καὶ ἑκατόν.
ἀπὸ δὲ Θυνιάδος ἐς Σαλμυδησσὸν στάδιοι διακόσιοι.</p>
</div>
</div>
<div type="textpart" n="25" subtype="chapter">
<div type="textpart" n="1" subtype="section">
<p>
 τούτου τοῦ χωρίου μνήμην πεποίηται Ξενοφῶν ὁ πρεσβύτερος,
<milestone unit="mueller" n="37"/>
καὶ μέχρι τούτου λέγει τὴν στρατιὰν ἐλθεῖν τῶν
<milestone unit="hudson" n="25"/>
Ἑλλήνων, ἧς αὐτὸς ἡγήσατο, ὅτε τὰ τελευταῖα σὺν Σεύθῃ
τῷ Θρᾳκὶ ἐστράτευσεν. καὶ περὶ τὴς ἀλιμενότητος τοῦ
</p>
</div>
<div type="textpart" n="2" subtype="section">
<p>
χωρίου πολλὰ ἀνέγραψεν, ὅτι ἐνταῦθα ἐκπίπτει τὰ πλοῖα
 χειμῶνι βιαζόμενα, καὶ οἱ Θρᾷκες οἱ πρόσχωροι ὅτι ὑπὲρ
τῶν ναυαγίων ἐν σφίσιν διαμάχονται. ἀπὸ δὲ Σαλμυδησσοῦ
</p>
</div>
<div type="textpart" n="3" subtype="section">
<p>
ἐς Φρυγίαν στάδιοι τριάκοντα καὶ τριακόσιοι.
ἐνθένδε ἐπὶ Κυανέας εἴκοσι καὶ τριακόσιοι. αὗται δὲ αἱ
Κυάνεαί εἰσιν, ἃς λέγουσιν οἱ ποιηταὶ πλαγκτὰς πάλαι
 εἶναι, καὶ διὰ τούτων πρώτην ναῦν περᾶσαι τὴν Ἀργώ,
ἥτις ἐς Κόλχους Ἰάσονα ἤγαγεν ἐκ δὲ Κυανέων ἐπὶ τὸ
</p>
</div>
<div type="textpart" n="4" subtype="section">
<p>
ἱερὸν τοῦ Διὸς τοῦ Οὐρίου, ἵναπερ τὸ στόμα τοῦ Πόντου,
στάδιοι τεσσαράκοντα. ἐνθένδε ἐς λιμένα Δάφνης
τῆς Μαινομένης καλουμένης στάδιοι τεσσαράκοντα. ἀπὸ
 δὲ Δάφνης ἐς Βυζάντιον ὀγδοήκοντα. τάδε μὲν καὶ τὰ
ἀπὸ τοῦ Βοσπόρου τοῦ Κιμμερίου ἐπὶ Βόσπορον τὸν
Θρᾴκιον καὶ πόλιν Βυζάντιον.
</p>
</div>
</div>
</div></body>
</text>
</TEI>