<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
 <teiHeader>
<fileDesc>
<titleStmt>
<title>Tactica</title>
<author>Arrian</author>
<editor role="editor">Rudolf Hercher</editor>
<editor role="editor">Alfred Eberhard</editor>
<funder n="org:Google">Google Digital Humanities Awards Program</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<title>Arriani Nicomediensis Scripta Minora</title>
<author>Arrian</author>
<editor role="editor">Rudolf Hercher</editor>
<editor role="editor">Alfred Eberhard</editor>
<imprint>
<publisher>in aedibus B. G. Teubneri</publisher>
<pubPlace>Leipzig</pubPlace>
<date>1885</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl n="TEI.2">
<refState unit="chapter" n="chunk"/>
<refState unit="section"/>
</refsDecl>
<refsDecl n="CTS">
<cRefPattern n="section" matchPattern="(\w+)\.(\w+)" replacementPattern="#xpath(/tei:TEI/tei:text/tei:body/div[@type='edition']/div[@n='$1']/div[@n='$2'])"><p>This pointer pattern extracts section</p></cRefPattern>
<cRefPattern n="chapter" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']/div[@n='$1'])"><p>This pointer pattern extracts chapter</p></cRefPattern>
</refsDecl></encodingDesc>
<profileDesc>
<langUsage>
<language ident="greek">Greek</language>
</langUsage>
</profileDesc>
  <revisionDesc>
   <change when="2015-08-07" who="Ariane Pinche, Aaron Plasek, Mark Moll, Ana Migowski">Corrected markup automatically and checked for TEI validation</change>
  </revisionDesc>
</teiHeader>
<text>
<body>
<div n="urn:cts:greekLit:tlg0074.tlg005.perseus-grc1" type="edition" xml:lang="grc"><pb n="p.104"/>
<div type="textpart" n="1" subtype="chapter">
<div type="textpart" n="1" subtype="section">
<p>
<gap/>ὁ Πύρρου παῖς καὶ Κλέαρχος, οὐχ ὁ τῶν μυρίων
Ἑλλήνων ἐπὶ βασιλέα ἡγησάμενος, ἀλλʼ ἄλλος
 οὗτος Κλέαρχος.
<milestone unit="blancard" n="4"/> καὶ μὴν καὶ Παυσανίου ἐστὶ συγράμματα
ὑπὲρ τούτων, εὕροις δʼ ἂν καὶ Εὐαγγέλου
ἄττα καὶ Πολυβίου τοῦ Ἀρκάδος, ὃς καὶ Σκηπίωνι τῷ Ῥωμαίῳ συνεγένετο, πολλοὺς καὶ μεγάλους πολέμους
διαπολεμοῦντι ἄλλους τε καὶ ἐν ᾧ Καρχηδόνα τὴν ἐν
 Λιβύῃ εἷλέν τε καὶ ἠνδραπόδισεν.
<milestone unit="blancard" n="5"/> συγγέγραπται δὲ
ἄττα ὑπὲρ τούτων καὶ Εὐπολέμῳ καὶ Ἰφικράτει, οὐ τῷ
Ἀθηναίων στρατηγῷ, ἀλλʼ ἄλλῳ τούτῳ. Ποσειδώνιος δὲ ὁ Ῥόδιος καὶ τέχνην τινὰ τακτικὴν συγγράψας κατέλιπεν.
</p>
</div>
<div type="textpart" n="2" subtype="section">
<p> ἔστι δὲ σύμπαντα ταῦτα τὰ συγγράμματα ἐκείνῃ
μάλιστα οὐκ ὠφέλιμα, ὅτι ὡς πρὸς εἰδότας συγγέγραπται.
καὶ τοίνυν τὰ ὀνόματα τῆς τε ὁπλίσεως ἑκάστης καὶ
τῆς τάξεως οἳ μὲν ὡς γνώριμα ἀνέγραψαν, τὰ δέ ἐστιν
<milestone unit="borheck" n="2"/> εἰ μὴ ἐξηγήσαιο πάντη ἄγνωστα.
</p>
</div>
<div type="textpart" n="3" subtype="section">
<p> τοῦτο δὲ αὐτὸ ἔδοξέ
μοι πρῶτον ἰάσασθαι αὐτῶν τὴν ἀσάφειαν.
</p>
</div>
</div>
<div type="textpart" n="2" subtype="chapter">
<div type="textpart" n="1" subtype="section">
<p> ὡς οὖν εὐγνωστότατα ἔσται τοῖς ἐντυγχάνουσι τά
τε πράγματα καὶ τὰ ὀνόματα, ἐνθένδε τοῦ λόγου ἄρξομαι,
ὅτι δὴ τῶν παρασκευῶν τῶν ἐς τὸν πόλεμον ἣ μέν τις κατὰ γῆν τυγχάνει οὖσα, ἣ δὲ διὰ θαλάσσης·
καὶ γὰρ οἱ πολέμιοι πολεμοῦνται οἳ μὲν ἐν γῇ, οἳ δʼ ἐν
 θαλάσσῃ.
<milestone unit="blancard" n="6"/> τῶν δὲ ὅπως οὖν πολεμούντων τὸ μέν τί
 ἐστι μάχιμον, αὐτοὶ οἱ στρατιῶται,
<milestone unit="borheck" n="3"/> τὸ δὲ τοῦ μαχίμου
ἕνεκα ἠθροισμένον, ὅσον θητικὸν ἢ ἰατρικὸν ἢ ἐμπορικὸν
</p>
</div>
<div type="textpart" n="2" subtype="section">
<p> ἢ καπηλικόν. τοῦ δὲ αὖ ἐν γῇ μαχίμου τὸ μέν ἐστι
<pb n="p.105"/>
πεζικόν, τὸ δʼ ἐπʼ ὀχήματος ἄλλου καὶ ἄλλου. καὶ τῆς δευτέρας
ἰδέας τὸ μὲν ἱππικόν, ὅπερ ἵπποις χρῆται, τὸ δʼ
ἐπὶ ἐλεφάντων,
<milestone unit="blancard" n="7"/> καθάπερ τὰ Ἰνδῶν στρατόπεδα καὶ τὰ 
Αἰθιοπικά,
<milestone unit="blancard" n="8"/> χρόνῳ δʼ ὕστερον καὶ Μακεδόνες καὶ Καρχηδόνιοι 
καί που καὶ Ῥωμαῖοι.
</p>
</div>
<div type="textpart" n="3" subtype="section">
<p> τοῦ δὲ ἀφʼ ἵππων μαχητικοῦ 
τὸ μὲν ἰδίᾳ λεχθείη ἂν ἱππικόν, τὸ δὲ ἀφʼ ἁρμάτων.
καὶ τοῦ ἱππικοῦ οἳ ἱππῆς, οἳ δὲ ἄμφιπποι· ἱππῆς μὲν
οἱ ἐφʼ ἑνὸς ἵππου ὀχούμενοι, ἄμφιπποι δὲ οἱ ἐπὶ δυοῖν
ἀστρώτοιν συνδεδεμένοιν, ὡς μεταπηδᾶν ἀπʼ ἄλλου ἐς
ἄλλον.
<milestone unit="blancard" n="9"/> ἡ μὲν δὴ ἀπὸ τῶν ἐλεφάντων μάχη ἁπλῆ ἐστιν, 
πλήν γε δὴ ὅτι πύργους ἔφερον ἔστιν ὅτε οἱ ἐλέφαντες·
</p>
</div>
<div type="textpart" n="4" subtype="section">
<p>
τῶν δὲ καὶ οἱ ὀδόντες σιδήρῳ ὀξεῖ ὡπλισμένοι ἦσαν,
τοῦ τε τομώτεροι εἶναι καὶ τοῦ μὴ ἀποθραύεσθαι εὐπετῶς.
ἡ δὲ ἀπὸ τῶν ἁρμάτων μάχη πολυειδεστέρα ταύτης·
</p>
</div>
<div type="textpart" n="5" subtype="section">
<p>
ἢ γὰρ ψιλὰ ἦν τὰ ἅρματα, καθάπερ τὰ Τρωϊκά,
ἢ δρεπανηφόρα,
<milestone unit="blancard" n="10"/> ὡς ὕστερον τὰ Περσικά, καὶ ἢ πεφραγμένων 
τῶν ἵππων ἢ ἀφράκτων, καὶ ἢ ἁπλοῦ τοῦ ῥυμοῦ
ἢ διπλοῦ, τὰ καὶ πολύρρυμα.
 </p>
</div>
</div>
<div type="textpart" n="3" subtype="chapter">
<div type="textpart" n="1" subtype="section">
<p>
αἱ δὲ πεζικαί τε καὶ ἱππικαὶ τάξεις καὶ ὁπλίσεις
πολυειδεῖς τε καὶ πολύτροποί εἰσιν. αὐτίκα τῶν πεζῶν
ἡ ὅπλισις, ὥς γε δὴ ἐς τὰ ἀνωτάτω τεμεῖν, τριχῆ νενέμηται,
ἔς τε τὸ ὁπλιτικὸν καὶ ἐς τὸ ψιλὸν καὶ ἐς τὸ πελταστικόν.
τὸ μὲν δὴ βαρύτατον τὸ ὁπλιτικὸν θώρακας
</p>
</div>
<div type="textpart" n="2" subtype="section">
<p>
ἔχει καὶ ἀσπίδας ἢ θυρεοὺς παραμήκεις καὶ μαχαίρας
<milestone unit="blancard" n="11"/>
καὶ δόρατα, ὡς Ἕλληνες, ἢ σαρίσας, ὡς Μακεδόνες.
τὸ δὲ ψιλὸν ἐναντιώτατα ἔχει τῷ ὁπλιτικῷ πάντα,
</p>
</div>
<div type="textpart" n="3" subtype="section">
<p> ὅτιπερ 
ἄνευ θώρακος καὶ ἀσπίδος καὶ κνημῖδος καὶ κράνους
ἑκηβόλοις ἐστὶν ὅπλοις διαχρώμενον,
<milestone unit="blancard" n="12"/> τοξεύμασιν ἢ ἀκοντίοις 
ἢ σφενδόναις ἢ λίθοις ἐκ χειρός.
</p>
</div>
<div type="textpart" n="4" subtype="section">
<p> τὸ πελταστικόν δὲ 
κουφότερον μὲν τυγχάνει ὂν τοῦ ὁπλιτικοῦ — ἡ γὰρ πέλτη
σμικροτέρα τῆς ἀσπίδος καὶ ἐλαφροτέρα, καὶ τὰ ἀκόντια
 τῶν δοράτων καὶ τῶν σαρισῶν λειπόμενα —,
<milestone unit="borheck" n="106"/> βαρύτερον
<pb n="p.106"/>
</p>
</div>
<div type="textpart" n="5" subtype="section">
<p> δὲ τοῦ ψιλοῦ τῷ δὲ ἀκριβεῖ καὶ βαρεῖ ὁπλιτικῷ
καὶ κράνη πρόσκειται, ἢ πῖλοι Λακωνικοὶ ἢ Ἀρκαδικοί,
 καὶ κνημῖδες, ὡς τοῖς πάλαι Ἕλλησιν,
<milestone unit="blancard" n="13"/> ἢ ὡς Ῥωμαίοις
κνημὶς μία πρὸ τῆς κνήμης τῆς ἐν ταῖς μάχαις προβαλλομένης, καὶ θώρακες, οἳ μὲν φολιδωτοί, οἳ δὲ ἁλύσεσι
λεπταῖς σιδηραῖς ἐπηλλαγμένοι.
</p>
</div>
</div>
<div type="textpart" n="4" subtype="chapter">
<div type="textpart" n="1" subtype="section">
<p> τῆς δʼ ἱππικῆς ὁπλίσεως ἣ μὲν κατάφρακτος τυγχάνει
 οὖσα, ἣ δὲ ἄφρακτος.
<milestone unit="blancard" n="14"/> καὶ κατάφρακτος μὲν ἡ τοὺς
ἵππους καὶ τοὺς ἱππέας πεφραγμένους παρεχομένη, τοὺς μὲν θώραξι φολιδωτοῖς ἢ λινοῖς ἢ ἐκ κεράτων καὶ παραμηριδίοις,
τοὺς ἵππους δὲ παραπλευριδίοις καὶ προμετωπιδίοις·
</p>
</div>
<div type="textpart" n="2" subtype="section">
<p> ἄφρακτος δὲ ἡ ἐναντία. τούτων δὲ οἳ μὲν
 δορατοφόροι εἰσίν, οἳ δὲ ἀκροβολισταί.
<milestone unit="blancard" n="15"/> καὶ δορατοφόροι
 μὲν οἱ πελάζοντες ταῖς τάξεσι τῶν πολεμίων καὶ δόρασιν ἀπομαχόμενοι,
</p>
</div>
<div type="textpart" n="3" subtype="section">
<p> ἀκροβολισταὶ δὲ οἱ
πόρρωθεν ἀκροβολισμοῖς διαχρώμενοι, καθάπερ Ἀρμένιοι
 καὶ Παρθυαίων ὅσοι μὴ κοντοφόροι.
</p>
</div>
<div type="textpart" n="4" subtype="section">
<p> τῆς προτέρας
δὲ ἰδέας οἳ μὲν θυρεοὺς φέρουσιν καὶ καλοῦνται
θυρεαφόροι, οἳ δὲ ἄνευ τούτων αὐτὸ μόνον δόρασι μάχονται, οἳ δὴ καὶ ἰδίᾳ δορατοφόροι ὀνομάζονται, ἔστιν
 δὲ ὑφʼ ὧν ξυστοφόροι.
</p>
</div>
<div type="textpart" n="5" subtype="section">
<p> ἀκροβολισταὶ δὲ λεχθεῖεν ἂν
οἱ μὴ ἐς χεῖρας ἰόντες ἀλλὰ πόρρωθεν ἐξακοντίζοντες.
καὶ τούτων οἳ μὲν δορατίοις διαχρῶνται ἐς τὸν ἀκροβολισμόν,
οἳ δὲ τόξοις. οἱ μὲν δὴ δορατίοις ἀκροβολιζόμενοι Ταραντῖνοι ὀνομάζονται, οἱ δʼ ἕτεροι ἱπποτοξόται.
</p>
</div>
<div type="textpart" n="6" subtype="section">
<p> αὐτῶν δὲ τῶν Ταραντίνων οἳ μὲν αὐτὸ μόνον
<milestone unit="blancard" n="16"/> πόρρωθεν ἀφιστάμενοι ἢ ἐς κύκλους περιιππεύοντες
διαχρῶνται τῷ ἀκροβολισμῷ, οἳ δὴ καὶ εἰλικρινῶς Ταραντῖνοί
εἰσιν· οἳ δὲ τὰ μὲν πρῶτα ἐξακοντίζουσιν, ἔπειτα συμπλέκονται τοῖς πολεμίοις, ἢ δόρυ ἓν ὧν ἔσχον
ὑπολειπόμενοι ἢ καὶ τῇ σπάθῃ διαχρώμενοι· καὶ οὗτοι καλοῦνται
 ἐλαφροί.
<milestone unit="borheck" n="107"/> —
</p>
</div>
<div type="textpart" n="7" subtype="section">
<p> Ῥωμαίοις δὲ οἱ ἱππῆς οἳ μέν 
<pb n="p.107"/>
κοντοὺς φέρουσιν, καὶ ἐπελαύνουσιν ἐς τὸν τρόπον τὸν
Ἀλανικὸν καὶ τῶν Σαυροματῶν, οἳ δὲ λόγχας ἔχουσι.
σπάθη δὲ μακρὰ καὶ πλατεῖα ἀπήρτηται αὐτοῖς ἀπὸ τῶν
</p>
</div>
<div type="textpart" n="8" subtype="section">
<p>
ὤμων,
<milestone unit="blancard" n="17"/> καὶ θυρεοὺς πλατεῖς παραμήκεις φέρουσιν καὶ 
κράνος σιδηροῦν καὶ θώρακα πεπλεγμένον καὶ κνημῖδας
σμικράς.
</p>
</div>
<div type="textpart" n="9" subtype="section">
<p> λόγχας δὲ ἐς ἀμφότερα φέρουσι, καὶ ἀκοντίσαι
μακρόθεν, ὁπότε τούτου δέοι, καὶ ἐγγύθεν ἐκ χειρὸς
ἀπομάχεσθαι· συμπλακῆναι δὲ εἰ δεήσειεν ἐς χεῖρας
ἐλθόντας, ταῖς σπάθαις μάχονται. οἳ δὲ καὶ πελέκεις
μικροὺς φέρουσι πάντοθεν ἐν κύκλῳ ἀκωκὰς ἔχοντας.</p>
</div>
</div>
<div type="textpart" n="5" subtype="chapter">
<div type="textpart" n="1" subtype="section">
<p>ἑκάστης δὲ τάξεως πεζικῆς τε καὶ ἱππικῆς συστήματά 
τʼ ἐστὶ καὶ ἡγεμόνες καὶ ἀριθμὸς καὶ ὀνόματα,
<milestone unit="borheck" n="4"/>
ὑπὲρ ὧν ἤδη λεκτέον.
</p>
</div>
<div type="textpart" n="2" subtype="section">
<p> πρῶτον μὲν δὴ καὶ μέγιστον 
τῶν ἐν στρατηγίᾳ ἔργων παραλαβόντα πλῆθος
ἀνθρώπων ἀθρόον καὶ ἄτακτον ἐς τάξιν καὶ κόσμον
καταστῆσαι·
<milestone unit="blancard" n="18"/> τὸ δʼ ἔστιν καταλοχίσαι τε καὶ συλλοχίσαι, 
ἀριθμόν τε ἐπιθεῖναι τῷ πλήθει παντὶ σύμμετρον
καὶ ἐπιτήδειον ἐς τὰς μάχας.
</p>
</div>
<div type="textpart" n="3" subtype="section">
<p> τὸ γὰρ συντεταγμένον 
στράτευμα ἔν τε τῇ πορείᾳ κουφότερον καὶ ἐν τῇ
στρατοπεδείᾳ ἀσφαλέστερον καὶ ἐς τὰς μάχας ὠφελιμώτερον,
ὥστε ἤδη καὶ μεγάλα στρατόπεδα καὶ εὐοπλοῦντα
δἰ ἀταξίαν διαφθαρέντα ἴσμεν ὑπὸ ἐλάττονός τε στρατιᾶς
καὶ οὐκ ἀκριβῶς ὡπλισμένης, τὰ δὲ ἀσθενέστερα
καὶ οὐκ εὐοπλοῦντα κρατήσαντα περισσοῦ πλήθους τῇ
εὐταξίᾳ.
</p>
</div>
<div type="textpart" n="4" subtype="section">
<p> τὸ μὲν δὴ καταλοχίσαι ἐστὶν ἐς λόχους συντάξαι· 
ὁ δὲ λάχος ὀνομάζεται ἀριθμὸς ἀνδρῶν ἀπὸ
<milestone unit="borheck" n="5"/>
τοῦ ἡγουμένου καὶ τῶν μετὰ τοῦτον τεταγμένων ἔστε
ἐπὶ τὸν τελευταῖον κατὰ τὸ βάθος, ὃς δὴ οὐραγὸς καλεῖται.
ἀριθμὸν δὲ τοῦ λόχου οἳ μὲν ὀκτὼ ἀνδρῶν ἐποίησαν,
</p>
</div>
<div type="textpart" n="5" subtype="section">
<p>
οἳ δὲ δέκα, οἳ δὲ δύο ἐπὶ τοῖς δέκα, οἳ δὲ καὶ ἑκκαίδεκα.
<milestone unit="borheck" n="108"/> κείσθω δὲ ἡμῖν τὸ βαθύτατον αὐτοῦ ἐς ἑκκαίδεκα.
σύμμετρον γὰρ τοῦτο πρός τε τὴν ἐπὶ μῆκος τάξιν
<pb n="p.108"/>
καὶ πρὸς τὴν ἐς βάθος τῆς φάλαγγος καὶ πρὸς τὸ ὑπερτοξεύεσθαί
<milestone unit="blancard" n="20"/> τε καὶ ὑπερακοντίζεσθαι πρὸς τῶν ψιλῶν
 τῶν ἐφεστηκότων.
</p>
</div>
<div type="textpart" n="6" subtype="section">
<p> καὶ εἴτε διπλασιάσαι δεήσειεν τὸ
βάθος ἐπὶ τριάκοντα δύο ἄνδρας, ἡ τάξις σύμμετρος ἔσται· εἴτε αὖ μηκῦναι τὸ μέτωπον ἐς ὀκτώ, ἔσται οὐ
πάντη ἀβαθὴς ἡ φάλαγξ. τὴν δὲ ἐς ὀκτὼ εἰ ἐκτεῖναι
ἐθελήσειας ἐπὶ τέσσαρας, ἀβαθὴς γίγνεται. χρὴ οὖν τὸν
λοχαγόν, ἅτε πρῶτον τοῦ λόχου τασσόμενον, τὸν
κράτιστον ἐπιλέγεσθαι· ὃ δὲ αὐτὸς καὶ πρωτοστάτης καὶ ἡ γεμὼν καλεῖται.
</p>
</div>
</div>
<div type="textpart" n="6" subtype="chapter">
<div type="textpart" n="1" subtype="section">
<p> τὸν δὲ λόχον καὶ στίχον ἤδη τινὲς ὀνομάζουσιν, οἳ
 δὲ δεκανίαν,
</p>
</div>
<div type="textpart" n="2" subtype="section">
<p> τυχὸν οἷς ἐκ δέκα ὁ λόχος ἦν.
<milestone unit="borheck" n="6"/> ὑπὲρ δὲ
τῆς ἐνωμοτίας ἀμφιγνοούμενόν ἐστιν· οἳ μὲν γὰρ ἄλλο
 ὄνομα τῷ λόχῳ εἶναι τοῦτο, οἳ δὲ τὸ τέταρτον τοῦ λάχου ἐνωμοτίαν καλοῦσιν,
<milestone unit="blancard" n="21"/> καὶ ἐνωμόταρχον τὸν τούτου
ἡγούμενον, τὰς δὲ δύο ἐνωμοτίας διμοιρίαν καὶ τὸν
 ἡγούμενον τούτων διμοιρίτην.
</p>
</div>
<div type="textpart" n="3" subtype="section">
<p> Ξενοφῶν δὲ πόστον
μὲν μέρος τοῦ λόχου ἡ ἐνωμοτία ἐστὶν οὐ διασαφεῖ· ὅτι
δὲ μεῖον πάντως γε τῷ ἡμίσει, δηλοῖ ἐν ᾧ λέγει ὅτι οἱ λοχαγοὶ κατʼ ἐνωμοτίας ἕκαστος ἐποιήσαντο τὸν αὑτοῦ
 λόχον.
</p>
</div>
<div type="textpart" n="4" subtype="section">
<p> ὁ μὲν δὴ τοῦ λοχαγοῦ κατ̔??ʼπιν ἑστὼς ἐπιστάτης
καλεῖται, ὁ δὲ αὖ κατόπιν τούτου πρωτοστάτης, ὁ δʼ
ἐπὶ τούτῳ ἐπιστάτης, καὶ ἐφεξῆς ὡσαύτως, ὡς τὸν
πάντα τοῦ λόχου στίχον ἐκ πρωτοστατῶν καὶ ἐπιστατῶν
</p>
</div>
<div type="textpart" n="5" subtype="section">
<p> τετάχθαι παραλλὰξ ἱσταμένων. χρὴ δὲ μὴ μόνον τὸν
λοχαγὸν τὸν κράτιστον τοῦ λόχου εἶναι, ἀλλὰ καὶ τὸν
οὐραγὸν οὐ πολύ τι ἀποδέοντα ἐπιλέγεσθαι· πολλὰ γὰρ
καὶ τούτῳ καὶ οὐ τὰ φαυλότατα ἐν τοῖς πολεμικοῖς ἐπιτέτραπται.
</p>
</div>
<div type="textpart" n="6" subtype="section">
<p> εἴη ἂν οὖν ὁ λόχος στίχος ἐξ ἐπιστατῶν καὶ
<milestone unit="blancard" n="23"/> πρωτοστατῶν ἐν μέσῳ λοχαγοῦ τε καὶ οὐραγοῦ συντεταγμένος.</p>
</div>
</div>
<div type="textpart" n="7" subtype="chapter">
<div type="textpart" n="1" subtype="section">
<p>
<milestone unit="borheck" n="7"/> συλλοχισμὸς δʼ ἐστὶ παράθεσις λόχου ἑτέρῳ λόχῳ.
<pb n="p.109"/>
γίγνεται δὲ εἰ τῷ τοῦ πρώτου στίχου λοχαγῷ ὁ τοῦ δευτέρου
λοχαγὸς ἐπισταθείη, τῷ δὲ τούτου ἐπιστάτῃ ὁ τοῦ
δευτέρου λοχαγοῦ ἐπιστάτης, καὶ ἐφεξῆς οὕτως. παραστάτης
δὲ πᾶς ὁ συζυγῶν ὀνομάζεται, λοχαγὸς μὲν ὁ
πρῶτος τῷ δευτέρῳ λοχαγῷ, ἐπιστάτης δὲ ὁ πρῶτος τῷ
δευτέρῳ ἐπιστάτῃ, καὶ τοῦτο ἐφεξῆς ἔστε ἐπὶ τοὺς οὐραγοὺς
τῶν λόχων. ἐπειδὰν οὖν πολλοὶ ἐφεξῆς λόχοι
ταχθῶσι, συλλοχισμὸς τὸ τοιόνδε καλεῖται.
 </p>
</div>
</div>
<div type="textpart" n="8" subtype="chapter">
<div type="textpart" n="1" subtype="section">
<p>
τὸ δὲ σύμπαν σύνταγμα τοῦ πλήθους φάλαγξ ὀνομάζεται·
ἧς μῆκος μὲν τὸ πρῶτον ἂν εἴη ἐκ τῶν λοχαγῶν
<milestone unit="borheck" n="8"/>
σύνταγμα, ὅπερ καὶ μέτωπον ἤδη τινὲς ὀνομάζουσιν,
ἔστιν δὲ οἳ πρόσωπον καὶ ζυγόν,
<milestone unit="blancard" n="24"/> καὶ στόμα δὲ ἄλλοι 
ταὐτὸ τοῦτο, καὶ πρωτολοχίαν ἄλλοι.
</p>
</div>
<div type="textpart" n="2" subtype="section">
<p> τὸ δὲ κατόπιν
τοῦ μετώπου ἅπαν ἔστε ἐπὶ τοὺς οὐραγούς, βάθος ὀνομάζεται.
καὶ τὸ μὲν κατὰ μῆκος ἐπʼ εὐθείας εἶναι τοὺς
<milestone unit="blancard" n="25"/>
πρωτοστάτας τοῖς πρωτοστάταις καὶ τοὺς ἐπιστάτας τοῖς
<milestone unit="borheck" n="9"/>
ἐπιστάταις συζυγεῖν καλοῦσι, στοιχεῖν δὲ τὸ κατὰ
βάθος ἐπʼ εὐθείας εἶναι τοὺς οὐραγοὺς καὶ λοχαγούς.
τέμνεται δὲ ἡ φάλαγξ ἐς μέρη τὰ μέγιστα δύο,
</p>
</div>
<div type="textpart" n="3" subtype="section">
<p> δίχα διαιρουμένου
τοῦ παντὸς μετώπου ἔστε ἐπὶ τὸ πᾶν βάθος.
<milestone unit="borheck" n="10"/>
καὶ τούτου τὸ μὲν ἥμισυ τὸ ἐν δεξιᾷ δεξιὸν καλεῖται
κέρας καὶ κεφαλή· τὸ δʼ ἐν ἀριστερᾷ εὐώνυμον
κέρας καὶ οὐρά.
</p>
</div>
<div type="textpart" n="4" subtype="section">
<p> ἵνα δὲ ἡ διχοτομία γίγνεται τοῦ μήκους,
ὀμφαλὸς ὀνομάζεται καὶ στόμα καὶ ἀραρός.
<milestone unit="blancard" n="26"/>
ἐπὶ δὲ τοῖς ὁπλίταις τὸ πολὺ οἱ ψιλοὶ τάσσονται,</p>
</div>
</div>
<div type="textpart" n="9" subtype="chapter">
<div type="textpart" n="1" subtype="section">
<p>
ὡς τοῖς μὲν τὴν σκέπην ἐκ τῶν ὅπλων εἶναι,
<milestone unit="borheck" n="11"/> τοῖς δὲ 
ὁπλίταις αὖ τὴν ὠφέλειαν ἐκ τῶν κατόπιν ἀκοντισμάτων.
οὐ μὴν ἀλλὰ καὶ ἐν ἄλλῃ χώρᾳ ἤδη ψιλοὶ ἐτάχθησαν,
</p>
</div>
<div type="textpart" n="2" subtype="section">
<p>
ὁπότε τούτου δέοι, ἢ ἐπὶ κέρως ἑκατέρου, ἢ
εἰ πρόβλημα εἴη τοῦ ἑτέρου κέρως ποταμὸς ἢ τάφρος ἢ
θάλασσα, ἐπὶ τοῦ ἑτέρου μόνον ἐν ὑπερδεξίῳ χωρίῳ
τοῦ ἀποκρούεσθαι τῶν πολεμίων τὴν ταύτῃ ἔφοδον,
<pb n="p.110"/>
 ἢ ἐς κώλυσιν κυκλώσεως·
<milestone unit="blancard" n="27"/> καὶ γὰρ αἱ τῶν ἱππέων τάξεις
ἄλλοτε ἄλλῃ καθίστανται, ὅπου ἂν μέλλωσι ταχθέντες
<milestone unit="borheck" n="12"/> ὠφέλιμοι ἔσεσθαι.
</p>
</div>
<div type="textpart" n="3" subtype="section">
<p> τὸ μὲν οὖν πᾶν πλῆθος τῆς στρατιᾶς
ὁπόσον χρὴ εἶναι, οὐκ ἐπὶ τῷ στρατηγῷ ἑλέσθαι·
τὸ δὲ παρὸν ὅπως συντάξει τε καὶ ἀσκήσει καὶ ἐκ τάξεως ἐς τάξιν ἄλλην εὐπετῶς μετακινήσει, τοῦτο ἐπασκητέον.
</p>
</div>
<div type="textpart" n="4" subtype="section">
<p> τοσόνδε μέντοι συμβουλεύσαιμʼ ἂν τῷ στρατηγῷ,
ἐκ τοῦ παντὸς πλήθους τῆς στρατιᾶς τοσούτους
ἐς τὰς μάχας ἐξαγαγεῖν, ὁπόσοι ἐπιτήδειοι ἔσονται πρὸς
τὰς μεταβολάς τε τῶν τάξεων καὶ τὰς μετακινήσεις, οἷον διπλασιασμοὺς καὶ πολυπλασιασμοὺς καὶ πτύξεις καὶ
 ἐξελιγμοὺς ἢ εἰ δή τινες ἄλλαι μεταβολαὶ τάξεων.
</p>
</div>
<div type="textpart" n="5" subtype="section">
<p> ἔνθεν
δὴ τούτους μάλιστα τοὺς ἀριθμοὺς ἐπελέξαντο οἱ
δεινοὶ ἀμφὶ ταῦτα, ὅσοι ἀριθμοὶ μέχρι μονάδος οἷοί τε
δίχα διαιρεῖσθαι, ὁποία ἐστὶν ἡ τῶν μυρίων καὶ ἑξακισχιλίων καὶ τριακοσίων καὶ ἐπὶ τούτοις τεσσάρων καὶ
ὀγδοήκοντα τάξις εἰ τύχοι οὖσα ὁπλιτική· ταύτης δὲ ἡμίσειαν
 τὴν τῶν ψιλῶν,
<milestone unit="blancard" n="28"/> καὶ ταύτης ἔτι ἡμίσειαν τὴν τῶν
ἱππέων. οὗτος γὰρ τοι ὁ ἀριθμὸς μέχρι μονάδος δίχα
τέμνεται, ὥστε διπλασιάζειν αὐτὸν ἐς βάθος συνάγοντα καὶ αὖ ἐκτείνειν ἀναπτύσσοντα εὐμαρὲς καθίστασθαι,
<milestone unit="borheck" n="13"/> ὁπότε τούτου δεήσειεν.
</p>
</div>
<div type="textpart" n="6" subtype="section">
<p> αὐτίκα ἐπεὶ τῷ λόχῳ ἑκκαίδεκα
ἀνδρῶν τὸ βάθος ὑπεθέμεθα, τέσσαρες καὶ εἴκοσι ἐπὶ
τοῖς χιλίοις ἔσονται οἱ λόχοι ἐν τῷδε τῷ ἀριθμῷ, καὶ
οὗτοι μεμερισμένοι ἐς τάγματα, ὧν ἑκάστῳ καὶ ὄνομα οἰκεῖον πρόσκειται.
</p>
</div>
</div>
<div type="textpart" n="10" subtype="chapter">
<div type="textpart" n="1" subtype="section">
<p> οἱ μὲν γε δύο λόχοι διλοχία καλεῖται, ἀνδρῶν
δύο καὶ τριάκοντα, καὶ διλοχίτης ὁ τούτων ἡγούμενος·
οἱ δὲ τέσσαρες λόχοι τετραρχία, καὶ ὁ τούτων ἡγούμενος
τέτραρχος τεσσάρων καὶ ἑξήκοντα ἀνδρῶν ἔξαρχος.
</p>
</div>
<div type="textpart" n="2" subtype="section">
<p> αἱ δὲ δύο τετραρχίαι τάξις, λόχων μὲν ὀκτώ, ἀνδρῶν
δὲ ὀκτὼ καὶ εἴκοσι καὶ ἑκατόν, καὶ ὁ τούτων ἡγούμενος
<pb n="p.111"/>
ταξίαρχος.
</p>
</div>
<div type="textpart" n="3" subtype="section">
<p> ὅπου δὲ ἐξ ἑκατὸν γίγνεται τὸ τάγμα,
ἑκατόνταρχος ὁ τούτων αὖ ἡγεμὼν ὀνομάζεται.
<milestone unit="blancard" n="29"/> αἱ δὲ 
δύο τάξεις σύνταγμα καλεῖται, λόχων μὲν ἑκκαίδεκα,
ἀνδρῶν δὲ ἓξ καὶ πεντήκοντα καὶ διακοσίων, καὶ ὁ τούτων
αὖ ἡγούμενος συνταγμάταρχος. οἳ δὲ καὶ ξεναγίαν
τοῦτο ὀνομάζουσι, καὶ ξεναγὸν τὸν τούτου ἡγούμενον.
καθʼ ἑκάστην δὲ σύνταξιν τῶν ἓξ καὶ πεντήκοντα
</p>
</div>
<div type="textpart" n="4" subtype="section">
<p>
καὶ διακοσίων ἐπίλεκτοί εἰσι σημειοφόρος, οὐραγός,
σαλπιγκτής, ὑπηρέτης, στρατοκήρυξ. καὶ τὸ πᾶν
σύνταγμα ἐς τετράγωνον σχῆμα ταχθὲν ἐς ἑκκαίδεκα
<milestone unit="blancard" n="30"/>
ἔχει τὸ μῆκος καὶ τὸ βάθος.
</p>
</div>
<div type="textpart" n="5" subtype="section">
<p> τὰ δὲ δύο συντάγματα γίγνεται
ἀνδρῶν δώδεκα καὶ πεντακοσίων, λόχων δύο καὶ
τριάκοντα, καὶ τούτων ὁ ἡγούμενος πεντακοσίαρχος.
τοῦτο δὲ διπλασιασθὲν γίγνεται χιλιαρχία, ἀνδρῶν μὲν
τεσσάρων καὶ εἴκοσι καὶ χιλίων, λόχων δὲ τεσσάρων καὶ
ἑξήκοντα, καὶ ὁ ἐπὶ τούτοις χιλίαρχος. αἱ δὲ δύο χιλιαρχίαι
μεραρχία, δισχιλίων ἀνδρῶν καὶ ὀκτὼ καὶ τεσσαράκοντα,
λόχων ὀκτὼ καὶ εἴκοσι καὶ ἑκατόν, καὶ ὁ τούτων
ἔξαρχος μέραρχος. οἳ δὲ καὶ τέλος τοῦτο ὀνομάζουσιν.
αἱ δὲ δύομεραρχίαι φαλαγγαρχία,
</p>
</div>
<div type="textpart" n="6" subtype="section">
<p> τετρακισχιλίων
ἀνδρῶν καὶ ἓξ καὶ ἐνενήκοντα, λόχων ἓξ καὶ πεντήκοντα
καὶ διακοσίων, καὶ ὁ τούτων αὖ ἡγούμενος φαλάγγαρχος.
οἳ δὲ καὶ στρατηγίαν τοῦτο ὀνομάζουσι,
</p>
</div>
<div type="textpart" n="7" subtype="section">
<p>
καὶ τὸν ἡγούμενον στρατηγόν.
<milestone unit="blancard" n="31"/> αἱ δὲ δύο φαλαγγαρχίαι 
διφαλαγγαρχία, δύο ἀνδρῶν καὶ ἐνενήκοντα καὶ ἑκατὸν
καὶ ὀκτακισχιλίων, λόχων δώδεκα καὶ πεντακοσίων.
ἔστι δὲ τὸ τάγμα τοῦτο καὶ μέρος καὶ κέρας.
</p>
</div>
<div type="textpart" n="8" subtype="section">
<p> αἱ γάρ τοι
δύο διφαλαγγαρχίαι τετραφαλαγγαρχία τε καλεῖται
καὶ λόχωνγίγνεται χιλίων καὶ εἴκοσι καὶ τεσσάρων, ἀνδρῶν
μυρίων ἑξακισχιλίων τριακοσίων ὀγδοήκοντα ἐπόντων
τεσσάρων,
</p>
</div>
<div type="textpart" n="9" subtype="section">
<p> ὅντινα τὸν πάντα ἀριθμὸν τῇ πεζικῇ τάξει
ὑπεθέμεθα, καὶ εἴη ἂν ἐν τούτῳ κέρατα μὲν δύο, φαλαγγαρχίαι
<pb n="p.112"/>
δὲ τέσσαρες, μεραρχίαι δὲ ὀκτώ, χιλιαρχίαι
δὲ ἑκκαίδεκα, πεντακοσιαρχίαι δὲ δύο καὶ τριάκοντα,
συνταγματαρχίαι δὲ τέσσαρες καὶ ἑξήκοντα, ταξιαρχίαι
δὲ ὀκτὼ καὶ εἴκοσι καὶ ἑκατόν, τετραρχίαι δὲ ἓξ καὶ πεντήκοντα
 καὶ διακόσιαι, διλοχίαι δὲ πεντακόσιαι καὶ δεκαδύο,
<milestone unit="blancard" n="32"/> λόχοι δὲ εἴκοσι καὶ χίλιοι τεσσάρων ἐπόντων.
</p>
</div>
</div>
<div type="textpart" n="11" subtype="chapter">
<div type="textpart" n="1" subtype="section">
<p> τάσσεται δὲ ἡ φάλαγξ ἐπὶ μῆκος μὲν ὅπου ἀραιοτέρα,
εἰ ἥ τε χώρα παρέχοι καὶ ὠφελιμώτερον εἴη, κατὰ
βάθος δὲ ὅπου πυκνοτέρα, εἰ αὐτῇ τῇ πυκνότητι καὶ τῇ
 ῥύμῃ τοὺς πολεμίους ἐξῶσαι δέοι —
</p>
</div>
<div type="textpart" n="2" subtype="section">
<p> καθάπερ Ἐπαμεινώνδας ἔν τε Λεύκτροις αὐτοὺς Θηβαίους ἔταξε καὶ πρὸς
Μαντινείας τοὺς πάντας Βοιωτούς, ὥσπερ ἔμβολον ποιήσας
καὶ ἐπάγων τῇ τάξει τῶν Λακεδαιμονίων —, ἢ αὖ
εἰ δέοι τοὺς ἐπελαύνοντας ἀποκρούσασθαι, καθάπερ
πρὸς τοὺς Σαυρομάτας τε καὶ τοὺς Σκύθας, χρὴ τάσσειν.
</p>
</div>
<div type="textpart" n="3" subtype="section">
<p> καὶ ἔστι πύκνωσις μὲν ἡ ἐκ τοῦ ἀραιοτέρου ἐς τὸ πυκνότερον
<milestone unit="borheck" n="14"/> συναγωγὴ κατὰ παραστάτην τε καὶ ἐπιστάτην,
 ὅπερ ἔστι κατὰ μῆκός τε καὶ βάθος·
</p>
</div>
<div type="textpart" n="4" subtype="section">
<p> συνασπισμὸς δὲ
ἐπὰν ἐς τοσόνδε πυκνώσῃς τὴν φάλαγγα, ὥστε διὰ τὴν
συνέχειαν μηδὲ κλίσιν τὴν ἐφʼ ἑκάτερα ἔτʼ ἐγχωρεῖν τὴν
<milestone unit="blancard" n="33"/> τάξιν. καὶ ἀπὸ τοῦδε τοῦ συνασπισμοῦ τὴν χελώνην
Ῥωμαῖοι ποιοῦνται, τὸ πολὺ μὲν τετράγωνον, ἔστι δὲ
ὅπου καὶ στρογγύλην ἢ ἑτερομήκη ἢ ὅπως ἂν προχωρῇ.
</p>
</div>
<div type="textpart" n="5" subtype="section">
<p> οἱ μὲν ἐν κύκλῳ τοῦ πλινθίου ἢ τοῦ κύκλου ἑστηκότες
τοὺς θυρεοὺς προβέβληνται πρὸ σφῶν, οἱ δʼ ἐφεστηκότες αὐτοῖς ὑπὲρ τῶν κεφαλῶν ἄλλος ὑπὲρ ἄλλου ὑπεραιωρήσας
 προβάλλεται.
</p>
</div>
<div type="textpart" n="6" subtype="section">
<p> καὶ τὸ πᾶν οὕτως ἀκριβῶς
φράσσεται, ὥστε καὶ ἀκοντιστὰς ἄνωθεν καθάπερ ἐπὶ
στέγης διαθέοντας δέχεσθαι, καὶ λίθου ἁμαξιαίους μὴ
διαλύειν τὴν σύγκλεισιν, ἀλλὰ κατακυλιομένους τῇ ῥύμῃ ὑπερπίπτειν ἐς τὸ δάπεδον.
</p>
</div>
</div>
<div type="textpart" n="12" subtype="chapter">
<div type="textpart" n="1" subtype="section">
<p> ἀγαθὸν δὲ εἴπερ τι ἄλλο καὶ τὸ τοὺς λοχαγοὺς τοὺς
<pb n="p.113"/>
μεγίστους τε καὶ κρατίστους εἶναι καὶ τῶν κατὰ πόλεμον
δαημονεστάτους·
</p>
</div>
<div type="textpart" n="2" subtype="section">
<p> τοῦτο γάρ τοι τὸ ζυγὸν συνέχει
τὴν πᾶσαν φάλαγγα,
<milestone unit="blancard" n="34"/> καὶ τὸ ἴσον παρέχεται ἐν ταῖς 
μάχαις ὅ τι περ τὸ στόμωμα τῷ σιδήρῳ· ὁκοῖον γὰρ
ἡ τομὴ τοῦ σιδήρου, ταὐτὸ τοῦτο καὶ ὁ πᾶς σίδηρος
ἐργάζεται. ἡ μέν γε τομὴ αὐτῷ κατὰ τὸ στόμωμα
γίγνεται, τὸ δὲ ὑπόλοιπον, καὶ εἰ μαλθακὸν
τύχοι ὄν, τῷ βάρει ὅμως συνεπερείδει τῷ τέμνοντι·
οὕτω καὶ τῆς φάλαγγος στόμωμα μὲν θείη τις ἂν τὸ ἐκ
τῶν λοχαγῶν σύνταγμα, ὄγκον δὲ καὶ βάρος τὸ κατόπιν
τούτων πλῆθος.
</p>
</div>
<div type="textpart" n="3" subtype="section">
<p> δευτέρους δʼ ἐπὶ τούτοις κατʼ ἀρετὴν
χρὴ εἶναι τοὺς τῶν λοχαγῶν ἐπιστάτας· καὶ γὰρ τὸ τούτων
δόρυ ἐξικνεῖται ἔστε ἐπὶ τοὺς πολεμίους, καὶ τοὺς
ὠθισμοὺς τοῖς προτεταγμένοις σφῶν ἐγγύθεν συνερείδουσιν.
ἤδη δέ τις καὶ μαχαίρᾳ τοῦ ἐναντίου ἐφικέσθαι
</p>
</div>
<div type="textpart" n="4" subtype="section">
<p>
ἐδυνήθη, ὑπερενεγκὼν ὑπὲρ τὸν ἔμπροσθεν τεταγμένον
τὴν πληγήν, καὶ πεσόντος ἡγεμόνος ἢ καὶ τρωθέντος
ὡς ἀπόμαχον γενέσθαι,
<milestone unit="blancard" n="35"/> προπηδήσας ὁ πρῶτος 
ἐπιστάτης ἐς λοχαγοῦ τάξιν τε καὶ ἀξίωσιν κατέστη, καὶ
ἀρραγῆ τὴν πᾶσαν φάλαγγα παρέσχετο.
</p>
</div>
<div type="textpart" n="5" subtype="section">
<p> τὸ δὲ τρίτον
καὶ τέταρτον ζυγὸν κατὰ λόγον ἤδη τῆς ἀπὸ τοῦ πρώτου
ἀποστάσεως ἐπιλεγομένους τακτέον,
</p>
</div>
<div type="textpart" n="6" subtype="section">
<p> ταύτῃ τοι καὶ ἡ Μακεδονικὴ
φάλαγξ φοβερὰ τοῖς πολεμίοις οὐκ ἐν τῷ ἔργῳ
<milestone unit="borheck" n="16"/>
μόνον ἀλλὰ καὶ ἐν τῇ ὄψει ἐφαίνετο. ἀνὴρ γὰρ ὁπλίτης
εἱστήκει αὐτοῖς κατὰ πύκνωσιν ἐν δύο πήχεσι μάλιστα,
τὸ δὲ μέγεθος τῶν σαρισῶν πόδας ἐπεῖχεν ἑκκαίδεκα.
</p>
</div>
<div type="textpart" n="7" subtype="section">
<p>
καὶ τούτων οἱ μὲν τέσσαρες διὰ τὴν χεῖρά τε τοῦ κατέχοντος
<milestone unit="blancard" n="36"/>
καὶ τὸ ἄλλο σῶμα ἀπεγίγνοντο, οἱ δώδεκα δὲ προεῖχον
πρὸ τῶν σωμάτων ἑκάστου τῶν πρωτοστατῶν.
</p>
</div>
<div type="textpart" n="8" subtype="section">
<p> οἱ
δʼ ἐν τῷ δευτέρῳ ζυγῷ ὑποβεβηκότες ἐκείνων ποσὶ
<milestone unit="blancard" n="37"/>
δυσὶ τὴν σάρισαν αὖ εἶχον προβεβλημένην ὑπὲρ τοὺς
πρωτοστάτας ἐς πόδας δέκα,
</p>
</div>
<div type="textpart" n="9" subtype="section">
<p> οἱ δʼ ἐν τῷ τρίτῳ ἔτι καὶ
<pb n="p.114"/>
οὗτοι ὑπεραίρουσαν ὑπὲρ τοὺς πρωτοστάτας ἐς πόδας
ὀκτώ. καὶ ἔτι οἱ ἐν τῷ τετάρτῳ ἐς ἕξ, καὶ ἔτι οἱ ἐν τῷ
 πέμπτῳ ἐς2τέσσαρας, οἱ δʼ ἐν τῷ ἕκτῳ ἐς δύο.
</p>
</div>
<div type="textpart" n="10" subtype="section">
<p> καθʼ ἕκαστον
οὖν τῶν πρωτοστατῶν ἓξ σάρισαι προβεβλημέναι ἦσαν,
 ἐν κύκλῳ ἐφεξῆς ὑποβαίνουσαι,
<milestone unit="blancard" n="38"/> ὥστε ἕκαστον ὁπλίτην ἓξ σαρίσαις πεφράχθαι καὶ ταῖς δυνάμεσιν ἐπερείδειν
ὅποι ἐπιβρίσειαν. καὶ οἱ τῷ ἕκτῳ δʼ ἐφεστηκότες εἰ
καὶ μὴ αὐταῖς ταῖς σαρίσαις ἀλλὰ τῷ γε βάρει τῶν
σωμάτων συνεπήρειδον τοῖς πρὸ σφῶν τεταγμένοις, ὡς
τήν τε ἐμβολὴν τὴν ἐς τοὺς πολεμίους τ̔??ʼς φάλαγγος οὐ φορητὴν γίγνεσθαι, καὶ τοῖς πρωτοστάταις αὖ ἄπορον
 τὴν φυγήν.
</p>
</div>
<div type="textpart" n="11" subtype="section">
<p> τοὺς δὲ οὐραγοὺς οὐχ οὕτω τι κατʼ ἀλκὴν
ὡς κατὰ σύνεσιν καὶ ἐμπειρίαν τῶν πολεμικῶν ἐπιλέκτους
χρὴ εἶναι, ὡς ἐπιμέλεσθαι τοῦ στοιχεῖν τὰ ζυγὰ
καὶ τοῖς ἐθελοκακοῦσι μὴ ἐφιέναι ἀποδιδράσκειν ἔξω τῆς τάξεως. ὅπου τε συνασπισμοῦ δεήσειεν, οὗτός ἐστιν
ὁ μάλιστα ἐς πυκνότητα τοὺς πρὸ ἑαυτοῦ τεταγμένους
συνάγων, ὃ τὴν πᾶσαν ἰσχὺν τῷ συντάγματι τούτῳ παρέχεται.
</p>
</div>
</div>
<div type="textpart" n="13" subtype="chapter">
<div type="textpart" n="1" subtype="section">
<p> τούς γε μὴν ψιλοὺς ἄλλοτε ἄλλῃ τακτέον· ἄλλοτε
<milestone unit="borheck" n="17"/> γὰρ ἄλλῃ ὠφέλιμοι γίγνονται τεταγμένοι, ὅπως ἂν ἢ τὰ
τῆς χώρας ἔχῃ, ἵνα ἡ παράταξις γίγνεται, ἢ τῶν πολεμίων
 ἡ παρασκευή, πρὸς οὕστινας ἀντιτασσόμεθα.
</p>
</div>
<div type="textpart" n="2" subtype="section">
<p> ποτὲ
μὲν γὰρ προτετάχθαι δεήσει τῆς φάλαγγος, ἄλλοτε δὲ
ἐν τοῖς δεξιοῖς νῦν δὲ ἐν τοῖς εὐωνύμοις τετάχθαι· τὸ πολὺ δὲ καὶ κατόπιν τῶν ὁπλιτῶν ἱστάμενοι ὠφελοῦσιν·
<milestone unit="blancard" n="39"/> ἤδη δὲ καὶ ἐς λόχους καταχωρισθέντων τῶν πεζῶν,
λόχοι τῶν ψιλῶν παρενεβλήθησαν ἐναλλάξ.
</p>
</div>
</div>
<div type="textpart" n="14" subtype="chapter">
<div type="textpart" n="1" subtype="section">
<p> τὸν δὲ ἀριθμὸν τάξεώς τε ἑκάστης καὶ τὰ ὀνόματα
 αὐτῆς τε καὶ τῶν ἡγουμένων ἤδη λεκτέον.
</p>
</div>
<div type="textpart" n="2" subtype="section">
<p> πρῶτα μὲν δὴ ἐπὶ τῶν πεζῶν ἡμίσεας τοὺς ψιλούς φαμεν χρῆναι
ἔχειν, εἰ σύμμετροι ἔσονται πρὸς τὸ ἔργον, καὶ τοὺς
<pb n="p.115"/>
λόχους αὐτῶν οὐχὶ ἑκκαίδεκα ἀνδρῶν χρὴ εἶναι ἀλλʼ
ὀκτώ, ὥστε τοὺς χιλίους καὶ τέσσαρας καὶ εἴκοσι λόχους
τὸν ἥμισυν ἀριθμὸν ἐκπιμπλάναι τῆς πεζικῆς φάλαγγος,
καὶ εἶναι ἀνδρῶν ὀκτακισχιλίων καὶ ἑκατὸν καὶ δυοῖν ἐπὶ
τοῖς ἐνενήκοντα. ὀνόματα δὲ αὐτῶν καὶ τάξεις αἵδε εἰσίν.
</p>
</div>
<div type="textpart" n="3" subtype="section">
<p>
οἱ τέσσαρες λόχοι τῶν ψιλῶν καλοῦνται σύστασις,
<milestone unit="borheck" n="18"/>
καὶ εἰσὶν ἀνδρῶν δύο καὶ τριάκοντα· αἱ δὲ δύο συστάσεις
πεντηκονταρχία, τεσσάρων καὶ ἑξήκοντα ἀνδρῶν·
αἱ δὲ δύο πεντηκονταρχίαι ἑκατονταρχία ὀκτὼ
<milestone unit="blancard" n="40"/>
καὶ εἴκοσιν ἀνδρῶν καὶ ἑκατόν.
</p>
</div>
<div type="textpart" n="4" subtype="section">
<p> καθʼ ἑκάστην δὲ ἑκατονταρχίαν
ἔκτακτοι ἄνδρες τέσσαρες ἔστων, σημειοφόρος
καὶ σαλπιγκτὴς καὶ ὑπηρέτης καὶ στρατοκήρυξ.
αἱ δὲ δύο ἑκατονταρχίαι εἰσὶ μὲν ἀνδρῶν ἓξ καὶ
πεντήκοντα καὶ διακοσίων, καλεῖται δὲ τὸ σύνταγμα ψιλαγία·
αἱ δὲ δύο ψιλαγίαι ξεναγία, δώδεκα ἀνδρῶν
καὶ πεντακοσίων.
</p>
</div>
<div type="textpart" n="5" subtype="section">
<p> αἱ δὲ δύο ξεναγίαι, ἀνδρῶν τεσσάρων
καὶ εἴκοσι καὶ χιλίων, σύστρεμμα καλεῖται. τὰ δὲ δύο
συστρέμματα ἐπιξεναγία ὀνομάζεται, ὀκτὼ καὶ τεσσαράκοντα
ἀνδρῶν καὶ δισχιλίων· αἱ δὲ δύο ἐπιξεναγίαι
στῖφος, ἓξ καὶ ἐνενήκοντα ἀνδρῶν καὶ τετρακισχιλίων.
τὰ δὲ δὴ δύο στίφη ἐπίταγμα ὀνομάζουσι,
<milestone unit="blancard" n="41"/> λόχων μὲν 
τεσσάρων καὶ εἴκοσι καὶ χιλίων, ἀνδρῶν δὲ ὀκτακισχιλίων
ἑκατὸν ἐνενήκοντα δυοῖν ἐπόντοιν.
</p>
</div>
<div type="textpart" n="6" subtype="section">
<p> δεῖ δὲ καὶ τούτοις
συντετάχθαι ἄνδρας ὀκτὼ ἐπιλέκτους, ὧν τέσσαρες
μὲν ἔσονται ἐπιξεναγοί, τέσσαρες δὲ συστρεμμάταρχοι.
ὠφέλιμοι δʼ ἐν μάχῃ τοξόται τε καὶ ἀκοντισταὶ</p>
</div>
</div>
<div type="textpart" n="15" subtype="chapter">
<div type="textpart" n="1" subtype="section">
<p>
καὶ σφενδονῆται καὶ πάντες ὅσοι ἑκηβόλοις ὅπλοις
<milestone unit="borheck" n="19"/>
διαχρῶνται πολλαχῆ·
</p>
</div>
<div type="textpart" n="2" subtype="section">
<p> καὶ γὰρ ὅπλα συντρῖψαι τῶν πολεμίων
ἱκανοί, μάλιστα δὲ οἱ τοῖς λίθοις ἀκροβολιζόμενοι,
καὶ τραύματα ἐκ μακροῦ ἐμβαλεῖν, εἰ δὲ βιαιοτέρα πληγὴ
γένοιτο, καὶ κατακανεῖν.
</p>
</div>
<div type="textpart" n="3" subtype="section">
<p> χρήσιμοι δʼ ἐκκαλέσασθαι
<pb n="p.116"/>
ἐκ χωρίου ὀχυροῦ πολεμίους τῷ διὰ μακροῦ τὰ βέλη
ἀφιέντες ἐλπίδα παρέχειν ὅτι ἐπιόντας οὐκ ἂν δέξαιντο.
<milestone unit="borheck" n="116"/>
</p>
</div>
<div type="textpart" n="4" subtype="section">
<p> χρήσιμοι δὲ καὶ φάλαγγα τεταγμένην διαλῦσαι καὶ
ἵππον ἐπιφερομένην ἀναστεῖλαι καὶ χωρία ὑπερδέξια
 καταλαβέσθαι τῷ τε ταχεῖς εἶναι διὰ κουφότητα καὶ τῷ,
<milestone unit="borheck" n="5"/> εἰ καταλάβοιεν,
<milestone unit="blancard" n="42"/> τῇ συνεχείᾳ τοῦ ἀκροβολισμοῦ μηδένα 
 πελάσαι αὐτοῖς ἄνευ πολλῶν τραυμάτων.
</p>
</div>
<div type="textpart" n="5" subtype="section">
<p> χρήσιμοι δὲ
καὶ ἀποκρούσασθαι ἀπὸ χωρίου τοὺς κατειληφότας, οὐχ
ὑπομένοντας τὰ τραύματα, ἐπιτήδειοι δὲ καὶ τὰ ὕποπτα
χωρία διερευνήσασθαι, ὠφέλιμοι δὲ καὶ ἐς ἐνέδραν ἐγκαθέζεσθαι, ἑνί τε λόγῳ καὶ προαγωνίσασθαι τῶν
πεζῶν ἀγαθοὶ καὶ συναγωνίσασθαι ὠφέλιμοι καὶ ἐπιμαχόμενοι
ἱκανοὶ τελέαν τὴν ἧσσαν τοῖς πρὸς τῶν πεζῶν
τραπεῖσι βαρβάροις καταστῆσαι.
</p>
</div>
</div>
<div type="textpart" n="16" subtype="chapter">
<div type="textpart" n="1" subtype="section">
<p> τῶν δὲ δὴ ἱππέων ποικίλαι καὶ πολυειδεῖς αἱ τάξεις,
<milestone unit="borheck" n="20"/> αἳ μὲν τετράγωνοι, αἳ δὲ ἑτερομήκεις, αἳ δὲ ῥομβοειδεῖς,
 αἳ δὲ ἐς ἔμβολον συνηγμέναι.
</p>
</div>
<div type="textpart" n="2" subtype="section">
<p> ἀγαθαὶ
δὲ σύμπασαι αὗται αἱ τάξεις ἐν καιρῷ τασσόμεναι, καὶ
μίαν οὐκ ἄν τις ἐπιλεξάμενος αὐτῶν προκρίνειεν τῶν
ἄλλων, ὅτι ἐν ἄλλῳ χωρίῳ καὶ πρὸς ἄλλους πολεμίους καὶ ἐν καιρῷ ἄλλῳ εὕροι εὕροι ἂν τῆς προκριθείσης ἄλλην ὠφελιμωτέραν.
</p>
</div>
<div type="textpart" n="3" subtype="section">
<p> τῇ μὲν δὴ ῥομβοειδεῖ τάξει τὸ πολὺ Θεσσαλοὶ
ἐχρήσαντο, καὶ Ἰάσων, ὡς λόγος, ὁ Θεσσαλὸς τὸ σχῆμα
τοῦτο πρῶτος ἐξεῦρεν, ἐμοὶ δὲ δοκεῖν, προεξευρημένῳ
 πολλῷ χρησάμενος ἀπʼ αὐτοῦ ηὐδοκίμησεν.
<milestone unit="blancard" n="44"/> καὶ ἔστιν ἐς
</p>
</div>
<div type="textpart" n="4" subtype="section">
<p> πᾶσάν τε μεταβολὴν ἁρμοδιώτατον καὶ πρὸς τὸ ἥκιστα
 κατὰ νώτου ἢ πλαγίους ἁλίσκεσθαι ἀσφαλέστατον.
</p>
</div>
<div type="textpart" n="5" subtype="section">
<p> κατὰ
μὲν γὰρ τὰς γωνίας τοῦ ῥόμβου τοὺς ἡγεμόνας τεταγμένους
ἔχει, ἐπὶ μὲν τῆς ἔμπροσθεν τὸν ἴλαρχον, ἐπὶ δὲ
τῆς δεξιᾶς καὶ εὐωνύμου τοὺς καλουμένους πλαγιοφύλακας,
<milestone unit="borheck" n="30"/> ἐπὶ δὲ τῆς ὑπολοίπου τὸν οὐραγόν, κατὰ δὲ τὰς 
 πλευρὰς τοῦ ῥόμβου τοὺς ἀρίστους τῶν ἱππέων.
</p>
</div>
<div type="textpart" n="6" subtype="section">
<p> ταῖς δὲ δὴ
<pb n="p.117"/>
ἐμβολοειδέσι τάξεσι Σκύθας κεχρῆσθαι μάλιστα ἀκούομεν,
καὶ Θρᾷκας, ἀπὸ Σκυθῶν μαθόντας. Φίλιππος
δὲ ὁ Μακεδὼν καὶ Μακεδόνας ταύτῃ τῇ τάξει χρῆσθαι
ἐπήσκησεν.
</p>
</div>
<div type="textpart" n="7" subtype="section">
<p> ὠφέλιμος δὲ καὶ αὕτη δοκεῖ ἡ τάξις, ὅτι
ἐν κύκλῳ οἱ ἡγεμόνες τεταγμένοι εἰσί,
<milestone unit="blancard" n="45"/> καὶ τὸ μέτωπον 
ἐς ὀξὺ ἀπολῆγον εὐπετῶς πᾶσαν τάξιν πολεμίαν διακόπτειν
παρέχει, καὶ τὰς ἐπιστροφάς τε καὶ ἀναστροφὰς
ὀξείας ποιεῖσθαι δίδωσιν.
</p>
</div>
<div type="textpart" n="8" subtype="section">
<p> αἱ γὰρ τετράγωνοι τάξεις
δυσπεριάγωγοί εἰσιν· ἡ δʼ ἐς ὀξὺ προηγμένη, εἰ καὶ
προϊοῦσα ἐς βάθος προχωρεῖ, ἀλλʼ αὐτῇ γε τῇ ἀρχῇ διʼ ὀλίγου ἐπιστρέφουσα τὴν πᾶσαν τάξιν εὐμαρῶς ἐξελισσομένην
παρέχεται.
</p>
</div>
<div type="textpart" n="9" subtype="section">
<p> ταῖς δὲ δὴ τετραγώνοις τάξεσι
Πέρσαι μάλιστα ἐχρήσαντο, καὶ οἱ ἐν Σικελίᾳ βάρβαροι
καὶ τῶν Ἑλλήνων οἱ πλεῖστοι καὶ ἱππικώτατοι·
</p>
</div>
<div type="textpart" n="10" subtype="section">
<p> εὐσύντακτός
τε γὰρ ἥδε ἡ τάξις ἄλλης μᾶλλον, ἅτε καὶ
κατὰ στίχον καὶ κατὰ ζυγὸν τεταγμένων, καὶ τὰς ἐπελάσεις
τε καὶ ἀπελάσεις εὐμαρεστέρας παρέχεται,
<milestone unit="blancard" n="46"/> καὶ 
μόνον οὕτω πάντες οἱ ἡγεμόνες ἀθρόοι ἐμπίπτουσι
τοῖς πολεμίοις.
</p>
</div>
<div type="textpart" n="11" subtype="section">
<p> ἄρισται δέ εἰσιν αἱ διπλασίονα τὸν
ἀριθμὸν ἐν τῷ μήκει ἤπερ ἐν τῷ βάθει ἔχουσαι· οἷον εἰ
ἐπὶ δέκα κατὰ μέτωπον τεταγμένοι εἶεν καὶ ἐπὶ πέντε
ἐς βάθος, ἢ ἐπὶ εἴκοσι μὲν κατὰ μέτωπον, ἐπὶ δέκα
δʼ ἐς βάθος.
</p>
</div>
<div type="textpart" n="12" subtype="section">
<p> αἱ γὰρ τοιαῦται τάξεις τῷ μὲν ἀριθμῷ
ἑτερομήκεις εἰσί, τῷ δὲ σχήματι ἐς τετράγωνον καθίστανται.
τὸ γὰρ τοῦ ἵππου μῆκος ἀπὸ κεφαλῆς ἐπʼ οὐρὰν
ἐκπίμπλησι τοῦ τετραγώνου ὅ τι περ ἐς βάθος τῷ
ἀριθμῷ ἐνδέον· ὥστε ἤδη τινὲς καὶ τριπλασίονα τὸν
ἀριθμὸν τῶν ἐν τῷ μήκει τασσομένων ἐποίησαν πρὸς τὸ
βάθος,
<milestone unit="blancard" n="48"/> οὕτως οἰόμενοι ἐς ἀκριβὲς τετράγωνον καταστήσειν 
στήσειν τὸ σχῆμα, ὡς τριπλάσιον τὸ μῆκος τοῦ ἵππου
ὑπὲρ τὸ πλάτος τοῦ ἀνθρώπου τὸ κατὰ τοὺς ὤμους ἐπέχον,
ὥστε ἐννέα κατὰ μῆκος ἐν τῷ μετώπῳ τάσσοντες
<pb n="p.118"/>
 τρεῖς ἐν τῷ βάθει ἐπ̔??ʼτασσον.
</p>
</div>
<div type="textpart" n="13" subtype="section">
<p> ἐπεὶ οὐδʼ ἐκεῖνο χρὴ
ἀγνοεῖν, ὅτι οἱ ἐς βάθος τεταγμένοι ἱππῆς οὐ τὴν
ἴσην ὠφέλειαν παρέχουσιν, ἥνπερ τὸ ἐπὶ τῶν πεζῶν
βάθος· οὔτε γὰρ ἐπωθοῦσι τοὺς πρὸ σφῶν, διὰ τὸ μὴ
δύνασθαι ἐπερείδειν ἵππον ἵππῳ, καθάπερ ἐκεῖ κατὰ τοὺς ὤμους καὶ τὰς πλευρὰς αἱ ἐνερείσεις γίγνονται τῶν
 πεζῶν,
</p>
</div>
<div type="textpart" n="14" subtype="section">
<p> οὔτε συνεχεῖς γιγνόμενοι τοῖς πρὸ σφῶν τεταγμένοις
<milestone unit="blancard" n="49"/> ἕν τι βάρος τοῦ παντὸς πλήθους ἀποτελοῦσιν,
ἀλλʼ εἰ συνερείδοιεν καὶ πυκνοῖντο, ἐκταράσσουσι μᾶλλον τοὺς ἵππους. </p>
</div>
</div>
<div type="textpart" n="17" subtype="chapter">
<div type="textpart" n="1" subtype="section">
<p> ὁ δὲ ῥόμβος ὧδε ἔχει. ὁ μὲν ἴλαρχος πρῶτος τάσσεται,
οἱ δʼ ἐφ ἑκάτερα αὐτοῦ ἱππῆς οὐκ ἐξ ἴσου αὐτῷ
στοιχοῦσιν, ἀλλʼ ἐς τοσόνδε ὑποβεβηκότες, ὥστε τὰς κεφαλὰς
κατὰ τοὺς ὤμους μάλιστα τοῦ ἵππου τετάχθαι,
 ὅτῳ ὁ ἴλαρχος ἐποχεῖται.
<milestone unit="blancard" n="50"/> καὶ οὕτω τοὺς ἐφεξῆς στίχους
</p>
</div>
<div type="textpart" n="2" subtype="section">
<p> πλατύνοντες ἔστε ἐπὶ τὸ ἥμισυ τοῦ παντός, ἐνθένδε
αὖ κατὰ ταὐτὰ ἐς στενὸν συνάγοντες τὸν ῥόμβον ἐκπληροῦσι.
</p>
</div>
<div type="textpart" n="3" subtype="section">
<p> τὸ δὲ ἥμισυ τοῦ ῥόμβου ἔμβολόν ἐστιν, ὥστʼ
ἐνταὐτῷ δεδήλωταί μοι καὶ τοῦ ἐμβόλου τὸ σχῆμα. ἑτερομήκης
δʼ ἐστὶ τάξις ἡ τὸ βάθος τοῦ μετώπου μεῖζον ἔχουσα ἢ τοῦ βάθους τὸ μέτωπον, ἥπερ ἀμείνων τῆς
προτέρας ἐς τοὺς ἀγῶνας, εἰ μή που διεκπεσεῖν διὰ πολεμίας
 τάξεως ἐθέλοιμεν —
</p>
</div>
<div type="textpart" n="4" subtype="section">
<p> τότε γὰρ ἡ βαθυτάτη τε καὶ
κατὰ μέτωπον στενοτάτη τάξις ἂν εἴη ὠφελιμωτάτη —,
 ἢ εἴ που ἀποκρύψαι δέοι τῶν ἱππέων τὸ πλῆθος,
<milestone unit="blancard" n="51"/> ὡς προκαλέσασθαι τοὺς πολεμίους ἐς θάρσος ἀσύμφορον.
</p>
</div>
<div type="textpart" n="5" subtype="section">
<p> ἡ δʼ ἐφʼ ἑνὸς ἐπὶ μετώπου ἀβαθὴς τάξις ἐς
λεηλασίας ἀνυπόπτους ἐπιτήδειος, ἢ εἴ που καταπατῆσαί
τι ἤ ἀφανίσαι ἐθέλοιμεν· ἐς δὲ τοὺς ἀγῶνας τὸ πολὺ ἀσύμφορος.
</p>
</div>
</div>
<div type="textpart" n="18" subtype="chapter">
<div type="textpart" n="1" subtype="section">
<p> εἰ τοίνυν ὁ ἀριθμὸς εἴη τῶν ἱππέων ἐς ὅσον ὑπεθέμεθα,
<milestone unit="borheck" n="21"/> ἀποδεόντων τῶν τε ὁπλιτῶν καὶ τοῦ τῶν ψιλῶν
<pb n="p.119"/>
πλήθους, εἴη ἂν ἐς τετρακισχιλίους καὶ ἓξ καὶ ἐνενήκοντα
ἱππέας.
</p>
</div>
<div type="textpart" n="2" subtype="section">
<p> ἴλην δʼ ἑκάστην ἐποίουν ἐκ τοσοῦδε ἀριθμοῦ
ἑξήκοντα καὶ τεσσάρων ἱππέων, καὶ ἰλάρχους τοὺς ἐφʼ
ἑκάστῃ ἴλῃ τεταγμένους. αἱ δὲ δύο ἶλαι ἐπιλαρχία αὐτοῖς
ὠνομάζετο, καὶ ἦν ὀκτὼ καὶ εἴκοσι καὶ ἑκατὸν ἱππέων·
αἱ δὲ δύο ἐπιλαρχίαι ταραντιναρχία,
</p>
</div>
<div type="textpart" n="3" subtype="section">
<p> ἓξ καὶ
πεντήκοντα ἱππέων ἐπὶ τοῖς διακοσίοις· αἱ δὲ δύο ταραντιναρχίαι
ἱππαρχία, δώδεκα καὶ πεντακοσίων ἱππέων,
ἥντινα Ῥωμαῖοι ἴλην καλοῦσιν·
</p>
</div>
<div type="textpart" n="4" subtype="section">
<p> αἱ δὲ δύο ἱππαρχίαι
ἐφιππαρχία,
<milestone unit="blancard" n="52"/> τεσσάρων καὶ εἴκοσιν ἀνδρῶν καὶ 
χιλίων· τέλος δὲ αἱ δύο ἐφιππαρχίαι, ὀκτὼ καὶ τεσσαράκοντα
καὶ δισχιλίων· τὰ δὲ δύο τέλη ἐπίταγμα ἤδη
ὠνόμαζον, ἓξ καὶ ἐνενήκοντα καὶ τετρακισχιλίων.
τὸ δὲ τῶν ἁρμάτων καὶ τῶν ἐλεφάντων τὰς τε</p>
</div>
</div>
<div type="textpart" n="19" subtype="chapter">
<div type="textpart" n="1" subtype="section">
<p>
τάξεις καὶ τὰ ὀνόματα τῶν τάξεων καὶ τὰ ἡγεμονίας
<milestone unit="borheck" n="22"/>
καὶ τὰ τούτων αὖ ὀνόματα ἐπεξιέναι ματαίου
πόνου εἶναί μοι ἔδοξεν, ὅτι ἐκλελειμμένα ἐκ παλαιοῦ
ἤδη λέξειν ἔμελλον.
</p>
</div>
<div type="textpart" n="2" subtype="section">
<p> Ῥωμαῖοι μὲν γὰρ οὐδὲ ἐπήσκησάν
ποτε τὴν ἀπὸ τῶν ἁρμάτων μάχην, οἱ βάρβαροι δὲ οἱ
μὲν Εὐρωπαῖοι οὐδὲ αὐτοὶ διεχρήσαντο ἅρμασιν, πλήν
γε δὴ οἱ ἐν ταῖς νήσοις ταῖς Βρεττανικαῖς καλουμέναις.
οὗτοι γὰρ συνωρίσι τὸ πολὺ χρῶνται ἵππων καὶ σμικρῶν
</p>
</div>
<div type="textpart" n="3" subtype="section">
<p>
καὶ πονηρῶν, οἱ δίφροι δὲ αὐτοῖς ἐπιτήδειοί εἰσιν
ἐς τὸ ἐλαύνεσθαι κατὰ χωρίων παντοίων.
</p>
</div>
<div type="textpart" n="4" subtype="section">
<p> τῶν δὲ
Ἀσιανῶν πάλαι μὲν Πέρσαι ἐπήσκησαν τὴν τῶν δρεπανηφόρων
<milestone unit="blancard" n="53"/>
τε ἁρμάτων καὶ καταφράκτων ἵππων διφρείαν,
ἀπὸ Κύρου ἀρξάμενοι,
</p>
</div>
<div type="textpart" n="5" subtype="section">
<p> ἔτι δὲ πρὸ τούτων οἱ
σὺν Ἀγαμέμνονι Ἕλληνες καὶ οἱ σὺν Πριάμῳ Τρῶες τὴν
τῶν ἀφράκτων. καὶ Κυρηναῖοι δʼ ἐπὶ πολὺ ἀπὸ ἁρμάτων
ἐμάχοντο.
</p>
</div>
<div type="textpart" n="6" subtype="section">
<p> ἀλλὰ σύμπαντα ταῦτα τὰ ἐπασκήματα
ἐκλέλειπται, καὶ ἡ τῶν ἐλεφάντων δὲ χρεία ἡ ἐς τούς
<pb n="p.120"/>
πολέμους ὅτι μὴ παρʼ Ἰνδοῖς τυχὸν ἢ τοῖς ἄνω Αἰθίοψιν καὶ αὕτη ἐκλέλειπται.
</p>
</div>
</div>
<div type="textpart" n="20" subtype="chapter">
<div type="textpart" n="1" subtype="section">
<p> νυνὶ δὲ τὰ ὀνόματα ἐπέξιμεν τῶν κινήσεων κατʼ
 ἰδέαν ἄλλου καὶ ἄλλου στρατοπέδου,
<milestone unit="borheck" n="23"/> καὶ τὸν νοῦν ἑκάστου
 τοῦ ὀνόματος.
</p>
</div>
<div type="textpart" n="2" subtype="section">
<p> καλεῖται δὲ τὸ μέν τι κλίσις, καὶ
<milestone unit="blancard" n="54"/> ταύτης ἰδέαι δισσαί, ἣ μὲν ἐπὶ δόρυ, ἣ δʼ ἐπʼ ἀσπίδα·
τὸ δὲ μεταβολή, τὸ δέ τι ἐπιστροφή, καὶ ἀναστροφὴ
ἄλλο. καὶ περισπασμὸς δέ τι ὀνομάζεται, καὶ ἐκπερισπασμὸς
ἄλλο, καὶ στοιχεῖν καὶ ζυγεῖν, καὶ ἐς ὀρθὸν
ἀποδοῦναι καὶ ἐξελίσσειν καὶ διπλασάζειν.
</p>
</div>
<div type="textpart" n="3" subtype="section">
<p> λέγεται δέ τις καὶ ἐπαγωγή, καὶ δεξιὰ παραγωγή,
καὶ ἄλλη εὐώνυμος παραγωγή, καὶ πλαγία δὲ φάλαγξ
ἐστί τις, καὶ ὀρθία φάλαγξ ἄλλη, καὶ λοξὴ
φάλαγξ, καὶ παρεμβολή, ἔτι γε μὴν πρόσταξις
καὶ ἔνταξις καὶ ὑπόταξις. </p>
</div>
</div>
<div type="textpart" n="21" subtype="chapter">
<div type="textpart" n="1" subtype="section">
<p> κλίσις μὲν δή ἐστιν ἡ κατʼ ἄνδρα κίνησις,
<milestone unit="borheck" n="15"/> καὶ τῆς 
 κλίσεως ἐπὶ δόρυ μὲν καλεῖται ἡ ἐς τὰ δεξιά,
<milestone unit="borheck" n="24"/> ἵναπερ
τὸ δόρυ ἐστὶ τῷ ὁπλίτῃ, ἐπʼ ἀσπίδα δὲ ἡ ἐπὶ τὰ λαιά,
 ἵνα φέρει τὴν ἀσπίδα.
</p>
</div>
<div type="textpart" n="2" subtype="section">
<p> καὶ εἰ μὲν ἁπλῆ ἡ κλίσις, ἐς τὰ
 πλάγια μόνον παράγει τὴν ὄψιν· εἰ δὲ διπλῆ γίγνοιτο, ἀποστρέφει τὴν ὄψιν ἐς τὸ κατόπιν.
<milestone unit="blancard" n="55"/> τουτὶ δὲ ἤδη μεταβολὴ
 καλεῖται.
</p>
</div>
<div type="textpart" n="3" subtype="section">
<p> ἐπιστροφὴ δέ ἐστιν, ἐπειδὰν τὸ
<milestone unit="borheck" n="25"/> πᾶν σύνταγμα πυκνώσαντες κατὰ παραστάτην καὶ ἐπιστάτην
καθάπερ ἑνὸς ἀνδρὸς σῶμα ἐπὶ δόρυ ἢ ἐπʼ
ἀσπίδα ἐγκλίνωμεν, καθάπερ ἐπὶ κέντρῳ τῷ λοχαγῷ παντὸς τοῦ τάγματος περιελιχθέντος, καὶ μεταλαβόντος
 τόπον μὲν τὸν ἔμπροσθεν,
<milestone unit="blancard" n="56"/> ἐπιφάνειαν δὲ τὴν ἐκ δεξιῶν,
διαμενόντων ἑκάστῳ τῶν τε ἐπιστατῶν καὶ παραστατῶν.
</p>
</div>
<div type="textpart" n="4" subtype="section">
<p> ἀναστροφὴ δέ ἐστιν ἡ ἀποκατάστασις τῆς ἐπιστροφῆς
ἐς τὴν προτέραν χώραν.
<milestone unit="borheck" n="30"/> περισπασμὸς δὲ καλεῖται ἡ ἐκ δυοῖν ἐπιστροφαῖν τοῦ τάγματος κίνησις, ὡς μεταλαβεῖν 
 τὸν ὀπίσω τόπον·
</p>
</div>
<div type="textpart" n="5" subtype="section">
<p> ἐκπερισπασμὸς δὲ ἡ ἐκ τριῶν ἐπιστροφῶν
<pb n="p.121"/>
συνεχῶν τοῦ παντὸς κίνησις, ὡς μεταλαβεῖν,
 εἰ μὲν ἐπὶ δόρυ γίγνοιτο,
<milestone unit="borheck" n="121"/> τὴ νἐξ ἀριστερῶν ἐπιφάνειαν,
εἰ δὲ ἐπʼ ἀσπίδα, τὴν ἐκ δεξιῶν.
στοιχεῖν δὲ λέγεται τὸ ἐπʼ εὐθείας ἰέναι τῷ λοχαγῷ</p>
</div>
</div>
<div type="textpart" n="22" subtype="chapter">
<div type="textpart" n="1" subtype="section">
<p>
καὶ τῷ οὐραγῷ, σῴζοντας τὰ ἴδια διαστήματα·
<milestone unit="borheck" n="26"/> ζυγεῖν δὲ 
τὸ ἐπʼ εὐθείας ἰέναι κατὰ μῆκος ἕκαστον τῶν ἐν τῷ λόχῳ
τῷ συζυγοῦντι.
</p>
</div>
<div type="textpart" n="2" subtype="section">
<p> συζυγοῦσι δὲ τῷ μὲν λοχαγῷ οἱ λοχαγοὶ
πάντες,
<milestone unit="blancard" n="57"/> τῷ δὲ τούτου ἐπιστάτῃ οἱ τῶν ἄλλων λοχαγῶν 
ἐπιστάται, καὶ ἐφεξῆς ὡσαύτως.
</p>
</div>
<div type="textpart" n="3" subtype="section">
<p> καὶ μὴν ἐς ὀρθὸν
ἀποδοῦναι λέγεται τὸ ἐς τὴν καθεστῶσαν ἐξ ἀρχῆς
ἐπιφάνειαν καταστῆσαι τὴν ὄψιν, οἷον εἴ τις ἐπὶ τοὺς
πολεμίους τετραμμένος κελευσθείη ἐπὶ δόρυ κλῖναι,
ἔπειτα αὖ παραγγελθείη ἐς ὀρθὸν ἀποκαταστῆσαι, δεήσει
πάλιν αὐτὸν ἐπὶ τοὺς πολεμίους τετράφθαι.
ἐξελιγμῶν δὲ δισσαὶ ἰδέαι, ἣ μὲν κατὰ λόχους, ἣ</p>
</div>
</div>
<div type="textpart" n="23" subtype="chapter">
<div type="textpart" n="1" subtype="section">
<p>
δὲ κατὰ ζυγά.
<milestone unit="borheck" n="27"/> τούτων δὲ αὖ ἑκατέρα τριχῆ νενέμηται. ὃ 
μὲν γάρ τις ἐξελιγμὸς Μακεδών, ὃ δὲ Λάκων, ὃ δὲ
Κρητικὸς ὀνομάζεται· τὸν αὐτὸν δὲ τοῦτον καλούμενον
εὑρίσκω καὶ Περσικὸν καὶ χόριον.
</p>
</div>
<div type="textpart" n="2" subtype="section">
<p> Μακεδὼν μὲν
οὖν ἐστιν ὁ μεταλαμβάνων τῆς φάλαγγος τὸν ἔμπροσθεν
τόπον, ἀντὶ δὲ τῆς κατὰ πρόσωπον ἐπιφανείας τὴν κατόπιν·
Λάκων δὲ ὁ μεταλαμβάνων τῆς φάλαγγος τὸν
</p>
</div>
<div type="textpart" n="3" subtype="section">
<p>
ὀπίσω τόπον, καὶ ὡσαύτως ἀντὶ τῆς κατὰ πρόσωπον ἐπιφανείας
τὴν κατόπιν.
<milestone unit="blancard" n="58"/> ὁ δὲ Κρητικός τε καὶ Περσικὸς 
ὀνομαζόμενος τὸν αὐτὸν μὲν ἐπέχειν ποιεῖ τόπον τῆς
</p>
</div>
<div type="textpart" n="4" subtype="section">
<p>
φάλαγγος τὸ πᾶν σύνταγμα, τῶν δʼ ἐν μέρει ὁπλιτῶν
ἕκαστον ἀνθʼ οὗ πρότερον ἐπεῖχεν τόπου ἕτερον
μεταλαμβάνειν, τὸν μὲν λοχαγὸν τὸν τοῦ οὐραγοῦ, τὸν
δὲ οὐραγὸν τὸν τοῦ λοχαγοῦ, καὶ ἀντὶ τῆς κατὰ πρόσωπον
ἐπιφανείας τὴν κατόπιν.
</p>
</div>
<div type="textpart" n="5" subtype="section">
<p> οἱ δὲ δὴ κατὰ ζυγὰ ἐξελιγμοὶ
γίγνονται ἐπειδὰν ἐπὶ τῶν ἀποτομῶν βουληθῇ
τις τὰ κέρατα καθιστάναι, τὰς δὲ ἀποτομὰς ἐπὶ τῶν κεράτων,
<pb n="p.122"/>
καὶ τὸ μέσον τῆς πάσης φάλαγγος ἀποτελέσαι καρτερόν·
ὡσαύτως δὲ καὶ τὰ δεξιὰ ἐν τοῖς εὐωνύμοις καθίστησι,
 καὶ τὰ εὐώνυμα ἐν τοῖς δεξιοῖς.
</p>
</div>
<div type="textpart" n="6" subtype="section">
<p> εἰ δὲ μὴ παρέχοι
κατὰ μείζω μέρη τῆς φάλαγγος ἐξελιγμοὺς ποιήσασθαι,
πελαζόντων ἤδη τῶν πολεμίων, δέοι δὲ ἐξελίξαι τὴν τάξιν, τότε δὴ κατὰ συντάγματα ἐξελίσσουσι.
</p>
</div>
</div>
<div type="textpart" n="24" subtype="chapter">
<div type="textpart" n="1" subtype="section">
<p> καὶ ὁ μὲν κατὰ στίχους ἐξελιγμὸς Μακεδὼν
<milestone unit="blancard" n="59"/> αὖ καλεῖται, ἐπειδὰν ὁ λοχαγὸς μὲν μεταβάλληται,
<milestone unit="borheck" n="28"/> οἱ δὲ
ὀπίσω ἐκ δόρατος παραπορευόμενοι ἐφεξῆς ἀλλήλων
 ἱστῶνται.
</p>
</div>
<div type="textpart" n="2" subtype="section">
<p> Λάκων δʼ ἐξελιγμὸς ὀνομάζεται, ἐπειδὰν ὁ λοχαγὸς μεταβαλλόμενος ἐκ δόρατος ὅλον τὸν λόχον
μεταλλάξῃ ἐς ἄλλον ἴσον τῷ πρόσθεν τόπον, οἱ δὲ λοιποὶ
ἑπόμενοι ἐφεξῆς αὐτῷ τάσσωνται· ἢ ὁπόταν ὁ μὲν οὐραγὸς
μεταβάλληται, ὁ δὲ ὀπίσω αὐτοῦ τεταγμένος ἐκ
δόρατος τοῦ οὐραγοῦ παραπορευόμενος ἔμπροσθεν αὐτοῦ τάσσηται, καὶ οἱ λοιποὶ ὡσαύτως ἄλλος πρὸς ἄλλου
 ταχθεὶς τὸν λοχαγὸν αὖ πρωτοστάτην ποιήσωνται.
</p>
</div>
<div type="textpart" n="3" subtype="section">
<p> χόριος
δʼ ἐξελιγμὸς γίγνεται, ἐπειδὰν ὁ λοχαγὸς μεταβαλλόμενος
ἐπὶ δόρυ προΐῃ ἐπὶ τοῦ λόχου, ἔστʼ ἂν κατάσχῃ
 τὸν τοῦ οὐραγοῦ τόπον, ὁ δὲ οὐραγὸς τὸν τοῦ λοχαγοῦ.
</p>
</div>
<div type="textpart" n="4" subtype="section">
<p> οὗτοι μὲν οὖν κατὰ λόχους γίγνονται·
<milestone unit="blancard" n="60"/> ὡσαύτως δὲ καὶ
οἱ κατὰ ζυγὰ συντελούμενοι, οὐ χαλεποὶ γνωσθῆναι.
</p>
</div>
</div>
<div type="textpart" n="25" subtype="chapter">
<div type="textpart" n="1" subtype="section">
<p> διπλασιασμῶν δὲ δισσὰ γένη τυγχάνει ὄντα, ἤτοι
</p>
</div>
<div type="textpart" n="2" subtype="section">
<p> κατὰ ζυγὰ ἢ κατὰ βάθος.
<milestone unit="borheck" n="29"/> καὶ τούτων ἕκαστον ἢ τῷ
ἀριθμῷ διπλασιάζεται ἢ τῷ τόπῳ. ἀριθμῷ μέν, εἰ ἀντὶ χιλίων εἴκοσι τεσσάρων τὸ μῆκος δισχιλίων τεσσαράκοντα
ὀκτὼ ποιήσαιμεν, τὸν τόπον τὸν αὐτὸν ἐπεχούσης
 τῆς πάσης φάλαγγος.
</p>
</div>
<div type="textpart" n="3" subtype="section">
<p> γίγνεται δὲ τοῦτο, παρεμβαλλόντων
ἡμῶν ἐς τὰ μεταξὺ τῶν ὁπλιτῶν τοὺς ἐν τῷ βάθει
ἐπιστάτας. καὶ οὕτω πυκνοῦται ἡμῖν τὸ μέτωπον τῆς
</p>
</div>
<div type="textpart" n="4" subtype="section">
<p> φάλαγγος. ἀποκαταστῆσαι δὲ ἐπειδὰν βουληθῶμεν, παραγγελοῦμεν
ὧδε· ὁ ἐς τὸ μῆκος ἐντεταγμένος,
<pb n="p.123"/>
ἐπάνιθι ἐς τάξιν.
</p>
</div>
<div type="textpart" n="5" subtype="section">
<p> εἰ δὲ καὶ τῷ τόπῳ διπλασιάσαι
ἐθέλοιμεν τὸ μῆκος, ὡς ἀντὶ σταδίων πέντε ἐς δέκα ἐκτεῖναι
τὴν τάξιν, τοὺς ἐκ τοῦ βάθους παρεμβληθέντας
ἐς τὸ κατὰ μῆκος μέσον τῶν ὁπλιτῶν διάστημα ἐπὶ τὰ
δεξιὰ κελεύσομεν ἐξελίσσεσθαι, τοὺς δὲ λοιποὺς καὶ ἡμίσεας
αὐτῶν ἐπὶ τὰ εὐώνυμα, ἀπὸ τῶν πρὸς τοῖς κέρασι
δευτέρων λόχων ἀρχόμενοι, καὶ οὕτω διπλάσιον ἐφέξει
χῶρον ἡ πᾶσα τάξις.
</p>
</div>
<div type="textpart" n="6" subtype="section">
<p> ἀποκαταστῆσαι δὲ ἐπειδὰν βουληθῶμεν,
παραγγελοῦμεν αὖ ἐξελίσσειν τοὺς κατὰ τὰ
<milestone unit="blancard" n="61"/>
κέρατα τεταγμένος ἐς οὕστινας πρότερον εἶχον τόπους.
οὐ πάνυ δὲ ὠφέλιμοι οἱ διπλασιασμοὶ ἐγγὺς ὄντων πολεμίων,
</p>
</div>
<div type="textpart" n="7" subtype="section">
<p>
ὅτι ταραχῆς τε τοῦ ἡμετέρου στρατεύματος δόξαν
παρέξουσιν ἐκείνοις, καὶ αὐτὸ τὸ στράτευμα ἐν τῇ
μετακινήσει ἀσθενέστερον ἅμα καὶ ἀτακτότερον καθιστᾶσιν.
ἀλλὰ τοὺς ψιλοὺς ἐπεκτείνειν ἄμεινον καὶ
</p>
</div>
<div type="textpart" n="8" subtype="section">
<p>
τοὺς ἱππέας, ὡς τὴν ἐκ τοῦ διπλασιασμοῦ ἔκπληξιν ἄνευ
κινήσεως τῆς πεζικῆς φάλαγγος τοῖς πολεμίοις ἐμποιῆσαι.
γίγνεται δὲ τὸ διπλασιάζειν ἀναγκαῖον,
</p>
</div>
<div type="textpart" n="9" subtype="section">
<p> ἢ ὑπερφαλαγγῆσαι
ἡμῶν ἐθελησάντων ὑπὲρ τὸ τῶν πολεμίων
κέρας, ἢ κωλῦσαι ὑπερφαλαγγῆσαι ἐκείνους.
</p>
</div>
<div type="textpart" n="10" subtype="section">
<p> τὸ βάθος
δὲ διπλασιάζεται, εἰ ὁ δεύτερος λόχος τῷ πρώτῳ ἐπιταχθείη,
ὥστε τὸν τοῦ δευτέρου λόχου λοχαγὸν ἐπιστάτην
τοῦ πρώτου λοχαγοῦ γενέσθαι, τὸν δʼ ἐπιστάτην
τὸν πρῶτον τοῦ ἐκείνου ἐπιστάτου ἐπιστάτην γενέσθαι·
οὕτω γὰρ ὁ μὲν πρόσθεν πρῶτος ὢν τοῦ δευτέρου
</p>
</div>
<div type="textpart" n="11" subtype="section">
<p>
λόχου δεύτερός ἐστι τοῦ πρώτου λόχου,
<milestone unit="blancard" n="63"/> ὁ δὲ δεύτερος 
ἐν τῷ δευτέρῳ τέταρτος τοῦ πρώτου, καὶ ὡσαύτως
ἐφεξῆς, ἔστʼ ἂν ἅπας ὁ δεύτερος λόχος κατὰ τον
πρῶτον ἐπʼ εὐθείας ἐναλλὰξ ἐνταχθῇ ἐς βάθος. οὕτω
γάρ τοι καὶ ὁ τέταρτος λόχος τὸν τρίτον βαθυνεῖ, συνταχθεὶς
αὐτῷ, καὶ ἁπλῶς οἱ ἄρτιοι ἐς τοὺς περισσοὺς
ἐνταχθήσονται.
</p>
</div>
<div type="textpart" n="12" subtype="section">
<p> οὐ χαλεπὸν δὲ γνῶναι, ὅπως καὶ αὐτοῦ
<pb n="p.124"/>
τοῦ κατὰ βάθος χωρίου διπλασιασμὸς ἔσται, καὶ
ἡ ἀπὸ τοῦδε ἀποκατάστασις.
</p>
</div>
</div>
<div type="textpart" n="26" subtype="chapter">
<div type="textpart" n="1" subtype="section">
<p> καὶ μὴν πλαγία μὲν φάλαγξ ἐστὶν ἡ τὸ μῆκος τοῦ
 βάθους πολλαπλάσιον ἔχουσα, ὀρθία δέ,
<milestone unit="borheck" n="30"/> ὅταν ἐπὶ κέρως
πορεύηται· οὕτω δὲ αὖ τὸ βάθος τοῦ μήκους πολλαπλάσιον
</p>
</div>
<div type="textpart" n="2" subtype="section">
<p> παρέχεται. ὅλως τε παράμηκες μὲν τάγμα
ὀνομάζεται ὅ τι περ ἂν τὸ μῆκος ἔχῃ ἐπὶ πλέον τοῦ βάθους,
ὄρθιον δὲ ὅ τι περ ἂν τὸ βάθος τοῦ μήκους.
</p>
</div>
<div type="textpart" n="3" subtype="section">
<p> λοξὴ δὲ ὀνομάζεται φάλαγξ ἡ τὸ μὲν ἕτερον κέρας, ὁπότερον
ἂν ὁ στρατηγὸς βούληται, τοῖς πολεμίοις πελάζον ἔχουσα καὶ αὐτῷ μόνῳ ἀγωνιζομένη, τὸ ἕτερον δὲ διʼ
<milestone unit="blancard" n="64"/> ὑποστολῆς σῴζουσα.
</p>
</div>
<div type="textpart" n="4" subtype="section">
<p> παρεμβολὴν δὲ ὀνομάζουσιν,
ἐπειδὰν προτεταγμένων τινῶν κατὰ διαστήματα ἐκ τῶν
ἐπιτεταγμένων ἐγκαθιστῶνται αὐτοῖς ἄλλοι ἐπʼ εὐθείας,
ὡς ἀναπληρῶσαι τὸ πρόσθεν ἀπολειπόμενον κενὸν τῆς
</p>
</div>
<div type="textpart" n="5" subtype="section">
<p> φάλαγγος· πρόσταξιν δέ, ὅταν ἢ ἐξ ἑκατέρων τῶν μερῶν
τῆς τάξεως ἢ ἐκ θατέρου κατὰ τὸ κέρας αὐτὸ προστεθῇ
τι στῖφος τῇ πάσῃ φάλαγγι κατʼ εὐθὺ τοῦ μετώπου
 τῆς τάξεως.
</p>
</div>
<div type="textpart" n="6" subtype="section">
<p> ἔνταξιν δὲ ὀνομάζουσιν, ἐπειδὰν τοὺς ψιλοὺς
ἐς τὰ διαστήματα τῶν πεζῶν ἐντάξωσιν, ἄνδρα παρʼ
</p>
</div>
<div type="textpart" n="7" subtype="section">
<p> ἄνδρα ἱστάντες· ὑπόταξιν δέ, ἐπειδὰν τοὺς ψιλοὺς
ἐπὶ τὰ πέρατα τῆς φάλαγγος ὑποτάξῃ τις ὡς ἐς ἐπικάμπιον.
</p>
</div>
</div>
<div type="textpart" n="27" subtype="chapter">
<div type="textpart" n="1" subtype="section">
<p> χρὴ δὲ τὰ παραγγέλματα ἐθίζεσθαι τὴν στρατιὰν
 ὀξέως δέχεσθαι, τὰ μὲν φωνῇ, τὰ δὲ ὁρατοῖς σημείοις,
</p>
</div>
<div type="textpart" n="2" subtype="section">
<p> τὰ δὲ τῇ σάλπιγγι.
<milestone unit="borheck" n="32"/> καὶ σαφέστερα μὲν τυγχάνει ὄντα
τὰ λέξει δηλούμενα, ὅτι καὶ παντὸς τοῦ νοῦ ἡ δήλωσις
οὕτω γίγνεται, οὐχὶ δὲ σύμβολόν τι αὐτὸ μόνον ὁρᾶται
<milestone unit="blancard" n="65"/> ἢ ἀκούεται.
</p>
</div>
<div type="textpart" n="3" subtype="section">
<p> ἀλλʼ ἐπειδὴ πολλὰ τὰ ἐξείργοντά ἐστιν
ἐν ταῖς μάχαις τὰς διὰ φωνῆς δηλώσεις, ὁ κτύπος τε ὁ ἐκ τῶν ὅπλων καὶ αἱ παρακελεύσεις ἀλλήλοις καὶ
οἰμωγαὶ τιτρωσκομένων καὶ παριππασία δυνάμεως ἱππικῆς,
<pb n="p.125"/>
προσεθιστέον τὴν στρατιὰν καὶ τοῖς ὁρατοῖς σημείοις.
οὐ μὴν ἀλλὰ καὶ πρὸς ταῦτα ἤδη ἄπορα ἔστιν ἃ
</p>
</div>
<div type="textpart" n="4" subtype="section">
<p>
γίγνεται, οἷν ὁμίχλη ἢ κονιορτὸς πολὺς ἄνω φερόμενος
ἢ ἥλιος κατὰ προσώπου ἀντιλάμπων ἢ νιφετὸς
συνεχὴς ἢ ὕδωρ λάβρον ἐξ οὐρανοῦ ἢ τόποι σύνδενδροι
ἢ γήλοφοι ἀνεστηκότες, ὡς μὴ πάσῃ τῇ φάλαγγι ὁρατὰ
γίγνεσθαι τὰ σημεῖα.
</p>
</div>
<div type="textpart" n="5" subtype="section">
<p> ὁπότε μὲν δὴ γήλοφοι διακλείοιεν
τὴν ὄψιν, πλείω τὰ ὁρατὰ σημεῖα ποιητέον· πρὸς δὲ τὰ
ἐκ τοῦ ἀέρος ἐμπόδια ἡ σάλπιγξ ὠφέλιμος.
ὑπὲρ δὲ τῶν πορειῶν, ὅσας ποιεῖται τὰ στρατόπεδα,</p>
</div>
</div>
<div type="textpart" n="28" subtype="chapter">
<div type="textpart" n="1" subtype="section">
<p>
ἐκεῖνο χρὴ ἐνθυμεῖσθαι,
<milestone unit="borheck" n="33"/> ὅτι ἣ μέν τις ἐπαγωγὴ ἐν ταῖς 
πορείαις ἣ δὲ παραγωγὴ καλεῖται.
</p>
</div>
<div type="textpart" n="2" subtype="section">
<p> καὶ ἐπαγωγὴ μέν
ἐστιν,
<milestone unit="blancard" n="66"/> ἐπειδὰν τάγμα τάγματι ἐπʼ εὐθὺ ἕπηται, οἷον 
ἡγουμένης τετραρχίας αἱ λοιπαὶ τετραρχίαι ταύτῃ ἐπιτεταγμέναι
πορεύωνται, ἢ αὖ ξεναγίας ἡγουμένης αἱ
λοιπαὶ ξεναγίαι ἕπωνται, ἑνί τε λόγῳ, ἐπειδὰν τοῦ προηγουμένου
τάγματος τοῖς οὐραγοῖς οἱ τοῦ ἐφεξῆς τάγματος
ἡγεμόνες συνάπτωσιν.
</p>
</div>
<div type="textpart" n="3" subtype="section">
<p> παραγωγὴ δʼ ἐστίν, ἐπειδὰν
ἡ φάλαγξ πᾶσα πορεύηται τοὺς ἡγεμόνας ἤτοι ἐκ
τῶν εὐωνύμων ἢ ἐκ τῶν δεξιῶν ποιησαμένη. κἂν μὲν
ἐκ τῶν εὐωνύμων ποιήσηται, εὐώνυμος παραγωγὴ
καλεῖται, ἂν δὲ ἐκ τῶν δεξιῶν, δεξιά.
</p>
</div>
<div type="textpart" n="4" subtype="section">
<p> ὅπως δʼ ἂν ἡ
πορεία γίγνηται, εἴτε κατʼ ἐπαγωγὴν εἴτʼ ἐν παραγωγῇ,
ἤτοι ἐν μονοπλεύρῳ τῷ τάγματι ἡ στρατιὰ βαδιεῖται,
ἢ ἐν διπλεύρῳ ἢ ἐν τριπλεύρῳ ἢ ἐν τετραπλεύρῳ·
μονοπλεύρῳ μέν,
</p>
</div>
<div type="textpart" n="5" subtype="section">
<p> ἐπειδὰν ἕνα τόπον ὕποπτον
ἔχῃ ὁ στρατηγός· διπλεύρῳ δέ, ἐπειδὰν δύο·
τριπλεύρῳ δέ, ἐπειδὰν τρεῖς· τετραπλεύρῳ δέ,
ἐπειδὰν πάντοθεν οἱ πολέμιοι ἐπιστήσεσθαι πιθανοὶ δοκῶσι.
καὶ μὴν ποτὲ μὲν ἐν μονοφαλαγγίᾳ ἡ πορεία
</p>
</div>
<div type="textpart" n="6" subtype="section">
<p>
γίγνεται, ποτὲ δὲ ἐν διφαλαγγίᾳ, καὶ ὡσαύτως ἐν
<pb n="p.126"/>
τριφαλαγγίᾳ τε καὶ τετραφαλαγγίᾳ. καὶ ταῦτα
<milestone unit="blancard" n="67"/> οὐ χαλεπὸν συμβάλλειν ἀπὸ τῶν πρόσθεν τάξεων.
</p>
</div>
</div>
<div type="textpart" n="29" subtype="chapter">
<div type="textpart" n="1" subtype="section">
<p> ἔτι δὲ ἀμφίστομος μὲν φάλαγξ καλεῖται ἡ τοὺς
<milestone unit="borheck" n="34"/> ἡμίσεας τῶν ἐν τοῖς λόχοις ἀνδρῶν ἀπεστραμμένους ἀπὸ
 σφῶν ἔχουσα, ὡς ἀντινώτους εἶναι·
</p>
</div>
<div type="textpart" n="2" subtype="section">
<p> διφαλαγγία δὲ ἀμφίστομος, ἥτις ἐν τῇ πορείᾳ τοὺς ἡγεμόνας ἄχει ἐξ
ἑκατέρων τῶν μερῶν ἐν παραγωγαῖς τεταγμένους, τοὺς
μὲν ἐν δεξιᾷ παραγωγῇ, τοὺς δὲ ἐν εὐωνύμῳ, τοὺς δὲ
οὐραγοὺς ἔσω τεταγμένους· ἀντίστομος δὲ διφαλαγγία,
ἣ τοὺς μὲν ἡγεμόνας ἔχει μέσους τεταγμένους, τοὺς
<milestone unit="blancard" n="68"/> οὐραγοὺς ἔξω τετραμμένους ἐξ ἑκατέρων τῶν μερῶν
 ἐν παραγωγαῖς.
</p>
</div>
<div type="textpart" n="3" subtype="section">
<p> ἑτερόστομος δὲ φάλαγξ ἐστὶν ἡ τὸ
μὲν ἡγούμενον ἥμισυ ἐν τῇ πορείᾳ ἔχουσα ἐν εὐωνύμῳ
παραγωγῇ, τοῦτʼ ἔστι τοὺς ἡγεμόνας ἐξ εὐωνύμου, τοῦ δὲ
λοιποῦ ἡμίσεος τῆς φάλαγγος τοὺς ἡγεμόνας ἐν δεξιᾷ
</p>
</div>
<div type="textpart" n="4" subtype="section">
<p> παραγωγῇ. ὁμοιόστομος δʼ ἐν τῇ πορείᾳ διφαλαγγία
ἐστίν, ἥτις τοὺς ἡγεμόνας ἑκατέρας τῆς φάλαγγος ἐκ τῶν
αὐτῶν μερῶν ἔχει τεταγμένους, ἢ ἐκ τῶν δεξιῶν ἢ ἐκ τῶν
 εὐωνύμων ἑκατέρας τῆς φάλαγγος.
</p>
</div>
<div type="textpart" n="5" subtype="section">
<p> ὅταν δὲ ἡ ἀμφίστομος
 διφαλαγγία τὰ μὲν ἡγούμενα πέρατα συνάψῃ, τὰ δὲ ἑπόμενα διαστήσῃ,
<milestone unit="borheck" n="35"/> τὸ τοιοῦτον ἔμβολον καλεῖται.
</p>
</div>
<div type="textpart" n="6" subtype="section">
<p> ἐπὰν δὲ ἡ ἀντίστομος διφαλαγγία τὰ μὲν ἑπόμενα
 πέρατα συνάψῃ, τὰ δὲ ἡγούμενα διαστήσῃ,
<milestone unit="blancard" n="69"/> τὸ τοιόνδε
 κοιλέμβολον καλεῖται.
</p>
</div>
<div type="textpart" n="7" subtype="section">
<p> πλαίσιον δὲ ὀνομάζεται
 ὁπόταν πρὸς πάσας τὰς πλευρὰς παρατάξηταί τις ἐν ἑτερομήκει
</p>
</div>
<div type="textpart" n="8" subtype="section">
<p> σχήματι·
<milestone unit="borheck" n="36"/> πλινθίον δέ, ὅταν ἐν τετραγώνῳ
σχήματι ταὐτὸ τοῦτο πράξῃ, ὅπερ Ξενοφῶν ὁ τοῦ Γρύλλου
 πλαίσιον ἰσόπλευρον καλεῖ.
<milestone unit="blancard" n="70"/> καὶ ὑπερφαλάγγησιν
<milestone unit="borheck" n="37"/> μὲν ὀνομάζουσι τὴν καθʼ ἑκάτερον τὸ πέρας τῆς
 φάλαγγος ὑπεροχὴν ὑπὲρ τοὺς2πολεμίους, ὑπερκέρασιν δὲ τὴν καθʼ ἓν ὁπότερον οὖν κέρας.
</p>
</div>
<div type="textpart" n="9" subtype="section">
<p> καὶ τῇ μὲν ὑπερφαλαγγήσει
ἡ ὑπερκέρασις ἑπομένη ἐστίν, ἀνάπαλιν δὲ
<pb n="p.127"/>
οὔ.
</p>
</div>
<div type="textpart" n="10" subtype="section">
<p> οὕτω τοι κέρᾳ μὲν ὁποτέρῳ οὖν ὑπερέχειν καὶ
ἐλάσσους κατὰ πλῆθος δυνατόν, καὶ ἐν ἴσῳ βάθει φυλάσσοντας
τὴν πᾶσαν τάξιν· ὑπερφαλαγγῆσαι δὲ ἐν ἴσῳ
τῷ πλήθει ἢ καὶ μείονι,
<milestone unit="blancard" n="71"/> μὴ ἐπὶ λεπτὸν ἐπεκτείναντα, 
οὐχ οἷόν τε.
αἱ δὲ τῶν σκευοφόρων ἀγωγαὶ σὺν ἡγεμόνι γιγνέσθων.</p>
</div>
</div>
<div type="textpart" n="30" subtype="chapter">
<div type="textpart" n="1" subtype="section">
<p>
τρόποι δὲ αὐτῶν πέντε·
<milestone unit="borheck" n="38"/> ἢ γὰρ ἡγεῖσθαι αὐτὰ 
χρὴ τῆς στρατιᾶς σὺν οἰκείᾳ φυλακῇ, ἢ ἕπεσθαι, ἢ ἐκ
πλαγίου ἰέναι — καὶ τοῦτο δισσόν· ἢ γὰρ ἐκ δεξιῶν, ἢ ἐξ
ἀριστερῶν —, ἢ ἐντὸς τῶν ὅπλων ἄγεσθαι.
</p>
</div>
<div type="textpart" n="2" subtype="section">
<p> πρὸ μὲν δὴ
τῆς φάλαγγος χρὴ ἄγειν τὰ σκευοφόρα, ἐπειδὰν ἐκ πολεμίας
ἀπάγῃς· ἑπόμενα δὲ τῇ φάλαγγι, ἐπειδὰν ἐς πολεμίαν
ἐμβάλλῃς· παράγειν δὲ ἐν ὁποτέρᾳ οὖν, ἐπειδὰν τὰ
πλάγια φοβώμεθα· ἐντὸς δὲ τῆς φάλαγγος, ἐὰν τὰ πανταχόθεν
ὕποπτα ᾖ.
τὰ δὲ παραγγέλματα χρὴ συντομώτατά τε ὡς οἷόν</p>
</div>
</div>
<div type="textpart" n="31" subtype="chapter">
<div type="textpart" n="1" subtype="section">
<p>
τε καὶ σαφέστατα ποιεῖσθαι.
<milestone unit="borheck" n="39"/> ἔστα δὲ τοῦτο, εἰ ὅσα ἂν 
ἀμφιβόλως δέξασθαι δυνατοὶ ὦσιν οἱ στρατιῶται, ταῦτα
φυλασσόμεθα.
</p>
</div>
<div type="textpart" n="2" subtype="section">
<p> αὐτίκα εἰ κλῖνον λέγοις προστιθεὶς
τὸ ἐπὶ δόρυ ἢ ἐπʼ ἀσπίδα, οἱ ὀξέως κατακούειν
εἰθισμένοι τῶν παραγγελμάτων ἄλλοι ἄλλο δεξάμενοι
ἔπραξαν. οὔκουν ὧδε χρὴ λέγειν κλῖνον ἐπὶ
δόρυ ἢ κλῖνον ἐπʼ ἀσπίδα,
<milestone unit="blancard" n="72"/> ἀλλʼ ἀναστρέψαντα 
ἐπὶ δόρυ κλῖνον ἤ ἐπʼ ἀσπίδα κλῖνον· οὕτω γὰρ
σύμπαντες τὸ αὐτὸ ἀκούσονταί τε καὶ δράσουσιν.
</p>
</div>
<div type="textpart" n="3" subtype="section">
<p> οὔκουν
οὐδὲ μεταβαλοῦ ἢ ἐξέλιξον χρὴ παραγγέλλειν·
ταῦτα γὰρ τοῦ γένους τὴν πρᾶξιν δηλοῦντα ἐπὶ
διάφορα ἔργα ἄξει τοὺς ἀκούοντας. ἀλλὰ τὰ εἴδη γὰρ
προτακτέον πρὸ τῶν γενῶν, οἷον ἐπὶ δόρυ μεταβαλοῦ
ἢ ἐπʼ ἀσπίδα.
</p>
</div>
<div type="textpart" n="4" subtype="section">
<p> καὶ αὖ ὧδε ἐροῦμεν τὸν Λάκωνα
ἐξέλισσε, ἢ τὸν χόριον, ἢ τὸν Μακεδόνα.
εἰ δὲ μὴ προσθεὶς ὅντινα, αὐτὸ μόνον ἐξέλισσε
<pb n="p.128"/>
 φαίης, ἄλλοι ἐπʼ ἄλλον ἐξελιγμὸν ἥξουσιν.
</p>
</div>
<div type="textpart" n="5" subtype="section">
<p> οὐδὲν δὲ ὡσαύτως
<milestone unit="borheck" n="40"/>ἀγαθὸν ἔν τε πορείαις καὶ ἐν μάχαις ὡς σιγὴ τοῦ
παντὸς στρατεύματος. καὶ τοῦτό γε καὶ Ὅμηρος ἐν τῇ
ποιήσει ἐδήλωσεν· περὶ μὲν γὰρ τῶν ἡγεμόνων τῶν Ἑλλήνων φησίν 
<quote rend="blockquote">
<lb/>κέλευε δὲ οἷσιν ἕκαστος 
<lb/>ἡγεμόνων</quote>
περὶ δὲ τῆς στρατιᾶς
<quote rend="blockquote">
<lb/>οἱ δʼ ἄλλοι ἀκὴν ἴσαν ʽοὐδέ κε φαίης

<lb/>τόσσον λαὸν ἕπεσθαι ἔχοντʼ ἐν στήθεσιν αὐδήν̓ 
<lb/>σιγῇ δειδιότες σημάντορας.</quote>
τῶν δὲ δὴ βαρβάρων τὴν ἀταξίαν δηλῶσαι ἐθελήσας,
<milestone unit="blancard" n="73"/> κλαγγῇ καὶ ἐνοπῇ φησὶν ἰέναι τοὺς Τρῶας ἴσα καὶ ὄρνιθας.
καὶ αὖ ἐν ἄλλοις ἔπεσι
<quote>
<lb/>τῶν δʼ ὥστʼ ὀρνίθων πετεηνῶν</quote> φησίν <quote rend="blockquote">ἔθνεα πολλά, χηνῶν ἢ γεράνων ἢ κύκνων δουλιχοδείρων.</quote>
καὶ ἐπεξελθὼν τῶν ὀρνίθων τὸν θόρυβον
<quote>
<lb/>ὣς Τρώων ἀλαλητός</quote> φησίν <quote rend="blockquote">ἀνὰ στρατὸν εὐρὺν ὀρώρει·
<lb/>οὐ γὰρ πάντων ἦεν ὁμὸς θρόος οὐδʼ ἴα γῆρυς.</quote>
ὑπὲρ δὲ τῶν Ἑλλήνων <quote>οἳ δʼ ἄρʼ ἴσαν σιγῇ</quote>
 φησίν <quote rend="blockquote">μένεα πνείοντες Ἀχαιοί,
<lb/>ἐν θυμῷ μεμαῶτες ἀλεξέμεν ἀλλήλοισιν.</quote>
οὕτω γὰρ οἱ μὲν ἡγεμόνες ὀξέως παραγγελοῦσιν, ἡ δὲ
στρατιὰ ὀξέως δέξεται τὰ ἐνδιδόμενα.
</p>
</div>
</div>
<div type="textpart" n="32" subtype="chapter">
<div type="textpart" n="1" subtype="section">
<p> τὰ παραγγέλματα δὲ ἔστω τοιάδε. ἄγε ἐς τὰ
<milestone unit="borheck" n="41"/> ὅπλα. ὁ ὁπλοφόρος ἀπίτω ἀπὸ τῆς φάλαγγος.
σίγα καὶ πρόσεχε τῷ παραγγελλομένῳ. ἄνω
τὰ δόρατα. κάθες τὰ δόρατα. ὁ οὐραγὸς τὸν
λόχον ἀπευθυνέτω. τήρει τά διαστήματα. ἐπὶ
δόρυ κλῖνον. ἐπʼ ἀσπίδα κλῖνον. πρόαγε. ἐχέτω οὕτως. ἐς ὀρθὸν ἀπόδος. τὸ βάθος διπλασίαζε,
ἀποκατάστησον. τὸν Λάκωνα ἐξέλισσε,
<pb n="p.129"/>
ἀποκατάστησον.
<milestone unit="blancard" n="74"/> ἐπὶ δόρυ ἐκπερίσπα, ἀποκατάστησον. 
τάδε μέν,
</p>
</div>
<div type="textpart" n="2" subtype="section">
<p> ὥσπερ ἐν τέχνῃ, διʼ ὀλίγων ἐδήλωσα
ἱκανὰ ὑπέρ γε τῶν πάλαι Ἑλληνικῶν τε καὶ Μακεδονικῶν
<milestone unit="borheck" n="42"/>
τάξεων, ὅστις μηδὲ τούτων ἀπείρως ἐθέλοι ἔχειν·
ἐγὼ δὲ τὰ ἱππικὰ γυμνάσια,
</p>
</div>
<div type="textpart" n="3" subtype="section">
<p> ὅσα Ῥωμαῖοι ἱππῆς γυμνάζονται,
ἐν τῷ παρόντι ἐπεξελθών, ὅτι τὰ πεζικὰ ἔφθην
δηλῶσαι ἐν τῇ συγγραφῇ ἥντινα ὑπὲρ αὐτοῦ τοῦ βασιλέως
συνέγραψα, τέλος ποιήσομαι τοῦ λόγου τοῦ
τακτικοῦ.
καίτοι οὐκ ἀγνοῶ χαλεπὴν ἐσομένην τὴν δήλωσιν</p>
</div>
</div>
<div type="textpart" n="33" subtype="chapter">
<div type="textpart" n="1" subtype="section">
<p>
τῶν ὀνομάτων ἑκάστων,
<milestone unit="blancard" n="75"/> ὅτι οὐδὲ αὐτοῖς Ῥωμαίοις τὰ 
πολλὰ τῆς πατρίου φωνῆς ἔχεται ἀλλʼ ἔστιν ἃ τῆς Ἰβήρων
ἢ Κελτῶν, ἐπεὶ τὰ πράγματα αὐτὰ Κελτικὰ ὄντα
προσέλαβον, εὐδοκιμήσαντος αὐτοῖς ἐν ταῖς μάχαις τοῦ
Κελτῶν ἱππικοῦ.
</p>
</div>
<div type="textpart" n="2" subtype="section">
<p> εἰ γάρ τοι ἐπʼ ἄλλῳ τῳ, καὶ ἐπὶ τῷδε
ἄξιοι ἐπαινεῖσθαι Ῥωμαῖοι, ὅτι οὐ τὰ οἰκεῖα καὶ πάτρια
οὕτω τι ἠγάπησαν, ὡς τὰ πανταχόθεν καλὰ ἐπιλεξάμενοι
οἰκεῖα σφίσιν ἐποιήσαντο.
</p>
</div>
<div type="textpart" n="3" subtype="section">
<p> οὕτω τοι εὕροις
ἂν καὶ ὁπλίσεις τινὰς παρʼ ἄλλων λαβόντας — καὶ ἤδη
Ῥωμαϊκαὶ ὀνομάζονται, ὅτι κράτιστα Ῥωμαῖοι αὐταῖς
ἐχρήσαντο —, καὶ γυμνάσια στρατιωτικὰπαρʼ ἄλλων, καὶ
θρόνους τοὺς τῶν ἀρχόντων καὶ ἐσθῆτα τὴν περιπόρφυρον.
οἳ δὲ καὶ θεοὺς αὐτοὺς ἄλλους παρʼ ἄλλων λαβόντες
</p>
</div>
<div type="textpart" n="4" subtype="section">
<p>
ὡς οἰκείους σέβουσιν. τὰ γοῦν ἐπʼ αὐτοῖς δρώμενα ἐς
τοῦτο ἔτι τὰ μὲν Ἀχαιῶν νόμῳ δρᾶσθαι λέγεται, τὰ δὲ
κοινῷ Ἑλλήνων. δρᾶται δὲ ἔστιν ἃ καὶ Φρύγια· καὶ
γὰρ ἡ Ῥέα αὐτοῖς ἡ Φρυγία τιμᾶται ἐκ Πεσσινοῦντος ἐλθοῦσα,
καὶ τὸ πένθος τὸ ἀμφὶ τῷ Ἄττῃ Φρύγιον ὂν ἐν Ῥώμῃ
πενθεῖται, καὶ τὸ λουτρὸν δʼ ἡ Ῥέα, ἀφʼ οὗ τοῦ πένθους
λήγει, Φρυγῶν νόμῳ λοῦται.
</p>
</div>
<div type="textpart" n="5" subtype="section">
<p> καὶ μὴν τῶν
νόμων,
<milestone unit="blancard" n="76"/> οὓς ἐν ταῖς δώδεκα δέλτοις τὰ πρῶτα ἐγράψαντο, 
<pb n="p.130"/>
 τοὺς πολλοὺς εὕροις ἂν παρʼ Ἀθηναίων λαβόντας.
</p>
</div>
<div type="textpart" n="6" subtype="section">
<p> καὶ
ταῦτα πολὺ ἂν ἔργον εἴη ἐπεξιέναι, ὅπως τε ἕκαστα ἔχουσι
 καὶ παρὰ τίνων προσποιηθέντα·
<milestone unit="borheck" n="43"/> ἐμοὶ δὲ ὑπὲρ τῶν γυμνασίων
τῶν ἱππικῶν ὥρα ἤδη λέγειν.
</p>
</div>
</div>
<div type="textpart" n="34" subtype="chapter">
<div type="textpart" n="1" subtype="section">
<p> τὸ μὲν χωρίον, ἵναπερ τὰ γυμνάσια αὐτοῖς τελεῖται, οὐχ ὁμαλὸν ἐπιλέγονται μόνον, ἀλλʼ ἐς τοσόνδε προσεξεργάζονται,
ὥστε σκάπτειν τε τὸ μέσον αὐτοῦ ἐς βάθος
αύμμετρον καὶ τὰς βώλους συγκόπτειν ἐς λεπτότητά τε
καὶ μαλθακότητα, ἀποτεμνόμενοι τοῦ παντὸς πεδίου τὸ
 πρὸ τοῦ βήματος ἐς πλαισίου ἰσοπλεύρου σχῆμα.
</p>
</div>
<div type="textpart" n="2" subtype="section">
<p> αὐτοὶ
<milestone unit="blancard" n="77"/> δὲ ὡπλισμένοι παριᾶσι κράνεσι μὲν σιδηροῖς ἢ χαλκοῖς
κεχρυσωμένοις, ὅσοι κατʼ ἀξίωσιν αὐτῶν διαπρεπεῖς
ἢ καθʼ ἱππικὴν διαφέροντες, ὡς καὶ αὐτῷ τούτῳ 
 ἐπάγειν ἐπὶ σφᾶς τῶν θεωμένων τὰς ὄψεις.
</p>
</div>
<div type="textpart" n="3" subtype="section">
<p> τὰ κράνη
δὲ ταῦτα οὐ καθάπερ τὰ ἐς μάχην πεποιημένα πρὸ τῆς
<milestone unit="blancard" n="78"/> κεφαλῆς καὶ τῶν παρειῶν προβέβληται μόνον, ἀλλʼ 
ἴσα πάντη τοῖς προσώποις πεποίηται τῶν ἱππέων, ἀνεῳγότα
κατὰ τοὺς ὀφθαλμούς, ὅσον μὴ ἐπίπροσθεν τοῦ ὁρᾶν
 γιγνόμενα σκέπην παρέχειν τῇ ὄψει.
</p>
</div>
<div type="textpart" n="4" subtype="section">
<p> χαῖται δὲ ἀπήρτηνται
αὐτῶν ξανθαί, οὐκ ἐπὶ χρείᾳ μᾶλλόν τι ἢ ἐς κάλλος τοῦ ἔργου· καὶ αὗται ἐν ταῖς ἐπελάσεσιν τῶν
ἵππων, εἰ καὶ ὀλίγη πνοὴ τύχοι, ἡδίους φαίνονται
 ἀπαιωρούμεναι.
</p>
</div>
<div type="textpart" n="5" subtype="section">
<p> καὶ θυρεοὺς δὲ φέρουσιν, οὐχ
οὕσπερ ἐς τὰς μάχας, ἀλλὰ τῷ βάρει κουφοτέρους,
ἅτε ἐπʼ ὀξύτητι καὶ κάλλει τὰς μελέτας ποιούμενοι,
<milestone unit="blancard" n="79"/> καὶ ἐς ἡδονὴν πεποικιλμένους· ἀντὶ δὲ τῶν θωράκων
</p>
</div>
<div type="textpart" n="6" subtype="section">
<p> Κιμμερικὰ χιτώνια,ἴσα καὶ ὅμοια τοῖς θώραξιν,
τὴν δὲ χρόαν οἳ μὲν κόκκου, οἳ δὲ ὑακίνθου, οἳ δὲ
 ἄλλῃ καὶ ἄλλῃ πεποικιλμένα·
</p>
</div>
<div type="textpart" n="7" subtype="section">
<p> ἀναξυρίδας δὲ περὶ
τοῖν σκελοῖν, οὐ καθάπερ Παρθυαῖοι καὶ Ἀρμένιοι κεχαλασμένας, ἀλλὰ προσεσφιγμένας τοῖν σκελοῖν. ἵπποι
δὲ αὐτοῖς προμετωπιδίοις μὲν ἐς ἀκρίβειαν πεφραγμένοι
<pb n="p.131"/>
εἰσί, παραπλευριδίων δὲ οὐδὲν δέονται· ἀσίδηρα
γὰρ ὄντα τὰ ἐπὶ τῇ μελέτῃ ἀκόντια τοὺς μὲν ὀφθαλμοὺς
τῶν ἵππων κακόν τι ἂν ἀπεργάσαιτο, ταῖς πλευραῖς
δὲ αὐτῶν ἄλλως τε καὶ τοῖς ἐφιππίοις τὸ πολὺ μέρος
σκεπομέναις ἀβλαβῆ προσπίπτει.
πρῶτον μὲν δὴ ἐπέλασις αὐτοῖς ἐς τὸ ἀποδεδειγμένον</p>
</div>
</div>
<div type="textpart" n="35" subtype="chapter">
<div type="textpart" n="1" subtype="section">
<p>
πεδίον γίγνεται ὡς διαπρεπέστατα ἐς κάλλος καὶ λαμπρότητα
<milestone unit="borheck" n="44"/>
ἠσκημένη, ὁπόθεν ἂν μάλιστα ἐκ τοῦ ἀφανοῦς ἐξελαύνειν
δόξειαν καὶ μὴ ἁπλῆν ἀλλʼ ὡς ἔνι ποικίλην
τὴν ἐκδρομὴν ποιεῖσθαι.
</p>
</div>
<div type="textpart" n="2" subtype="section">
<p> σημείοις δὲ διακεκριμένοις
ἐπελαύνουσιν,
<milestone unit="blancard" n="80"/> οὐ τοῖς Ῥωμαϊκοῖς μόνον ἀλλὰ καὶ τοῖς 
Σκυθικοῖς, τοῦ ποικιλωτέραν τε καὶ ἅμα φοβερωτέραν
γίγνεσθαι τὴν ἐπέλασιν.
</p>
</div>
<div type="textpart" n="3" subtype="section">
<p> τὰ Σκυθικὰ δὲ σημεῖά ἐστιν
ἐπὶ κοντῶν ἐν μήκει συμμέτρῳ δράκοντες ἀπαιωρούμενοι.
ποιοῦνται δὲ ξυρραπτοὶ ἐκ ῥακῶν βεβαμμένων, τάς
τε κεφαλὰς καὶ τὸ σῶμα τᾶν ἔστε ἐπὶ τὰς οὐρὰς εἰκασμένοι
ὄφεσιν, ὡς φοβερώτατα οἷόν τε εἰκασθῆναι. καὶ τὰ
σοφίσματα ταῦτα.
</p>
</div>
<div type="textpart" n="4" subtype="section">
<p> ἀτρεμούντων μὲν τῶν ἵππων οὐδὲν
πλέον ἢ ῥάκη ἄν ἴδοις πεποικιλμένα ἐς τὸ κάτω ἀποκρεμάμενα,
ἐλαυνομένων δὲ ἐμπνεόμενα ἐξογκοῦται, ὥστε
ὡς μάλιστα τοῖς θηρίοις ἐπεοικέναι, καί τι καὶ ἐπισυρίζειν
πρὸς τὴν ἄγαν κίνησιν ὑπὸ τῇ πνοῇ βιαίᾳ διερχομένῃ.
<milestone unit="blancard" n="81"/>
μένῃ.
</p>
</div>
<div type="textpart" n="5" subtype="section">
<p> καὶ ταῦτα τὰ σημεῖα οὐ τῇ ὄψει μόνον ἡδονὴν ἢ
ἔκπληξιν παρέχει, ἀλλὰ καὶ ἐς διάκρισιν τῆς ἐπελάσεως
καὶ τὸ μὴ ἐμπίπτειν ἀλλήλαις τὰς τάξεις ὠφέλιμα γίγνεται.
οἱ μὲν γὰρ φέροντες αὐτά,
</p>
</div>
<div type="textpart" n="6" subtype="section">
<p> οἱ δαημονέστατοι τῶν
ἐξελιγμῶν τε καὶ ἐπιστροφῶν, ἐς ἄλλους καὶ ἄλλους κύκλους
ἢ ἄλλας καὶ ἐπιστροφῶν, ἐς ἄλλους καὶ ἄλλους κύκλους
ἢ ἄλλας καὶ ἄλλας ἐπʼ εὐθὺ ἐκδρομὰς ἐπιλέγονται,
τὸ δὲ πλῆθος οὐδὲν ἄλλο μεμελέτηκεν, ὅτι μὴ ἕπεσθαι
τῷ οἰκείῳ ἕκαστοι σημείῳ.
</p>
</div>
<div type="textpart" n="7" subtype="section">
<p> καὶ οὕτω ποικίλαι
μὲν αἱ ἐπιστροφαί, πολυειδεῖς δὲ οἱ ἐξελιγμοί,
πολύτροποι δὲ ἄλλῃ καὶ ἄλλῃ αἱ ἐπελάσεις γιγνόμεναι
<pb n="p.132"/>
ἀσυγχύτους ὅμως τὰς τάξεις παρέχονται. συνενεχθὲν δὲ
σημεῖον σημείῳ ἢ ἵππος ἵππῳ ἐμπεσὼν ἀναταράξειεν ἂν
τὴν πᾶσαν τάξιν καὶ οὐ τὸ κάλλος μόνον ἀλλὰ καὶ τὴν
χρείαν διαφθείρειε τοῦ ἔργου.
</p>
</div>
</div>
<div type="textpart" n="36" subtype="chapter">
<div type="textpart" n="1" subtype="section">
<p> ὁμοῦ δὲ ἥ τε ἐπέλασις αὐτοῖς ἀποπαύεται καὶ κατὰ τὰ ἀριστερὰ τοῦ βήματος ὑπομένουσιν ἐπάλληλοι ἱππῆς,
τὰς μὲν κεφαλὰς τῶν ἵππων ἐς τοὐπίσω ἀποστρέψαντες,
τοὺς θυρεοὺς δὲ πρὸ τῶν νώτων τῶν σφετέρων καὶ πρὸ
τῶν ἱππείων νώτων προβεβλημένοι. καὶ ἡ τάξις αὕτη,
 καθάπερ ὁ συνασπισμὸς τῶν πεζῶν, χελώνη ὀνομάζεται.
<milestone unit="blancard" n="82"/>
</p>
</div>
<div type="textpart" n="2" subtype="section">
<p> δύο δὲ ἱππῆς, τοῦδε τοῦ στοίχου διέχοντες ὅσον ἐκδρομὰς
παρέχειν τοῖς φιλίοις ἱππεῦσι, προβέβληνται πρὸ
τοῦ δεξιοῦ κέρως τῆς χελώνης, τοῦ ἐκδέχεσθαι τοὺς ἐξακοντισμοὺς
τῶν ἐπʼ εὐθὺ ἐπελαυνόντων.
</p>
</div>
<div type="textpart" n="3" subtype="section">
<p> οὕτω μὲν οἱ
ἡμίσεες τῶν ἱππέων πεφραγμένοι ἵστανται ἐς προβολήν· ἐπὰν δὲ σημήνῃ τῇ σάλπιγγι, οἱ ἡμίσεες αὖ ἐπελαύνουσιν,
ὡς πλεῖστα καὶ συνεχέστατα ἀκόντια ἐξακοντίζοντες,
πρῶτος ὁ πρῶτος κατʼ ἀρετήν, καὶ ἐπὶ τούτῳ ὁ δεύτερος,
 καὶ οἱ ἐφεξῆς ὡσαύτως.
</p>
</div>
<div type="textpart" n="4" subtype="section">
<p> τὸ δὲ κάλλος τοῦ δρωμένου
ἐν τῷδε ἐστίν, ὅστις ὅτι πλεῖστα καὶ συνεχέστατα ἀκόντια, ὀρθῷ ἐπελαύνων τῷ ἵππῳ, ἐς τοὺς δύο τοὺς
προβεβλημένους πρὸ τοῦ [ἀριστεροῦ] κέρως τῆς χελώνης
κατὰ αὐτῶν τῶν ὅπλων ὡς μάλιστα τύχοι ἀκοντίσας.
</p>
</div>
<div type="textpart" n="5" subtype="section">
<p> ἐπελάσαντες δὲ ἐπʼ εὐθύ, ἐγκλίνουσιν αὖ ἐς τὰ πλάγια
 ὡς ἐς κύκλον ἐπιστρέφοντες. ἡ ἔγκλισις δὲ αὐτοῖς
</p>
</div>
<div type="textpart" n="6" subtype="section">
<p> ἐπὶ τὰ δεξιὰ σφῶν γίγνεται·
<milestone unit="blancard" n="83"/> οὕτω γὰρ τῷ τε ἀκοντίζειν
οὐδὲν ἐμποδὼν ἵσταται, καὶ οἱ θυρεοὶ προβέβληνται
πρὸ τῶν ἀκοντιζόντων ἐν τῇ ἐπελάσει.
</p>
</div>
</div>
<div type="textpart" n="37" subtype="chapter">
<div type="textpart" n="1" subtype="section">
<p> καὶ χρὴ τοσαῦτα φέρειν ἀκόντια, ὡς διὰ πάσης τῆς
προβολῆς ἐξακοντίζειν παριππεύοντα. καὶ τοῦ τε ἀκροβολισμοῦ τὸ συνεχὲς καὶ τοῦ κτύπου τὸ ἀνέκλειπτον ὥσπερ
 τι ἄλλο ἐκπληκτικὸν φαίνεται.
</p>
</div>
<div type="textpart" n="2" subtype="section">
<p> μεταξὺ δὲ δὴ τοῦ
<pb n="p.133"/>
τε δεξιοῦ κέρως τῆς τάξεως καὶ τῆς προβολῆς τοῖν δυοῖν
ἱππέοιν ἐκ τοῦ ἀφανοῦς ἱππῆς ἐκθέουσι, προϊππεύοντες
μὲν τῆς οἰκείας τάξεως, ἀκοντίζοντες δὲ ἐς τοὺς
παριππεύοντας. καὶ τούτοις ἐπʼ ἀσπίδα ἡ ἔγκλισις
γίγνεται, καὶ ταύτῃ ἀφρακτότεροι παριππεύουσιν.
ἔνθα δὴ καὶ μάλιστα ἀγαθοῦ δεῖ ἱππέως,
</p>
</div>
<div type="textpart" n="3" subtype="section">
<p> ὡς ὁμοῦ
μὲν ἐξακοντίζειν δυνατός τε γίγνηται ἐς τοὺς ἐπελαύνοντας,
ὁμοῦ δὲ σκέπειν τὴν δεξιὰν πλευρὰν τῇ προβολῇ
τοῦ ὅπλου.
</p>
</div>
<div type="textpart" n="4" subtype="section">
<p> καὶ ἐν μὲν τῇ παρελάσει ὁ κατὰ δεξιὰν
ἐπιστροφὴν ἀκοντισμὸς ἀναγκαῖος αὐτῷ γίγνεται,
<milestone unit="blancard" n="84"/> ἐν δὲ 
τῇ παντελεῖ ἐπιστροφῇ ὁ πέτρινος δὴ ὀνομαζόμενος τῇ
Κελτῶν φωνῇ, ὅς ἐστι πάντων χαλεπώτατος.
</p>
</div>
<div type="textpart" n="5" subtype="section">
<p> χρὴ γὰρ
ἐπιστραφέντα, ὅρη δύναμις μἁ??ʼθακαῖν ταῖν πλευραῖν, ἐς
τὸ κατʼ οὐρὰν τοῦ ἵππου ὡς ἔνι μάλιστα εὐθὺ ἐς τοὐπίσω
ἀκοντίσαι, καὶ τοῦτο δράσαντα ὀξέως αὖ ἐπιστρέψαντα
κατὰ νώτου βαλεῖν τὸ ὅπλον, ὅτι τὰ γυμνὰ οὕτω
γε παραδίδοται τοῖς πολεμίοις, εἰ ἄνευ προβολῆς ἐπιστρέψειεν.
ὁμοῦ δὲ ἥ τε ἐπέλασις ἤδη ἀποπαύεται καὶ οἱ πρόσθεν</p>
</div>
</div>
<div type="textpart" n="38" subtype="chapter">
<div type="textpart" n="1" subtype="section">
<p>
ἐπελάσαντες ἐν τάξει αὖ ἵστανται ἐπὶ δεξιᾷ τοῦ βήματος,
καθάπερ οἱ ἄλλοι ἐν ἀριστερᾷ,
<milestone unit="blancard" n="85"/> καὶ οἱ δύο ἱππῆς 
διέχοντες ἀπὸ τοῦ κέρως τῆς προβολῆς τὸ ἴσον ἵστανται,
καὶ αὖ οἱ μεταξὺ αὐτοῖν τε τούτοιν καὶ τῆς πάσης τάξεως
ἐκθέοντες ἐς τὸν αὐτὸν τρόπον ἐξακοντίζουσιν ἐς τοὺς
παριππεύοντας. ἔνθα δὴ ὅ τι περ κράτιστον τῶν ἱππέων
ἐς τόνδε τὸν ἀκροβολισμὸν ἐπιλέγονται.
</p>
</div>
<div type="textpart" n="2" subtype="section">
<p> οἱ μέν
γε ἀπὸ τῶν δεξιῶν [τοῦ βήματος] ἀρχόμενοι οὐδὲν ἄλλο
ἢ τὸ συνεχὲς τῆς ἀκροβολίσεως καὶ τὸ ἐπάλληλον τοῦ
κτύπου παρέχονται· οὐδὲ γὰρ ἄλλου τινὸς θέαν παρέχουσι 
τοῖς ἐπὶ τοῦ βήματος ὁρῶσιν, ἅτε ἀποστρόφου
ἀπʼ αὐτῶν τῆς δεξιᾶς τῶν ἱππέων ἐν τῇ τοιᾷδε ἐπελάσει
<milestone unit="blancard" n="86"/>
γιγνομένης.
</p>
</div>
<div type="textpart" n="3" subtype="section">
<p> ὁπότε δὲ ἐκ τῶν ἀριστερῶν ἐπελαύνοιεν,
<pb n="p.134"/>
τότε δὴ πᾶς ὁ ἀκροβολισμὸς ἀρίδηλος γίγνεται, καὶ τῶν
θυρεῶν ἡ προβολή, καὶ ἡ ἐκ τῆς ἀριστερᾶς χειρὸς ἐς τὴν
δεξιὰν ὕφεσις τῶν ἀκοντίων ὀξεῖα, καὶ ἡ δεξιὰ ὅπως
αὐτὰ ὑπολαβοῦσα καὶ ὑπὲρ τῆς κεφαλῆς περιενεγκοῦσα
ὥσπερ ἐν τροχοῦ περιδινήσει ὁμοῦ μὲν ἐξηκόντισεν, ὁμοῦ δὲ ὑπέλαβεν τὸ λειφθέν, καὶ τοῦτο αὖ ὑπερενεγκοῦσα
ἐξηκόντισεν. ἥ τε καθέδρα ἡ ἐπὶ τοῦ ἵππου
αὐτοῦ τοῦ ἱππέως ἀεὶ εὐσχήμων καὶ ὀρθὴ ἐν τῷ ἀκροβολισμῷ
σῴζεται, καὶ ταύτῃ μᾶλλον, ὅτι ἐπελαυνόντων ὁρᾶται
καὶ τῶν ὅπλων ἡ λαμπρότης καὶ τῶν ἵππων ἡ ὠκύτης τε καὶ τὸ ἐν ταῖς ἐπιστροφαῖς εὐκαμπές καὶ ὅπως
ἐν ἴσοις τοῖς διαστήμασιν αἱ ἐπελάσεις γίγνονται τῶν
 ἱππέων.
</p>
</div>
<div type="textpart" n="4" subtype="section">
<p> αἱ μέν γε ἐπὶ μέγα διαλιποῦσαι αὐτῷ τούτῳ
 τὸ συνεχὲς τοῦ ἀκροβολισμοῦ ἀφανίζουσιν,
<milestone unit="blancard" n="87"/> αἱ δὲ ἄγαν
ἐπάλληλοι τῇ ἀκριβείᾳ τῆς θεωρίας ἐμποδὼν ἵστανται τὸ δίκαιον αὐτῆς ἀφαιρούμεναι· τόν τε γὰρ ἀγαθὸν ἱππέα
ἐγγὺς αὐτῷ ἐπελαύνων ὁ κακὸς ἤδη ἠφάνισεν, καὶ
τοῦ κακοῦ ἄλλος αὖ ἀγαθὸς εὐσχημόνως ἐπιφερόμενος
 τὴν ἀπρέπειαν συνεσκίασεν.
</p>
</div>
<div type="textpart" n="5" subtype="section">
<p> ἀλλὰ χρὴ τοῦ συνεχοῦς
σῳζομένου τόν τε ἔπαινον τῷ ἀγαθῷ σῷον εἶναι καὶ πρέποντα, καὶ τῷ κακῷ τὸ ὀφειλόμενον ὄνειδος ἀποδίδοσθαι.
</p>
</div>
</div>
<div type="textpart" n="39" subtype="chapter">
<div type="textpart" n="1" subtype="section">
<p>δὶς δὲ ἀμείψαντες τὰς τάξεις τε καὶ τὰς προβολὰς
καὶ τοὺς ἀκροβολισμούς τε καὶ τὰς ἐπιστροφάς, ἐπειδὰν
τὴν δευτέραν τε καὶ ἀριστερὰν ἐπέλασιν ποιῶνται, οὐχ
<milestone unit="blancard" n="88"/> ἁπλῶς ἐγκλίναντες ἐπὶ δόρυ καὶ παρὰ τὸ βῆμα παρελάσαντες
τοὺς ἵππους ἀπαλλάσσονται, ἀλλʼ οἱ ὀξύτατοι αὐτῶν
ἐς τὸ ἔργον ὑπολείπονταί σφισιν ἓν ἕκαστος ἀκόντιον,
οἱ δὲ ἄκροι καὶ δύο.
</p>
</div>
<div type="textpart" n="2" subtype="section">
<p> καὶ ἐπειδὰν πελάσωσι τῷ
βήματι παριππεύοντες, ἐς κύκλον μὲν ἐπέστρεψαν τὸν ἵππον, ἔτι δὲ ἐν τῇ ἐπιστροφῇ αὐτοῦ ἔχοντες ἐπὶ τὸ πέρας
 τοῦ πεδίου λοξὸν ἠκόντισαν,
<milestone unit="blancard" n="89"/> καὶ τοῦτο ὡς ἐπὶ μή
<pb n="p.135"/>
κιστόν τε καὶ ὡς μάλιστα κραδαινόμενον χρὴ ἐξικέσθαι.
οἳ δὲ καὶ δύο ὑπολειπόμενοι ἐπειδὰν ἐπελάσωσιν,
</p>
</div>
<div type="textpart" n="3" subtype="section">
<p> ἤδη
τὸ ὑπολειφθὲν ὑπὸ τὸν θυρεὸν, ἐγκλίναντες ὀλίγον τὴν
κεφαλὴν καὶ τὴν δεξιὰν πλευράν, ὡς ἀνυστόν, περιελίξαντες 
ἐς τοὐπίσω σφῶν ἐξηκόντισαν.
ἐπὶ τούτῳ δὲ Κανταβρική τις καλουμένη ἐπέλασις</p>
</div>
</div>
<div type="textpart" n="40" subtype="chapter">
<div type="textpart" n="1" subtype="section">
<p>
γίγνεται,
<milestone unit="borheck" n="45"/> ὡς δοκεῖν ἔμοιγε ἀπὸ Καντάβρων Ἰβηρικοῦ 
γένους τοῦτο ὀνομασθεῖσα, ὅτι ἐκεῖθεν αὐτὴν προσεποίησαν
σφίσι Ῥωμαῖοι.
</p>
</div>
<div type="textpart" n="2" subtype="section">
<p> ἔχει ὧδε. ἡ προβολὴ μὲν ἡ
τῶν ἱππίων,
<milestone unit="blancard" n="90"/> καθάπερ ἐξ ἀρχῆς, ἐν ἀριστερᾷ τοῦ βήματος 
πεφραγμένη ἐκτέτακται, πλήν γε δὴ τῶν δύο ἱππέων
τῶν ἐκδεχομένων τὰ ἐπʼ εὐθὺ ἀκόντια.
</p>
</div>
<div type="textpart" n="3" subtype="section">
<p> ἐπελαύνουσι
δὲ ἀπὸ τῶν δεξιῶν ὥσπερ καὶ τὸ πρόσθεν ἐγκλίνοντες
ἐπὶ δόρυ, ἐπελαυνόντων δὲ αὐτῶν ἐν ἀριστερᾷ τοῦ
βήματος ἄρξαμένη ἄλλη ἐπέλασις γίγνεται ἐς κύκλον
ἐπιστρέφουσα.
</p>
</div>
<div type="textpart" n="4" subtype="section">
<p> οἱ δὲ ἱππῆς οὗτοι οὐκ ἀκοντίοις κούφοις
διαχρῶνται ἔτι, ἀλλὰ ξυστοῖς δόρασιν, ἀσιδήροις
μέν, τῷ βάρει δὲ οὔτε τοῖς ἐξακοντίζουσιν εὐφόροις,
οὔτε ἐφʼ οὕς ἐκπέμπεται ἀκινδύνοις.
</p>
</div>
<div type="textpart" n="5" subtype="section">
<p> καὶ ἐπὶ τῷδε
παραγγέλλεται μήτε τοῦ κράνους στοχάζεσθαι τῶν παριππευόντων
μήτε ἐς τὸν ἵππον τὸ δόρυ μεθιέναι, ἀλλὰ
γὰρ πρὶν ἐγκλῖναι τὸν ἱππέα καὶ παραγυμνῶσαί τι τῆς
πλευρᾶς ἢ ἐκφῆναι τοῦ νώτου ἐπιστραφέντα, αὐτοῦ δὴ
τοῦ θυρεοῦ στοχαζόμενον ὡς Βιαιότατα ἐναράξαι τὸ δόρυ.
καὶ τὸ ἀκριβὲς τοῦδε τοῦ ἔργου ἐν τοῖσδʼ ἐστίν,
</p>
</div>
<div type="textpart" n="6" subtype="section">
<p> εἰ ὡς
ἐγγυτάτω τοῖς παριππεύουσι πελάσας ὁ ἐς τὸν Κανταβρικὸν
τοῦτον κύκλον καθεστηκὼς ὡς μάλιστα κατὰ μέσου
τοῦ θυρεοῦ τὸ δόρυ ἐξακοντίσειεν,
<milestone unit="blancard" n="91"/> τὸ δʼ ἐμπεσὸν 
τῷ θυρεῷ κτυπήσειεν ἢ καὶ διέλθοι διʼ αὐτοῦ διαμπάξ,
καὶ ὁ δεύτερος ἐπὶ τούτῳ τοῦ δευτέρου ἐξίκοιτο, καὶ ὁ
τρίτος ὡσαύτως τοῦ τρίτου, καὶ οἱ ἐφεξῆς τῶν ἐφεξῆς
ἐν στοίχῳ κατὰ τὰ αὐτά.
</p>
</div>
<div type="textpart" n="7" subtype="section">
<p> ὅ τε γὰρ κτύπος ἀμέλει ἐκπληκτικός,
<pb n="p.136"/>
καὶ ὁ ἐξελιγμὸς ἐν τῷ τοιῷδε εὐσχήμων φαίνεται,
καὶ τοῖς μὲν εὐστοχίας τε καὶ σφοδρότητος ἐν τῷ
ἀκοντισμῷ μελέτη γίγνεται, τοῖς δὲ ἀσφαλείας τε καὶ
 φυλακῆς πρὸς τοὺς ἐπιόντας.
</p>
</div>
<div type="textpart" n="8" subtype="section">
<p> ἐπὶ τούτοις δὲ τῆς συνεχείας
τοῦ ἐξακοντισμοῦ μελέτη τε καὶ ἐπίδειξις ποιεῖται ἐκ τῶν ἱππέων οὐ πάντων — οὐ γὰρ πάντες ἐπιτήδειοι ἐς
τήνδε τὴν ὀξύτητα —, ἀλλὰ γὰρ ὅσοι αὐτῶν ἄκροι ἐς ἱππικήν.
</p>
</div>
<div type="textpart" n="9" subtype="section">
<p> οὗτοι καθιστᾶσι μὲν τοὺς ἵππους, ἐν δεξιᾷ
ἔχοντες ἄκρον τὸ βῆμα, ἐκεῖθεν δὲ ἀτρέμα προϊόντος
τοῦ ἵππου ἔστε ἐπὶ τὴν ὀφρῦν τοῦ ἐσκαμμένου χωρίου, χρὴ ὡς πλεῖστα καὶ ὡς συνεχέστατα καὶ ὡς ἐπὶ μήκιστόν
τε καὶ ἅμα κραδαινόμενα ἐς τὸ ἀνώμαλον μεθιέναι τὰ
 ἀκόντια.
</p>
</div>
<div type="textpart" n="10" subtype="section">
<p> καὶ ἀγαθὸς μὲν ὅστις πεντεκαίδεκα ἀκόντια
<milestone unit="blancard" n="92"/> μεθιέναι ὡς χρὴ πρὶν ἐκβῆναι τοῦδε τοῦ χωρίου τὸν ἵππον
 ἐξήνυσεν. πολὺ δὲ τούτου ἐνδικώτερον ἐπαινοῖτο ἂν ὅστις καὶ ἐς τὰ εἴκοσι προύβη.
</p>
</div>
<div type="textpart" n="11" subtype="section">
<p> ὡς τό γε ὑπὲρ ταῦτα
οὐκέτι τῆς ἀκριβείας ἐχομένων γίγνεται, ἀλλὰ κλεπτόντων
τὸ πολὺ κατὰ τὴν στάσιν τοῦ ἵππου ἐπὶ πλέον γιγνομένην,
ὡς ἔτι ἑστηκότος φθάσαι δύο ἢ τρία ἀκοντίσαι,
 ἢ ὑπερβάντος τὴν ὀφρῦν τοῦ ἐσκαμμένου,
</p>
</div>
<div type="textpart" n="12" subtype="section">
<p> ἀλλʼ ἔγωγε πολὺ μᾶλλον ἐπαινῶ τὸ ἐννόμως δρώμενον ἤπερ
τὸ ἐς ἔκπληξιν τῶν ὁρώντων σοφιζόμενον.
</p>
</div>
</div>
<div type="textpart" n="41" subtype="chapter">
<div type="textpart" n="1" subtype="section">
<p> ἐνθένδε ἤδη ὡς ἐς μάχην ὁπλίζονται θώραξί τε σιδηροῖς
<milestone unit="borheck" n="46"/> καὶ κράνεσι καὶ θυρεοῖς οὐ τοῖς κούφοις ἔτι.
</p>
</div>
<div type="textpart" n="2" subtype="section">
<p> καὶ πρῶτα μὲν αἱ τάξεις σπουδῇ ἐπελαύνουσι τοὺς ἵππους· μίαν δὲ λόγχην φέροντας, τήνδε πρὶν πελάσαι
τῷ βήματι χρὴ ὡς οἷόν τε κραδαινομένην τε καὶ ἅμα
<milestone unit="blancard" n="93"/> ἐπανακτυποῦσαν ἐξακοντίσαι τοῦ σκοποῦ στοχαζομένους,
ὃς δὴ ἐν ἀριστερᾷ τοῦ βήματος ἐπʼ αὐτῷ τούτῳ
 τῷ ἔργῳ πέπηγεν.
</p>
</div>
<div type="textpart" n="3" subtype="section">
<p> καὶ ὅσοι γε ἀγαθοὶ αὐτῶν, καὶ δεύτερον ἐπελαύνουσιν οὗτοι καὶ τρίτον, οὐ πρὸς
ἀνάγκην ἀλλʼ αὐτῷ τῷ ἔργῳ καὶ τῷ ἐξ αὐτοῦ ἐπαίνῳ
<pb n="p.137"/>
ἀγαλλόμενοι.
</p>
</div>
<div type="textpart" n="4" subtype="section">
<p> ἡ δευτέρα δὲ ἐπέλασις σὺν δυοῖν λόγχαιν
γίγνεται, καὶ ταύτας χρὴ ἐξακοντίσαι ὀρθῷ ἐπελαύνοντα
τῷ ἵππῳ ὡς μάλιστα οἷόν τε ἐπίσκοπα.
ἐπὰν δὲ ἐκπεριέλθῃ καὶ τοῦδε τοῦ ἀκοντισμοῦ τὸ</p>
</div>
</div>
<div type="textpart" n="42" subtype="chapter">
<div type="textpart" n="1" subtype="section">
<p>
ἑκούσιον, ἐνταῦθα δὴ ὅσοι ἀγαθοὶ στρατιᾶς ἡγεμόνες,
ὀνομαστὶ ἀνακαλεῖσθαι κελεύουσι πάντας ἐφεξῆς τοὺς
ἱππέας, δεκάδαρχον πρῶτον καὶ διμοιρίτην ἐπὶ τούτῳ
καὶ ὅστις ἐν ἡμιολίᾳ μισθοφορᾷ, ἔπειτα τοὺς ἐφεξῆς
τῆς δεκαδαρχίας. καὶ οὕτω διὰ πασῶν τῶν δεκαδαρχιῶν
ἡ κλῆσις γίγνεται.
</p>
</div>
<div type="textpart" n="2" subtype="section">
<p> τὸν κληθέντα δὲ χρὴ ὁμοῦ μὲν
ὑπακοῦσαι τῷ καλοῦντι μεγάλῃ τῇ βοῇ ὅτι ʽπάρειμἰ,
ὁμοῦ δʼ ἐξελαύνειν τὸν ἵππον τρεῖς λόγχας φέροντα.
καὶ τὴν μὲν πρώτην ἀπὸ ἄκρου τοῦ χωρίου τοῦ ἐσκαμμένου
ἐξακοντίζειν ὡς ἐπὶ τὸν σκοπόν,
<milestone unit="blancard" n="94"/> τὴν δευτέραν 
δὲ ἀπὸ αὐτοῦ βήματος, καὶ ταύτην ἔτι ὀρθῷ τῷ
ἵππῳ· τὴν τρίτην δέ, εἰ τὰ ἔννομα καὶ πρὸς τοῦ βασιλέως
τεταγμένα δρῴη, ἐγκλίνοντος ἐπὶ δεξιὰν τοῦ ἵππου, ἐς
τὸν ἄλλον σκοπόν, ὃν ἐπʼ αὐτῷ δὴ τούτῳ κατὰ πρόσταξιν
τοῦ βασιλέως ἐς ἐκδοχὴν τῆς τρίτης λόγχης ἱστᾶσιν.
</p>
</div>
<div type="textpart" n="3" subtype="section">
<p> ἥδʼ
ἔστιν βολὴ ἡ πασῶν χαλεπωτάτη, εἴ πως πρὶν πάντη
ἀποστραφῆναι τὸν ἵππον, ἐν αὐτῇ ἔτι τῇ ἐπικαμπῇ γίγνοιτο.
ἡ γὰρ δὴ ξύνημα τῇ Κελτῶν φωνῇ καλουμένη
</p>
</div>
<div type="textpart" n="4" subtype="section">
<p>
ταύτῃ δὴ ἄφεσις γίγνεται, ἐπείπερ οὐδὲ ἀσιδήρῳ ἀκοντίῳ
εὐμαρὴς ἀκοντίζεσθαι. ἤδη δέ τις ὑπὸ ὀξύτητός τε καὶ
φιλοτιμίας καὶ τέσσαρας λόγχας ὀρθῷ τῷ ἵππῳ ἐπὶ τὸν
πρῶτον σκοπὸν ἐξακοντίσαι ἤνυσεν, ἢ τὰς τρεῖς μὲν
ὀρθῷ τῷ ἵππῳ, τὴν τετάρτην δὲ ἐπιστρέφοντι, ὡς ὁ βασιλεὺς
ἔταξεν,
</p>
</div>
<div type="textpart" n="5" subtype="section">
<p> ἔνθα δὴ ὅ τε ἀγαθὸς ἀκοντιστὴς καὶ
ὁ κακὸς μάλιστα πάντων διαφαίνονται, ἅτε οὐκ ἐν στοίχῳ
ἀδιακρίτῳ οὐδὲ ἐν θορύβῳ δρωμένου τοῦ ἔργου. καὶ
ἥτις ἐπέλασις τοὺς πλείστους παράσχοιτο τῶν λογχῶν
τῇ βολῇ διαπρέποντας, ταύτην ἐγὼ μᾶλλον ἤ τινα
<pb n="p.138"/>
ἄλλην ἐπῄνεσα, ὡς πρὸς ἀλήθειαν τῶν πολεμικῶν ἔργων ἠσκημένην.
</p>
</div>
</div>
<div type="textpart" n="43" subtype="chapter">
<div type="textpart" n="1" subtype="section">
<p> ἐπὶ τούτῳ μέντοι ἤδη πολύτροποι ἐξακοντισμοὶ
 γίγνονται ἢ κούφων παλτῶν ἢ καὶ βελῶν,
<milestone unit="blancard" n="95"/> οὐκ ἀπὸ τόξου
τούτων γε ἀλλʼ ἀπὸ μηχανῆς ἀφιεμένων, ἢ λίθων ἐκ χειρὸς ἢ ἐκ σφενδόνης ἐπὶ τὸν σκοπόν, ὃς μέσος τοῖν
δυοῖν, οἷν ἤδη μνήμην ἐποιησάμην, ἵσταται. καὶ ἐνταῦθα
αὖ καλόν, εἰ συντρίψειαν τοῖς λίθοις τὸν σκοπόν,
 ὅ δὲ τύχοι οὐκ εὐμαρὴς συντριβῆναι.
</p>
</div>
<div type="textpart" n="2" subtype="section">
<p> οὐ μὴν οὐδὲ ἐπὶ
 τοῖσδε λήγει αὐτοῖς τὰ γυμνάσια,
<milestone unit="borheck" n="47"/> ἀλλὰ κοντοὺς γὰρ τὰ μὲν πρῶτα ὀρθοὺς ὡς ἐς προβολὴν φέροντες ἐπελαύνουσιν,
ἔπειτα ὡς πολεμίου φεύγοντος ἐξικόμενοι· οἳ
δὲ ὡς ἐπʼ ἄλλον πολέμιον ἐν τῇ ἐπιστροφῇ τοῦ ἵππου
τούς τε θυρεοὺς ὑπὲρ τὴν κεφαλὴν αἰωρήσαντες ἐς τὸ
κατόπιν σφῶν μετήνεγκαν, καὶ τοὺς κοντοὺς ὑπερελίξαντες ὡς ἐπελαύνοντος ἄλλου πολεμίου ἐξίκοντο. καὶ
 τὸ ἔργον τοῦτο Κελτιστὶ τολούτεγον καλεῖται.
</p>
</div>
<div type="textpart" n="3" subtype="section">
<p> καὶ ἐπὶ
τῷδε εὖ τὰς σπάθας σπασάμενοι ἄλλοτε ἄλλην πληγὴν
παραφέρουσιν, ὅπως μάλιστα οἷόν τε, ἢ φεύγοντος
πολεμίου ἐξικέσθαι ἢ πεσόντα κατακανεῖν ἢ καὶ πρᾶξαί
 τι ἐκ πλαγίων παραθέοντες.
<milestone unit="blancard" n="96"/> ἐπὶ τούτῳ μέντοιπηδήσεις ἐπὶ τοὺς ἵππους ὡς ἔνι ποικιλωτάτας ποιοῦνται,
ὅσαις ἰδέαις καὶ ὅσοις σχήμασιν ἀναβαίνεται ἵππος
 ὑπὸ ἱππέως·
</p>
</div>
<div type="textpart" n="4" subtype="section">
<p> καὶ τελευταίαν δὴ τὴν ἐνόπλιον πήδησιν
ἐπιδεικνύουσι θέοντος τοῦ ἵππου, ἥντινα ὁδοιπορικὴν ὀνομάζουσιν. </p>
</div>
</div>
<div type="textpart" n="44" subtype="chapter">
<div type="textpart" n="1" subtype="section">
<p> ταῦτα μὲν τοῖς Ῥωμαίων ἱππεῦσι τὰ συνήθη τε καὶ
 ἐκ παλαιοῦ ἀσκούμενα·
<milestone unit="borheck" n="48"/> ὁ βασιλεὺς δὲ προσεξεῦρεν καὶ
τὰ βαρβαρικὰ ἐκμελετᾶν αὐτούς, ὅσα τε Παρθυαίων
ἢ Ἀρμενίων ἱπποτοξόται ἐπασκοῦσι, καὶ ὅσας οἱ Σαυροματῶν ἢ Κελτῶν κοντοφόροι ἐπιστροφάς τε καὶ ἀποστροφὰς
τῶν ἵππων ἐν μέρει ἐπελαυνόντων, καὶ ἀκροβολισμοὺς
<pb n="p.139"/>
ἐν τούτῳ πολυειδεῖς καὶ πολυτρόπους καὶ
ἀλαλαγμοὺς πατρίους ἑκάστῳ γένει, Κελτικοὺς μὲν τοῖς
Κελτοῖς ἱππεῦσι,
<milestone unit="blancard" n="97"/> Γετικοὺς δὲ τοῖς Γέταις, Ῥαιτικοὺς 
δὲ ὅσοι ἐκ Ῥαιτῶν.
</p>
</div>
<div type="textpart" n="2" subtype="section">
<p> καὶ τάφρον δὲ διαπηδᾶν μελετῶσιν
αὐτοῖς οἱ ἵπποι καὶ τειχίον ὑπεράλλεσθαι, καὶ ἐνὶ λόγῳ,
οὐκ ἐστιν ὅτι Ῥωμαίοις τῶν τε παλαιῶν ἐπιτηδευμάτων,
ὅ τι περ ἐκλελειμμένον, οὐκ ἐξ ὑπαρχῆς ἐπασκεῖται, καὶ
ὅσα ἤδη προσεξεύρηται ἐκ τοῦ βασιλέως, τὰ μὲν ἐς
κάλλος τὰ δὲ ἐς ὀξύτητα, τὰ δὲ ἐς ἔκπληξιν τὰ δὲ ἐς
χρείαν τὴν ἐπὶ τῷ ἔργῳ.
</p>
</div>
<div type="textpart" n="3" subtype="section">
<p> ὥστε ἐς τήνδε τὴν παροῦσαν
βασιλείαν, ἣν Ἀδριανὸς εἰκοστὸν τοῦτʼ ἔτος βασιλεύει,
πολὺ μᾶλλον συμβαίνειν μοι δοκεῖ τὰ ἔπη ταῦτα ἤπερ
ἔς τὴν πάλαι Λακεδαίμονα
ʽἔνθʼ αἰχμά τε νέων θάλλει καὶ μῶσα λίγεια,
καὶ δίκα εὐρυάγυια καλῶν ἐπιτάρροθος ἔργων.ʼ
</p>
</div>
</div>
</div></body>
</text>
</TEI>