<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
 <teiHeader xml:lang="eng">
    <fileDesc>
      <titleStmt>
       <title xml:lang="grc">Ἐκκλησιαστικὴ ἱστορία</title>
       <author>Eusebius of Caesarea</author>
       <editor>Kirsopp Lake</editor>
       <editor>J.E.L. Oulton</editor>
       <editor>H.J. Lawlor</editor>
       
       <sponsor>Perseus Project, Tufts University</sponsor>
       <principal>Gregory Crane</principal>
       <respStmt>
        <resp>Prepared under the supervision of</resp>
        <name>Lisa Cerrato</name>
        <name>Rashmi Singhal</name> 
        <name>Bridget Almas</name>
       </respStmt>   
       <funder n="org:Google">Google Digital Humanities Awards Program</funder>
      </titleStmt>
     
     <publicationStmt>
      <publisher>Trustees of Tufts University</publisher>
      <pubPlace>Medford, MA</pubPlace>
      <authority>Perseus Digital Library Project</authority>
      <date type="release" when="2011-09-12" cert="high">Perseus 4.0</date>
      <idno type="filename">tlg2018.tlg002.perseus-grc2.xml</idno>
      <availability>
       <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
      </availability>
     </publicationStmt>
  
      <sourceDesc>
       <biblStruct>
        <monogr>
         <title>The Ecclesiastical History</title>
         <author>Eusebius</author>
         <editor>Kirsopp Lake</editor>
         <editor>J.E.L. Oulton</editor>
         <editor>H.J. Lawlor</editor>      
         <imprint>
          <publisher n="V1_V2">William Heinemann</publisher>
          <pubPlace n="V1_V2">London</pubPlace>
          <publisher n="V1">G.P. Putnam's Sons</publisher>
          <pubPlace n="V1">New York</pubPlace>
          <publisher n="V2">Harvard University Press</publisher>
          <pubPlace n="V2">Cambridge, MA</pubPlace>
          <date type="printing">1926-1932</date>
         </imprint>
         <biblScope unit="volume">1-2</biblScope>
        </monogr>
        <series>
         <title>Loeb Classical Library</title>
        </series>
         <ref target="https://archive.org/details/ecclesiasticalhi01euseuoft">Internet Archive</ref>
        <ref target="https://archive.org/details/ecclesiasticalhi02euseuoft">Internet Archive</ref>
       </biblStruct>
</sourceDesc>
    </fileDesc>
  
  <encodingDesc>
   <editorialDecl>
    <correction status="high">
     <p>Keyboarding</p>
     <p>NB Beta code was not clear on difference between Greek apostrophe, breathing marks and parentheses. This was done in a separate pass to distinguish prior to another beta code conversion.</p>
    </correction>
   </editorialDecl>
   
   <refsDecl n="CTS">
    <cRefPattern n="section" matchPattern="(\w+).(\w+).(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2']/tei:div[@n='$3'])">
     <p>This pointer pattern extracts book and chapter and section.</p>
    </cRefPattern>
    <cRefPattern n="chapter" matchPattern="(\w+).(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
     <p>This pointer pattern extracts book and chapter.</p>
    </cRefPattern>
   <cRefPattern n="book" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
     <p>This pointer pattern extracts book.</p>
    </cRefPattern>
   </refsDecl>
   
</encodingDesc>

    <profileDesc>
      <langUsage>
	    <language ident="grc">Greek</language>
       <language ident="eng">English</language>
       <language ident="lat">Latin</language>
      </langUsage>
    </profileDesc>
  
  <revisionDesc>
   <change when="2024-02-22" who="Lisa Cerrato">EpiDoc and CTS conversion, beta code conversion, file/encoding cleanup, and general header review.</change>
  </revisionDesc>
  </teiHeader>

 <text>
 <body>
  <div type="edition" n="urn:cts:greekLit:tlg2018.tlg002.perseus-grc2" xml:lang="grc">
<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="1">
 <pb n="v.1.p.2"/>
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="arg">
<head rend="align(center)">Τάδε ἡ πρώτη περιέχει βίβλος τῆς Ἐκκλησιαστικῆς ἱστορίας</head>
<p rend="align(indent)"><num>Α</num> Τίς ἡ τῆς ἐπαγγελίας ὑπόθεσις.</p>
<p rend="align(indent)"><num>Β</num>  Ἐπιτομὴ  κεφαλαιώδης περὶ τῆς κατὰ τὸν σωτῆρα καὶ κύριον ἡμῶν τὸν Χριστὸν τοῦ θεοῦ  προυπάρξεώς τε καὶ θεολογίας.</p>
<p rend="align(indent)"><num>Γ</num> Ὡς καὶ τὸ Ἰησοῦ ὄνομα καὶ αὐτὸ δὴ τὸ τοῦ Χριστοῦ  ἔγνωστό τε ἀνέκαθεν καὶ τετίμητο παρὰ τοῖς  θεσπεσίοις προφήταις.</p>
<p rend="align(indent)"><num>Δ</num> Ὡς οὐ νεώτερος οὐδὲ  ξενίζων ἦν ὁ τρόπος τῆς πρὸς αὐτοῦ  καταγγελθείσης πᾶσι τοῖς ἔθνεσιν εὐσεβείας.</p>
<p rend="align(indent)"><num>Ε</num> Περὶ τῶν χρόνων τῆς ἐπιφανείας αὐτοῦ τῆς εἰς ἀνθρώπους.</p>
<p rend="align(indent)"><num>Σ</num> Ὡς κατὰ τοὺς χρόνους αὐτοῦ ἀκολούθως ταῖς προφητείαις  ἐξέλιπον ἄρχοντες οἱ τὸ πρὶν ἐκ προγόνων διαδοχῆς τοῦ Ἰουδαίων ἔθνους ἡγούμενοι πρῶτός τε ἀλλόφυλος βασιλεύει αὐτῶν Ἡρῴδης.</p>
<p rend="align(indent)"><num>Ζ</num> Περὶ τῆς ἐν τοῖς εὐαγγελίοις νομιζομένης διαφωνίας τῆς περὶ τοῦ Χριστοῦ γενεαλογίας.</p>
<p rend="align(indent)"><num>Η</num> Περὶ τῆς Ἡρῴδου κατὰ τῶν παίδων ἐπιβουλῆς <pb n="v.1.p.4"/> καὶ οἵα μετῆλθεν αὐτὸν  καταστροφὴ βίου.</p>
<p rend="align(indent)"><num>Θ</num> Περὶ τῶν κατὰ Πιλᾶτον χρόνων.</p>
<p rend="align(indent)"><num>Ι</num> Περὶ τῶν παρὰ Ἰουδαίοις ἀρχιερέων καθ’ οὓς ὁ Χριστὸς τὴν διδασκαλίαν ἐποιήσατο.</p>
<p rend="align(indent)"><num>ΙΑ</num> Τὰ περὶ Ἰωάννου τοῦ βαπτιστοῦ καὶ τοῦ Χριστοῦ μεμαρτυρημένα.</p>
<p rend="align(indent)"><num>ΙΒ</num> Περὶ τῶν μαθητῶν τοῦ σωτῆρος ἡμῶν.</p>
<p rend="align(indent)"><num>ΙΓ</num> Ἱστορία περὶ τοῦ τῶν Ἐδεσσηνῶν  δυνάστου.</p></div>
<pb n="v.1.p.6"/>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.1" n="1"><p rend="align(indent)">Τὰς τῶν ἱερῶν ἀποστόλων διαδοχὰς σὺν καὶ τοῖς ἀπὸ τοῦ σωτῆρος ἡμῶν καὶ εἰς ἡμᾶς διηνυσμένοις χρόνοις, ὅσα τε καὶ πηλίκα πραγματευθῆναι κατὰ τὴν ἐκκλησιαστικὴν ἱστορίαν λέγεται, καὶ ὅσοι ταύτης διαπρεπῶς ἐν ταῖς μάλιστα ἐπισημοτάταις παροικίαις ἡγήσαντό τε καὶ προέστησαν, ὅσοι τε κατὰ γενεὰν ἑκάστην ἀγράφως ἢ καὶ διὰ συγγραμμάτων τὸν θεῖον ἐπρέσβευσαν λόγον, τίνες τε καὶ ὅσοι καὶ ὁπηνίκα νεωτεροποιίας <note place="margin" xml:lang="eng"><bibl>1 Tim. 6, 20</bibl></note> ἱμέρῳ πλάνης εἰς ἔσχατον ἐλάσαντες, ψευδωνύμου γνώσεως εἰσηγητὰς ἑαυτοὺς ἀνακεκηρύχασιν, <note place="margin" xml:lang="eng"><bibl>Acts 20, 29</bibl></note> ἀφειδῶς οἷα λύκοι βαρεῖς τὴν Χριστοῦ ποίμνην ἐπεντρίβοντες, </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.1" n="2"><p>πρὸς ἐπὶ τούτοις καὶ τὰ παραυτίκα τῆς κατὰ τοῦ σωτῆρος ἡμῶν ἐπιβουλῆς τὸ πᾶν Ἰουδαίων ἔθνος περιελθόντα, ὅσα τε αὖ καὶ ὁποῖα καθ’ οἵους τε χρόνους πρὸς τῶν ἐθνῶν ὁ θεῖος πεπολέμηται λόγος, καὶ πηλίκοι κατὰ καιροὺς τὸν δι’ αἵματος καὶ βασάνων ὑπὲρ αὐτοῦ διεξῆλθον ἀγῶνα, τά τ’ ἐπὶ τούτοις καὶ καθ’ ἡμᾶς <pb n="v.1.p.8"/> αὐτοὺς μαρτύρια καὶ τὴν ἐπὶ πάσιν ἵλεω καὶ εὐμενῆ τοῦ σωτῆρος ἡμῶν ἀντίληψιν γραφῇ παραδοῦναι προῃρημένος, οὐδ’ ἄλλοθεν ἢ ἀπὸ πρώτης ἄρξομαι τῆς κατὰ τὸν σωτῆρα καὶ κύριον ἡμῶν Ἰησοῦν τὸν Χριστὸν τοῦ θεοῦ οἰκονομίας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.1" n="3"><p>ἀλλά μοι συγγνώμην εὐγνωμόνων ἐντεῦθεν ὁ λόγος αἰτεῖ, μείζονα ἢ καθ’ ἡμετέραν δύναμιν ὁμολογῶν εἶναι τὴν ἐπαγγελίαν ἐντελῆ καὶ ἀπαράλειπτον ὑποσχεῖν, ἐπεὶ καὶ πρῶτοι νῦν τῆς ὑποθέσεως ἐπιβάντες οἷά τινα ἐρήμην καὶ ἀτριβῆ ἰέναι ὁδὸν ἐγχειροῦμεν, θεὸν μὲν ὁδηγὸν καὶ τὴν τοῦ κυρίου συνεργὸν σχήσειν εὐχόμενοι δύναμιν, ἀνθρώπων γε μὴν οὐδαμῶς εὑρεῖν οἷοί τε ὄντες ἴχνη γυμνὰ τὴν αὐτὴν ἡμῖν προωδευκότων, μὴ ὅτι σμικρὰς αὐτὸ μόνον προφάσεις, δι’ ὧν ἄλλος ἄλλως ὧν διηνύκασι χρόνων μερικὰς ἡμῖν καταλελοίπασι διηγήσεις, πόρρωθεν ὥσπερ εἰ πυρσοὺς τὰς ἑαυτῶν προανατείνοντες φωνὰς καὶ ἄνωθέν ποθεν ὡς ἐξ ἀπόπτου καὶ ἀπὸ σκοπῆς βοῶντες καὶ διακελευόμενοι, ᾗ χρὴ βαδίζειν καὶ τὴν τοῦ λόγου πορείαν ἀπλανῶς καὶ ἀκινδύνως εὐθύνειν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.1" n="4"><p>ὅσα τοίνυν εἰς τὴν προκειμένην ὑπόθεσιν λυσιτελεῖν ἡγούμεθα τῶν αὐτοῖς ἐκείνοις σποράδην μνημονευθέντων, ἀναλεξάμενοι καὶ ὡς ἂν ἐκ λογικῶν λειμώνων τὰς ἐπιτηδείους αὐτῶν τῶν πάλαι συγγραφέων ἀπανθισάμενοι φωνάς, δι’ ὑφηγήσεως ἱστορικῆς πειρασόμεθα σωματοποιῆσαι, ἀγαπῶντες, εἰ καὶ μὴ ἁπάντων, τῶν δ’ οὖν μάλιστα διαφανεστάτων τοῦ σωτῆρος ἡμῶν ἀποστόλων τὰς διαδοχὰς κατὰ τὰς διαπρεπούσας ἔτι καὶ νῦν μνημονευομένας ἐκκλησίας ἀνασωσαίμεθα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.1" n="5"><p>ἀναγκαιότατα δέ μοι πονεῖσθαι τὴν ὑπόθεσιν ἡγοῦμαι, ὅτι μηδένα <pb n="v.1.p.10"/> πω εἰς δεῦρο τῶν ἐκκλησιαστικῶν συγγραφέων διέγνων περὶ τοῦτο τῆς γραφῆς σπουδὴν πεποιημένον τὸ μέρος· ἐλπίζω δ’ ὅτι καὶ ὠφελιμωτάτη τοῖς φιλοτίμως περὶ τὸ χρηστομαθὲς τῆς ἱστορίας ἔχουσιν ἀναφανήσεται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.1" n="6"><p>ἤδη μὲν οὖν τούτων καὶ πρότερον ἐν οἷς  διετυπωσάμην  χρονικοῖς  κανόσιν  ἐπιτομὴν  κατεστησάμην,  πληρεστάτην δ’ οὖν ὅμως αὐτῶν ἐπὶ τοῦ παρόντος  ὡρμήθην τὴν  ἀφήγησιν ποιήσασθαι. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.1" n="7"><p rend="align(indent)">Καὶ ἄρξεταί γέ μοι ὁ λόγος, ὡς ἔφην, ἀπὸ τῆς κατὰ τὸν Χριστὸν ἐπινοουμένης ὑψηλοτέρας καὶ κρείττονος ἢ κατὰ ἄνθρωπον οἰκονομίας τε καὶ θεολογίας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.1" n="8"><p>καὶ γὰρ τὸν γραφῇ μέλλοντα τῆς ἐκκλησιαστικῆς ὑφηγήσεως παραδώσειν τὴν ἱστορίαν, ἄνωθεν ἐκ πρώτης τῆς κατ’ αὐτὸν τὸν Χριστόν, ὅτιπερ ἐξ αὐτοῦ καὶ τῆς προσωνυμίας ἠξιώθημεν, θειοτέρας ἢ κατὰ τὸ δοκοῦν τοῖς πολλοῖς οἰκονομίας ἀναγκαῖον ἂν εἴη κατάρξασθαι. </p></div></div>


<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="1"><p rend="align(indent)">Διττοῦ δὲ ὄντος τοῦ κατ’ αὐτὸν τρόπου, καὶ τοῦ <note place="margin" xml:lang="eng"><bibl>1 Cor. 11, 3</bibl></note> μὲν σώματος ἐοικότος κεφαλῇ, ᾗ θεὸς ἐπινοεῖται, τοῦ δὲ ποσὶ παραβαλλομένου, ᾗ τὸν ἡμῖν ἄνθρωπον ὁμοιοπαθῆ τῆς ἡμῶν αὐτῶν ἕνεκεν ὑπέδυ σωτηρίας, γένοιτ’ ἂν ἡμῖν ἐντεῦθεν ἐντελὴς ἡ τῶν ἀκολούθων διήγησις, εἰ τῆς κατ’ αὐτὸν ἱστορίας ἁπάσης ἀπὸ τῶν κεφαλαιωδεστάτων καὶ κυριωτάτων τοῦ λόγου τὴν ὑφήγησιν ποιησαίμεθα· ταύτῃ δὲ καὶ τῆς Χριστιανῶν ἀρχαιότητος τὸ παλαιὸν ὁμοῦ καὶ θεοπρεπὲς τοῖς νέαν αὐτὴν καὶ ἐκτετοπισμένην, χθὲς καὶ οὐ πρότερον φανεῖσαν, ὑπολαμβάνουσιν ἀναδειχθήσεται.</p></div>
<pb n="v.1.p.12"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="2"><p rend="align(indent)">Γένους μὲν οὖν καὶ ἀξίας αὐτῆς τε οὐσίας τοῦ Χριστοῦ καὶ φύσεως οὔτις ἂν εἰς ἔκφρασιν αὐτάρκης γένοιτο λόγος, ᾗ καὶ τὸ πνεῦμα τὸ θεῖον ἐν προφητείαις <note place="margin" xml:lang="eng"><bibl>Is. 53, 8</bibl></note> <q>τὴν γενεὰν αὐτοῦ</q> φησὶν <q>τίς διηγήσεται;</q> <note place="margin" xml:lang="eng"><bibl>Matt. 11, 27</bibl></note> ὅτι δὴ οὔτε τὸν πατέρα τις ἔγνω, εἰ μὴ ὁ υἱός, οὔτ’ αὖ τὸν υἱόν τις ἔγνω ποτὲ κατ’ ἀξίαν, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="3"><p>εἰ μὴ μόνος ὁ γεννήσας αὐτὸν πατήρ, τό τε φῶς τὸ προκόσμιον καὶ τὴν πρὸ αἰώνων νοερὰν καὶ <note place="margin" xml:lang="eng"><bibl>John 1, 9. 10, Prov. 8, 23</bibl></note> οὐσιώδη σοφίαν τόν τε ζῶντα καὶ ἐν ἀρχῇ παρὰ τῷ πατρὶ τυγχάνοντα θεὸν λόγον τίς ἂν πλὴν τοῦ <note place="margin" xml:lang="eng"><bibl>John 1, 4. 2, Col. 1, 15. 16</bibl></note> πατρὸς καθαρῶς ἐννοήσειεν, πρὸ πάσης κτίσεως καὶ δημιουργίας ὁρωμένης τε καὶ ἀοράτου τὸ πρῶτον καὶ μόνον τοῦ θεοῦ γέννημα, τὸν τῆς κατ’ οὐρανὸν <note place="margin" xml:lang="eng"><bibl>Jos. 5, 14</bibl></note> λογικῆς καὶ ἀθανάτου στρατιᾶς ἀρχιστράτηγον, <note place="margin" xml:lang="eng"><bibl>Is. 9, 6</bibl></note> τὸν τῆς μεγάλης βουλῆς ἄγγελον, τὸν τῆς ἀρρήτου γνώμης τοῦ πατρὸς ὑπουργόν, τὸν τῶν ἁπάντων σὺν τῷ πατρὶ δημιουργόν, τὸν δεύτερον μετὰ τὸν πατέρα τῶν ὅλων αἴτιον, τὸν τοῦ θεοῦ παῖδα γνήσιον καὶ μονογενῆ, τὸν τῶν γενητῶν ἁπάντων κύριον καὶ θεὸν καὶ βασιλέα τὸ κῦρος ὁμοῦ καὶ τὸ κράτος αὐτῇ θεότητι καὶ δυνάμει καὶ τιμῇ παρὰ τοῦ πατρὸς ὑποδεδεγμένον, ὅτι δὴ κατὰ τὰς <note place="margin" xml:lang="eng"><bibl>John 1, 1. 3</bibl></note> περὶ αὐτοῦ μυστικὰς τῶν γραφῶν θεολογίας <q>ἐν ἀρχῇ ἦν ὁ λόγος, καὶ ὁ λόγος ἦν πρὸς τὸν θεόν, καὶ θεὸς ἦν ὁ λόγος· πάντα δι’ αὐτοῦ ἐγένετο, καὶ χωρὶς αὐτοῦ ἐγένετο οὐδὲ ἕν.</q></p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="4"><p>τοῦτό τοι καὶ ὁ μέγας Μωυσῆς, ὡς ἂν προφητῶν ἁπάντων παλαιότατος, θείῳ πνεύματι τὴν τοῦ παντὸς οὐσίωσίν τε καὶ διακόσμησιν ὑπογράφων, τὸν κοσμοποιὸν καὶ δημιουργὸν τῶν ὅλων αὐτῷ δὴ τῷ Χριστῷ καὶ οὐδὲ ἄλλῳ ἢ τῷ θείῳ δηλαδὴ καὶ <pb n="v.1.p.14"/> πρωτογόνῳ ἑαυτοῦ λόγῳ τὴν τῶν ὑποβεβηκότων ποίησιν παραχωροῦντα διδάσκει αὐτῷ τε κοινολογούμενον <note place="margin" xml:lang="eng"><bibl>Gen. 1, 26</bibl></note> ἐπὶ τῆς ἀνθρωπογονίας· <q>εἶπεν γὰρ</q> φησὶν <q>ὁ θεός· <q>ποιήσωμεν ἄνθρωπον κατ’ εἰκόνα ἡμετέραν καὶ καθ’ ὁμοίωσιν.</q></q></p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="5"><p>ταύτην δὲ ἐγγυᾶται τὴν φωνὴν προφητῶν ἄλλος, ὧδέ πως <note place="margin" xml:lang="eng"><bibl>Ps. 32, 9; 148, 5</bibl></note> ἐν ὕμνοις θεολογῶν <q>αὐτὸς εἶπεν, καὶ ἐγενήθησαν· αὐτὸς ἐνετείλατο, καὶ ἐκτίσθησαν,</q> τὸν μὲν πατέρα καὶ ποιητὴν εἰσάγων ὡς ἂν πανηγεμόνα βασιλικῷ νεύματι προστάττοντα, τὸν δὲ τούτῳ δευτερεύοντα θεῖον λόγον, οὐχ ἕτερον τοῦ πρὸς ἡμῶν κηρυττομένου, ταῖς πατρικαῖς ἐπιτάξεσιν ὑπουργοῦντα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="6"><p>τοῦτον καὶ ἀπὸ πρώτης ἀνθρωπογονίας πάντες ὅσοι δὴ δικαιοσύνῃ καὶ θεοσεβείας ἀρετῇ διαπρέψαι λέγονται,   ἀμφί τε τὸν μέγαν θεράποντα Μωυσέα καὶ πρό γε αὐτοῦ πρῶτος Ἀβραὰμ τούτου τε οἱ παῖδες καὶ ὅσοι μετέπειτα δίκαιοι  πεφήνασιν καὶ προφῆται,  καθαροῖς διανοίας  ὄμμασι  φαντασθέντες  ἔγνωσάν τε καὶ οἷα θεοῦ παιδὶ τὸ προσῆκον  ἀπένειμαν σέβας, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="7"><p>αὐτός τε, οὐδαμῶς ἀπορρᾳθυμῶν τῆς τοῦ πατρὸς εὐσεβείας, διδάσκαλος τοῖς πᾶσι τῆς πατρικῆς καθίστατο γνώσεως. <note place="margin" xml:lang="eng"><bibl>Gen. 18, 1-3</bibl></note> ὦφθαι γοῦν κύριος ὁ θεὸς ἀνείρηται οἷά τις κοινὸς ἄνθρωπος τῷ Ἀβραὰμ καθημένῳ παρὰ τὴν δρῦν τὴν Μαμβρῆ· ὁ δ’ ὑποπεσὼν αὐτίκα, καίτοι γε ἄνθρωπον ὀφθαλμοῖς ὁρῶν, προσκυνεῖ μὲν ὡς θεόν, ἱκετεύει δὲ ὡς κύριον, ὁμολογεῖ τε μὴ <note place="margin" xml:lang="eng"><bibl>Gen. 18, 25</bibl></note> ἀγνοεῖν ὅστις εἴη, ῥήμασιν αὐτοῖς λέγων <q>κύριε <pb n="v.1.p.16"/> ὁ κρίνων πᾶσαν τὴν γῆν, οὐ ποιήσεις κρίσιν;</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="8"><p>εἰ γὰρ μηδεὶς  ἐπιτρέποι λόγος τὴν  ἀγένητον καὶ  ἄτρεπτον οὐσίαν θεοῦ τοῦ παντοκράτορος εἰς ἀνδρὸς εἶδος  μεταβάλλειν μηδ’ αὖ  γενητοῦ μηθενὸς φαντασίᾳ τὰς τῶν  ὁρώντων ὄψεις  ἐξαπατᾶν μηδὲ μὴν ψευδῶς τὰ τοιαῦτα  πλάττεσθαι τὴν γραφήν, θεὸς καὶ κύριος ὁ κρίνων πᾶσαν τὴν γῆν καὶ ποιῶν κρίσιν, ἐν ἀνθρώπου ὁρώμενος σχήματι, τίς ἂν ἕτερος ἀναγορεύοιτο, εἰ μὴ φάναι θέμις τὸ πρῶτον τῶν ὅλων αἴτιον, ἢ μόνος ὁ προὼν αὐτοῦ λόγος; <note place="margin" xml:lang="eng"><bibl>Ps. 106, 20</bibl></note> περὶ οὗ καὶ ἐν ψαλμοῖς ἀνείρηται <q>ἀπέστειλεν τὸν λόγον αὐτοῦ, καὶ ἰάσατο αὐτούς, καὶ ἐρρύσατο αὐτοὺς ἐκ τῶν διαφθορῶν αὐτῶν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="9"><p>τοῦτον δεύτερον μετὰ τὸν πατέρα κύριον σαφέστατα Μωυσῆς <note place="margin" xml:lang="eng"><bibl>Gen. 19, 24</bibl></note> ἀναγορεύει λέγων <q>ἔβρεξε κύριος ἐπὶ Σόδομα καὶ Γόμορρα θεῖον καὶ πῦρ παρὰ κυρίου·</q> τοῦτον καὶ τῷ Ἰακὼβ αὖθις ἐν ἀνδρὸς φανέντα σχήματι, θεὸν ἡ θεία προσαγορεύει γραφή, φάσκοντα τῷ <note place="margin" xml:lang="eng"><bibl>Gen. 32, 28</bibl></note> Ἰακὼβ <q>οὐκέτι κληθήσεται τὸ ὄνομά σου Ἰακώβ, ἀλλ’ Ἰσραὴλ ἔσται τὸ ὄνομά σου, ὅτι ἐνίσχυσας <note place="margin" xml:lang="eng"><bibl>Gen. 32, 30</bibl></note> μετὰ θεοῦ,</q> ὅτε καὶ <q>ἐκάλεσεν Ἰακὼβ τὸ ὄνομα τοῦ τόπου ἐκείνου Εἶδος θεοῦ,</q> λέγων <q>εἶδον γὰρ θεὸν πρόσωπον πρὸς πρόσωπον, καὶ ἐσώθη μου ἡ ψυχή.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="10"><p>καὶ μὴν οὐδ’ ὑποβεβηκότων ἀγγέλων καὶ λειτουργῶν θεοῦ τὰς ἀναγραφείσας θεοφανείας ὑπονοεῖν θέμις, ἐπειδὴ καὶ τούτων ὅτε τις ἀνθρώποις παραφαίνεται, οὐκ ἐπικρύπτεται ἡ γραφή, ὀνομαστὶ οὐ θεὸν οὐδὲ μὴν κύριον, ἀλλ’ ἀγγέλους χρηματίσαι λέγουσα, ὡς διὰ μυρίων μαρτυριῶν πιστώσασθαι ῥᾴδιον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="11"><p>τοῦτον καὶ ὁ Μωυσέως διάδοχος Ἰησοῦς, <pb n="v.1.p.18"/> ὡς ἂν τῶν οὐρανίων ἀγγέλων καὶ ἀρχαγγέλων τῶν τε ὑπερκοσμίων δυνάμεων ἡγούμενον καὶ ὡς ἂν <note place="margin" xml:lang="eng"><bibl>1 Cor. 1, 24</bibl></note> εἰ τοῦ πατρὸς ὑπάρχοντα δύναμιν καὶ σοφίαν καὶ τὰ δευτερεῖα τῆς κατὰ πάντων βασιλείας τε καὶ ἀρχῆς ἐμπεπιστευμένον, ἀρχιστράτηγον δυνάμεως κυρίου ὀνομάζει, οὐκ ἄλλως αὐτὸν ἢ αὖθις ἐν ἀνθρώπου μορφῇ καὶ σχήματι θεωρήσας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="12"><p>γέγραπται <note place="margin" xml:lang="eng"><bibl>Jos. 5, 13-15</bibl></note> γοῦν <q>καὶ ἐγενήθη, ὡς ἦν Ἰησοῦς ἐν Ἱεριχώ, καὶ ἀναβλέψας ὁρᾷ ἄνθρωπον ἑστηκότα κατέναντι αὐτοῦ, καὶ ἡ ῥομφαία ἐσπασμένη ἐν τῇ χειρὶ αὐτοῦ, καὶ προσελθὼν Ἰησοῦς εἶπεν, <q>ἡμέτερος εἶ ἢ τῶν ὑπεναντίων;</q> καὶ εἶπεν αὐτῷ, <q>ἐγὼ ἀρχιστράτηγος δυνάμεως κυρίου· νυνὶ παραγέγονα.</q> καὶ Ἰησοῦς ἔπεσεν ἐπὶ πρόσωπον ἐπὶ τὴν γῆν καὶ εἶπεν αὐτῷ, <q>δέσποτα, τί προστάσσεις τῷ σῷ οἰκέτῃ;</q> καὶ εἶπεν ὁ ἀρχιστράτηγος κυρίου πρὸς Ἰησοῦν, <q>λῦσαι τὸ ὑπόδημα ἐκ τῶν ποδῶν σου· ὁ γὰρ τόπος, ἐν ᾧ σὺ ἕστηκας, τόπος ἅγιός ἐστιν.</q></q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="13"><p>ἔνθα καὶ  ἐπιστήσεις ἀπὸ τῶν αὐτῶν  ῥημάτων ὅτι μὴ ἕτερος οὗτος εἴη τοῦ καὶ Μωυσεῖ  κεχρηματικότος, ὅτι δὴ αὐτοῖς ῥήμασι καὶ ἐπὶ  <note place="margin" xml:lang="eng"><bibl>Exod. 3, 4-6</bibl></note>  τῷδέ φησιν ἡ γραφή <q>ὡς δὲ εἶδεν κύριος ὅτι  προσάγει ἰδεῖν, ἐκάλεσεν αὐτὸν κύριος ἐκ τοῦ   βάτου λέγων, <q>Μωυσῆ Μωυσῆ</q>· ὁ δὲ εἶπεν, <q>τί ἐστιν;</q> καὶ εἶπεν, <q>μὴ ἐγγίσῃς ὧδε· λῦσαι τὸ ὑπόδημα ἐκ τῶν ποδῶν σου·  ὁ γὰρ τόπος, ἐν ᾧ σὺ ἕστηκας ἐπ’ αὐτοῦ, γῆ ἁγία ἐστίν.</q> καὶ εἶπεν αὐτῷ, <q>ἐγώ εἰμι ὁ θεὸς τοῦ πατρός σου, 
θεὸς Ἀβραὰμ καὶ θεὸς  Ἰσαὰκ καὶ θεὸς Ἰακώβ.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="14"><p>καὶ ὅτι γέ ἐστιν οὐσία τις προκόσμιος ζῶσα καὶ ὑφεστῶσα, ἡ τῷ πατρὶ καὶ θεῷ τῶν ὅλων εἰς τὴν τῶν γενητῶν ἁπάντων δημιουργίαν ὑπηρετησαμένη, <pb n="v.1.p.20"/> λόγος θεοῦ καὶ σοφία χρηματίζουσα, πρὸς ταῖς τεθειμέναις ἀποδείξεσιν ἔτι καὶ αὐτῆς ἐξ ἰδίου προσώπου τῆς σοφίας ἐπακοῦσαι πάρεστιν, διὰ Σολομῶνος λευκότατα ὧδέ πως τὰ περὶ αὐτῆς <note place="margin" xml:lang="eng"><bibl>Prov. 8, 12. 15. 16</bibl></note> μυσταγωγούσης <q>ἐγὼ ἡ σοφία κατεσκήνωσα βουλήν, καὶ γνῶσιν καὶ ἔννοιαν ἐγὼ ἐπεκαλεσάμην. δι’ ἐμοῦ βασιλεῖς βασιλεύουσιν, καὶ οἱ δυνάσται γράφουσι δικαιοσύνην· δι’ ἐμοῦ μεγιστᾶνες μεγαλύνονται, καὶ τύραννοι δι’ ἐμοῦ κρατοῦσι γῆς·</q> <note place="margin" xml:lang="eng"><bibl>Prov. 8. 22-25. 27. 28. 30. 31</bibl></note></p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="15"><p>οἷς ἐπιλέγει <q>κύριος  ἔκτισέν με ἀρχὴν  ὁδῶν αὐτοῦ εἰς ἔργα αὐτοῦ, πρὸ τοῦ αἰῶνος ἐθεμελίωσέν 
με· ἐν ἀρχῇ πρὸ τοῦ τὴν γῆν ποιῆσαι, πρὸ τοῦ προελθεῖν τὰς πηγὰς τῶν ὑδάτων, πρὸ τοῦ ὄρη  ἑδρασθῆναι, πρὸ δὲ πάντων βουνῶν γεννᾷ με. ἡνίκα ἡτοίμαζεν τὸν οὐρανόν, συμπαρήμην αὐτῷ, καὶ ὡς ἀσφαλεῖς ἐτίθει πηγὰς τῆς ὑπ’ οὐρανόν, ἤμην σὺν αὐτῷ ἁρμόζουσα. ἐγὼ ἤμην ᾗ προσέχαιρεν καθ’ ἡμέραν, εὐφραινόμην δὲ ἐνώπιον αὐτοῦ ἐν παντὶ καιρῷ, ὅτε εὐφραίνετο τὴν οἰκουμένην συντελέσας.</q></p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="16"><p>ὅτι μὲν οὖν προῆν καὶ τισὶν, εἰ καὶ μὴ τοῖς πᾶσιν, ὁ θεῖος λόγος ἐπεφαίνετο, ταῦθ’ ἡμῖν ὡς ἐν βραχέσιν εἰρήσθω.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="17"><p rend="align(indent)">Τί δὴ οὖν οὐχὶ καθάπερ τὰ νῦν, καὶ πάλαι πρότερον εἰς πάντας ἀνθρώπους καὶ πᾶσιν ἔθνεσιν ἐκηρύττετο, ὧδε ἂν γένοιτο πρόδηλον. οὐκ ἦν πω χωρεῖν οἷός τε τὴν τοῦ Χριστοῦ πάνσοφον καὶ πανάρετον διδασκαλίαν ὁ πάλαι τῶν ἀνθρώπων βίος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="18"><p>εὐθὺς μέν γε ἐν ἀρχῇ μετὰ τὴν πρώτην ἐν μακαρίοις ζωὴν ὁ πρῶτος ἄνθρωπος ἧττον τῆς θείας ἐντολῆς φροντίσας, εἰς τουτονὶ τὸν θνητὸν καὶ ἐπίκηρον βίον καταπέπτωκεν καὶ τὴν ἐπάρατον ταυτηνὶ γῆν τῆς πάλαι ἐνθέου τρυφῆς ἀντικατηλλάξατο, <pb n="v.1.p.22"/> οἵ τε ἀπὸ τούτου τὴν καθ’ ἡμᾶς σύμπασαν πληρώσαντες πολὺ χείρους ἀναφανέντες ἐκτὸς ἑνός που καὶ δευτέρου, θηριώδη τινὰ τρόπον καὶ βίον ἀβίωτον ἐπανῄρηντο·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="19"><p>ἀλλὰ καὶ οὔτε πόλιν 
οὔτε πολιτείαν, οὐ  τέχνας, οὐκ  ἐπιστήμας ἐπὶ νοῦν  ἐβάλλοντο, νόμων τε καὶ  δικαιωμάτων καὶ προσέτι ἀρετῆς καὶ φιλοσοφίας οὐδὲ ὀνόματος μετεῖχον,  νομάδες δὲ ἐπ’ ἐρημίας οἷά τινες ἄγριοι καὶ  ἀπηνεῖς διῆγον, τοὺς μὲν ἐκ φύσεως προσήκοντας λογισμοὺς τά τε  λογικὰ καὶ  ἥμερα τῆς ἀνθρώπων ψυχῆς σπέρματα αὐτοπροαιρέτου κακίας ὑπερβολῇ  διαφθείροντες,  ἀνοσιουργίαις δὲ πάσαις ὅλους σφᾶς  ἐκδεδωκότες, ὡς τοτὲ μὲν  ἀλληλοφθορεῖν, τοτὲ δὲ  ἀλληλοκτονεῖν, ἄλλοτε δὲ  ἀνθρωποβορεῖν, θεομαχίας τε καὶ τὰς παρὰ τοῖς πᾶσιν  βοωμένας  γιγαντομαχίας ἐπιτολμᾶν, καὶ γῆν μὲν  ἐπιτειχίζειν οὐρανῷ διανοεῖσθαι, μανίᾳ δὲ φρονήματος ἐκτόπου αὐτὸν τὸν ἐπὶ πᾶσιν πολεμεῖν  παρασκευάζεσθαι·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="20"><p>ἐφ’ οἷς τοῦτον ἑαυτοῖς εἰσάγουσι τὸν τρόπον  κατακλυσμοῖς αὐτοὺς καὶ  πυρπολήσεσιν ὥσπερ  ἀγρίαν ὕλην κατὰ πάσης τῆς γῆς  κεχυμένην θεὸς ὁ πάντων  ἔφορος μετῄει,  λιμοῖς τε συνεχέσι καὶ  λοιμοῖς πολέμοις τε αὖ καὶ  κεραυνῶν βολαῖς ἄνωθεν αὐτοὺς  ὑπετέμνετο, ὥσπερ τινὰ δεινὴν καὶ  χαλεπωτάτην νόσον ψυχῶν  πικροτέροις  ἀνέχων τοῖς  κολαστηρίοις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="21"><p>τότε μὲν οὖν, ὅτε δὴ καὶ πολὺς ἦν ἐπικεχυμένος ὀλίγου δεῖν κατὰ πάντων ὁ τῆς κακίας κάρος, οἷα μέθης δεινῆς, τὰς ἁπάντων σχεδὸν ἀνθρώπων ἐπισκιαζούσης καὶ ἐπισκοτούσης <note place="margin" xml:lang="eng"><bibl>Col. 1, 15; Prov. 8, 22; John 1, 1</bibl></note> ψυχάς, ἡ πρωτόγονος καὶ πρωτόκτιστος τοῦ θεοῦ σοφία καὶ αὐτὸς ὁ προὼν λόγος φιλανθρωπίας ὑπερβολῇ τοτὲ μὲν δι’ ὀπτασίας ἀγγέλων <pb n="v.1.p.24"/> τοῖς ὑποβεβηκόσι, τοτὲ δὲ καὶ δι’ ἑαυτοῦ οἷα θεοῦ <note place="margin" xml:lang="eng"><bibl>1 Cor. 1, 24</bibl></note> δύναμις σωτήριος ἑνί που καὶ δευτέρῳ τῶν πάλαι θεοφιλῶν ἀνδρῶν οὐκ ἄλλως ἣ δι’ ἀνθρώπου μορφῆς, ὅτι μηδ’ ἑτέρως ἦν δυνατὸν αὐτοῖς, ὑπεφαίνετο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="22"><p rend="align(indent)">Ὡς δ’ ἤδη διὰ τούτων τὰ θεοσεβείας σπέρματα εἰς πλῆθος ἀνδρῶν καταβέβλητο ὅλον τε ἔθνος ἐπὶ γῆς θεοσεβείᾳ προσανέχον ἐκ τῶν ἀνέκαθεν Ἑβραίων ὑπέστη, τούτοις μέν, ὡς ἂν εἰ πλήθεσιν ἔτι ταῖς παλαιαῖς ἀγωγαῖς ἐκδεδιῃτημένοις, διὰ τοῦ προφήτου Μωυσέως εἰκόνας καὶ σύμβολα σαββάτου τινὸς μυστικοῦ καὶ περιτομῆς ἑτέρων τε νοητῶν θεωρημάτων εἰσαγωγάς, ἀλλ’ οὐκ αὐτὰς ἐναργεῖς παρεδίδου μυσταγωγίας·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="23"><p>ὡς δὲ τῆς παρὰ τούτοις νομοθεσίας βοωμένης καὶ πνοῆς δίκην εὐώδους εἰς ἅπαντας ἀνθρώπους διαδιδομένης, ἤδη τότε ἐξ αὐτῶν καὶ τοῖς πλείοσιν τῶν ἐθνῶν διὰ τῶν πανταχόσε νομοθετῶν τε καὶ φιλοσόφων ἡμέρωτο τὰ φρονήματα, τῆς ἀγρίας καὶ ἀπηνοῦς θηριωδίας ἐπὶ τὸ πρᾶον μεταβεβλημένης, ὡς καὶ εἰρήνην βαθεῖαν φιλίας τε καὶ ἐπιμιξίας πρὸς ἀλλήλους ἔχειν, τηνικαῦτα πᾶσι δὴ λοιπὸν ἀνθρώποις καὶ τοῖς ἀνὰ τὴν οἰκουμένην ἔθνεσιν ὡς ἂν προωφελημένοις. καὶ ἤδη τυγχάνουσιν ἐπιτηδείοις πρὸς παραδοχὴν τῆς τοῦ πατρὸς γνώσεως, ὁ αὐτὸς δὴ πάλιν ἐκεῖνος ὁ τῶν ἀρετῶν διδάσκαλος, ὁ ἐν πᾶσιν ἀγαθοῖς τοῦ πατρὸς ὑπουργός, ὁ θεῖος καὶ οὐράνιος τοῦ θεοῦ λόγος, δι’ ἀνθρώπου κατὰ μηδὲν σώματος οὐσίᾳ τὴν ἡμετέραν φύσιν διαλλάττοντος ἀρχομένης τῆς Ῥωμαίων βασιλείας ἐπιφανείς, τοιαῦτα ἔδρασέν τε καὶ πέπονθεν, οἷα ταῖς προφητείαις ἀκόλουθα ἦν, ἄνθρωπον ὁμοῦ καὶ θεὸν ἐπιδημήσειν τῷ βίῳ <pb n="v.1.p.26"/> παραδόξων ἔργων ποιητὴν καὶ τοῖς πᾶσιν ἔθνεσιν διδάσκαλον τῆς τοῦ πατρὸς εὐσεβείας ἀναδειχθήσεσθαι τό τε παράδοξον αὐτοῦ τῆς γενέσεως καὶ τὴν καινὴν διδασκαλίαν καὶ τῶν ἔργων τὰ θαύματα ἐπί τε τούτοις τοῦ θανάτου τὸν τρόπον τήν τε ἐκ νεκρῶν ἀνάστασιν καὶ ἐπὶ πᾶσιν τὴν εἰς οὐρανοὺς ἔνθεον ἀποκατάστασιν αὐτοῦ προκηρυττούσαις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="24"><p>τὴν γοῦν ἐπὶ τέλει βασιλείαν αὐτοῦ Δανιὴλ ὁ προφήτης θείῳ πνεύματι συνορῶν, ὧδέ πῃ ἐθεοφορεῖτο, ἀνθρωπινώτερον τὴν θεοπτίαν <note place="margin" xml:lang="eng"><bibl>Dan. 7, 9. 10</bibl></note> ὑπογράφων· <q>ἐθεώρουν γὰρ</q> φησίν <q>ἕως οὗ θρόνοι ἐτέθησαν, καὶ παλαιὸς ἡμερῶν ἐκάθητο. καὶ τὸ ἔνδυμα αὐτοῦ ὡς εἰ χιὼν λευκόν, καὶ ἡ θρὶξ τῆς κεφαλῆς αὐτοῦ ὡς εἰ ἔριον καθαρόν· ὁ θρόνος αὐτοῦ φλὸξ πυρός, οἱ τροχοὶ αὐτοῦ πῦρ φλέγον· ποταμὸς πυρὸς εἷλκεν ἔμπροσθεν αὐτοῦ. χίλιαι χιλιάδες ἐλειτούργουν αὐτῷ, καὶ μύριαι μυριάδες παρειστήκεισαν ἔμπροσθεν αὐτοῦ. κριτήριον ἐκάθισεν, καὶ βίβλοι ἠνεῴχθησαν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="25"><p>καὶ ἑξῆς <note place="margin" xml:lang="eng"><bibl>Dan. 7, 13. 14</bibl></note> <q>ἐθεώρουν,</q> φησίν <q>καὶ ἰδοὺ μετὰ τῶν νεφελῶν τοῦ οὐρανοῦ ὡς εἰ υἱὸς ἀνθρώπου ἐρχόμενος, καὶ ἕως τοῦ παλαιοῦ τῶν ἡμερῶν ἔφθασεν, καὶ ἐνώπιον αὐτοῦ προσηνέχθη· καὶ αὐτῷ ἐδόθη ἡ ἀρχὴ καὶ ἡ τιμὴ καὶ ἡ βασιλεία, καὶ πάντες οἱ λαοὶ φυλαὶ γλῶσσαι αὐτῷ δουλεύσουσιν. ἡ ἐξουσία αὐτοῦ ἐξουσία αἰώνιος, ἥτις οὐ παρελεύσεται· καὶ ἡ βασιλεία αὐτοῦ οὐ διαφθαρήσεται.</q></p></div> 
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="26"><p>ταῦτα δὲ σαφῶς οὐδ’ ἐφ’ ἕτερον, ἀλλ’ ἐπὶ τὸν ἡμέτερον <note place="margin" xml:lang="eng"><bibl>John 1, 1</bibl></note> σωτῆρα, τὸν ἐν ἀρχῇ πρὸς τὸν θεὸν θεὸν λόγον, ἀναφέροιτο ἄν, υἱὸν ἀνθρώπου διὰ τὴν ὑστάτην ἐνανθρώπησιν αὐτοῦ χρηματίζοντα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.2" n="27"><p>ἀλλὰ γὰρ ἐν οἰκείοις ὑπομνήμασιν τὰς περὶ τοῦ σωτῆρος <pb n="v.1.p.28"/> ἡμῶν Ἰησοῦ Χριστοῦ προφητικὰς ἐκλογὰς συναγαγόντες ἀποδεικτικώτερόν τε τὰ περὶ αὐτοῦ δηλούμενα ἐν ἑτέροις συστήσαντες, τοῖς εἰρημένοις ἐπὶ τοῦ παρόντος  ἀρκεσθησόμεθα.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="3">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="1"><p rend="align(indent)">  Ὅτι δὲ καὶ αὐτὸ τοὔνομα τοῦ τε Ἰησοῦ καὶ δὴ καὶ τοῦ Χριστοῦ παρ’ αὐτοῖς τοῖς πάλαι θεοφιλέσιν προφήταις τετίμητο, ἤδη καιρὸς ἀποδεικνύναι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="2"><p> σεπτὸν ὡς ἔνι μάλιστα καὶ ἔνδοξον τὸ Χριστοῦ ὄνομα πρῶτος αὐτὸς γνωρίσας Μωυσῆς τύπους οὐρανίων καὶ σύμβολα μυστηριώδεις τε εἰκόνας <note place="margin" xml:lang="eng"><bibl>Heb. 8, 5 (Exod. 25, 40)</bibl></note> ἀκολούθως χρησμῷ φήσαντι αὐτῷ <q>ὅρα, ποιήσεις πάντα κατὰ τὸν τύπον τὸν δειχθέντα σοι ἐν τῷ ὄρει</q> παραδούς, ἀρχιερέα θεοῦ, ὡς ἐνῆν μάλιστα <note place="margin" xml:lang="eng"><bibl>Lev. 4, 5. 16; 6, 22</bibl></note> δυνατὸν ἄνθρωπον, ἐπιφημίσας, τοῦτον Χριστὸν ἀναγορεύει, καὶ ταύτῃ γε τῇ κατὰ τὴν ἀρχιερωσύνην ἀξίᾳ, πᾶσαν ὑπερβαλλούσῃ παρ’ αὐτῷ τὴν ἐν ἀνθρώποις προεδρίαν, ἐπὶ τιμῇ καὶ δόξῃ τὸ τοῦ Χριστοῦ περιτίθησιν ὄνομα· οὕτως ἄρα τὸν Χριστὸν θεῖόν τι χρῆμα ἠπίστατο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="3"><p>ὁ δ’ αὐτὸς καὶ τὴν τοῦ Ἰησοῦ προσηγορίαν εὖ μάλα πνεύματι θείῳ προϊδὼν πάλιν τινὸς ἐξαιρέτου προνομίας καὶ ταύτην ἀξιοῖ. οὔποτε γοῦν πρότερον ἐκφωνηθὲν εἰς ἀνθρώπους, πρὶν ἢ Μωυσεῖ γνωσθῆναι, <note place="margin" xml:lang="eng"><bibl>Num. 13, 17</bibl></note> τὸ τοῦ Ἰησοῦ πρόσρημα τούτῳ Μωυσῆς πρώτῳ καὶ μόνῳ περιτίθησιν, ὃν κατὰ τύπον αὖθις καὶ σύμβολον ἔγνω μετὰ τὴν αὐτοῦ τελευτὴν διαδεξόμενον τὴν κατὰ πάντων ἀρχήν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="4"><p>οὐ πρότερον γοῦν τὸν αὐτοῦ διάδοχον, τῇ τοῦ Ἰησοῦ κεχρημένον προσηγορίᾳ, ὀνόματι δὲ ἑτέρῳ τῷ Αὐσῆ, ὅπερ οἱ γεννήσαντες αὐτῷ τέθεινται, καλούμενον, Ἰησοῦν αὐτὸς ἀναγορεύει, γέρας ὥσπερ τίμιον, παντὸς πολὺ μεῖζον βασιλικοῦ διαδήματος, <pb n="v.1.p.30"/> τοὔνομα αὐτῷ δωρούμενος, ὅτι δὴ καὶ αὐτὸς ὁ τοῦ Ναυῆ Ἰησοῦς τοῦ σωτῆρος ἡμῶν τὴν εἰκόνα ἔφερεν, τοῦ μόνου μετὰ Μωυσέα καὶ τὸ συμπέρασμα τῆς δι’ ἐκείνου παραδοθείσης συμβολικῆς λατρείας, τῆς ἀληθοῦς καὶ καθαρωτάτης εὐσεβείας τὴν ἀρχὴν διαδεξαμένου.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="5"><p>καὶ Μωυσῆς μὲν ταύτῃ πῃ δυσὶ τοῖς κατ’ αὐτὸν ἀρετῇ καὶ δόξῃ παρὰ πάντα τὸν λαὸν προφέρουσιν ἀνθρώποις, τῷ μὲν ἀρχιερεῖ, τῷ δὲ μετ’ αὐτὸν ἡγησομένῳ, τὴν τοῦ σωτῆρος ἡμῶν Ἰησοῦ Χριστοῦ προσηγορίαν ἐπὶ τιμῇ τῇ μεγίστῃ  περιτέθειται·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="6"><p>σαφῶς δὲ καὶ οἱ μετὰ ταῦτα προφῆται ὀνομαστὶ τὸν Χριστὸν προανεφώνουν,
ὁμοῦ τὴν μέλλουσαν ἔσεσθαι κατ’ αὐτοῦ συσκευὴν τοῦ Ἰουδαίων λαοῦ, ὁμοῦ δὲ καὶ τὴν τῶν ἐθνῶν δι’ αὐτοῦ κλῆσιν προμαρτυρόμενοι, <note place="margin" xml:lang="eng"><bibl>Lam. 4, 20</bibl></note> τοτὲ μὲν ὧδέ πως Ἱερεμίας λέγων <q>πνεῦμα προσώπου ἡμῶν Χριστὸς κύριος συνελήφθη ἐν ταῖς διαφθοραῖς αὐτῶν, οὗ εἴπομεν <q>ἐν τῇ σκιᾷ αὐτοῦ ζησόμεθα ἐν τοῖς ἔθνεσιν,</q></q> τοτὲ δὲ ἀμηχανῶν <note place="margin" xml:lang="eng"><bibl>Ps. 2, 1. 2</bibl></note> Δαυὶδ διὰ τούτων <q>ἵνα τί ἐφρύαξαν ἔθνη καὶ λαοὶ ἐμελέτησαν κενά; παρέστησαν οἱ βασιλεῖς τῆς γῆς, καὶ οἱ ἄρχοντες συνήχθησαν ἐπὶ τὸ αὐτό κατὰ τοῦ κυρίου καὶ κατὰ τοῦ Χριστοῦ αὐτοῦ</q> · οἷς ἑξῆς ἐπιλέγει ἐξ αὐτοῦ δὴ προσώπου τοῦ <note place="margin" xml:lang="eng"><bibl>Ps. 2, 7. 8</bibl></note> Χριστοῦ <q>κύριος εἶπεν πρός με <q>υἱός μου εἶ σύ, ἐγὼ σήμερον γεγέννηκά σε. αἴτησαι παρ’ ἐμοῦ, καὶ δώσω σοι ἔθνη τὴν κληρονομίαν σου, καὶ τὴν κατάσχεσίν σου τὰ πέρατα τῆς γῆς.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="7"><p>οὐ μόνους 
δὲ ἄρα τοὺς  ἀρχιερωσύνῃ  τετιμημένους, ἐλαίῳ σκευαστῷ τοῦ συμβόλου  χριομένους ἕνεκα, τὸ τοῦ Χριστοῦ κατεκόσμει παρ’ Ἑβραίοις ὄνομα, ἀλλὰ <pb n="v.1.p.32"/> και τοὺς βασιλέας, οὓς καὶ αὐτοὺς νεύματι θείῳ προφῆται χρίοντες εἰκονικούς τινας χριστοὺς ἀπειργάζοντο, ὅτι δὴ καὶ αὐτοὶ τῆς τοῦ μόνου καὶ ἀληθοῦς Χριστοῦ, τοῦ κατὰ πάντων βασιλεύοντος θείου λόγου, βασιλικῆς καὶ ἀρχικῆς ἐξουσίας τοὺς τύπους δι’ ἑαυτῶν ἔφερον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="8"><p>ἤδη δὲ καὶ αὐτῶν τῶν προφητῶν τινὰς διὰ χρίσματος χριστοὺς ἐν τύπῳ γεγονέναι παρειλήφαμεν, ὡς τούτους ἅπαντας τὴν ἐπὶ τὸν ἀληθῆ χριστόν, τὸν ἔνθεον καὶ οὐράνιον λόγον, ἀναφορὰν ἔχειν, μόνον ἀρχιέρεα τῶν ὅλων καὶ μόνον ἁπάσης κτίσεως βασιλέα καὶ μόνον προφητῶν  ἀρχιπροφήτην τοῦ πατρὸς τυγχάνοντα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="9"><p>τούτου δ’ ἀπόδειξις τὸ μηδένα πω τῶν πάλαι διὰ τοῦ συμβόλου κεχρισμένων, μήτε ἱερέων μήτε βασιλέων μήτε μὴν προφητῶν, τοσαύτην ἀρετῆς ἐνθέου δύναμιν κτήσασθαι, ὅσην ὁ σωτὴρ καὶ κύριος ἡμῶν Ἰησοῦς ὁ μόνος καὶ ἀληθινὸς Χριστὸς  ἐπιδέδεικται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="10"><p>οὐδείς γέ τοι ἐκείνων, καίπερ ἀξιώματι καὶ τιμῇ ἐπὶ πλείσταις ὅσαις γενεαῖς παρὰ τοῖς οἰκείοις διαλαμψάντων, τοὺς ὑπηκόους πώποτε ἐκ τῆς περὶ αὐτοὺς εἰκονικῆς τοῦ Χριστοῦ προσρήσεως Χριστιανοὺς ἐπεφήμισεν· ἀλλ’ οὐδὲ σεβάσμιός τινι τούτων πρὸς τῶν ὑπηκόων ὑπῆρξε τιμή· ἀλλ’ οὐδὲ μετὰ τὴν τελευτὴν τοσαύτη διάθεσις, ὡς καὶ ὑπεραποθνῄσκειν ἑτοίμως ἔχειν τοῦ τιμωμένου· ἀλλ’ οὐδὲ πάντων τῶν ἀνὰ τὴν οἰκουμένην ἐθνῶν περί τινα τῶν τότε τοσαύτη γέγονε κίνησις, ἐπεὶ μηδὲ τοσοῦτον ἐν ἐκείνοις ἡ τοῦ συμβόλου δύναμις οἵα τε ἦν ἐνεργεῖν, ὅσον ἡ τῆς ἀληθείας παράστασις διὰ τοῦ σωτῆρος ἡμῶν ἐνδεικνυμένη·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="11"><p>ὃς οὔτε σύμβολα καὶ τύπους ἀρχιερωσύνης παρά του λαβών, <pb n="v.1.p.34"/> ἀλλ’ οὐδὲ γένος τὸ περὶ σῶμα ἐξ ἱερωμένῶν κατάγων, οὐδ’ ἀνδρῶν δορυφορίαις ἐπὶ βασιλείαν προαχθεὶς οὐδὲ μὴν προφήτης ὁμοίως τοῖς πάλαι γενόμενος, οὐδ’ ἀξίας ὅλως ἤ τινος παρὰ Ἰουδαίοις τυχὼν προεδρίας, ὅμως τοῖς πᾶσιν, εἰ καὶ μὴ τοῖς συμβόλοις, ἀλλ’ αὐτῇ γε τῇ ἀληθείᾳ παρὰ τοῦ πατρὸς κεκόσμητο,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="12"><p>οὐχ ὁμοίων δ’ οὖν οἷς προειρήκαμεν, τυχών, πάντων ἐκείνων καὶ Χριστὸς μᾶλλον ἀνηγόρευται, καὶ ὡς ἂν μόνος καὶ ἀληθὴς αὐτὸς ὢν ὁ Χριστὸς τοῦ θεοῦ, Χριστιανῶν τὸν πάντα κόσμον, τῆς ὄντως  σεμνῆς καὶ ἱερᾶς αὐτοῦ προσηγορίας,  κατέπλησεν, οὐκέτι τύπους οὐδὲ εἰκόνας, ἀλλ’ αὐτὰς  γυμνὰς  ἀρετὰς καὶ βίον οὐράνιον αὐτοῖς ἀληθείας δόγμασιν τοῖς θιασώταις παραδούς,  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="13"><p>τό τε χρῖσμα, οὐ τὸ διὰ σωμάτων σκευαστόν, ἀλλ’ αὐτὸ δὴ πνεύματι θείῳ τὸ θεοπρεπές, μετοχῇ τῆς ἀγεννήτου καὶ πατρικῆς θεότητος ἀπειλήφει· ὃ καὶ αὐτὸ πάλιν Ἡσαΐας διδάσκει, ὡς ἂν ἐξ αὐτοῦ ὧδέ πως ἀναβοῶν τοῦ Χριστοῦ <note place="margin" xml:lang="eng"><bibl>Luke 4, 18. 19 Is. (61, 1)</bibl></note> <q>πνεῦμα κυρίου ἐπ’ ἐμέ, οὗ εἵνεκεν ἔχρισέν με· εὐαγγελίσασθαι πτωχοῖς ἀπέσταλκέν με, κηρῦξαι αἰχμαλώτοις ἄφεσιν καὶ τυφλοῖς ἀνάβλεψιν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="14"><p>καὶ οὐ μόνος γε Ἡσαΐας, ἀλλὰ καὶ Δαυὶδ εἰς τὸ αὐτοῦ <note place="margin" xml:lang="eng"><bibl>Ps. 44, 7. 8</bibl></note> πρόσωπον ἀναφωνεῖ λέγων <q>ὁ θρόνος σου, ὁ θεός, εἰς τὸν αἰῶνα τοῦ αἰῶνος· ῥάβδος εὐθύτητος ἡ ῥάβδος τῆς βασιλείας σου. ἠγάπησας δικαιοσύνην καὶ ἐμίσησας ἀνομίαν· διὰ τοῦτο ἔχρισέν σε ὁ θεός, ὁ θεός σου ἔλαιον ἀγαλλιάσεως παρὰ τοὺς μετόχους σου</q>· ἐν οἷς ὁ λόγος ἐν μὲν τῷ πρώτῳ στίχῳ θεὸν αὐτὸν ἐπιφημίζει, ἐν δὲ τῷ δευτέρῳ σκήπτρῳ βασιλικῷ τιμᾷ,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="15"><p>εἶθ’ ἑξῆς ὑποβὰς μετὰ <pb n="v.1.p.36"/> τὴν ἔνθεον καὶ βασιλικὴν δύναμιν τρίτῃ τάξει Χριστὸν αὐτὸν γεγονότα, ἐλαίῳ οὐ τῷ ἐξ ὕλης σωμάτων, ἀλλὰ τῷ ἐνθέῳ τῆς ἀγαλλιάσεως ἠλειμμένον, παρίστησιν· παρ’ ὃ καὶ τὸ ἐξαίρετον αὐτοῦ καὶ πολὺ κρεῖττον καὶ διάφορον τῶν πάλαι διὰ τῶν εἰκόνων σωματικώτερον κεχρισμένων ὑποσημαίνει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="16"><p>καὶ  ἀλλαχοῦ δὲ ὁ αὐτὸς ὧδέ πως <note place="margin" xml:lang="eng"><bibl>Ps. 109, 1</bibl></note> τὰ περὶ αὐτοῦ δηλοῖ λέγων <q>εἶπεν ὁ κύριος τῷ κυρίῳ μου· <q>κάθου ἐκ δεξιῶν μου, ἕως ἂν θῶ τοὺς <note place="margin" xml:lang="eng"><bibl>Ps. 109, 3. 4 Heb. 7, 11-25</bibl></note> ἐχθρούς σου ὑποπόδιον τῶν ποδῶν σου,</q></q> καὶ <q>ἐκ γαστρὸς πρὸ ἑωσφόρου ἐγέννησά σε. ὤμοσεν κύριος καὶ οὐ μεταμεληθήσεται· σὺ εἶ ἱερεὺς εἰς τὸν αἰῶνα κατὰ τὴν τάξιν Μελχισεδέκ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="17"><p>οὗτος δὲ  εἰσάγεται ἐν τοῖς ἱεροῖς λόγοις ὁ Μελχισεδὲκ ἱερεὺς τοῦ θεοῦ τοῦ ὑψίστου, οὐκ ἐν σκευαστῷ τινι χρίσματι ἀναδεδειγμένος, ἀλλ’ οὐδὲ διαδοχῇ γένους προσήκων τῇ καθ’ Ἑβραίους ἱερωσύνῃ· δι’ ὃ κατὰ τὴν αὐτοῦ τάξιν, ἀλλ’ οὐ κατὰ τὴν τῶν ἄλλων σύμβολα καὶ τύπους ἀνειληφότων Χριστὸς καὶ ἱερεὺς μεθ’ ὅρκου παραλήψεως ὁ σωτὴρ ἡμῶν ἀνηγόρευται· </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="18"><p>ὅθεν οὐδὲ σωματικῶς παρὰ Ἰουδαίοις χρισθέντα αὐτὸν ἡ ἱστορία παραδίδωσιν, ἀλλ’ οὐδ’ ἐκ φυλῆς τῶν ἱερωμένων γενόμενον, ἐξ αὐτοῦ δὲ θεοῦ πρὸ ἑωσφόρου μέν, τοῦτ’ ἐστὶν πρὸ τῆς τοῦ κόσμου συστάσεως, οὐσιωμένον, ἀθάνατον δὲ καὶ  ἀγήρω τὴν  ἱερωσύνην εἰς τὸν ἄπειρον αἰῶνα  διακατέχοντα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="19"><p>τῆς δ’ εἰς αὐτὸν γενομένης  ἀσωμάτου καὶ ἐνθέου  χρίσεως μέγα καὶ ἐναργὲς τεκμήριον τὸ μόνον αὐτὸν ἐξ ἁπάντων τῶν πώποτε εἰς ἔτι καὶ νῦν παρὰ πᾶσιν ἀνθρώποις <pb n="v.1.p.38"/> καθ’ ὅλου τοῦ κόσμου Χριστὸν ἐπιφημίζεσθαι ὁμολογεῖσθαί τε καὶ μαρτυρεῖσθαι πρὸς ἁπάντων ἐπὶ τῇ προσηγορίᾳ παρά τε Ἕλλησι καὶ βαρβάροις μνημονεύεσθαι, καὶ εἰς ἔτι νῦν παρὰ τοῖς ἀνὰ τὴν οἰκουμένην αὐτοῦ θιασώταις τιμᾶσθαι μὲν ὡς βασιλέα, θαυμάζεσθαι δὲ ὑπὲρ προφήτην, δοξάζεσθαί τε ὡς ἀληθῆ καὶ μόνον θεοῦ ἀρχιερέα, καὶ ἐπὶ πᾶσι τούτοις, οἷα θεοῦ λόγον προόντα καὶ πρὸ αἰώνων ἁπάντων οὐσιωμένον τήν τε σεβάσμιον τιμὴν παρὰ τοῦ πατρὸς ὑπειληφότα, καὶ προσκυνεῖσθαι ὡς θεόν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.3" n="20"><p>τό γε μὴν πάντων  παραδοξότατον, ὅτι μὴ φωναῖς αὐτὸ μόνονκαὶ ῥημάτων ψόφοις αὐτὸν γεραίρομεν οἱ καθωσιωμένοι αὐτῷ, ἀλλὰ καὶ πάσῃ διαθέσει ψυχῆς, ὡς καὶ αὐτῆς προτιμᾶν τῆς ἑαυτῶν ζωῆς τὴν εἰς αὐτὸν μαρτυρίαν. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="4">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="1"><p rend="align(indent)">Ταῦτα μὲν οὖν ἀναγκαίως πρὸ τῆς ἱστορίας ἐνταῦθά μοι κείσθω, ὡς ἂν μὴ  νεώτερόν τις εἶναι  νομίσειεν τὸν σωτῆρα καὶ κύριον ἡμῶν Ἰησοῦν τὸν Χριστὸν διὰ τοὺς τῆς ἐνσάρκου πολιτείας αὐτοῦ χρόνους. ἵνα δὲ μηδὲ τὴν διδασκαλίαν αὐτοῦ νέαν εἶναι καὶ ξένην, ὡς ἂν ὑπὸ νέου καὶ μηδὲν τοὺς λοιποὺς  διαφέροντος ἀνθρώπους  συστᾶσαν,  ὑπονοήσειέν τις, φέρε, βραχέα καὶ περὶ τούτου διαλάβωμεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="2"><p>τῆς μὲν γὰρ τοῦ σωτῆρος ἡμῶν Ἰησοῦ Χριστοῦ παρουσίας νεωστὶ πᾶσιν ἀνθρώποις  ἐπιλαμψάσης, νέον ὁμολογουμένως ἔθνος, οὐ μικρὸν οὐδ’ ἀσθενὲς οὐδ’ ἐπὶ γωνίας ποι γῆς ἱδρυμένον, ἀλλὰ καὶ πάντων τῶν ἐθνῶν  πολυανθρωπότατόν τε καὶ  θεοσεβέστατον ταύτῃ τε ἀνώλεθρον καὶ  ἀήττητον, ᾗ καὶ εἰς ἀεὶ τῆς παρὰ θεοῦ βοηθείας τυγχάνει, χρόνων  προθεσμίαις ἀρρήτοις ἀθρόως οὕτως ἀναπέφηνεν,
τὸ παρὰ τοῖς πᾶσι τῇ τοῦ Χριστοῦ
<pb n="v.1.p.40"/> προσηγορίᾳ τετιμημένον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="3"><p>τοῦτο καὶ προφητῶν κατεπλάγη τις, θείου πνεύματος  ὀφθαλμῷ τὸ μέλλον ἔσεσθαι  προθεωρήσας, ὡς καὶ τάδε  ἀναφθέγξασθαι  <note place="margin" xml:lang="eng"><bibl>Is. 66, 8</bibl></note> <q> τίς ἤκουσεν τοιαῦτα, καὶ τις ἐλάλησεν οὕτως; εἰ  ὤδινεν γῆ ἐν μιᾷ ἡμέρᾳ, καὶ εἰ  ἐτέχθη ἔθνος εἰς ἅπαξ.</q> ὑποσημαίνει δέ πως καὶ τὴν  <note place="margin" xml:lang="eng"><bibl>Is. 65, 15. 16</bibl></note> μέλλουσαν ὁ αὐτὸς προσηγορίαν, λέγων <q>τοῖς δὲ  δουλεύουσίν μοι κληθήσεται ὄνομα καινόν, ὃ εὐλογηθήσεται ἐπὶ τῆς γῆς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="4"><p>ἀλλ’ εἰ καὶ νέοι σαφῶς ἡμεῖς καὶ τοῦτο καινὸν ὄντως ὄνομα τὸ
Χριστιανῶν ἀρτίως παρὰ πᾶσιν ἔθνεσιν γνωρίζεται,
ὁ βίος δ’ οὖν ὅμως καὶ τῆς ἀγωγῆς ὁ τρόπος αὐτοῖς εὐσεβείας δόγμασιν ὅτι μὴ ἔναγχος ὑφ’ ἡμῶν  ἐπιπέπλασται, ἐκ πρώτης δ’ ὡς εἰπεῖν ἀνθρωπογονίας  φυσικαῖς  ἐννοίαις τῶν πάλαι θεοφιλῶν ἀνδρῶν κατωρθοῦτο, ὧδέ πως ἐπιδείξομεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="5"><p>οὐ νέον, ἀλλὰ καὶ παρὰ πᾶσιν ἀνθρώποις  ἀρχαιότητι τετιμημένον ἔθνος, τοῖς πᾶσι καὶ αὐτὸ γνώριμον,
τὸ Ἑβραίων τυγχάνει. λόγοι δὴ παρὰ τούτῳ καὶ γράμματα παλαιοὺς ἄνδρας περιέχουσιν,  σπανίους μὲν καὶ ἀριθμῷ βραχεῖς, ἀλλ’ ὅμως εὐσεβείᾳ καὶ δικαιοσύνῃ καὶ πάσῃ τῇ λοιπῇ  διενεγκόντας ἀρετῇ, πρὸ μέν γε τοῦ  κατακλυσμοῦ διαφόρους, μετὰ δὲ καὶ τοῦτον ἑτέρους, τῶν τε τοῦ Νῶε παίδων καὶ ἀπογόνων ἀτὰρ καὶ τὸν Ἀβραάμ, ὃν ἀρχηγὸν καὶ προπάτορα σφῶν αὐτῶν παῖδες Ἑβραίων αὐχοῦσι. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="6"><p>πάντας δὴ ἐκείνους ἐπὶ δικαιοσύνῃ  μεμαρτυρημένους, ἐξ αὐτοῦ Ἀβραὰμ ἐπὶ τὸν πρῶτον  ἀνιοῦσιν ἄνθρωπον, ἔργῳ Χριστιανούς, 
<pb n="v.1.p.42"/> εἰ καὶ μὴ ὀνόματι, προσειπών τις οὐκ  ἂν ἐκτὸς  βάλοι τῆς ἀληθείας.  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="7"><p>ὃ γάρ τοι δηλοῦν ἐθέλοι τοὔνομα, τὸν Χριστιανὸν ἄνδρα διὰ τῆς τοῦ Χριστοῦ γνώσεως καὶ διδασκαλίας σωφροσύνῃ
καὶ δικαιοσύνῃ καρτερίᾳ τε βίου καὶ ἀρετῆς ἀνδρείᾳ εὐσεβείας τε ὁμολογίᾳ ἑνὸς καὶ μόνου τοῦ ἐπὶ πάντων θεοῦ διαπρέπειν, τοῦτο πᾶν ἐκείνοις οὐ χεῖρον ἡμῶν  ἐσπουδάζετο. </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="8"><p>οὔτ’ οὖν σώματος αὐτοῖς περιτομῆς  ἔμελεν, ὅτι μηδὲ ἡμῖν, οὐ  σαββάτων ἐπιτηρήσεως, ὅτι μηδὲ ἡμῖν, ἀλλ’ οὐδὲ
τῶν τοιῶνδε τροφῶν παραφυλακῆς οὐδὲ τῶν ἄλλων διαστολῆς, ὅσα τοῖς μετέπειτα πρῶτος ἁπάντων Μωυσῆς ἀρξάμενος ἐν συμβόλοις  τελεῖσθαι παραδέδωκεν, ὅτι μηδὲ νῦν Χριστιανῶν τὰ τοιαῦτα· ἀλλὰ καὶ σαφῶς αὐτὸν ᾔδεσαν τὸν Χριστὸν τοῦ <note place="margin" xml:lang="eng"><bibl>Gen. 18, 1. 26, 2. 35, 1</bibl></note> θεοῦ, εἴ γε ὦφθαι μὲν τῷ Ἀβραάμ, χρηματίσαι δὲ τῷ  Ἰσαάκ,  λελαληκέναι δὲ τῷ Ἰσραήλ, Μωυσεῖ τε καὶ τοῖς μετὰ ταῦτα προφήταις  ὡμιληκέναι  προδέδεικται·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="9"><p>ἔνθεν αὐτοὺς δὴ τοὺς θεοφιλεῖς ἐκείνους εὕροις ἂν καὶ τῆς τοῦ Χριστοῦ  κατηξιωμένους  ἐπωνυμίας, κατὰ τὴν φάσκουσαν περὶ <note place="margin" xml:lang="eng"><bibl>Ps. 104, 15</bibl></note> αὐτῶν φωνήν <q>μὴ  ἅψησθε τῶν  Χριστῶν μου, καὶ ἐν τοῖς προφήταις μου μὴ  πονηρεύεσθε</q>· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="10"><p>ὥστε σαφῶς πρώτην ἡγεῖσθαι δεῖν καὶ πάντων  παλαιοτάτην τε καὶ ἀρχαιοτάτην θεοσεβείας  εὕρεσιν αὐτῶν ἐκείνων τῶν ἀμφὶ τὸν Ἀβραὰμ θεοφιλῶν ἀνδρῶν τὴν ἀρτίως διὰ τῆς τοῦ Χριστοῦ διδασκαλίας πᾶσιν ἔθνεσιν  κατηγγελμένην.  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="11"><p>εἰ δὲ δὴ μακρῷ ποθ’ ὕστερον περιτομῆς φασι τὸν Ἀβραὰμ ἐντολὴν εἰληφέναι, ἀλλὰ πρό γε ταύτης δικαιοσύνην διὰ πίστεως  μαρτυρηθεὶς ἀνείρηται, ὧδέ πως τοῦ <note place="margin" xml:lang="eng"><bibl>Gen. 15, 6</bibl></note> θείου φάσκοντος λόγου <q>ἐπίστευσεν δὲ Ἀβραὰμ <pb n="v.1.p.44"/> <note place="margin" xml:lang="eng"><bibl>Rom. 4, 3</bibl></note> τῷ θεῷ, καὶ ἐλογίσθη αὐτῷ εἰς δικαιοσύνην.</q> </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="12"><p>καὶ δὴ τοιούτῳ πρὸ τῆς περιτομῆς γεγονότι χρησμὸς ὑπὸ τοῦ φήναντος ἑαυτὸν αὐτῷ θεοῦ (οὗτος δ’ ἦν αὐτὸς ὁ Χριστός, ὁ τοῦ θεοῦ λόγος) περὶ τῶν ἐν τοῖς μετέπειτα χρόνοις τὸν ὅμοιον αὐτῷ δικαιοῦσθαι τρόπον μελλόντων ῥήμασιν αὐτοῖς προεπήγγελται <note place="margin" xml:lang="eng"><bibl>Gen. 12, 3</bibl></note> λέγων <q>καὶ ἐνευλογηθήσονται ἐν σοὶ <note place="margin" xml:lang="eng"><bibl>Gen. 18, 18</bibl></note> πᾶσαι αἱ φυλαὶ τῆς γῆς,</q> καὶ ὡς ὅτι <q>ἔσται εἰς ἔθνος μέγα καὶ πολύ, καὶ ἐνευλογηθήσονται ἐν αὐτῷ πάντα τὰ ἔθνη τῆς γῆς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="13"><p>τούτῳ δὲ καὶ ἐπιστῆσαι εἰς ἡμᾶς ἐκπεπληρωμένῳ πάρεστιν. πίστει μὲν γὰρ ἐκεῖνος τῇ εἰς τὸν  ὀφθέντα αὐτῷ τοῦ θεοῦ λόγον τὸν Χριστὸν  δεδικαίωτο, πατρῴας  <note place="margin" xml:lang="eng"><bibl>Gen. 12, 1</bibl></note> μὲν ἀποστὰς δεισιδαιμονίας καὶ πλάνης βίου προτέρας, ἕνα δὲ τὸν ἐπὶ πάντων ὁμολογήσας θεὸν καὶ τοῦτον ἔργοις ἀρετῆς οὐχὶ δὲ  θρησκείᾳ νόμου τοῦ μετὰ ταῦτα Μωυσέως θεραπεύσας, τοιούτῳ τε ὄντι εἴρητο ὅτι δὴ πᾶσαι αἱ φυλαὶ τῆς γῆς καὶ πάντα τὰ ἔθνη ἐν αὐτῷ εὐλογηθήσεται·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="14"><p>ἔργοις δὲ λόγων ἐναργεστέροις ἐπὶ τοῦ παρόντος παρὰ μόνοις Χριστιανοῖς καθ’ ὅλης τῆς οἰκουμένης ἀσκούμενος αὐτὸς ἐκεῖνος ὁ τῆς θεοσεβείας τοῦ Ἀβραὰμ ἀναπέφηνε τρόπος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.4" n="15"><p>τί δὴ οὖν λοιπὸν ἐμποδὼν ἂν εἴη, μὴ οὐχὶ ἕνα καὶ τὸν αὐτὸν βίον τε καὶ τρόπον εὐσεβείας ἡμῖν τε τοῖς ἀπὸ Χριστοῦ καὶ τοῖς πρόπαλαι θεοφιλέσιν ὁμολογεῖν; ὥστε μὴ νέαν καὶ ξένην, ἀλλ’ εἰ δεῖ φάναι ἀληθεύοντα, πρώτην ὑπάρχειν καὶ μόνην καὶ ἀληθῆ κατόρθωσιν εὐσεβείας τὴν διὰ τῆς τοῦ Χριστοῦ διδασκαλίας παραδοθεῖσαν ἡμῖν ἀποδείκνυσθαι. καὶ ταῦτα μὲν ὧδε ἐχέτω.</p></div></div>
<pb n="v.1.p.46"/>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="5">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.5" n="1"><p rend="align(indent)">Φέρε δὲ ἤδη, μετὰ τὴν δέουσαν  προκατασκευὴν τῆς  προτεθείσης ἡμῖν ἐκκλησιαστικῆς ἱστορίας ἤδη λοιπὸν ἀπὸ τῆς ἐνσάρκου τοῦ σωτῆρος ἡμῶν ἐπιφανείας οἷά τινος  ὁδοιπορίας  ἐφαψώμεθα, τὸν τοῦ λόγου πατέρα θεὸν καὶ τὸν δηλούμενον αὐτὸν Ἰησοῦν Χριστὸν τὸν σωτῆρα καὶ κύριον ἡμῶν, τὸν οὐράνιον τοῦ θεοῦ λόγον, βοηθὸν ἡμῖν καὶ συνεργὸν τῆς κατὰ τὴν διήγησιν ἀληθείας ἐπικαλεσάμενοι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.5" n="2"><p>ἦν δὴ οὖν τοῦτο δεύτερον καὶ τεσσαρακοστὸν ἔτος τῆς Αὐγούστου βασιλείας, Αἰγύπτου δ’ ὑποταγῆς καὶ τελευτῆς Ἀντωνίου καὶ Κλεοπάτρας, εἰς ἣν ὑστάτην ἡ κατ’ Αἴγυπτον τῶν Πτολεμαίων κατέληξε, ληξε δυναστεία, ὄγδοον ἔτος καὶ εἰκοστόν, ὁπηνίκα <note place="margin" xml:lang="eng"><bibl>Luke 2, 2</bibl></note> ὁ σωτὴρ καὶ κύριος ἡμῶν Ἰησοῦς ὁ Χριστὸς ἐπὶ τῆς τότε πρώτης ἀπογραφῆς, ἡγεμονεύοντος Κυρινίου τῆς Συρίας, ἀκολούθως ταῖς περὶ αὐτοῦ <note place="margin" xml:lang="eng"><bibl>Mich. 5, 2</bibl></note> προφητείαις ἐν Βηθλεὲμ γεννᾶται τῆς Ἰουδαιας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.5" n="3"><p>ταύτης δὲ τῆς κατὰ  Κυρίνιον ἀπογραφῆς καὶ ὁ τῶν παρ’ Ἑβραίοις ἐπισημότατος  ἱστορικῶν Φλάυιος ύιος Ἰώσηπος μνημονεύει, καὶ ἄλλην  ἐπισυνάπτων ἱστορίαν περὶ τῆς τῶν  Γαλιλαίων κατὰ τοὺς αὐτοὺς ἐπιφυείσης χρόνους αἱρέσεως, ἧς καὶ παρ’ ἡμῖν ὁ Λουκᾶς ἐν ταῖς Πράξεσιν μνήμην ὧδέ πως <note place="margin" xml:lang="eng"><bibl>Acts 5, 37</bibl></note> λέγων πεποίηται <q>μετὰ τοῦτον ἀνέστη Ἰούδας <pb n="v.1.p.48"/> ὁ Γαλιλαῖος ἐν ταῖς ἡμέραις τῆς ἀπογραφῆς, καὶ ἀπέστησε λαὸν ὀπίσω αὐτοῦ· κἀκεῖνος ἀπώλετο, καὶ πάντες ὅσοι ἐπείσθησαν αὐτῷ, διεσκορπίσθησαν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.5" n="4"><p>τούτοις δ’ οὖν καὶ ὁ δεδηλωμένος ἐν ὀκτωκαιδεκάτῳ τῆς Ἀρχαιολογίας συνᾴδων ταῦτα  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 1</bibl></note> παρατίθεται κατὰ λέξιν· <q>Κυρίνιος δὲ τῶν εἰς τὴν βουλὴν συναγομένων, ἀνὴρ τάς τε ἄλλας ἀρχὰς  ἐπιτετελεκὼς καὶ διὰ πασῶν  ὁδεύσας ὕπατος γενέσθαι τά τε ἄλλα ἀξιώματι μέγας, σὺν ὀλίγοις ἐπὶ Συρίας παρῆν, ὑπὸ Καίσαρος  δικαιοδότης τοῦ ἔθνους ἀπεσταλμένος καὶ  τιμητὴς τῶν οὐσιῶν  γενησόμενος.</q> καὶ μετὰ βραχέα φησίν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.5" n="5"><p><q>Ἰούδας  <note place="margin" xml:lang="eng"><bibl>Joseph. A. I. 18, 4</bibl></note> δέ,  Γαυλανίτης ἀνὴρ ἐκ πόλεως ὄνομα Γαμαλά,  Σάδδοκον  Φαρισαῖον  προσλαβόμενος,  ἠπείγετο ἐπὶ ἀποστάσει, τήν τε  ἀποτίμησιν οὐδὲν ἄλλο ἢ ἄντικρυς δουλείαν ἐπιφέρειν λέγοντες καὶ τῆς ἐλευθερίας ἐπ’  ἀντιλήψει παρακαλοῦντες τὸ ἔθνος.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.5" n="6"><p>καὶ ἐν τῇ <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 118</bibl></note> δευτέρᾳ δὲ τῶν ἱστοριῶν τοῦ Ἰουδαϊκοῦ πολέμου περὶ τοῦ αὐτοῦ ταῦτα γράφει· <q>ἐπὶ τούτου τις ἀνὴρ Γαλιλαῖος Ἰούδας ὄνομα εἰς ἀποστασίαν ἐνῆγε τοὺς ἐπιχωρίους, κακίζων εἰ φόρον τε Ῥωμαίοις τελεῖν ὑπομενοῦσιν καὶ μετὰ τὸν θεὸν οἴσουσι θνητοὺς δεσπότας.</q> ταῦτα ὁ Ἰώσηπος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="6">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="1"><p rend="align(indent)">   Τηνικαῦτα δὲ καὶ τοῦ Ἰουδαίων ἔθνους Ἡρῴδου πρώτου τὸ γένος ἀλλοφύλου  διειληφότος τὴν βασιλείαν ἡ διὰ Μωυσέως περιγραφὴν ἐλάμβανεν  <note place="margin" xml:lang="eng"><bibl>Gen. 49, 10</bibl></note> προφητεία <q>οὐκ  ἐκλείψειν ἄρχοντα ἐξ Ἰούδα οὐδὲ ἡγούμενον ἐκ τῶν  μηρῶν αὐτοῦ</q> φήσαοα, <q>ἕως ἂν ἔλθῃ ᾧ  ἀπόκειται,</q> ὃν καὶ ἀποφαίνει προσδοκίαν ἔσεσθαι ἐθνῶν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="2"><p>ἀτελῆ γέ τοι τὰ τῆς προρρήσεως <pb n="v.1.p.50"/> ἦν καθ’ ὃν ὑπὸ τοῖς οἰκείοις τοῦ ἔθνους ἄρχουσι διάγειν αὐτοῖς ἐξῆν χρόνον, ἄνωθεν ἐξ αὐτοῦ Μωυσέως καταρξαμένοις καὶ εἰς τὴν Αὐγούστου βασιλείαν διαρκέσασιν, καθ’ ὃν πρῶτος ἀλλόφυλος Ἡρῴδης τὴν κατὰ Ἰουδαίων ἐπιτρέπεται <note place="margin" xml:lang="eng"><bibl>Joseph. <foreign xml:lang="lat">A. I.</foreign> 14, 8. 121; <foreign xml:lang="lat">B. I.</foreign> 1, 123. 181</bibl></note> ὑπὸ Ῥωμαίων ἀρχήν, ὡς μὲν Ἰώσηπος παραδίδωσιν, Ἰδουμαῖος ὢν κατὰ πατέρα τὸ γένος Ἀράβιος δὲ κατὰ μητέρα, ὡς δ’ Ἀφρικανός (οὐχ ὁ τυχὼν δὲ καὶ οὗτος γέγονε συγγραφεύς), φασὶν οἱ τὰ κατ’ αὐτὸν ἀκριβοῦντες Ἀντίπατρον (τοῦτον δ’ εἶναι αὐτῷ πατέρα) Ἡρῴδου τινὸς Ἀσκαλωνίτου τῶν περὶ τὸν νεὼ τοῦ Ἀπόλλωνος  ἱεροδούλων καλουμένων γεγονέναι·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="3"><p>ὃς Ἀντίπατρος ὑπὸ Ἰδουμαίων λῃστῶν  παιδίον  αἰχμαλωτισθεὶς σὺν ἐκείνοις ἦν, διὰ τὸ μὴ δύνασθαι τὸν πατέρα πτωχὸν ὄντα καταθέσθαι ὑπὲρ αὐτοῦ,  ἐντραφεὶς δὲ τοῖς ἐκείνων ἔθεσιν ὕστερον Ὑρκανῷ τῷ Ἰουδαίων ἀρχιερεῖ φιλοῦται. τούτου γίνεται ὁ ἐπὶ τοῦ σωτῆρος ἡμῶν Ἡρῴδης.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="4"><p> εἰς δὴ οὖν τὸν τοιοῦτον τῆς Ἰουδαίων  περιελθούσης βασιλείας, ἐπὶ θύραις ἤδη καὶ ἡ τῶν ἐθνῶν ἀκολούθως τῇ προφητείᾳ  προσδοκία παρῆν, ἅτε διαλελοιπότων ἐξ ἐκείνου  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 11, 112. 111</bibl></note> τῶν παρ’ αὐτοῖς ἐξ αὐτοῦ Μωυσέως  κατὰ διαδοχὴν  ἀρξάντων τε καὶ  ἡγησαμένων. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="5"><p>πρὸ μέν γε τῆς  αἰχμαλωσίας αὐτῶν καὶ τῆς εἰς Βαβυλῶνα μεταναστάσεως  ἐβασιλεύοντο, ἀπὸ  Σαοὺλ πρώτου καὶ Δαυὶδ  ἀρξάμενοι· πρὸ δὲ τῶν βασιλέων ἄρχοντες αὐτοὺς διεῖπον, οἱ προσαγορευόμενοι  κριταί,  ἄρξαντες καὶ αὐτοὶ μετὰ Μωυσέα καὶ τὸν τούτου διάδοχον Ἰησοῦν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="6"><p>μετὰ δὲ τὴν ἀπὸ  Βαβυλῶνος ἐπάνοδον οὐ διέλιπον πολιτείᾳ χρώμενοι ἀριστοκρατικῇ μετὰ ὀλιγαρχίας (οἱ γὰρ ἱερεῖς. προεστήκεσαν τῶν <pb n="v.1.p.52"/> πραγμάτων), ἄχρι οὗ Πομπήιος Ῥωμαίων στρατηγὸς ἐπιστὰς τὴν μὲν Ἱερουσαλὴμ πολιορκεῖ κατὰ κράτος μιαίνει τε τὰ ἅγια μέχρι τῶν ἀδύτων τοῦ ἱεροῦ προελθών, τὸν δ’ ἐκ προγόνων διαδοχῆς εἰς ἐκεῖνο τοῦ καιροῦ διαρκέσαντα βασιλέα τε ὁμοῦ καὶ ἀρχιερέα, Ἀριστόβουλος ὄνομα ἦν αὐτῷ, δέσμιον ἐπὶ Ῥώμης ἅμα τέκνοις ἐκπέμψας, Ὑρκανῷ μὲν τῷ τούτου ἀδελφῷ τὴν ἀρχιερωσύνην παραδίδωσιν, τὸ δὲ πᾶν Ἰουδαίων ἔθνος ἐξ ἐκείνου Ῥωμαίοις ὑπόφορον κατεστήσατο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="7"><p>αὐτίκα γοῦν καὶ Ὑρκανοῦ, εἰς ὃν ὕστατον τὰ τῆς τῶν ἀρχιερέων περιέστη διαδοχῆς, ὑπὸ  Πάρθων αἰχμαλώτου  ληφθέντος, πρῶτος, ὡς γοῦν ἔφην, ἀλλόφυλος Ἡρῴδης ὑπὸ τῆς συγκλήτου Ῥωμαίων Αὐγούστου τε βασιλέως τὸ Ἰουδαίων ἔθνος ἐγχειρίζεται, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="8"><p>καθ’ ὃν ἐναργῶς τῆς τοῦ Χριστοῦ παρουσίας ἐνστάσης, καὶ τῶν ἐθνῶν ἡ προσδοκωμένη σωτηρία τε καὶ κλῆσις ἀκολούθως τῇ προφητείᾳ παρηκολούθησεν· ἐξ οὗ δὴ χρόνου τῶν ἀπὸ Ἰούδα ἀρχόντων τε καὶ ἡγουμένων, λέγω δὲ τῶν ἐκ τοῦ Ἰουδαίων ἔθνους, διαλελοιπότων, εἰκότως αὐτοῖς καὶ τὰ τῆς ἐκ προγόνων εὐσταθῶς ἐπὶ τοὺς ἔγγιστα διαδόχους κατὰ γενεὰν προϊούσης ἀρχιερωσύνης παραχρῆμα <note place="margin" xml:lang="eng"><bibl>Joseph. <foreign xml:lang="lat">A. I.</foreign> 20, 247. 249</bibl></note> συγχεῖται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="9"><p>ἔχεις καὶ τούτων  ἀξιόχρεων τὸν Ἰώσηπον μάρτυρα,  δηλοῦντα ὡς τὴν βασιλείαν παρὰ Ῥωμαίων  ἐπιτραπεὶς Ἡρῴδης οὐκέτι τοὺς ἐξ ἀρχαίου γένους καθίστησιν ἀρχιερεῖς, ἀλλά τισιν ἀσήμοις τὴν τιμὴν  ἀπένεμεν· τὰ ὅμοια δὲ πρᾶξαι τῷ Ἡρῴδῃ περὶ τῆς καταστάσεως τῶν ἱερέων  Ἀρχέλαόν τε τὸν παῖδα αὐτοῦ καὶ μετὰ τοῦτον Ῥωμαίους, τὴν ἀρχὴν τῶν Ἰουδαίων παρειληφότας.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="10"><p>ὁ δ’ αὐτὸς δηλοῖ ὡς ἄρα καὶ τὴν <pb n="v.1.p.54"/> ἱερὰν στολὴν τοῦ ἀρχιερέως πρῶτος Ἡρῴδης ἀποκλείσας ὑπὸ ἰδίαν σφραγῖδα πεποίηται, μηκέτ’ αὐτὴν τοῖς ἀρχιερεῦσιν ἔχειν ὑφ’ ἑαυτοὺς ἐπιτρέψας· ταὐτὸν δὲ καὶ τὸν μετ’ αὐτὸν Ἀρχέλαον καὶ μετὰ τοῦτον Ῥωμαίους διαπράξασθαι. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.6" n="11"><p>καὶ ταῦτα δ’ ἡμῖν εἰρήσθω εἰς ἑτέρας ἀπόδειξιν προφητείας κατὰ τὴν ἐπιφάνειαν τοῦ σωτῆρος ἡμῶν Ἰησοῦ Χριστοῦ πεπερασμένης. σαφέστατα γοῦν ἐν τῷ <note place="margin" xml:lang="eng"><bibl>Dan. 9, 24-27</bibl></note> Δανιὴλ ἑβδομάδων τινῶν ἀριθμὸν ὀνομαστὶ ἕως Χριστοῦ ἡγουμένου περιλαβὼν ὁ λόγος, περὶ ὧν ἐν ἑτέροις διειλήφαμεν, μετὰ τὸ τούτων συμπέρασμα  ἐξολοθρευθήσεσθαι τὸ παρὰ Ἰουδαίοις χρῖσμα  προφητεύει· καὶ τοῦτο δὲ σαφῶς κατὰ τὸν καιρὸν τῆς τοῦ σωτῆρος ἡμῶν Ἰησοῦ Χριστοῦ γενέσεως ἀποδείκνυται  συμπεπληρωμένον. ταῦτα δ’ ἡμῖν ἀναγκαίως εἰς παράστασιν τῆς τῶν χρόνων ἀληθείας  προτετηρήσθω.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="7">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="1"><p rend="align(indent)"> Ἐπειδὴ δὲ τὴν περὶ τοῦ Χριστοῦ γενεαλογίαν διαφόρως ἡμῖν ὅ τε Ματθαῖος καὶ ὁ Λουκᾶς  εὐαγγελιζόμενοι  παραδεδώκασι διαφωνεῖν τε  νομίζονται τοῖς πολλοῖς τῶν τε πιστῶν ἕκαστος  ἀγνοίᾳ  τἀληθοῦς  εὑρησιλογεῖν εἰς τοὺς τόπους  πεφιλοτίμηται, φέρε, καὶ τὴν περὶ τούτων  κατελθοῦσαν εἰς ἡμᾶς ἱστορίαν παραθώμεθα, ἣν δι’ ἐπιστολῆς  Ἀριστείδῃ γράφων περὶ συμφωνίας τῆς ἐν τοῖς εὐαγγελίοις γενεαλογίας ὁ μικρῷ πρόσθεν ἡμῖν δηλωθεὶς Ἀφρικανὸς ἐμνημόνευσεν, τὰς μὲν δὴ τῶν λοιπῶν δόξας ὡς ἂν  βιαίους καὶ  διεψευσμένας ἀπελέγξας, ἣν δ’ αὐτὸς παρείληφεν ἱστορίαν τούτοις αὐτοῖς  ἐκτιθέμενος τοῖς ῥήμασιν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="2"><p rend="align(indent)"> <q>Ἐπειδὴ  γὰρ τὰ ὀνόματα τῶν γενῶν ἐν Ἰσραὴλ  ἠριθμεῖτο ἢ φύσει ἢ νόμῳ, φύσει μέν,  γνησίου <pb n="v.1.p.56"/>  σπέρματος διαδοχῇ, νόμῳ δέ, ἑτέρου  παιδοποιουμένου εἰς ὄνομα τελευτήσαντος ἀδελφοῦ ἀτέκνου (ὅτι γὰρ οὐδέπω  δέδοτο ἐλπὶς ἀναστάσεως  σαφής, τὴν μέλλουσαν ἐπαγγελίαν ἀναστάσει  ἐμιμοῦντο  θνητῇ, ἵνα  ἀνέκλειπτον τὸ ὄνομα  μείνῃ τοῦ μετηλλαχότος)· </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="3"><p><q rend="merge">ἐπεὶ οὖν οἱ τῇ  γενεαλογίᾳ ταύτῃ  ἐμφερόμενοι, οἱ μὲν διεδέξαντο παῖς πατέρα γνησίως, οἱ δὲ ἑτέροις μὲν  ἐγεννήθησαν, ἑτέροις δὲ προσετέθησαν  κλήσει, ἀμφοτέρων γέγονεν ἡ μνήμη, καὶ τῶν γεγεννηκότων καὶ τῶν ὡς γεγεννηκότων. οὕτως  οὐδέτερον τῶν εὐαγγελίων  ψεύδεται, καὶ φύσιν  ἀριθμοῦν καὶ νόμον. </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="4"><p> <q rend="merge">ἐπεπλάκη γὰρ ἀλλήλοις τὰ  γένη, τό τε ἀπὸ τοῦ Σολομῶνος καὶ τὸ ἀπὸ τοῦ Ναθάν,  ἀναστάσεσιν  ἀτέκνων καὶ  δευτερογαμίαις καὶ ἀναστάσει  σπερμάτων, ὡς δικαίως τοὺς αὐτοὺς ἄλλοτε ἄλλων νομίζεσθαι, τῶν μὲν δοκούντων πατέρων, τῶν δὲ ὑπαρχόντων· ὡς ἀμφοτέρας τὰς διηγήσεις κυρίως ἀληθεῖς οὔσας ἐπὶ τὸν Ἰωσὴφ  πολυπλόκως μέν, ἀλλ’ ἀκριβῶς  κατελθεῖν.</q></p> </div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="5"><p><q rend="merge">ἵνα δὲ σαφὲς ᾖ τὸ λεγόμενον, τὴν ἐναλλαγὴν τῶν γενῶν διηγήσομαι. ἀπὸ τοῦ Δαυὶδ διὰ Σολομῶνος τὰς γενεὰς καταριθμουμένοις <pb n="v.1.p.58"/> <note place="margin" xml:lang="eng"><bibl>Matt. 1, 15.16</bibl></note> τρίτος ἀπὸ τέλους εὑρίσκεται Ματθάν, ὃς ἐγέννησε τὸν Ἰακώβ, τοῦ Ἰωσὴφ τὸν πατέρα· <note place="margin" xml:lang="eng"><bibl>Luke 3, 23.24</bibl></note> ἀπὸ δὲ Ναθὰν τοῦ Δαυὶδ κατὰ Λουκᾶν ὁμοίως τρίτος ἀπὸ τέλους Μελχί· Ἰωσὴφ γὰρ υἱὸς Ἡλι τοῦ Μελχί.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="6"><p><q rend="merge">σκοποῦ τοίνυν ἡμῖν κειμένου τοῦ Ἰωσήφ, ἀποδεικτέον πῶς ἑκάτερος αὐτοῦ πατὴρ ἱστορεῖται, ὅ τε Ἰακὼβ ὁ ἀπὸ Σολομῶνος καὶ Ἡλὶ ὁ ἀπὸ τοῦ Ναθὰν ἑκάτερος κατάγοντες γένος, ὅπως τε πρότερον οὗτοι δή, ὅ τε Ἰακὼβ καὶ ὁ Ἡλί, δύο ἀδελφοί, καὶ πρό γε, πῶς οἱ τούτων πατέρες, Ματθὰν καὶ Μελχί, διαφόρων ὄντες γενῶν, τοῦ Ἰωσὴφ  ἀναφαίνονται  πάπποι.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="7"><p><q rend="merge">καὶ δὴ οὖν ὅ τε Ματθὰν καὶ ὁ Μελχί, ἐν μέρει τὴν αὐτὴν ἀγαγόμενοι γυναῖκα, ὁμομητρίους ἀδελφοὺς  ἐπαιδοποιήσαντο, τοῦ νόμου μὴ  κωλύοντος χηρεύουσαν, ἤτοι ἀπολελυμένην ἢ καὶ τελευτήσαντος  τοῦ ἀνδρός, ἄλλῳ  γαμεῖσθαι·  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="8"><p><q rend="merge">ἐκ δὴ τῆς Ἐσθὰ (τοῦτο γὰρ καλεῖσθαι τὴν γυναῖκα παραδέδοται) πρῶτος Ματθάν, ὁ ἀπὸ τοῦ Σολομῶνος τὸ γένος κατάγων, τὸν Ἰακὼβ γεννᾷ, καὶ τελευτήσαντος τοῦ Ματθὰν Μελχί, ὁ ἐπὶ τὸν Ναθὰν κατὰ γένος ἀναφερόμενος, χηρεύουσαν, ἐκ μὲν τῆς αὐτῆς φυλῆς, ἐξ ἄλλου δὲ γένους ὤν, ὡς προεῖπον,  ἀγαγόμενος αὐτήν, ἔσχεν υἱὸν τὸν Ἡλί. </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="9"><p><q rend="merge">οὕτω δὴ διαφόρων δύο γενῶν  εὑρήσομεν τόν τε Ἰακὼβ καὶ τὸν Ἡλὶ ὁμομητρίους ἀδελφούς, ὧν ὁ ἕτερος, Ἰακώβ, ἀτέκνου τοῦ ἀδελφοῦ τελευτήσαντος Ἡλί, τὴν γυναῖκα παραλαβών, ἐγέννησεν ἐξ αὐτῆς τρίτον τὸν Ἰωσήφ, κατὰ φύσιν μὲν ἑαυτῷ (καὶ κατὰ <note place="margin" xml:lang="eng"><bibl>Matt. 1, 16</bibl></note> λόγον, δι’ ὃ γέγραπται <q>Ἰακὼβ δὲ ἐγέννησεν   τὸν Ἰωσήφ</q>), κατὰ νόμον δὲ τοῦ Ἡλὶ υἱὸς ἦν· ἐκείνῳ γὰρ ὁ Ἰακώβ, ἀδελφὸς ὤν, ἀνέστησεν <pb n="v.1.p.60"/> σπέρμα.  δι’ ὅπερ οὐκ ἀκυρωθήσεται καὶ ἡ κατ’ αὐτὸν  γενεαλογία· </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="10"><p><q rend="merge">ἣν Ματθαῖος μὲν ὁ εὐαγγελιστὴς  ἐξαριθμούμενος <q>Ἰακὼβ δέ</q> φησίν <q>ἐγέννησεν  <note place="margin" xml:lang="eng"><bibl>Luke 3, 23. 24</bibl></note> τὸν Ἰωσήφ,</q> ὁ δὲ Λουκᾶς ἀνάπαλιν <q>ὃς ἦν, ὡς ἐνομίζετο (καὶ γὰρ καὶ τοῦτο προστίθησιν) τοῦ Ἰωσὴφ τοῦ Ἡλὶ τοῦ Μελχί.</q> τὴν γὰρ κατὰ νόμον γένεσιν  ἐπισημότερον οὐκ ἦν ἐξειπεῖν, καὶ τὸ <q>ἐγέννησεν</q> ἐπὶ τῆς τοιᾶσδε  παιδοποιίας ἄχρι τέλους ἐσιώπησεν, τὴν ἀναφορὰν ποιησάμενος  <note place="margin" xml:lang="eng"><bibl>Luke 3, 38</bibl></note> ἕως <q>τοῦ Ἀδὰμ τοῦ θεοῦ</q> κατ’  ἀνάλυσιν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="11"><p><q rend="merge">οὐδὲ μὴν  ἀναπόδεικτον ἢ  ἐσχεδιασμένον ἐστὶν τοῦτο. τοῦ γοῦν σωτῆρος οἱ κατὰ σάρκα συγγενεῖς, εἴτ’ οὖν  φανητιῶντες εἴθ’ ἁπλῶς  ἐκδιδάσκοντες, πάντως δὲ  ἀληθεύοντες, παρέδοσαν καὶ ταῦτα· ὡς  Ἰδουμαῖοι λῃσταὶ  Ἀσκάλωνι πόλει τῆς Παλαιστίνης ἐπελθόντες, ἐξ  εἰδωλείου Ἀπόλλωνος, ὃ πρὸς τοῖς  τείχεσιν  ἵδρυτο, Ἀντίπατρον Ἡρῴδου τινὸς  ἱεροδούλου παῖδα πρὸς τοῖς ἄλλοις  σύλοις  αἰχμάλωτον  ἀπῆγον, τῷ δὲ  λύτρα ὑπὲρ τοῦ υἱοῦ καταθέσθαι μὴ δύνασθαι τὸν  ἱερέα ὁ Ἀντίπατρος τοῖς τῶν Ἰδουμαίων ἔθεσιν  ἐντραφείς, ὕστερον Ὑρκανῷ φιλοῦται τῷ τῆς Ἰουδαίας ἀρχιερεῖ·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="12"><p> <q rend="merge">πρεσβεύσας δὲ πρὸς Πομπήιον ὑπὲρ τοῦ Ὑρκανοῦ καὶ τὴν βασιλείαν ἐλευθερώσας αὐτῷ ὑπὸ Ἀριστοβούλου τοῦ ἀδελφοῦ περικοπτομένην, αὐτὸς ηὐτύχησεν, ἐπιμελητὴς τῆς Παλαιστίνης χρηματίσας· διαδέχεται δὲ τὸν Ἀντίπατρον, φθόνῳ τῆς πολλῆς εὐτυχίας δολοφονηθέντα, υἱὸς Ἡρῴδης, ὃς ὕστερον ὑπ’ Ἀντωνίου καὶ τοῦ σεβαστοῦ συγκλήτου δόγματι τῶν Ἰουδαίων ἐκρίθη βασιλεύειν· οὗ παῖδες Ἡρῴδης οἵ τ’ ἄλλοι τετράρχαι. ταῦτα <pb n="v.1.p.62"/> μὲν δὴ κοινὰ καὶ ταῖς Ἑλλήνων ἱστορίαις·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="13"><p> <q rend="merge">ἀναγράπτων δὲ εἰς τότε ἐν τοῖς  ἀρχείοις ὄντων τῶν  <note place="margin" xml:lang="eng"><bibl>Judith 14, 10</bibl></note> Ἑβραϊκῶν γενῶν καὶ τῶν ἄχρι  προσηλύτων  <note place="margin" xml:lang="eng"><bibl>Exod. 12, 38 Deut. 23, 8</bibl></note> ἀναφερομένων, ὡς  Ἀχιὼρ τοῦ  Ἀμμανίτου καὶ  Ῥοὺθ τῆς  Μωαβίτιδος, τῶν τε ἀπ’ Αἰγύπτου  συνεκπεσόντων  ἐπιμίκτων, ὁ Ἡρῴδης, οὐδέν τι  συμβαλλομένου τοῦ τῶν Ἰσραηλιτῶν γένους αὐτῷ καὶ τῷ συνειδότι τῆς  δυσγενείας  κρουόμενος,  ἐνέπρησεν αὐτῶν τὰς  ἀναγραφὰς τῶν γενῶν, οἰόμενος εὐγενὴς  ἀναφανεῖσθαι τῷ μηδ’ ἄλλον ἔχειν ἐκ δημοσίου  συγγραφῆς τὸ γένος  ἀνάγειν ἐπὶ τοὺς  πατριάρχας ἢ  προσηλύτους τούς τε  καλουμένους  γειώρας, τοὺς  ἐπιμίκτους.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="14"><p><q rend="merge">ὀλίγοι δὴ τῶν  ἐπιμελῶν,  ἰδιωτικὰς ἑαυτοῖς ἀπογραφὰς ἢ μνημονεύσαντες τῶν ὀνομάτων ἢ ἄλλως ἔχοντες ἐξ ἀντιγράφων, ἐναβρύνονται σῳζομένῃ τῇ μνῄμῃ τῆς εὐγενείας· ὧν ἐτύγχανον οἱ προειρημένοι, δεσπόσυνοι καλούμενοι διὰ τὴν πρὸς τὸ σωτήριον γένος συνάφειαν ἀπό τε Ναζάρων καὶ Κωχαβα κωμῶν Ἰουδαϊκῶν τῇ λοιπῇ γῇ ἐπιφοιτήσαντες καὶ τὴν προκειμένην γενεαλογίαν ἔκ τε τῆς Βίβλου τῶν ἡμερῶν, ἐς ὅσον ἐξικνοῦντο,  ἐξηγησάμενοι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="15"><p><q rend="merge">εἴτ’ οὖν οὕτως εἴτ’ ἄλλως ἔχοι, σαφεστέραν ἐξήγησιν οὐκ ἂν ἔχοι τις ἄλλος  ἐξευρεῖν, ὡς ἔγωγε νομίζω πᾶς τε ὃς  εὐγνώμων τυγχάνει, καὶ ἡμῖν αὕτη μελέτω, εἰ καὶ ἀμάρτυρός ἐστιν, τῷ μὴ κρείττονα ἢ ἀληθεστέραν ἔχειν εἰπεῖν· τό γέ τοι εὐαγγέλιον πάντως ἀληθεύει.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="16"><p>καὶ ἐπὶ τέλει δὲ τῆς αὐτῆς ἐπιστολῆς προστίθησι ταῦτα· <q>Ματθὰν ὁ ἀπὸ Σολομῶνος ἐγέννησε τὸν <pb n="v.1.p.64"/> Ἰακώβ. Ματθὰν ἀποθανόντος, Μελχὶ ὁ ἀπὸ Ναθὰν ἐκ τῆς αὐτῆς γυναικὸς ἐγέννησε τὸν Ἡλί. ὁμομήτριοι ἄρα ἀδελφοὶ Ἡλὶ καὶ Ἰακώβ. Ἡλὶ ἀτέκνου ἀποθανόντος ὁ Ἰακὼβ ἀνέστησεν  αὐτῷ σπέρμα, γεννήσας τὸν Ἰωσήφ, κατὰ φύσιν μὲν ἑαυτῷ, κατὰ νόμον δὲ τῷ Ἡλί. οὕτως ἀμφοτέρων ἦν υἱὸς ὁ Ἰωσήφ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.7" n="17"><p rend="align(indent)"> Τοσαῦτα ὁ Ἀφρικανός. καὶ δὴ τοῦ Ἰωσὴφ ὧδέ πως γενεαλογουμένου, δυνάμει καὶ ἡ Μαρία σὺν αὐτῷ πέφηνεν ἐκ τῆς αὐτῆς οὖσα φυλῆς, εἴ γε κατὰ τὸν Μωυσέως νόμον οὐκ ἐξῆν ἑτέραις <note place="margin" xml:lang="eng"><bibl>Num. 36, 8. 9</bibl></note> ἐπιμίγνυσθαι φυλαῖς· ἑνὶ γὰρ τῶν ἐκ τοῦ αὐτοῦ δήμου καὶ πατριᾶς τῆς αὐτῆς ζεύγνυσθαι πρὸς γάμον παρακελεύεται, ὡς ἂν μὴ περιστρέφοιτο τοῦ γένους ὁ κλῆρος ἀπὸ φυλῆς ἐπὶ φυλήν. ὡδὶ μὲν οὖν καὶ ταῦτα ἐχέτω. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="1"><p rend="align(indent)">Ἀλλὰ γὰρ τοῦ Χριστοῦ γεννηθέντος ταῖς προφητείαις ἀκολούθως ἐν Βηθλεὲμ τῆς Ἰουδαίας κατὰ τοὺς δεδηλωμένους χρόνους, Ἡρῴδης ἐπὶ τῇ τῶν ἐξ ἀνατολῆς μάγων ἀνερωτήσει ὅπῃ εἴη διαπυνθανομένων ὁ τεχθεὶς βασιλεὺς τῶν Ἰουδαίων, ἑορακέναι γὰρ αὐτοῦ τὸν ἀστέρα καὶ τῆς τοσῆσδε πορείας τοῦτ’ αἴτιον αὐτοῖς γεγονέναι, οἷα θεῷ προσκυνῆσαι τῷ τεχθέντι διὰ σπουδῆς πεποιημένοις, οὐ σμικρῶς ἐπὶ τῷ πράγματι, ἅτε κινδυνευούσης, ὥς γε δὴ ᾤετο, αὐτῷ τῆς ἀρχῆς, διακινηθείς, πυθόμενος τῶν παρὰ τῷ ἔθνει νομοδιδασκάλων ποῦ τὸν Χριστὸν γεννηθήσεσθαι προσδοκῷεν, <note place="margin" xml:lang="eng"><bibl>Mich. 5, 2</bibl></note> ὡς ἔγνω τὴν Μιχαίου προφητείαν ἐν Βηθλεὲμ προαναφωνοῦσαν, ἑνὶ προστάγματι τοὺς ὑπομαζίους ἔν τε τῇ Βηθλεὲμ καὶ πᾶσι τοῖς ὁρίοις αὐτῆς ἀπὸ διετοῦς καὶ κατωτέρω παῖδας, κατὰ <pb n="v.1.p.66"/> τὸν ἀπηκριβωμένον αὐτῷ χρόνον παρὰ τῶν μάγων, ἀναιρεθῆναι προστάττει, πάντως που καὶ τὸν Ἰησοῦν, ὥς γε ἦν εἰκός, τῆς αὐτῆς τοῖς ὁμήλιξι συναπολαῦσαι συμφορᾶς οἰόμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="2"><p>φθάνει γε μὴν τὴν ἐπιβουλὴν εἰς Αἴγυπτον διακομισθεὶς ὁ παῖς, δι’ ἐπιφανείας ἀγγέλου τὸ μέλλον προμεμαθηκότων <note place="margin" xml:lang="eng"><bibl>Matt. 2, 1-7 ff.</bibl></note> αὐτοῦ τῶν γονέων. ταῦτα μὲν οὖν καὶ ἡ ἱερὰ τοῦ εὐαγγελίου διδάσκει γραφή·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="3"><p>ἄξιον δ’ ἐπὶ τούτοις συνιδεῖν τἀπίχειρα τῆς Ἡρῴδου κατὰ τοῦ Χριστοῦ καὶ τῶν ὁμηλίκων αὐτῷ τόλμης, ὡς παραυτίκα, μηδὲ σμικρᾶς ἀναβολῆς γεγενημένης, ἡ θεία δίκη περιόντα ἔτ’ αὐτὸν τῷ βίῳ μετελήλυθεν, τὰ τῶν μετὰ τὴν ἐνθένδε ἀπαλλαγὴν  διαδεξομένων αὐτὸν  ἐπιδεικνῦσα προοίμια. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="4"><p>ὡς μὲν οὖν τὰς κατὰ τὴν βασιλείαν αὐτῷ  νομισθείσας εὐπραγίας ταῖς κατὰ τὸν οἶκον ἐπαλλήλοις  ἠμαύρωσεν συμφοραῖς, γυναικὸς καὶ τέκνων καὶ τῶν λοιπῶν τῶν μάλιστα πρὸς γένους ἀναγκαιοτάτων τε καὶ φιλτάτων  μιαιφονίαις, οὐδὲ οἷόν τε νῦν καταλέγειν,  τραγικὴν ἅπασαν  δραματουργίαν ἐπισκιαζούσης τῆς περὶ τούτων ὑποθέσεως, ἣν εἰς πλάτος ἐν ταῖς κατ’ αὐτὸν ἱστορίαις ὁ Ἰώσηπος  διελήλυθεν·  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="5"><p>ὡς δ’ ἅμα τῇ κατὰ τοῦ σωτῆρος ἡμῶν καὶ τῶν ἄλλων νηπίων  ἐπιβουλῇ θεήλατος αὐτὸν  καταλαβοῦσα  μάστιξ εἰς θάνατον  συνήλασεν, οὐ χεῖρον καὶ τῶν φωνῶν τοῦ συγγραφέως ἐπακοῦσαι, κατὰ λέξιν ἐν  ἑπτακαιδεκάτῳ τῆς Ἰουδαϊκῆς Ἀρχαιολογίας τὴν καταστροφὴν τοῦ κατ’ αὐτὸν βίου τοῦτον γράφοντος  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 17, 168-170</bibl></note> τὸν τρόπον· <q>Ἡρῴδῃ δὲ μειζόνως ἡ νόσος  ἐνεπικραίνετο, δίκην ὧν παρηνόμησεν  ἐκπρασσομένου τοῦ θεοῦ. </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="6"><p><q rend="merge">πῦρ μὲν γὰρ  μαλακὸν ἦν, οὐχ ὧδε πολλὴν  ἀποσημαῖνον τοῖς  ἐπαφωμένοις τὴν  φλόγωσιν, ὅσην <pb n="v.1.p.68"/> τοῖς ἐντὸς  προσετίθει τὴν  κάκωσιν,  ἐπιθυμία δὲ δεινὴ τοῦ  δέξασθαί τι, οὐδὲ ἦν μὴ οὐχ  ὑπουργεῖν, καὶ  ἕλκωσις τῶν τε ἐντέρων καὶ μάλιστα τοῦ κόλου δειναὶ ἀλγηδόνες καὶ  φλέγμα  ὑγρὸν περὶ τοὺς πόδας καὶ  διαυγές·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="7"><p> <q rend="merge">παραπλησία δὲ καὶ περὶ τὸ ἦτρον κάκωσις ἦν, ναὶ μὴν καὶ τοῦ αἰδοίου σῆψις, σκώληκας ἐμποιοῦσα, πνεύματός τε ὀρθία ἔντασις, καὶ αὐτὴ λίαν ἀηδὴς ἀχθηδόνι τε τῆς ἀποφορᾶς καὶ τῷ πυκνῷ τοῦ ἄσθματος, ἐσπασμένος τε περὶ πᾶν ἦν μέρος, ἰσχὺν οὐχ ὑπομενητὴν προστιθέμενος.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="8"><p><q rend="merge">ἐλέγετο γοῦν ὑπὸ τῶν θειαζόντων καὶ οἷς ταῦτα προαποφθέγγεσθαι σοφία πρόκειται, ποινὴν τοῦ πολλοῦ καὶ δυσσεβοῦς ταύτην ὁ θεὸς  εἰσπράττεσθαι παρὰ τοῦ βασιλέως.</q> </p>
 <p rend="align(indent)">Ταῦτα μὲν ἐν τῇ  δηλωθείσῃ γραφῇ  παρασημαίνεται ὁ προειρημένος· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="9"><p>καὶ ἐν τῇ δευτέρᾳ δὲ τῶν Ἱστοριῶν τὰ παραπλήσια περὶ τοῦ αὐτοῦ παραδίδωσιν, ὧδέ πως γράφων·  </p>
 <p rend="align(indent)"><note place="margin" xml:lang="eng"><bibl><foreign xml:lang="lat">B. I.</foreign> 1, 656-660</bibl></note> <q>Ἔνθεν αὐτοῦ τὸ σῶμα πᾶν ἡ νόσος διαλαβοῦσα ποικίλοις πάθεσιν ἐμέριζεν. πυρετὸς μὲν γὰρ ἦν χλιαρός, κνησμὸς δ’ ἀφόρητος τῆς ἐπιφανείας ὅλης καὶ κόλου συνεχεῖς ἀλγηδόνες περί τε τοὺς πόδας ὡς ὑδρωπιῶντος οἰδήματα τοῦ τε ἤτρου φλεγμονὴ καὶ δι’ αἰδοίου σηπεδὼν  σκώληκα  γεννῶσα, πρὸς τούτοις  ὀρθόπνοια καὶ  δύσπνοια καὶ  σπασμοὶ πάντων τῶν μελῶν, ὥστε τοὺς  ἐπιθειάζοντας ποινὴν εἶναι τὰ  νοσήματα λέγειν. </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="10"><p><q rend="merge">ὁ δὲ παλαίων τοσούτοις πάθεσιν ὅμως τοῦ ζῆν  ἀντείχετο, σωτηρίαν τε ἤλπιζεν, καὶ θεραπείας ἐπενόει.  διαβὰς γοῦν τὸν Ἰορδάνην τοῖς κατὰ   Καλλιρόην  θερμοῖς ἐχρῆτο· ταῦτα δὲ ἔξεισιν μὲν εἰς τὴν  Ἀσφαλτῖτιν  λίμνην, ὑπὸ  γλυκύτητος <pb n="v.1.p.70"/> 
δέ ἐστι καὶ  πότιμα.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="11"><p><q rend="merge">δόξαν ἐνταῦθα τοῖς  ἰατροῖς ἐλαίῳ  θερμῷ πᾶν  ἀναθάλψαι τὸ σῶμα  χαλασθὲν εἰς ἐλαίου πλήρη  πύελον,  ἐκλύει καὶ τοὺς ὀφθαλμοὺς ὡς  ἐκλυθεὶς  ἀνέστρεψεν. θορύβου δὲ τῶν  θεραπόντων γενομένου, πρὸς μὲν τὴν  πληγὴν  ἀνήνεγκεν, εἰς δὲ τὸ λοιπὸν ἀπογνοὺς τὴν σωτηρίαν, τοῖς τε στρατιώταις ἀνὰ  δραχμὰς πεντήκοντα ἐκέλευσεν  διανεῖμαι καὶ πολλὰ χρήματα τοῖς  ἡγεμόσι καὶ τοῖς φίλοις.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="12"><p><q rend="merge">αὐτὸς δ’  ὑποστρέφων εἰς  Ἱεριχοῦντα 
παραγίνεται,  μελαγχολῶν ἤδη καὶ μόνον οὐκ ἀπειλῶν αὐτῷ τι τῷ θανάτῳ·  προέκοψεν δ’ εἰς ἐπιβουλὴν ἀθεμίτου πράξεως. τοὺς γὰρ ἀφ’ ἑκάστης κώμης ἐπισήμους ἄνδρας ἐξ ὅλης Ἰουδαίας συναγαγὼν εἰς τὸν καλούμενον  ἱππόδρομον ἐκέλευσεν συγκλεῖσαι,</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="13"><p><q rend="merge"> προσκαλεσάμενος δὲ  Σαλώμην τὴν  ἀδελφὴν καὶ τὸν ἄνδρα ταύτης  Ἀλεξᾶν <q>οἶδα</q> ἔφη <q>Ἰουδαίους τὸν  ἐμὸν  ἑορτάσοντας θάνατον, δύναμαι δὲ πενθεῖσθαι δι’ ἑτέρων καὶ λαμπρὸν ἐπιτάφιον σχεῖν, ἂν ὑμεῖς θελήσητε ταῖς ἐμαῖς ἐντολαῖς ὑπουργῆσαι. τούσδε τοὺς φρουρουμένους ἄνδρας, ἐπειδὰν ἐκπνεύσω, τάχιστα κτείνατε περιστήσαντες τοὺς στρατιώτας, ἵνα πᾶσα Ἰουδαία καὶ πᾶς οἶκος καὶ ἄκων ἐπ’ ἐμοὶ <note place="margin" xml:lang="eng"><bibl>Joseph. B. I.  1, 662</bibl></note>  δακρύσῃ.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="14"><p>καὶ μετὰ βραχέα φησίν <q>αὖθις έ, καὶ γὰρ ἐνδείᾳ τροφῆς καὶ  βηχὶ  σπασμώδει διετείνετο, τῶν ἀλγηδόνων  ἡσθεὶς φθάσαι τὴν  εἱμαρμένην ἐπεβάλλετο· λαβὼν δὲ  μῆλον,  ᾔτησε καὶ  μαχαίριον·  εἰώθει γὰρ ἀποτέμνων ἐσθίειν· ἔπειτα  περιαθρήσας μή τις ὁ  κωλύσων αὐτὸν εἴη,  ἐπῆρεν τὴν δεξιὰν ὡς  πλήξων ἑαυτόν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="15"><p> <note place="margin" xml:lang="eng"><bibl>Joseph. <foreign xml:lang="lat">A. I.</foreign> 17, 187. 191</bibl></note> ἐπὶ δὲ τούτοις ὁ αὐτὸς ἱστορεῖ συγγραφεὺς ἕτερον αὐτοῦ γνήσιον παῖδα πρὸ τῆς ἐσχάτης <pb n="v.1.p.72"/>
 <note place="margin" xml:lang="eng"><bibl><foreign xml:lang="lat">B. I.</foreign> 1, 664. 665</bibl></note> τοῦ βίου τελευτῆς, τρίτον ἐπὶ δυσὶν ἤδη  προανῃρημένοις,
δι’  ἐπιτάξεως  ἀνελόντα, παραχρῆμα τὴν ζωὴν οὐ μετὰ  σμικρῶν ἀλγηδόνων  ἀπορρῆξαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.8" n="16"><p>καὶ τοιοῦτο μὲν τὸ πέρας τῆς Ἡρῴδου γέγονεν τελευτῆς, ποινὴν δικαίαν ἐκτίσαντος ὧν ἀμφὶ τὴν Βηθλεὲμ ἀνεῖλεν παίδων τῆς τοῦ σωτῆρος  <note place="margin" xml:lang="eng"><bibl>Matt. 2, 19. 20</bibl></note> ἡμῶν ἐπιβουλῆς ἕνεκα· μεθ’ ἣν ἄγγελος ὄναρ ἐπιστὰς ἐν Αἰγύπτῳ  διατρίβοντι τῷ Ἰωσὴφ  ἀπᾶραι ἅμα τῷ παιδὶ καὶ τῇ τούτου μητρὶ ἐπὶ τὴν Ἰουδαίαν παρακελεύεται, τεθνηκέναι δηλῶν τοὺς ἀναζητοῦντας τὴν ψυχὴν τοῦ παιδίου. τούτοις δ’ ὁ <note place="margin" xml:lang="eng"><bibl>Matt. 2, 22</bibl></note> εὐαγγελιστὴς ἐπιφέρει λέγων <q>ἀκούσας δὲ ὅτι Ἀρχέλαος βασιλεύει ἀντὶ Ἡρῴδου τοῦ πατρὸς αὐτοῦ ἐφοβήθη ἐκεῖ ἀπελθεῖν· χρηματισθεὶς δὲ κατ’ ὄναρ ἀνεχώρησεν εἰς τὰ μέρη τῆς Γαλιλαίας.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="9">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.9" n="1"><p rend="align(indent)">Τῇ δ’ ἐπὶ τὴν ἀρχὴν μετὰ τὸν Ἡρῴδην τοῦ  Ἀρχελάου  καταστάσει συνᾴδει καὶ ὁ προειρημένος  ἱστορικός, τόν τε τρόπον ἀναγράφων, καθ’ ὃν ἐκ διαθηκῶν Ἡρῴδου τοῦ πατρὸς ἐπικρίσεώς τε Καίσαρος Αὐγούστου τὴν κατὰ Ἰουδαίων βασιλείαν διεδέξατο, καὶ ὡς τῆς ἀρχῆς μετὰ δεκαέτη χρόνον  <note place="margin" xml:lang="eng"><bibl>Luke 3, 1</bibl></note>  ἀποπεσόντος οἱ ἀδελφοὶ Φίλιππός τε καὶ ὁ νέος Ἡρῴδης ἅμα  Λυσανίᾳ τὰς ἑαυτῶν διεῖπον τετραρχίας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.9" n="2"><p rend="align(indent)"><note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 32. 33. 35. 89</bibl></note> Ὁ δ’ αὐτὸς ἐν ὀκτωκαιδεκάτῳ τῆς Ἀρχαιολογίας κατὰ τὸ δωδέκατον ἔτος τῆς Τιβερίου βασιλείας (τοῦτον γὰρ τὴν καθ’ ὅλων ἀρχὴν διαδέξασθαι ἑπτὰ ἐπὶ πεντήκοντα ἔτεσιν τὴν ἡγεμονίαν  ἐπικρατήσαντος Αὐγούστου) Πόντιον Πιλᾶτον τὴν Ἰουδαίαν ἐπιτραπῆναι δηλοῖ, ἐνταῦθα δὲ ἐφ’ ὅλοις ἔτεσιν δέκα σχεδὸν εἰς αὐτὴν παραμεῖναι τὴν Τιβερίου τελευτήν. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.9" n="3"><p>οὐκοῦν σαφῶς <pb n="v.1.p.74"/> ἀπελήλεγκται τὸ πλάσμα τῶν κατὰ τοῦ σωτῆρος ἡμῶν ὑπομνήματα χθὲς καὶ πρῴην διαδεδωκότων, ἐν οἷς πρῶτος αὐτὸς ὁ τῆς παρασημειώσεως χρόνος τῶν πεπλακότων ἀπελέγχει τὸ ψεῦδος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.9" n="4"><p>ἐπὶ τῆς τετάρτης δ’ οὖν  ὑπατείας Τιβερίου, ἣ γέγονεν ἔτους ἑβδόμου τῆς βασιλείας αὐτοῦ, τὰ περὶ τὸ σωτήριον πάθος αὐτοῖς τολμηθέντα περιέχει, καθ’ ὃν δείκνυται χρόνον μηδ’ ἐπιστάς πω τῇ Ἰουδαίᾳ Πιλᾶτος, εἴ γε τῷ Ἰωσήπῳ μάρτυρι χρήσασθαι δέον, σαφῶς οὕτως σημαίνοντι κατὰ τὴν δηλωθεῖσαν αὐτοῦ γραφὴν ὅτι δὴ δωδεκάτῳ ἐνιαυτῷ τῆς Τιβερίου βασιλείας ἐπίτροπος τῆς Ἰουδαίας ὑπὸ Τιβερίου καθίσταται Πιλᾶτος. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="10">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.10" n="1"><p rend="align(indent)"> <note place="margin" xml:lang="eng"><bibl>Luke 3, 1</bibl></note> Ἐπὶ τούτων δὴ οὖν, κατὰ τὸν εὐαγγελιστὴν ἔτος  πεντεκαιδέκατον Τιβερίου Καίσαρος ἄγοντος τέταρτον δὲ τῆς ἡγεμονίας Ποντίου Πιλάτου, τῆς τε λοιπῆς Ἰουδαίας  τετραρχούντων Ἡρῴδου καὶ Λυσανίου καὶ Φιλίππου, ὁ σωτὴρ καὶ κύριος  <note place="margin" xml:lang="eng"><bibl>Luke 3, 23</bibl></note> ἡμῶν Ἰησοῦς ὁ Χριστὸς τοῦ θεοῦ, ἀρχόμενος ὡς εἰ ἐτῶν τριάκοντα, ἐπὶ τὸ Ἰωάννου βάπτισμα παραγίνεται,  καταρχήν τε ποιεῖται τηνικαῦτα τοῦ κατὰ τὸ εὐαγγέλιον κηρύγματος.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.10" n="2"><p rend="align(indent)"><note place="margin" xml:lang="eng"><bibl>Luke, 3, 2</bibl></note>  Φησὶν δὲ αὐτὸν ἡ θεία γραφὴ τὸν πάντα τῆς διδασκαλίας διατελέσαι χρόνον ἐπὶ ἀρχιερέως Ἄννα καὶ Καϊάφα, δηλοῦσα ὅτι δὴ ἐν τοῖς μεταξὺ <pb n="v.1.p.76"/> τῆς τούτων ἔτεσιν λειτουργίας ὁ πᾶς τῆς διδασκαλίας αὐτῷ συνεπεράνθη χρόνος. ἀρξαμένου μὲν οὖν κατὰ τὴν τοῦ Ἄννα ἀρχιερωσύνην, μέχρι δὲ τῆς ἀρχῆς τοῦ Καϊάφα παραμείναντος οὐδ’ ὅλος ὁ μεταξὺ τετραέτης παρίσταται χρόνος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.10" n="3"><p>τῶν γάρ τοι κατὰ τὸν νόμον ἤδη πως  καθαιρουμένων ἐξ ἐκείνου θεσμῶν, λέλυτο μὲν ᾧ διὰ βίου καὶ ἐκ προγόνων διαδοχῆς τὰ τῆς τοῦ θεοῦ θεραπείας προσήκοντα ἦν, ὑπὸ δὲ τῶν Ῥωμαϊκῶν ἡγεμόνων ἄλλοτε ἄλλοι τὴν ἀρχιερωσύνην  ἐπιτρεπόμενοι, </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.10" n="4"><p>οὐ πλεῖον ἔτους ἑνὸς ἐπὶ ταύτης διετέλουν. ἱστορεῖ δ’ οὖν ὁ Ἰώσηπος τέσσαρας κατὰ διαδοχὴν ἐπὶ Καϊάφαν ἀρχιερεῖς μετὰ τὸν  Ἄνναν  διαγενέσθαι, κατὰ τὴν αὐτὴν τῆς Ἀρχαιολογίας  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 34. 35</bibl></note> γραφὴν ὧδέ πως λέγων <q>Οὐαλέριος  Γρᾶτος, παύσας  ἱερᾶσθαι  Ἄνανον,  Ἰσμάηλον ἀρχιερέα ἀποφαίνει τὸν τοῦ  Φαβι, καὶ τοῦτον δὲ μετ’ οὐ πολὺ  μεταστήσας,  Ἐλεάζαρον τὸν  Ἀνάνου τοῦ ἀρχιερέως υἱὸν ἀποδείκνυσιν  ἀρχιερέα. ἐνιαυτοῦ δὲ διαγενομένου καὶ τόνδε παύσας, </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.10" n="5"><p><q rend="merge">Σίμωνι τῷ  Καμίθου τὴν ἀρχιερωσύνην παραδίδωσιν. οὐ πλέον δὲ καὶ τῷδε ἐνιαυτοῦ
τὴν τιμὴν  ἔχοντι  διεγένετο χρόνος, καὶ Ἰώσηπος, ὁ καὶ  Καϊάφας, διάδοχος ἦν αὐτῷ.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.10" n="6"><p>οὐκοῦν ὁ  σύμπας οὐδ’ ὅλος τετραέτης ἀποδείκνυται τῆς τοῦ σωτῆρος ἡμῶν διδασκαλίας χρόνος, τεσσάρων ἐπὶ  τέσσαρσιν ἔτεσιν ἀρχιερέων ἀπὸ τοῦ Ἄννα καὶ ἐπὶ τὴν τοῦ Καϊάφα κατάστασιν  ἐνιαύσιον λειτουργίαν  ἐκτετελεκότων. τόν  <note place="margin" xml:lang="eng"><bibl>Matt. 26, 3. 51</bibl></note> γέ τοι Καϊάφαν ἀρχιερέα εἰκότως τοῦ ἐνιαυτοῦ,  <note place="margin" xml:lang="eng"><bibl>John 11, 49</bibl></note> καθ’ ὃν τὰ τοῦ σωτηρίου πάθους  ἐπετελεῖτο, ἡ  <note place="margin" xml:lang="eng"><bibl>John 18, 13. 24. 28</bibl></note> τοῦ εὐαγγελίου  παρεσημήνατο γραφή, ἐξ ἧς καὶ
<pb n="v.1.p.78"/> αὐτῆς οὐκ  ἀπᾴδων τῆς  προκειμένης ἐπιτηρήσεως ὁ τῆς τοῦ Χριστοῦ διδασκαλίας ἀποδείκνυται  <note place="margin" xml:lang="eng"><bibl>Matt. 10, 1 ff.</bibl></note> χρόνος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.10" n="7"><p>ἀλλὰ γὰρ ὁ σωτὴρ καὶ κύριος ἡμῶν  <note place="margin" xml:lang="eng"><bibl>Mark 3, 14 ff.</bibl></note> οὐ μετὰ πλεῖστον τῆς  καταρχῆς τοῦ κηρύγματος  <note place="margin" xml:lang="eng"><bibl>Luke 6, 13. 9, 1 ff.</bibl></note> τοὺς δώδεκα ἀποστόλους ἀνακαλεῖται, οὓς καὶ μόνους τῶν λοιπῶν αὐτοῦ μαθητῶν κατά τι γέρας ἐξαίρετον ἀποστόλους ὠνόμασεν, καὶ αὖθις  ἀναδείκνυσιν  <note place="margin" xml:lang="eng"><bibl>Luke 10, 1</bibl></note> ἑτέρους ἑβδομήκοντα, οὓς καὶ αὐτοὺς ἀπέστειλεν ἀνὰ δύο δύο πρὸ προσώπου αὐτοῦ εἰς πάντα τόπον καὶ πόλιν οὗ ἤμελλεν αὐτὸς ἔρχεσθαι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="11">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="1"><p rend="align(indent)"> <note place="margin" xml:lang="eng"><bibl>Matt. 14, 1-12</bibl></note> Οὐκ εἰς μακρὸν δὲ τοῦ βαπτιστοῦ Ἰωάννου  <note place="margin" xml:lang="eng"><bibl>Mark 6, 14-29</bibl></note> ὑπὸ τοῦ νέου Ἡρῴδου τὴν κεφαλὴν ἀποτμηθέντος  <note place="margin" xml:lang="eng"><bibl>Luke 3, 19. 20. 9, 7-9</bibl></note> μνημονεύει μὲν καὶ ἡ θεία τῶν εὐαγγελίων γραφή,  συνιστορεῖ γε μὴν καὶ ὁ Ἰώσηπος, ὀνομαστὶ τῆς  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 109-114</bibl></note> τε Ἡρῳδιάος μνήμην πεποιημένος καὶ ὡς ἀδελφοῦ γυναῖκα οὖσαν αὐτὴν  ἠγάγετο πρὸς γάμον Ἡρῴδης,  ἀθετήσας μὲν τὴν προτέραν αὐτῷ κατὰ νόμους  γεγαμημένην (Ἀρέτα δὲ ἦν αὕτη τοῦ  Πετραίων βασιλέως θυγάτηρ), τὴν δὲ Ἡρῳδιάδα ζῶντος  διαστήσας τοῦ ἀνδρός· δι’ ἣν καὶ τὸν Ἰωάννην ἀνελὼν πόλεμον αἴρεται πρὸς τὸν  Ἀρέταν, ὡς ἂν  ἠτιμασμένης αὐτῷ τῆς  θυγατρός, </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="2"><p>ἐν ᾧ πολέμῳ  μάχης γενομένης πάντα φησὶν τὸν Ἡρῴδου στρατὸν διαφθαρῆναι καὶ ταῦτα  πεπονθέναι τῆς ἐπιβουλῆς  ἕνεκεν τῆς κατὰ τοῦ Ἰωάννου γεγενημένης.  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 117. 18, 240-255</bibl></note></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="3"><p>ὁ δ’ αὐτὸς Ἰώσηπος ἐν τοῖς μάλιστα δικαιότατον καὶ  βαπτιστὴν ὁμολογῶν γεγονέναι τὸν Ἰωάννην, τοῖς περὶ αὐτοῦ κατὰ τὴν τῶν εὐαγγελίων γραφὴν  ἀναγεγραμμένοις  συμμαρτυρεῖ, ἱστορεῖ δὲ καὶ τὸν Ἡρῴδην τῆς βασιλείας  ἀποπεπτωκέναι διὰ τὴν αὐτὴν Ἡρῳδιάδα, μεθ’ ἧς αὐτὸν καὶ εἰς τὴν ὑπερορίαν  ἀπεληλάσθαι, Βίενναν <pb n="v.1.p.80"/> τῆς Γαλλίας πόλιν οἰκεῖν  καταδικασθέντα. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="4"><p>καὶ ταῦτά γε αὐτῷ ἐν ὀκτωκαιδεκάτῳ τῆς Ἀρχαιολογίας δεδήλωται, ἔνθα συλλαβαῖς αὐταῖς περὶ τοῦ Ἰωάννου ταῦτα γράφει  </p>
 <p rend="align(indent)"><q>Τισὶ δὲ τῶν Ἰουδαίων ἐδόκει  ὀλωλέναι τὸν  <note place="margin" xml:lang="eng"><bibl>Joseph. A. I. 18, 116-119</bibl></note> Ἡρῴδου στρατὸν ὑπὸ τοῦ θεοῦ, καὶ μάλα δικαίως  τιννυμένου κατὰ ποινὴν Ἰωάννου τοῦ καλουμένου βαπτιστοῦ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="5"><p><q rend="merge">κτείνει γὰρ τοῦτον Ἡρῴδης, ἀγαθὸν ἄνδρα καὶ τοῖς Ἰουδαίοις  κελεύοντα ἀρετὴν  ἐπασκοῦσιν καὶ τὰ πρὸς ἀλλήλους δικαιοσύνῃ καὶ
πρὸς τὸν θεὸν εὐσεβείᾳ  χρωμένους  βαπτισμῷ  συνιέναι· οὕτω γὰρ δὴ καὶ τὴν  βάπτισιν  ἀποδεκτὴν αὐτῷ  φανεῖσθαι, μὴ ἐπί τινων  ἁμαρτάδων  παραιτήσει χρωμένων, ἀλλ’ ἐφ’  ἁγνείᾳ τοῦ σώματος, ἅτε δὴ καὶ τῆς ψυχῆς δικαιοσύνῃ  προεκκεκαθαρμένης.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="6"><p><q rend="merge">καὶ τῶν ἄλλων συστρεφομένων (καὶ γὰρ  ἤρθησαν ἐπὶ πλεῖστον τῇ ἀκροάσει τῶν λόγων),  δείσας Ἡρῴδης τὸ ἐπὶ  τοσόνδε πιθανὸν αὐτοῦ τοῖς ἀνθρώποις, μὴ ἐπὶ ἀποστάσει τινὶ  φέροι (πάντα γὰρ  ἐοίκεσαν  συμβουλῇ τῇ ἐκείνου πράξοντες), πολὺ κρεῖττον ἡγεῖται, πρίν τι νεώτερον ὑπ’ αὐτοῦ γενέσθαι, προλαβὼν ἀναιρεῖν, ἢ μεταβολῆς γενομένης εἰς πράγματα ἐμπεσὼν μετανοεῖν. καὶ ὁ μὲν ὑποψίᾳ τῇ Ἡρῴδου δέσμιος εἰς τὸν  Μαχαιροῦντα  πεμφθείς, τὸ προειρημένον φρούριον, ταύτῃ κτίννυται.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="7"><p rend="align(indent)"> Ταῦτα περὶ τοῦ Ἰωάννου διελθών, καὶ τοῦ <pb n="v.1.p.82"/> σωτῆρος ἡμῶν κατὰ τὴν αὐτὴν τοῦ συγγράμματος ἱστορίαν ὧδέ πως μέμνηται  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 63. 64</bibl></note> </p>
  <p rend="align(indent)"><q>Γίνεται δὲ κατὰ τοῦτον τὸν χρόνον Ἰησοῦς,  σοφὸς ἀνήρ, εἴ γε ἄνδρα αὐτὸν λέγειν  χρή. ἦν γὰρ παραδόξων ἔργων ποιητής, διδάσκαλος ἀνθρώπων τῶν ἡδονῇ τἀληθῆ δεχομένων, καὶ πολλοὺς μὲν τῶν Ἰουδαίων, πολλοὺς δὲ καὶ ἀπὸ τοῦ  Ἑλληνικοῦ ἐπηγάγετο.  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="8"><p><q rend="merge">ὁ Χριστὸς οὗτος ἦν, καὶ αὐτὸν  ἐνδείξει τῶν πρώτων ἀνδρῶν παρ’ ἡμῖν  σταυρῷ  ἐπιτετιμηκότος Πιλάτου, οὐκ ἐπαύσαντο οἱ τὸ πρῶτον ἀγαπήσαντες· ἐφάνη γὰρ αὐτοῖς τρίτην ἔχων ἡμέραν πάλιν ζῶν, τῶν θείων προφητῶν ταῦτά τε καὶ ἄλλα μυρία περὶ αὐτοῦ θαυμάσια εἰρηκότων. εἰς ἔτι τε νῦν τῶν Χριστιανῶν ἀπὸ τοῦδε ὠνομασμένων οὐκ  ἐπέλιπε τὸ φῦλον.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.11" n="9"><p rend="align(indent)"> Ταῦτα τοῦ ἐξ αὐτῶν Ἑβραίων συγγραφέως ἀνέκαθεν τῇ ἑαυτοῦ γραφῇ περί τε τοῦ βαπτιστοῦ Ἰωάννου καὶ τοῦ σωτῆρος ἡμῶν  παραδεδωκότος, τίς ἂν ἔτι  λείποιτο  ἀποφυγὴ τοῦ μὴ  ἀναισχύντους  ἀπελέγχεσθαι τοὺς τὰ κατ’ αὐτῶν  πλασαμένους ὑπομνήματα; ἀλλὰ ταῦτα μὲν ἐχέτω ταύτῃ.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="12">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.12" n="1"><p rend="align(indent)">Τῶν γε μὴν τοῦ σωτῆρος ἀποστόλων παντί τῳ σαφὴς ἐκ τῶν εὐαγγελίων ἡ πρόσρησις· τῶν δὲ ἑβδομήκοντα μαθητῶν κατάλογος μὲν οὐδεὶς οὐδαμῇ φέρεται, λέγεταί γε μὴν εἷς αὐτῶν Βαρναβᾶς γεγονέναι, οὗ διαφόρως μὲν καὶ αἱ Πράξεις τῶν ἀποστόλων ἐμνημόνευσαν, οὐχ ἥκιστα δὲ καὶ <note place="margin" xml:lang="eng"><bibl>Gal. 2, 1. 9. 13</bibl></note> Παῦλος Γαλάταις γράφων. τούτων δ’ εἶναί φασι <note place="margin" xml:lang="eng"><bibl>1 Cor. 1, 1</bibl></note> καὶ Σωσθένην τὸν ἅμα Παύλῳ Κορινθίοις ἐπιστείλαντα·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.12" n="2"><p>ἡ δ’ ἱστορία παρὰ Κλήμεντι κατὰ τὴν πέμπτην τῶν Ὑποτυπώσεων· ἐν ᾗ καὶ  Κηφᾶν,  <note place="margin" xml:lang="eng"><bibl>Gal. 2, 11</bibl></note> περὶ οὗ φησιν ὁ Παῦλος <q>ὅτε δὲ ἦλθεν  Κηφᾶς <pb n="v.1.p.84"/> εἰς Ἀντιόχειαν, κατὰ πρόσωπον αὐτῷ  ἀντέστην,</q> ἕνα φησὶ γεγονέναι τῶν ἑβδομήκοντα μαθητῶν,  ὁμώνυμον Πέτρῳ τυγχάνοντα τῷ ἀποστόλῳ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.12" n="3"><p> καὶ  <note place="margin" xml:lang="eng"><bibl>Acts 1, 23-26</bibl></note> Ματθίαν δὲ τὸν ἀντὶ Ἰούδα τοῖς ἀποστόλοις  συγκαταλεγέντα τόν τε σὺν αὐτῷ τῇ  ὁμοίᾳ ψήφῳ τιμηθέντα τῆς αὐτῆς τῶν ἑβδομήκοντα κλήσεως  ἠξιῶσθαι κατέχει λόγος. καὶ Θαδδαῖον δὲ ἕνα τῶν αὐτῶν εἶναί φασι, περὶ οὗ καὶ ἱστορίαν ἐλθοῦσαν εἰς ἡμᾶς αὐτίκα μάλα ἐκθήσομαι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.12" n="4"><p>καὶ τῶν ἑβδομήκοντα δὲ πλείουστοῦ σωτῆρος πεφηνέναι μαθητὰς εὕροις ἂν  ἐπιτηρήσας, μάρτυρι  <note place="margin" xml:lang="eng"><bibl>1 Cor. 15, 5-7</bibl></note> χρώμενος τῷ Παύλῳ, μετὰ τὴν ἐκ νεκρῶν  ἔγερσιν ὦφθαι αὐτὸν φήσαντι πρῶτον μὲν  Κηφᾷ, ἔπειτα τοῖς δώδεκα, καὶ μετὰ τούτους  ἐπάνω  πεντακοσίοις ἀδελφοῖς  ἐφάπαξ, ὧν τινὰς μὲν ἔφασκεν κεκοιμῆσθαι, τοὺς πλείους δ’ ἔτι τῷ βίῳ, καθ’
ὃν καιρὸν αὐτῷ ταῦτα συνετάττετο, περιμένειν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.12" n="5"><p>ἔπειτα δ’ ὦφθαι αὐτὸν Ἰακώβῳ φησίν· εἷς δὲ καὶ οὗτος τῶν φερομένων τοῦ σωτῆρος ἀδελφῶν ἦν· εἶθ’ ὡς παρὰ τούτους κατὰ  μίμησιν τῶν δώδεκα πλείστων ὅσων ὑπαρξάντων ἀποστόλων, οἷος καὶ αὐτὸς ὁ Παῦλος ἦν, προστίθησι λέγων  <q>ἔπειτα ὤφθη τοῖς ἀποστόλοις πᾶσιν.</q> ταῦτα μὲν οὖν περὶ τῶνδε.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:1" n="13">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="1"><p rend="align(indent)">Τῆς δὲ περὶ τὸν Θαδδαῖον ἱστορίας τοιοῦτος γέγονεν ὁ τρόπος. ἡ τοῦ κυρίου καὶ σωτῆρος ἡμῶν Ἰησοῦ Χριστοῦ θειότης, εἰς πάντας ἀνθρώπους τῆς  παραδοξοποιοῦ δυνάμεως ἕνεκεν  βοωμένη, μυρίους ὅσους καὶ τῶν ἐπ’ ἀλλοδαπῆς πορρωτάτω ὄντων τῆς Ἰουδαίας νόσων καὶ παντοίων παθῶν  ἐλπίδι θεραπείας  ἐπήγετο. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="2"><p>ταύτῃ τοι βασιλεὺς Ἄβγαρος, τῶν ὑπὲρ  Εὐφράτην ἐθνῶν  ἐπισημότατα <pb n="v.1.p.86"/>  δυναστεύων, πάθει τὸ σῶμα δεινῷκαὶ οὐ θεραπευτῷ ὅσον ἐπ’ ἀνθρωπείᾳ δυνάμει  καταφθειρόμενος, ὡς καὶ τοὔνομα τοῦ Ἰησοῦ πολὺ καὶ τὰς δυνάμεις συμφώνως πρὸς ἁπάντων  μαρτυρουμένας ἐπύθετο,  ἱκέτης αὐτοῦ πέμψας δι’  ἐπιστοληφόρου γίνεται, τῆς νόσου τυχεῖν ἀπαλλαγῆς ἀξιῶν.  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="3"><p>ὁ δὲ μὴ τότε  καλοῦντι  ὑπακούσας, ἐπιστολῆς γοῦν αὐτὸν ἰδίας  καταξιοῖ, ἕνα τῶν αὐτοῦ μαθητῶν  ἀποστέλλειν ἐπὶ θεραπείᾳ τῆς νόσου ὁμοῦ τε αὐτοῦ σωτηρίᾳ καὶ τῶν προσηκόντων ἁπάντων ὑπισχνούμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="4"><p>οὐκ εἰς μακρὸν δὲ ἄρα αὐτῷ ἐπληροῦτο τὰ τῆς ἐπαγγελίας. μετὰ γοῦν τὴν ἐκ νεκρῶν ἀνάστασιν αὐτοῦ καὶ τὴν εἰς οὐρανοὺς  ἄνοδον Θωμᾶς, τῶν ἀποστόλων εἷς τῶν δώδεκα, Θαδδαῖον, ἐν ἀριθμῷ καὶ αὐτὸν τῶν ἑβδομήκοντα τοῦ Χριστοῦ μαθητῶν  κατειλεγμένον, κινήσει θειοτέρᾳ ἐπὶ τὰ Ἔδεσσα κήρυκα καὶ εὐαγγελιστὴν τῆς περὶ τοῦ Χριστοῦ διδασκαλίας ἐκπέμπει, πάντα τε δι’ αὐτοῦ τὰ τῆς τοῦ σωτῆρος ἡμῶν τέλος ἐλάμβανεν ἐπαγγελίας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="5"><p>ἔχεις καὶ τούτων ἀνάγραπτον τὴν μαρτυρίαν, ἐκ τῶν κατὰ  Ἔδεσσαν τὸ τηνικάδε  βασιλευομένην πόλιν  γραμματοφυλακείων  ληφθεῖσαν· ἐν γοῦν τοῖς αὐτόθι δημοσίοις  χάρταις, τοῖς τὰ  παλαιὰ καὶ τὰ ἀμφὶ τὸν Ἄβγαρον πραχθέντα περιέχουσι, καὶ ταῦτα εἰς ἔτι νῦν ἐξ ἐκείνου  πεφυλαγμένα  εὕρηται, οὐδὲν δὲ οἷον καὶ αὐτῶν ἐπακοῦσαι τῶν ἐπιστολῶν, ἀπὸ τῶν  ἀρχείων ἡμῖν  ἀναληφθεισῶν καὶ τόνδε αὐτοῖς ῥήμασιν ἐκ τῆς Σύρων φωνῆς  μεταβληθεισῶν τὸν τρόπον· </p></div>
  <pb n="v.1.p.88"/>
 
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="6">
<head rend="align(center)">ΑΝΤΙΓΡΑΦΟΝ ΕΠΙΣΤΟΛΗΣ  ΓΡΑΦΕΙΣΗΣ ΥΠΟ ΑΒΓΑΡΟΥ  ΤΟΠΑΡΧΟΥ  ΤΩΙ ΙΗΣΟΥ ΚΑΙ  ΠΕΜΦΘΕΙΣΗΣ  ΑΥΤΩΙ ΔΙ’ ΑΝΑΝΙΟΥ ΤΑΧΥΔΡΟΜΟΥ ΕΙΣ ΙΕΡΟΣΟΛΥΜΑ  </head>
 <p rend="align(indent)"><q>Ἄβγαρος  Οὐχαμα τοπάρχης Ἰησοῦ σωτῆρι  ἀγαθῷ ἀναφανέντι ἐν τόπῳ Ἱεροσολύμων χαίρειν. ἤκουσταί μοι τὰ περὶ σοῦ καὶ τῶν  σῶν  ἰαμάτων, ὡς ἄνευ  φαρμάκων καὶ βοτανῶν ὑπὸ σοῦ γινομένων. <note place="margin" xml:lang="eng"><bibl>Matt. 11, 5</bibl></note> ὡς γὰρ λόγος, τυφλοὺς ἀναβλέπειν ποιεῖς, <note place="margin" xml:lang="eng"><bibl>Luke 7, 22</bibl></note> χωλοὺς περιπατεῖν, καὶ λεπροὺς καθαρίζεις, καὶ ἀκάθαρτα πνεύματα καὶ δαίμονας ἐκβάλλεις, καὶ τοὺς ἐν μακρονοσίᾳ βασανιζομένους θεραπεύεις, καὶ νεκροὺς ἐγείρεις.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="7"><p><q rend="merge">καὶ ταῦτα πάντα ἀκούσας περὶ σοῦ, κατὰ νοῦν  ἐθέμην τὸ ἕτερον τῶν δύο, ἢ ὅτι σὺ εἶ ὁ θεὸς καὶ καταβὰς ἀπὸ τοῦ οὐρανοῦ ποιεῖς ταῦτα, ἢ υἱὸς εἶ τοῦ θεοῦ ποιῶν ταῦτα.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="8"><p><q rend="merge">διὰ τοῦτο τοίνυν γράψας ἐδεήθην σου  σκυλῆναι πρός με καὶ τὸ πάθος, ὃ ἔχω,  θεραπεῦσαι. </q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="9"><p><q rend="merge">καὶ γὰρ ἤκουσα ὅτι καὶ Ἰουδαῖοι  καταγογγύζουσί σου  <note place="margin" xml:lang="eng"><bibl>Eccl. 9, 14</bibl></note> καὶ βούλονται κακῶσαί σε. πόλις δὲ  μικροτάτη μοί ἐστι καὶ  σεμνή, ἥτις  ἐξαρκεῖ ἀμφοτέροις.</q></p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="10">
<head rend="align(center)">ΤΑ  ΑΝΤΙΓΡΑΦΕΝΤΑ ΥΗΟ ΙΗΣΟΥ  ΔΙΑ ΑΝΑΝΙΟΥ ΤΑΧΥΔΡΟΜΟΥ  ΤΟΠΑΡΧΗΙ  ΑΒΓΑΡΩΙ </head>
<p><note place="margin" xml:lang="eng"><bibl>John 20, 29</bibl></note> <q>Μακάριος εἶ πιστεύσας ἐν ἐμοί, μὴ  ἑορακώς  
 <note place="margin" xml:lang="eng"><bibl>Is. 6, 9 ff.</bibl></note> με. γέγραπται γὰρ περὶ ἐμοῦ τοὺς  ἑορακότας  <note place="margin" xml:lang="eng"><bibl>Matt. 13, 14 ff.</bibl></note> με μὴ  πιστεύσειν ἐν ἐμοί, καὶ ἵνα οἱ μὴ ἑορακότες <note place="margin" xml:lang="eng"><bibl>John 12, 39 ff.</bibl></note> με αὐτοὶ πιστεύσωσι καὶ ζήσονται. περὶ δὲ οὗ <pb n="v.1.p.90"/> ἔγραψάς μοι ἐλθεῖν πρὸς σέ, δέον ἐστὶ πάντα δι’ ἃ ἀπεστάλην ἐνταῦθα, πληρῶσαι καὶ μετὰ τὸ πληρῶσαι οὕτως ἀναληφθῆναι πρὸς τὸν ἀποστείλαντά με. καὶ ἐπειδὰν ἀναληφθῶ, ἀποστελῶ σοί τινα τῶν μαθητῶν μου, ἵνα  ἰάσηταί σου τὸ πάθος καὶ ζωήν σοι καὶ τοῖς σὺν σοὶ  παράσχηται.</q> </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="11"><p rend="align(indent)">  Ταύταις δὲ ταῖς ἐπιστολαῖς ἔτι καὶ ταῦτα συνῆπτο τῇ Σύρων φωνῇ·</p>
<p rend="align(indent)"><q>Μετὰ δὲ τὸ ἀναληφθῆναι τὸν Ἰησοῦν ἀπέστειλεν αὐτῷ Ἰούδας, ὁ καὶ Θωμᾶς, Θαδδαῖον ἀπόστολον, ἕνα τῶν ἑβδομήκοντα· ὃς ἐλθὼν κατέμενεν πρὸς Τωβίαν τὸν τοῦ  Τωβία. ὡς δὲ ἠκούσθη περὶ αὐτοῦ,  ἐμηνύθη τῷ Ἀβγάρῳ ὅτι ἐλήλυθεν ἀπόστολος ἐνταῦθα τοῦ Ἰησοῦ, καθὰ <note place="margin" xml:lang="eng"><bibl>Matt. 4, 23. 9, 35. 10, 1</bibl></note>  ἐπέστειλέν σοι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="12"><p><q rend="merge">ἤρξατο οὖν ὁ Θαδδαῖος ἐν δυνάμει θεοῦ θεραπεύειν πᾶσαν νόσον καὶ  μαλακίαν, ὥστε πάντας θαυμάζειν· ὡς δὲ ἤκουσεν ὁ Ἄβγαρος τὰ  μεγαλεῖα καὶ τὰ θαυμάσια ἃ ἐποίει, καὶ ὡς  ἐθεράπευεν, ἐν ὑπονοίᾳ γέγονεν ὡς ὅτι αὐτός ἐστιν περὶ
οὗ ὁ Ἰησοῦς ἐπέστειλεν λέγων <q>ἐπειδὰν ἀναληφθῶ, ἀποστελῶ σοί τινα τῶν μαθητῶν μου, ὃς τὸ πάθος σου  ἰάσεται.</q> </q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="13"><p><q rend="merge">μετακαλεσάμενος οὖν τὸν Τωβίαν, παρ’ ᾧ κατέμενεν, εἶπεν <q>ἤκουσα ὅτι ἀνήρ τις  δυνάστης ἐλθὼν  κατέμεινεν ἐν τῇ σῇ οἰκίᾳ·  ἀνάγαγε αὐτὸν πρός με.</q> ἐλθὼν δὲ ὁ Τωβίας παρὰ Θαδδαίῳ, εἶπεν αὐτῷ <q>ὁ τοπάρχης Ἄβγαρος  μετακαλεσάμενός με εἶπεν  ἀναγαγεῖν σε παρ’ αὐτῷ, ἵνα θεραπεύσῃς αὐτόν.</q> καὶ ὁ Θαδδαῖος, <pb n="v.1.p.92"/> <q>ἀναβαίνω,</q> ἔφη, <q>ἐπειδήπερ δυνάμει παρ’ αὐτῷ ἀπέσταλμα.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="14"><p><q rend="merge">ὀρθρίσας οὖν ὁ Τωβίας τῇ ἑξῆς καὶ παραλαβὼν τὸν Θαδδαῖον ἦλθεν πρὸς τὸν Ἄβγαρον.
ὡς δὲ ἀνέβη, παρόντων καὶ ἑστώτων τῶν  μεγιστάνων αὐτοῦ, παραχρῆμα ἐν τῷ εἰσιέναι αὐτὸν ὅραμα μέγα ἐφάνη τῷ Ἀβγάρῳ ἐν τῷ προσώπῳ τοῦ ἀποστόλου Θαδδαίου· ὅπερ ἰδὼν Ἄβγαρος  προσεκύνησεν τῷ Θαδδαίῳ, θαῦμά τε ἔσχεν πάντας τοὺς περιεστῶτας· αὐτοὶ γὰρ οὐχ ἑοράκασι τὸ ὅραμα, ὃ μόνῳ τῷ Ἀβγάρῳ ἐφάνη·  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="15"><p><q rend="merge">ὃς καὶ τὸν Θαδδαῖον  ἤρετο εἰ <q>ἐπ’ ἀληθείας μαθητὴς εἶ Ἰησοῦ τοῦ υἱοῦ τοῦ θεοῦ, ὃς  εἰρήκει πρός με  <q> ἀποστελῶ σοί τινα τῶν μαθητῶν μου, ὅστις  ἰάσεταί σε καὶ ζωήν σοι παρέξει.</q></q>  καὶ ὁ Θαδδαῖος ἔφη <q>ἐπεὶ μεγάλως  πεπίστευκας εἰς τὸν ἀποστείλαντά με, διὰ τοῦτο ἀπεστάλην πρὸς σέ. καὶ πάλιν, ἐὰν πιστεύσῃς ἐν αὐτῷ, ὡς ἂν πιστεύσῃς ἔσται σοι τὰ  αἰτήματα τῆς καρδίας σου.</q> </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="16"><p><q rend="merge">καὶ ὁ Ἄβγαρος πρὸς αὐτόν <q>οὕτως  ἐπίστευσα,</q> 
φησίν, <q>ἐν αὐτῷ, ὡς καὶ τοὺς Ἰουδαίους τοὺς  σταυρώσαντας αὐτὸν  βουληθῆναι δύναμιν παραλαβὼν  κατακόψαι, εἰ μὴ διὰ τὴν βασιλείαν τὴν Ῥωμαίων  ἀνεκόπην τούτου.</q> καὶ ὁ Θαδδαῖος εἶπεν <q>ὁ κύριος ἡμῶν τὸ θέλημα τοῦ πατρὸς αὐτοῦ  πεπλήρωκεν καὶ πληρώσας ἀνελήφθη πρὸς τὸν πατέρα.</q></q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="17"><p><q rend="merge">λέγει αὐτῷ Ἄβγαρος <q>κἀγὼ  πεπίστευκα εἰς αὐτὸν καὶ εἰς τὸν πατέρα αὐτοῦ.</q> καὶ ὁ Θαδδαῖος <q>διὰ τοῦτο,</q> φησί, <q>τίθημι τὴν χεῖρά μου ἐπὶ σὲ ἐν ὀνόματι αὐτοῦ.</q> καὶ τοῦτο πράξαντος, παραχρῆμα ἐθεραπεύθη τῆς νόσου καὶ τοῦ πάθους οὗ εἶχεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="18"><p> <q rend="merge">ἐθαύμασέν τε ὁ Ἄβγαρος ὅτι καθὼς  ἤκουσται αὐτῷ περὶ τοῦ Ἰησοῦ, οὕτως <pb n="v.1.p.94"/> τοῖς ἔργοις  παρέλαβεν διὰ τοῦ μαθητοῦ αὐτοῦ Θαδδαίου, ὃς αὐτὸν ἄνευ  φαρμακείας καὶ βοτανῶν  ἐθεράπευσεν, καὶ οὐ μόνον, ἀλλὰ καὶ  Ἄβδον τὸν τοῦ  Ἄβδου,  ποδάγραν ἔχοντα· ὃς καὶ αὐτὸς προσελθὼν ὑπὸ τοὺς πόδας αὐτοῦ ἔπεσεν, εὐχάς τε διὰ χειρὸς λαβὼν ἐθεραπεύθη, πολλούς τε ἄλλους  συμπολίτας αὐτῶν ὁ αὐτὸς ἰάσατο, θαυμαστὰ καὶ μεγάλα ποιῶν καὶ κηρύσσων τὸν λόγον τοῦ θεοῦ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="19"><p><q rend="merge">μετὰ δὲ ταῦτα ὁ Ἄβγαρος <q>σὺ  Θαδδαῖε,</q> ἔφη, <q>σὺν δυνάμει τοῦ θεοῦ ταῦτα ποιεῖς καὶ ἡμεῖς αὐτοὶ  ἐθαυμάσαμεν· ἀλλ’ ἐπὶ τούτοις  δέομαί σου,  διήγησαί μοι περὶ τῆς ἐλεύσεως τοῦ Ἰησοῦ πῶς ἐγένετο, καὶ περὶ τῆς δυνάμεως αὐτοῦ, καὶ ἐν ποίᾳ δυνάμει ταῦτα ἐποίει ἅτινα ἤκουσταί μοι.</q></q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="20"><p><q> rend="merge"καὶ ὁ Θαδδαῖος <q>νῦν μὲν  σιωπήσομαι,</q> ἔφη, <q>ἐπεὶ δὲ κηρῦξαι τὸν λόγον ἀπεστάλην,  αὔριον  ἐκκλησίασόν μοι τοὺς πολίτας σου πάντας, καὶ ἐπ’ αὐτῶν  κηρύξω καὶ  σπερῶ ἐν αὐτοῖς τὸν λόγον τῆς ζωῆς, περί τε τῆς ἐλεύσεως τοῦ Ἰησοῦ καθὼς ἐγένετο, καὶ περὶ τῆς  ἀποστολῆς αὐτοῦ, καὶ ἕνεκα τίνος ἀπεστάλη ὑπὸ τοῦ πατρός, καὶ περὶ τῆς δυνάμεως καὶ τῶν ἔργων αὐτοῦ καὶ μυστηρίων ὧν ἐλάλησεν ἐν κόσμῳ, καὶ ποίᾳ δυνάμει ταῦτα ἐποίει, καὶ περὶ τῆς καινῆς αὐτοῦ  κηρύξεως, καὶ περὶ τῆς  μικρότητος καὶ περὶ τῆς  <note place="margin" xml:lang="eng"><bibl>Phil. 2, 8</bibl></note>  ταπεινώσεως, καὶ πῶς ἐταπείνωσεν ἑαυτὸν καὶ  ἀπέθετο καὶ  ἐσμίκρυνεν αὐτοῦ τὴν θεότητα, καὶ  ἐσταυρώθη, καὶ κατέβη εἰς τὸν Ἅιδην, καὶ  διέσχισε  φραγμὸν τὸν ἐξ αἰῶνος μὴ  σχισθέντα, καὶ  ἀνήγειρεν νεκροὺς καὶ κατέβη μόνος, ἀνέβη δὲ μετὰ πολλοῦ ὄχλου πρὸς τὸν πατέρα αὐτοῦ.</q> </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="21"><p><q rend="merge">ἐκέλευσεν <pb n="v.1.p.96"/> οὖν ὁ Ἄβγαρος τῇ ἕωθεν  συνάξαι τοὺς πολίτας αὐτοῦ καὶ ἀκοῦσαι τὴν  κήρυξιν Θαδδαίου, καὶ μετὰ ταῦτα προσέταξεν  δοθῆναι αὐτῷ χρυσὸν καὶ  ἄσημον. ὁ δὲ οὐκ ἐδέξατο, εἰπών <q>εἰ τὰ ἡμέτερα  καταλελοίπαμεν, πῶς τὰ ἀλλότρια ληψόμεθα;</q> </q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:1.13" n="22"><p><q rend="merge">ἐπράχθη ταῦτα  τεσσαρακοστῷ καὶ  τριακοσιοστῷ ἔτει.</q> </p>
 <p rend="align(indent)">Ἃ καὶ οὐκ εἰς ἄχρηστον πρὸς λέξιν ἐκ τῆς Σύρων μεταβληθέντα φωνῆς ἐνταῦθά μοι κατὰ καιρὸν κείσθω.</p>
</div></div>
</div>

<pb n="v.1.p.98"/>

<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="2">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="arg">
<head rend="align(center)">Τάδε καὶ ἡ <num>β</num> περιέχει βίβλος τῆς Ἐκκλησιαστικῆς ἱστορίας</head>

<p rend="align(indent)"><num>Α</num> Περὶ τῆς μετὰ τὴν ἀνάληψιν τοῦ Χριστοῦ διαγωγῆς τῶν ἀποστόλων.</p>
<p rend="align(indent)"><num>Β</num> Ὅπως Τιβέριος ὑπὸ Πιλάτου τὰ περὶ τοῦ Χριστοῦ  διδαχθεὶς  ἐκινήθη.</p>
<p rend="align(indent)"><num>Γ</num> Ὅπως εἰς πάντα τὸν κόσμον ἐν βραχεῖ χρόνῳ  διέδραμεν ὁ περὶ τοῦ Χριστοῦ λόγος.</p>
<p rend="align(indent)"><num>Δ</num> Ὡς μετὰ Τιβέριον Γάϊος Ἰουδαίων βασιλέα καθίστησιν Ἀγρίππαν, τὸν Ἡρῴδην ἀϊδίῳ ζημιώσας φυγῇ.</p>
<p rend="align(indent)"><num>Ε</num> Ὡς Φίλων ὑπὲρ Ἰουδαίων πρεσβείαν  ἐστείλατο πρὸς Γάϊον.</p>
<p rend="align(indent)"><num>Σ</num> Ὅσα Ἰουδαίοις συνερρύη κακὰ μετὰ τὴν κατὰ τοῦ Χριστοῦ τόλμαν.</p>
<p rend="align(indent)"><num>Ζ</num> Ὡς καὶ Πιλᾶτος ἑαυτὸν  διεχρήσατο.</p>
<p rend="align(indent)"><num>Η</num> Περὶ τοῦ κατὰ Κλαύδιον λιμοῦ.</p>
<p rend="align(indent)"><num>Θ</num>  Μαρτύριον Ἰακώβου τοῦ ἀποστόλου.</p>
<p rend="align(indent)"><num>Ι</num> Ὡς Ἀγρίππας ὁ καὶ Ἡρῴδης τοὺς ἀποστόλους  διώξας τῆς θείας παραυτίκα δίκης ᾔσθετο.</p>
<p rend="align(indent)"><num>ΙΑ</num> Περὶ  Θευδᾶ τοῦ γόητος.</p>
<p rend="align(indent)"><num>ΙΒ</num> Περὶ Ἑλένης τῆς τῶν Ἀδιαβηνῶν βασιλίδος.</p>
<p rend="align(indent)"><num>ΙΓ</num> Περὶ Σίμωνος τοῦ μὰγου.</p>
<pb n="v.1.p.100"/>
<p rend="align(indent)"><num>ΙΔ</num> Περὶ τοῦ κατὰ Ῥώμην κηρύγματος Πέτρου τοῦ ἀποστόλου.</p>
<p rend="align(indent)"><num>ΙΕ</num> Περὶ τοῦ κατὰ Μάρκον εὐαγγελίου.</p>
<p rend="align(indent)"><num>Ις</num> Ὡς πρῶτος Μάρκος τοῖς κατ’ Αἴγυπτον τὴν εἰς τὸν Χριστὸν γνῶσιν  ἐκήρυξεν.</p>
<p rend="align(indent)"><num>ΙΖ</num> Οἷα περὶ τῶν κατ’ Αἴγυπτον ἀσκητῶν ὁ Φίλων ἱστορεῖ.</p>
<p rend="align(indent)"><num>ΙΗ</num> Ὅσα τοῦ Φίλωνος εἰς ἡμᾶς περιῆλθεν συγγράμματα.</p>
<p rend="align(indent)"><num>ΙΘ</num> Οἵα τοὺς ἐν Ἱεροσολύμοις Ἰουδαίους  συμφορὰ μετῆλθεν ἐν τῇ τοῦ πάσχα ἡμέρᾳ.</p>
<p rend="align(indent)"><num>Κ</num> Οἷα καὶ κατὰ Νέρωνα ἐν τοῖς Ἱεροσολύμοις ἐπράχθη.</p>
<p rend="align(indent)"><num>ΚΑ</num> Περὶ τοῦ  Αἰγυπτίου, οὗ καὶ τῶν ἀποστόλων αἱ Πράξεις ἐμνημόνευσαν.</p>
<p rend="align(indent)"><num>ΚΒ</num> Ὡς ἐκ τῆς Ἰουδαίας εἰς τὴν Ῥώμην δέσμιος  ἀναπεμφθεὶς Παῦλος  ἀπολογησάμενος πάσης  ἀπελύθη αἰτίας.</p>
<p rend="align(indent)"><num>ΚΓ</num> Ὡς ἐμαρτύρησεν Ἰάκωβος ὁ τοῦ κυρίου χρηματίσας ἀδελφός.</p>
<p rend="align(indent)"><num>ΚΔ</num> Ὡς μετὰ Μάρκον πρῶτος ἐπίσκοπος τῆς Ἀλεξανδρέων ἐκκλησίας Ἀννιανὸς κατέστη.</p>
<p rend="align(indent)"><num>ΚΕ</num> Περὶ τοῦ κατὰ Νέρωνα διωγμοῦ, καθ’ ὃν ἐπὶ Ῥώμης Παῦλος καὶ Πέτρος τοῖς ὑπὲρ εὐσεβείας μαρτυρίοις κατεκοσμήθησαν.</p>
<p rend="align(indent)"><num>ΚΣ</num> Ὡς μυρίοις κακοῖς περιηλάθησαν Ἰουδαῖοι, καὶ ὡς τὸν ὕστατον πρὸς Ῥωμαίους  ἤραντο πόλεμον. </p>
<p rend="align(indent)">Συνῆκται ἡμῖν ἡ βίβλος ἀπὸ τῶν Κλήμεντος Τερτυλλιανοῦ Ἰωσήπου Φίλωνος.</p></div>
<pb n="v.1.p.102"/>

 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="praef">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.praef" n="1"><p rend="align(indent)">Ὅσα μὲν τῆς ἐκκλησιαστικῆς ἱστορίας ἐχρῆν ὡς ἐν  προοιμίῳ  διαστείλασθαι τῆς τε θεολογίας πέρι τοῦ σωτηρίου λόγου καὶ τῆς  ἀρχαιολογίας τῶν τῆς ἡμετέρας διδασκαλίας δογμάτων ἀρχαιότητός τε τῆς κατὰ Χριστιανοὺς εὐαγγελικῆς πολιτείας, οὐ μὴν ἀλλὰ καὶ ὅσα περὶ τῆς γενομένης ἔναγχος ἐπιφανείας αὐτοῦ, τά τε πρὸ τοῦ πάθους καὶ τὰ περὶ τῆς τῶν ἀποστόλων ἐκλογῆς, ἐν τῷ πρὸ τούτου,  συντεμόντες τὰς ἀποδείξεις, διειλήφαμεν·</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.praef" n="2"><p>φέρε δ’, ἐπὶ τοῦ παρόντος ἤδη καὶ τὰ μετὰ τὴν ἀνάληψιν αὐτοῦ διασκεψώμεθα, τὰ μὲν ἐκ τῶν θείων παρασημαινόμενοι γραμμάτων, τὰ δ’ ἔξωθεν προσιστοροῦντες ἐξ ὧν κατὰ καιρὸν μνημονεύσομεν ὑπομνημάτων.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="1">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="1"><p rend="align(indent)"> Πρῶτος τοιγαροῦν εἰς τὴν  ἀποστολὴν ἀντὶ
τοῦ προδότου Ἰούδα κληροῦται Ματθίας, εἷς καὶ αὐτός, ὡς δεδήλωται, τῶν τοῦ κυρίου γενόμενος μαθητῶν.  καθίστανται δὲ δι’ εὐχῆς καὶ χειρῶν  <note place="margin" xml:lang="eng"><bibl>Acts 6, 1-6</bibl></note> ἐπιθέσεως τῶν ἀποστόλων εἰς διακονίαν ὑπηρεσίας ἕνεκα τοῦ κοινοῦ ἄνδρες  δεδοκιμασμένοι, τὸν ἀριθμὸν ἑπτά, οἱ ἀμφὶ τὸν Στέφανον. ὃς καὶ  <note place="margin" xml:lang="eng"><bibl>Acts 7, 58. 59</bibl></note> πρῶτος μετὰ τὸν κύριον ἅμα τῇ  χειροτονίᾳ, ὥσπερ εἰς αὐτὸ τοῦτο προαχθείς, λίθοις εἰς θάνατον πρὸς τῶν  κυριοκτόνων  βάλλεται, καὶ ταύτῃ πρῶτος <pb n="v.1.p.104"/> τὸν αὐτῷ φερώνυμον τῶν  ἀξιονίκων τοῦ Χριστοῦ μαρτύρων  ἀποφέρεται στέφανον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="2"><p rend="align(indent)">Τότε δῆτα καὶ Ἰάκωβον, τὸν τοῦ κυρίου λεγόμενον ἀδελφόν, ὅτι δὴ καὶ οὗτος τοῦ Ἰωσὴφ  ὠνόμαστο παῖς, τοῦ δὲ Χριστοῦ πατὴρ ὁ Ἰωσήφ, ᾧ  μνηστευθεῖσα ἡ παρθένος, πρὶν ἢ συνελθεῖν  <note place="margin" xml:lang="eng"><bibl>Matt. 1, 18</bibl></note> αὐτούς, εὑρέθη ἐν γαστρὶ ἔχουσα ἐκ πνεύματος ἁγίου, ὡς ἡ ἱερὰ τῶν εὐαγγελίων διδάσκει γραφή· τοῦτον δὴ οὖν αὐτὸν Ἰάκωβον, ὃν καὶ δίκαιον ἐπίκλην οἱ πάλαι δι’ ἀρετῆς ἐκάλουν  προτερήματα, πρῶτον ἱστοροῦσιν τῆς ἐν Ἱεροσολύμοις ἐκκλησίας  τὸν τῆς ἐπισκοπῆς ἐγχειρισθῆναι θρόνον· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="3"><p>Κλήμης ἐν ἕκτῳ τῶν Ὑποτυπώσεων γράφων ὧδε παρίστησιν <q>Πέτρον γάρ φησιν καὶ Ἰάκωβον καὶ Ἰωάννην μετὰ τὴν ἀνάληψιν τοῦ σωτῆρος, ὡς ἂν καὶ ὑπὸ τοῦ σωτῆρος προτετιμημένους, μὴ  ἐπιδικάζεσθαι δόξης, ἀλλὰ Ἰάκωβον τὸν δίκαιον ἐπίσκοπον τῶν Ἱεροσολύμων ἑλέσθαι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="4"><p>ὁ δ’ αὐτὸς ἐν ἑβδόμῳ τῆς αὐτῆς ὑποθέσεως ἔτι καὶ ταῦτα περὶ αὐτοῦ φησιν <q>Ἰακώβῳ τῷ δικαίῳ καὶ Ἰωάννῃ καὶ Πέτρῳ μετὰ τὴν ἀνάστασιν παρέδωκεν τὴν γνῶσιν ὁ κύριος, οὗτοι τοῖς λοιποῖς ἀποστόλοις παρέδωκαν, οἱ δὲ λοιποὶ ἀπόστολοι τοῖς ἑβδομήκοντα· ὧν εἷς ἦν καὶ Βαρναβᾶς.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="5"><p><q rend="merge">δύο δὲ γεγόνασιν Ἰάκωβοι, εἷς ὁ δίκαιος, ὁ κατὰ τοῦ πτερυγίου  βληθεὶς καὶ ὑπὸ  γναφέως ξύλῳ πληγεὶς εἰς θάνατον, ἕτερος δὲ ὁ  καρατομηθείς.</q> </p>
 <p rend="align(indent)">Αὐτοῦ δὴ τοῦ δικαίου καὶ ὁ Παῦλος μνημονεύει  <note place="margin" xml:lang="eng"><bibl>Gal. 1, 19</bibl></note> γράφων <q>ἕτερον δὲ τῶν ἀποστόλων οὐκ εἶδον, εἰ μὴ Ἰάκωβον τὸν ἀδελφὸν  τοῦ κυρίου.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="6"><p rend="align(indent)"> Ἐν τούτοις καὶ τὰ τῆς τοῦ σωτῆρος ἡμῶν πρὸς  τὸν τῶν  Ὀσροηνῶν βασιλέα τέλος ἐλάμβανεν <pb n="v.1.p.106"/>  ὑποσχέσεως. ὁ γοῦν Θωμᾶς τὸν Θαδδαῖον κινήσει θειοτέρᾳ ἐπὶ τὰ Ἔδεσσα κήρυκα καὶ εὐαγγελιστὴν τῆς περὶ τοῦ Χριστοῦ διδασκαλίας ἐκπέμπει, ὡς ἀπὸ τῆς  εὑρεθείσης αὐτόθι γραφῆς μικρῷ πρόσθεν ἐδηλώσαμεν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="7"><p>ὁ δὲ τοῖς τόποις ἐπιστάς, τόν τε Ἄβγαρον  ἰᾶται τῷ Χριστοῦ λόγῳ καὶ τοὺς αὐτόθι πάντας τοῖς τῶν θαυμάτων παραδόξοις  ἐκπλήττει, ἱκανῶς τε αὐτοὺς τοῖς ἔργοις  διαθεὶς καὶ ἐπὶ σέβας ἀγαγὼν τῆς τοῦ Χριστοῦ δυνάμεως, μαθητὰς τῆς σωτηρίου διδασκαλίας κατεστήσατο, εἰς ἔτι τε νῦν ἐξ ἐκείνου ἡ πᾶσα τῶν Ἐδεσσηνῶν πόλις τῇ Χριστοῦ  προσανάκειται προσηγορίᾳ, οὐ τὸ τυχὸν  ἐπιφερομένη δεῖγμα τῆς τοῦ σωτῆρος ἡμῶν καὶ εἰς αὐτοὺς εὐεργεσίας.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="8"><p>καὶ ταῦτα δ’ ὡς ἐξ ἀρχαίων ἱστορίας εἰρήσθω· μετίωμεν δ’ αὖθις ἐπὶ τὴν θείαν γραφήν. <note place="margin" xml:lang="eng"><bibl>Acts 8, 1</bibl></note> </p>
 <p rend="align(indent)">Γενομένου δῆτα ἐπὶ τῇ τοῦ Στεφάνου μαρτυρίᾳ πρώτου καὶ μεγίστου πρὸς αὐτῶν Ἰουδαίων κατὰ τῆς ἐν Ἱεροσολύμοις ἐκκλησίας διωγμοῦ πάντων τε τῶν μαθητῶν πλὴν ὅτι μόνων τῶν δώδεκα ἀνὰ τὴν Ἰουδαίαν τε καὶ Σαμάρειαν  <note place="margin" xml:lang="eng"><bibl>Acts 11, 19</bibl></note>  διασπαρέντων, τινὲς, ᾗ φησιν ἡ θεία γραφή, διελθόντες ἕως Φοινίκης καὶ  Κύπρου καὶ Ἀντιοχείας οὔπω μὲν ἔθνεσιν οἷοί τε ἦσαν τοῦ τῆς πίστεως μεταδιδόναι λόγου τολμᾶν, μόνοις δὲ τοῦτον  <note place="margin" xml:lang="eng"><bibl>Acts 8, 3</bibl></note> Ἰουδαίοις κατήγγελλον. </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="9"><p>τηνικαῦτα καὶ Παῦλος  ἐλυμαίνετο εἰς ἔτι τότε τὴν ἐκκλησίαν, κατ’ οἴκους τῶν πιστῶν  εἰσπορευόμενος  σύρων τε ἄνδρας καὶ γυναῖκας καὶ εἰς φυλακὴν  παραδιδούς.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="10"><p><note place="margin" xml:lang="eng"><bibl>Acts 6, 5</bibl></note> ἀλλὰ καὶ Φίλιππος, εἷς τῶν ἅμα Στεφάνῳ  προχειρισθέντων 
 <note place="margin" xml:lang="eng"><bibl>Acts 8, 5-13</bibl></note> εἰς τὴν διακονίαν, ἐν τοῖς  διασπαρεῖσιν γενόμενος, κάτεισιν εἰς τὴν Σαμάρειαν, <pb n="v.1.p.108"/> θείας τε ἔμπλεως δυνάμεως  κηρύττει πρῶτος τοῖς αὐτόθι τὸν λόγον, τοσαύτη δ’ αὐτῷ θεία  συνήργει χάρις, ὡς καὶ Σίμωνα τὸν μάγον μετὰ πλείστων ὅσων τοῖς αὐτοῦ λόγοις  ἑλχθῆναι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="11"><p>ἐπὶ τοσοῦτον δ’ ὁ Σίμων βεβοημένος κατ’ ἐκεῖνο καιροῦ τῶν ἠπατημένων ἐκράτει  γοητείᾳ, ὡς τὴν μεγάλην αὐτὸν ἡγεῖσθαι εἶναι δύναμιν τοῦ θεοῦ. τότε δ’ οὖν καὶ οὗτος τὰς ὑπὸ τοῦ Φιλίππου δυνάμει θείᾳ  τελουμένας  καταπλαγεὶς παραδοξοποιίας,  ὑποδύεται καὶ μέχρι λουτροῦ τὴν εἰς Χριστὸν πίστιν  καθυποκρίνεται·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="12"><p>ὃ καὶ θαυμάζειν ἄξιον εἰς δεῦρο γινόμενον πρὸς τῶν ἔτι καὶ νῦν τὴν ἀπ’ ἐκείνου  μιαρωτάτην  μετιόντων αἵρεσιν, οἳ τῇ τοῦ σφῶν  προπάτορος μεθόδῳ τὴν ἐκκλησίαν  λοιμώδους καὶ  ψωραλέας νόσου δίκην  ὑποδυόμενοι, τὰ μέγιστα  λυμαίνονται τοὺς οἷς ἐναπομάξασθαι οἷοί τε ἂν εἶεν τὸν ἐν αὐτοῖς  ἀποκεκρυμμένον  δυσαλθῆ καὶ χαλεπὸν  ἰόν. ἤδη γέ τοι πλείους τούτων  ἀπεώσθησαν,  ὁποῖοί τινες εἶεν τὴν μοχθηρίαν  ἁλόντες, ὥσπερ οὖν καὶ ὁ
 <note place="margin" xml:lang="eng"><bibl>Acts 8, 18-23</bibl></note> Σίμων αὐτὸς πρὸς τοῦ Πέτρου  καταφωραθεὶς ὃς ἦν, τὴν προσήκουσαν  ἔτισεν τιμωρίαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="13"><p>ἀλλὰ γὰρ εἰς αὔξην ὁσημέραι  προϊόντος τοῦ σωτηρίου  <note place="margin" xml:lang="eng"><bibl>Acts 8, 26-38</bibl></note> κηρύγματος, οἰκονομία τις ἦγεν ἀπὸ τῆς  Αἰθιόπων γῆς τῆς αὐτόθι βασιλίδος, κατά τι πάτριον ἔθος ὑπὸ γυναικὸς τοῦ ἔθνους εἰς ἔτι νῦν  βασιλευομένου,  δυνάστην· ὃν πρῶτον ἐξ ἐθνῶν πρὸς τοῦ Φιλίππου δι’ ἐπιφανείας τὰ τοῦ θείου λόγου  ὄργια μετασχόντα τῶν τε ἀνὰ τὴν οἰκουμένην πιστῶν  ἀπαρχὴν γενόμενον, πρῶτον κατέχει λόγος ἐπὶ τὴν πάτριον  παλινοστήσαντα γῆν εὐαγγελίσασθαι τὴν τοῦ τῶν ὅλων θεοῦ γνῶσιν καὶ τὴν ζωοποιὸν <pb n="v.1.p.110"/> εἰς ἀνθρώπους τοῦ σωτῆρος ἡμῶν ἐπιδημίαν,  <note place="margin" xml:lang="eng"><bibl>Psalm 67, 32</bibl></note> ἔργῳ  πληρωθείσης δι’ αὐτοῦ τῆς <q>Αἰθιοπία  προφθάσει χεῖρα αὐτῆς τῷ θεῷ</q> περιεχούσης  <note place="margin" xml:lang="eng"><bibl>Acts 9, 15</bibl></note> προφητείας. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.1" n="14"><p>ἐπὶ τούτοις Παῦλος, τὸ τῆς ἐκλογῆς  σκεῦος, οὐκ ἐξ ἀνθρώπων οὐδὲ δι’ ἀνθρώπων,  <note place="margin" xml:lang="eng"><bibl>Gal. 1, 1</bibl></note> δι’ ἀποκαλύψεως δ’ αὐτοῦ Ἰησοῦ Χριστοῦ καὶ θεοῦ πατρὸς τοῦ  ἐγείραντος αὐτὸν ἐκ νεκρῶν,  <note place="margin" xml:lang="eng"><bibl>Acts 9, 3-6</bibl></note> ἀπόστολος ἀναδείκνυται, δι’ ὀπτασίας καὶ τῆς κατὰ τὴν ἀποκάλυψιν οὐρανίου φωνῆς ἀξιωθεὶς τῆς κλήσεως.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="2">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.2" n="1"><p rend="align(indent)"> Καὶ δὴ τῆς παραδόξου τοῦ σωτῆρος ἡμῶν  ἀναστάσεώς τε καὶ εἰς οὐρανοὺς ἀναλήψεως τοῖς πλείστοις ἤδη  περιβοήτου καθεστώσης, παλαιοῦ κεκρατηκότος ἔθους τοῖς τῶν ἐθνῶν ἄρχουσι τὰ παρὰ σφίσιν  καινοτομούμενα τῷ τὴν βασίλειον ἀρχὴν ἐπικρατοῦντι σημαίνειν, ὡς ἂν μηδὲν αὐτὸν  <note place="margin" xml:lang="eng"><bibl>Tert. Apol. 21</bibl></note>  διαδιδράσκοι τῶν γινομένων, τὰ περὶ τῆς ἐκ νεκρῶν ἀναστάσεως τοῦ σωτῆρος ἡμῶν Ἰησοῦ εἰς πάντας ἤδη καθ’ ὅλης Παλαιστίνης  βεβοημένα Πιλᾶτος  Τιβερίῳ βασιλεῖ κοινοῦται, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.2" n="2"><p>τάς  τε ἄλλας αὐτοῦ πυθόμενος  τεραστίας καὶ ὡς ὅτι μετὰ θάνατον ἐκ νεκρῶν ἀναστὰς ἤδη θεὸς εἶναι παρὰ τοῖς πολλοῖς  πεπίστευτο. τὸν δὲ Τιβέριον  ἀνενεγκεῖν ἐπὶ τὴν σύγκλητον ἐκείνην τ’  ἀπώσασθαί φασι τὸν λόγον, τῷ μὲν δοκεῖν, ὅτι μὴ πρότερον αὐτὴ τοῦτο  δοκιμάσασα ἦν, παλαιοῦ νόμου κεκρατηκότος μὴ ἄλλως τινὰ παρὰ Ῥωμαίοις  θεοποιεῖσθαι μὴ οὐχὶ ψήφῳ καὶ δόγματι συγκλήτου, τῇ δ’ ἀληθείᾳ, ὅτι μηδὲ τῆς ἐξ ἀνθρώπων ἐπικρίσεώς τε καὶ συστάσεως ἡ σωτήριος τοῦ θείου κηρύγματος ἐδεῖτο διδασκαλία· </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.2" n="3"><p>ταύτῃ δ’ οὖν  ἀπωσαμένης τὸν  προσαγγελθέντα περὶ τοῦ <pb n="v.1.p.112"/> σωτῆρος ἡμῶν λόγον τῆς Ῥωμαίων βουλῆς,  τὸν Τιβέριον ἣν καὶ πρότερον εἶχεν γνώμην  τηρήσαντα, μηδὲν ἄτοπον κατὰ τῆς τοῦ Χριστοῦ διδασκαλίας  ἐπινοῆσαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.2" n="4"><p rend="align(indent)">Ταῦτα Τερτυλλιανὸς τοὺς Ῥωμαίων νόμους  ἠκριβωκώς, ἀνὴρ τά τε ἄλλα ἔνδοξος καὶ τῶν μάλιστα ἐπὶ Ῥώμης λαμπρῶν, ἐν τῇ  γραφείσῃ μὲν αὐτῷ Ῥωμαίων φωνῇ,  μεταβληθείσῃ δ’ ἐπὶ τὴν Ἑλλάδα γλῶτταν ὑπὲρ Χριστιανῶν ἀπολογίᾳ τίθησιν, κατὰ λέξιν τοῦτον ἱστορῶν τὸν τρόπον   </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.2" n="5"><p><note place="margin" xml:lang="eng"><bibl>Tert. Apol. 5</bibl></note> <q>ἵνα δὲ καὶ ἐκ τῆς γενέσεως  διαλεχθῶμεν τῶν τοιούτων νόμων, παλαιὸν ἦν δόγμα μηδένα θεὸν ὑπὸ βασιλέως  καθιεροῦσθαι, πρὶν ὑπὸ τῆς συγκλήτου δοκιμασθῆναι. Μάρκος  Αἰμίλιος οὕτως περί τινος  εἰδώλου πεποίηκεν  Ἀλβούρνου. καὶ τοῦτο ὑπὲρ τοῦ ἡμῶν λόγου πεποίηται, ὅτι παρ’ ὑμῖν ἀνθρωπείᾳ  δοκιμῇ ἡ  θεότης  δίδοται. ἐὰν μὴ  ἀνθρώπῳ θεὸς  ἀρέσῃ, θεὸς οὐ γίνεται· οὕτως κατά γε τοῦτο ἄνθρωπον θεῷ ἵλεω εἶναι προσῆκεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.2" n="6"><p><q rend="merge">Τιβέριος οὖν, ἐφ’ οὗ τὸ τῶν Χριστιανῶν ὄνομα εἰς τὸν κόσμον εἰσελήλυθεν,  ἀγγελθέντος αὐτῷ ἐκ Παλαιστίνης τοῦ δόγματος τούτου, ἔνθα πρῶτον ἤρξατο, τῇ συγκλήτῳ ἀνεκοινώσατο, δῆλος ὢν ἐκείνοις ὡς τῷ δόγματι ἀρέσκεται. ἡ δὲ σύγκλητος, ἐπεὶ οὐκ αὐτὴ δεδοκιμάκει, ἀπώσατο· ὁ δὲ ἐν τῇ αὐτοῦ ἀποφάσει ἔμεινεν,  ἀπειλήσας θάνατον τοῖς τῶν Χριστιανῶν  κατηγόροις.</q> </p>
 <p rend="align(indent)">Τῆς οὐρανίου προνοίας κατ’ οἰκονομίαν τοῦτ’ αὐτῷ πρὸς νοῦν  βαλλομένης, ὡς ἂν ἀπαραποδίστως ἀρχὰς ἔχων ὁ τοῦ εὐαγγελίου λόγος πανταχόσε γῆς  διαδράμοι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="3">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.3" n="1"><p rend="align(indent)"> Οὕτω δῆτα οὐρανίῳ δυνάμει καὶ συνεργίᾳ <pb n="v.1.p.114"/> ἀθρόως οἷά τις ἡλίου  βολὴ τὴν σύμπασαν οἰκουμένην ὁ σωτήριος  κατηύγαζε λόγος. αὐτίκα ταῖς θείαις  ἑπομένως γραφαῖς ἐπὶ <q>πᾶσαν</q> προῄει  <note place="margin" xml:lang="eng"><bibl>Psalm 18, 5</bibl></note> <q>τὴν γῆν ὁ φθόγγος</q> τῶν θεσπεσίων εὐαγγελιστῶν αὐτοῦ καὶ ἀποστόλων, <q>καὶ εἰς τὰ πέρατα τῆς οἰκουμένης τὰ ῥήματα αὐτῶν.</q></p> </div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.3" n="2"><p>καὶ δῆτα ἀνὰ πάσας πόλεις τε καὶ κώμας, πληθυούσης  <note place="margin" xml:lang="eng"><bibl>Matt. 3, 12</bibl></note>  ἅλωνος δίκην,  μυρίανδροι καὶ παμπληθεῖς ἀθρόως  <note place="margin" xml:lang="eng"><bibl>Luke 3, 17</bibl></note> ἐκκλησίαι  συνεστήκεσαν, οἵ τε ἐκ προγόνων διαδοχῆς καὶ τῆς ἀνέκαθεν πλάνης  παλαιᾷ νόσῳ δεισιδαιμονίας εἰδώλων τὰς ψυχὰς  πεπεδημένοι, πρὸς τῆς τοῦ Χριστοῦ δυνάμεως διὰ τῆς τῶν φοιτητῶν αὐτοῦ διδασκαλίας τε ὁμοῦ καὶ παραδοξοποιίας ὥσπερ δεινῶν δεσποτῶν ἀπηλλαγμένοι εἱργμῶν τε χαλεπωτάτων λύσιν  εὑράμενοι, πάσης μὲν  δαιμονικῆς  κατέπτυον πολυθεΐας, ἕνα δὲ μόνον εἶναι θεὸν ὡμολόγουν, τὸν τῶν  συμπάντων δημιουργόν, τοῦτόν τε αὐτὸν θεσμοῖς ἀληθοῦς εὐσεβείας δι’ ἐνθέου καὶ σώφρονος θρῃσκείας τῆς ὑπὸ τοῦ σωτῆρος ἡμῶν τῷ τῶν ἀνθρώπων βίῳ  κατασπαρείσης ἐγέραιρον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.3" n="3"><p>ἀλλὰ γὰρ τῆς χάριτος ἤδη τῆς θείας καὶ ἐπὶ τὰ λοιπὰ χεομένης ἔθνη καὶ πρώτου μὲν κατὰ τὴν Παλαιστίνων  <note place="margin" xml:lang="eng"><bibl>Acts 10</bibl></note> Καισάρειαν Κορνηλίου σὺν ὅλῳ τῷ οἴκῳ δι’ ἐπιφανείας θειοτέρας  ὑπουργίας τε Πέτρου τὴν εἰς Χριστὸν πίστιν καταδεξαμένου πλείστων τε  <note place="margin" xml:lang="eng"><bibl>Acts 11, 20-30</bibl></note> καὶ ἄλλων ἐπ’ Ἀντιοχείας Ἑλλήνων, οἷς οἱ κατὰ τὸν Στεφάνου διωγμὸν  διασπαρέντες ἐκήρυξαν,  ἀνθούσης ἄρτι καὶ πληθυούσης τῆς κατὰ Ἀντιόχειαν ἐκκλησίας ἐν ταὐτῷ τε ἐπιπαρόντων πλείστων ὅσων τῶν τε ἀπὸ Ἱεροσολύμων προφητῶν καὶ σὺν αὐτοῖς Βαρναβᾶ καὶ Παύλου ἑτέρου τε <pb n="v.1.p.116"/> πλήθους ἐπὶ τούτοις ἀδελφῶν, ἡ Χριστιανῶν  προσηγορία τότε πρῶτον αὐτόθι ὥσπερ ἀπ’  εὐθαλοῦς καὶ  γονίμου πηγῆς  ἀναδίδοται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.3" n="4"><p>καὶ  Ἄγαβος μέν, εἷς τῶν  συνόντων αὐτοῖς προφητῶν, περὶ τοῦ μέλλειν ἔσεσθαι λιμὸν  προθεσπίζει, Παῦλος δὲ καὶ Βαρναβᾶς  ἐξυπηρετησόμενοι τῇ τῶν ἀδελφῶν  παραπέμπονται διακονίᾳ.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="4">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.4" n="1"><p rend="align(indent)"> <note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 224; <foreign xml:lang="lat">B. I.</foreign> 2, 180</bibl></note> Τιβέριος μὲν οὖν ἀμφὶ τὰ δύο καὶ εἴκοσι  βασιλεύσας ἔτη τελευτᾷ, μετὰ δὲ τοῦτον Γάϊος τὴν ἡγεμονίαν παραλαβών, αὐτίκα τῆς Ἰουδαίων ἀρχῆς  Ἀγρίππᾳ τὸ  διάδημα περιτίθησιν, βασιλέα καταστήσας αὐτὸν τῆς τε Φιλίππου καὶ τῆς Λυσανίου τετραρχίας, πρὸς αἷς μετ’ οὐ πολὺν αὐτῷ χρόνον καὶ τὴν Ἡρῴδου  τετραρχίαν παραδίδωσιν, ἀϊδίῳ φυγῇ τὸν Ἡρῴδην (οὗτος δ’ ἦν ὁ κατὰ τὸ πάθος τοῦ σωτῆρος) σὺν καὶ τῇ γυναικὶ  Ἡρῳδιάδι  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 237. 252. 255</bibl></note> πλείστων ἕνεκα ζημιώσας  αἰτιῶν. μάρτυς Ἰώσηπος καὶ τούτων.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.4" n="2"><p rend="align(indent)"> Κατὰ δὴ τοῦτον Φίλων ἐγνωρίζετο πλείστοις, ἀνὴρ οὐ μόνον τῶν ἡμετέρων, ἀλλὰ καὶ τῶν ἀπὸ τῆς ἔξωθεν  ὁρμωμένων παιδείας ἐπισημότατος. τὸ μὲν οὖν γένος ἀνέκαθεν Ἑβραῖος ἦν, τῶν δ’
ἐπ’ Ἀλεξανδρείας ἐν τέλει διαφανῶν οὐδενὸς χείρων,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.4" n="3"><p>περὶ δὲ τὰ θεῖα καὶ πάτρια μαθήματα ὅσον τε καὶ  ὁπηλίκον εἰσενήνεκται πόνον, ἔργῳ πᾶσι δῆλος, καὶ περὶ τὰ φιλόσοφα δὲ καὶ  ἐλευθέρια τῆς ἔξωθεν παιδείας οἷός τις ἦν, οὐδὲν δεῖ λέγειν, ὅτε μάλιστα τὴν κατὰ  Πλάτωνα καὶ  Πυθαγόραν  ἐζηλωκὼς  ἀγωγήν,  διενεγκεῖν ἅπαντας τοὺς καθ’ ἑαυτὸν ἱστορεῖται. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="5">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.5" n="1"><p>καὶ δὴ τὰ κατὰ Γάϊον οὗτος Ἰουδαίοις συμβάντα πέντε βιβλίοις παραδίδωσιν, ὁμοῦ τὴν Γαΐου  διεξιὼν <pb n="v.1.p.118"/>  φρενοβλάβειαν, ὡς θεὸν ἑαυτὸν  ἀναγορεύσαντος καὶ μυρία περὶ τὴν ἀρχὴν  ἐνυβρικότος, τάς τε κατ’ αὐτὸν Ἰουδαίων ταλαιπωρίας καὶ ἣν αὐτὸς στειλάμενος ἐπὶ τῆς Ῥωμαίων πόλεως ὑπὲρ τῶν κατὰ τὴν Ἀλεξάνδρειαν  ὁμοεθνῶν ἐποιήσατο πρεσβείαν, ὅπως τε ἐπὶ τοῦ Γαΐου καταστὰς ὑπὲρ τῶν  πατρίων νόμων, οὐδέν τι πλέον γέλωτος καὶ  διασυρμῶν ἀπηνέγκατο, μικροῦ δεῖν καὶ τὸν περὶ τῆς ζωῆς ἀνατλὰς κίνδυνον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.5" n="2"><p rend="align(indent)">Μέμνηται καὶ τούτων ὁ Ἰώσηπος, ἐν ὀκτωκαιδεκάτῳ  τῆς Ἀρχαιολογίας κατὰ λέξιν ταῦτα  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 18, 257-260</bibl></note> γράφων <q>καὶ δὴ στάσεως ἐν Ἀλεξανδρείᾳ γενομένης Ἰουδαίων τε οἳ  ἐνοικοῦσι, καὶ Ἑλλήνων, τρεῖς ἀφ’  ἑκατέρας τῆς στάσεως  πρεσβευταὶ  αἱρεθέντες παρῆσαν πρὸς τὸν Γάϊον.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.5" n="3"><p><q rend="merge">καὶ ἦν γὰρ τῶν Ἀλεξανδρέων  πρέσβεων εἷς  Ἀπίων, ὃς πολλὰ εἰς τοὺς Ἰουδαίους  ἐβλασφήμησεν, ἄλλα τε λέγων καὶ ὡς τῶν Καίσαρος τιμῶν  περιορῷεν· πάντων γοῦν, ὅσοι τῇ Ῥωμαίων ἀρχῇ  ὑποτελεῖς εἶεν,  βωμοὺς τῷ Γαΐῳ καὶ ναοὺς  ἱδρυμένων τά τε ἄλλα ἐν πᾶσιν αὐτὸν ὥσπερ τοὺς θεοὺς δεχομένων, μόνους τούσδε  ἄδοξον ἡγεῖσθαι  ἀνδριᾶσι τιμᾶν καὶ  ὅρκιον αὐτοῦ τὸ ὄνομα ποιεῖσθαι·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.5" n="4"><p><q rend="merge">πολλὰ δὲ καὶ  χαλεπὰ Ἀπίωνος εἰρηκότος, ὑφ’ ὧν ἀρθῆναι ἤλπιζεν τὸν Γάϊον καὶ εἰκὸς ἦν, Φίλων ὁ προεστὼς τῶν Ἰουδαίων τῆς  πρεσβείας, ἀνὴρ τὰ πάντα ἔνδοξος Ἀλεξάνδρου τε τοῦ  ἀλαβάρχου ἀδελφὸς ὢν καὶ φιλοσοφίας οὐκ ἄπειρος, οἷός τε ἦν ἐπ’ ἀπολογίᾳ χωρεῖν τῶν  κατηγορημένων, </q> </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.5" n="5"><p><q rend="merge">διακλείει δ’ αὐτὸν Γάϊος, κελεύσας ἐκποδὼν ἀπελθεῖν,  περιοργής τε ὢν φανερὸς ἦν  ἐργασόμενός τι δεινὸν αὐτούς. ὁ δὲ Φίλων  ἔξεισι  περιυβρισμένος, <pb n="v.1.p.120"/> καί φησιν πρὸς τοὺς Ἰουδαίους οἳ περὶ αὐτὸν ἦσαν, ὡς χρὴ θαρρεῖν, Γαΐου μὲν αὐτοῖς  ὠργισμένου, ἔργῳ δὲ ἤδη τὸν θεὸν  ἀντιπαρεξάγοντος.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.5" n="6"><p rend="align(indent)">  <note place="margin" xml:lang="eng"><bibl>Philo, <foreign xml:lang="lat">Leg. ad Gai.</foreign> 24. 38</bibl></note> Ταῦτα ὁ Ἰώσηπος. καὶ αὐτὸς δὲ ὁ Φίλων ἐν ᾗ  συνέγραψεν  Πρεσβείᾳ τὰ κατὰ μέρος ἀκριβῶς τῶν τότε πραχθέντων αὐτῷ δηλοῖ, ὧν τὰ πλεῖστα  παρείς, ἐκεῖνα μόνα παραθήσομαι, δι’ ὧν τοῖς  ἐντυγχάνουσι  προφανὴς  γενήσεται  δήλωσις τῶν ἅμα τε καὶ οὐκ εἰς μακρὸν τῶν κατὰ τοῦ Χριστοῦ τετολμημένων ἕνεκεν Ἰουδαίοις συμβεβηκότων.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.5" n="7"><p>πρῶτον δὴ οὖν κατὰ Τιβέριον ἐπὶ μὲν τῆς Ῥωμαίων πόλεως ἱστορεῖ  Σηιανόν, τῶν τότε παρὰ βασιλεῖ πολλὰ δυνάμενον, ἄρδην τὸ πᾶν ἔθνος ἀπολέσθαι σπουδὴν  εἰσαγηοχέναι, ἐπὶ δὲ τῆς Ἰουδαίας Πιλᾶτον, καθ’ ὃν τὰ περὶ τὸν σωτῆρα  τετόλμητο, περὶ τὸ ἐν Ἱεροσολύμοις ἔτι τότε  συνεστὸς ἱερὸν  ἐπιχειρήσαντά τι παρὰ τὸ Ἰουδαίοις ἐξόν, τὰ μέγιστα αὐτοὺς  ἀναταράξαι, </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.6" n="1"><p>μετὰ δὲ τὴν Τιβερίου τελευτὴν Γάϊον τὴν ἀρχὴν παρειληφότα, πολλὰ μὲν εἰς πολλοὺς καὶ ἄλλα  ἐνυβρίσαι, πάντων δὲ μάλιστα τὸ πᾶν Ἰουδαίων ἔθνος οὐ σμικρὰ  καταβλάψαι· ἃ καὶ ἐν βραχεῖ πάρεστιν διὰ τῶν αὐτοῦ καταμαθεῖν φωνῶν, ἐν αἷς κατὰ λέξιν ταῦτα γράφει   </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.6" n="2"><p rend="align(indent)"><note place="margin" xml:lang="eng"><bibl>Philo, <foreign xml:lang="lat">Leg. ad Gai.</foreign> 43</bibl></note> <q>Τοσαύτη μὲν οὖν τις ἡ τοῦ Γαΐου περὶ τὸ ἦθος ἦν  ἀνωμαλία πρὸς ἅπαντας, διαφερόντως δὲ πρὸς τὸ Ἰουδαίων γένος, ᾧ  χαλεπῶς  ἀπεχθανόμενος τὰς μὲν ἐν ταῖς ἄλλαις πόλεσιν προσευχάς, ἀπὸ τῶν κατ’ Ἀλεξάνδρειαν ἀρξάμενος, σφετερίζεται,  καταπλήσας εἰκόνων καὶ ἀνδριάντων τῆς ἰδίας μορφῆς (ὁ γὰρ ἑτέρων  ἀνατιθέντων <pb n="v.1.p.122"/>  ἐφιείς, αὐτὸς  ἱδρύετο δυνάμει), τὸν δ’ ἐν τῇ  ἱεροπόλει  νεών, ὃς  λοιπὸς ἦν  ἄψαυστος,  ἀσυλίας ἠξιωμένος τῆς πάσης,  μεθηρμόζετο καὶ  μετεσχημάτιζεν εἰς οἰκεῖον ἱερόν, ἵνα Διὸς  Ἐπιφανοῦς  Νέου  χρηματίζῃ Γαΐου.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.6" n="3"><p rend="align(indent)"> Μυρία μὲν οὖν ἄλλα δεινὰ καὶ πέρα πάσης διηγήσεως ὁ αὐτὸς κατὰ τὴν Ἀλεξάνδρειαν συμβεβηκότα Ἰουδαίοις ἐπὶ τοῦ δηλουμένου ἐν δευτέρῳ συγγράμματι ᾧ ἐπέγραψεν <q>Περὶ ἀρετῶν</q> ἱστορεῖ· συνᾴδει δ’ αὐτῷ καὶ ὁ Ἰώσηπος, ὁμοίως ἀπὸ τῶν Πιλάτου χρόνων καὶ
τῶν κατὰ τοῦ σωτῆρος τετολμημένων τὰς κατὰ παντὸς τοῦ ἔθνους  ἐνάρξασθαι σημαίνων συμφοράς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.6" n="4"><p>ἄκουε δ’ οὖν οἷα καὶ οὗτος ἐν δευτέρῳ τοῦ Ἰουδαϊκοῦ πολέμου αὐταῖς συλλαβαῖς δηλοῖ λέγων  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 169. 170</bibl></note> </p>
 <p rend="align(indent)"><q>Πεμφθεὶς δὲ εἰς Ἰουδαίαν ἐπίτροπος ὑπὸ Τιβερίου Πιλᾶτος νύκτωρ  κεκαλυμμένας εἰς Ἱεροσόλυμα  παρεισκομίζει τὰς Καίσαρος εἰκόνας·  σημαῖαι καλοῦνται. τοῦτο μεθ’ ἡμέραν μεγίστην ταραχὴν ἤγειρεν τοῖς Ἰουδαίοις. οἵ τε γὰρ ἐγγὺς πρὸς τὴν ὄψιν  ἐξεπλάγησαν, ὡς  πεπατημένων αὐτοῖς τῶν νόμων· οὐδὲν γὰρ  ἀξιοῦσιν ἐν τῇ πόλει  δείκηλον  τίθεσθαι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.6" n="5"><p rend="align(indent)"> Ταῦτα δὲ συγκρίνας τῇ τῶν εὐαγγελίων γραφῇ,  εἴσῃ ὡς οὐκ εἰς μακρὸν αὐτοὺς μετῆλθεν ἣν  ἔρρηξαν ἐπ’ αὐτοῦ Πιλάτου φωνήν, δι’ ἧς οὐκ  <note place="margin" xml:lang="eng"><bibl>John 19, 15</bibl></note> ἄλλον ἢ μόνον ἔχειν ἐπεβόων Καίσαρα βασιλέα.
<pb n="v.1.p.124"/> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.6" n="6"><p>εἶτα δὲ καὶ ἄλλην ἑξῆς ὁ αὐτὸς συγγραφεὺς ἱστορεῖ  μετελθεῖν αὐτοὺς συμφορὰν ἐν τούτοις  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 175-177</bibl></note> <q>μετὰ δὲ ταῦτα ταραχὴν ἑτέραν ἐκίνει, τὸν ἱερὸν  θησαυρόν, καλεῖται δὲ κορβανας, εἰς  καταγωγὴν ὑδάτων  ἐξαναλίσκων·  κατῄει δὲ ἀπὸ  τριακοσίων  σταδίων. πρὸς τοῦτο τοῦ πλήθους ἀγανάκτησις ἦν, καὶ τοῦ Πιλάτου παρόντος εἰς Ἱεροσόλυμα, περιστάντες ἅμα  κατεβόων. </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.6" n="7"><p><q rend="merge">ὁ δὲ  προῄδει γὰρ αὐτῶν τὴν ταραχὴν καὶ τῷ πλήθει τοὺς στρατιώτας  ἐνόπλους, ἐσθήσεσιν  ἰδιωτικαῖς  κεκαλυμμένους,  ἐγκαταμίξας καὶ ξίφει μὲν χρήσασθαι  κωλύσας, ξύλοις δὲ  παίειν τοὺς  κεκραγότας  ἐγκελευσάμενος,  σύνθημα  δίδωσιν ἀπὸ τοῦ βήματος. τυπτόμενοι δὲ οἱ Ἰουδαῖοι πολλοὶ μὲν ὑπὸ τῶν πληγῶν, πολλοὶ δὲ ὑπὸ σφῶν αὐτῶν ἐν τῇ φυγῇ  καταπατηθέντες  ἀπώλοντο, πρὸς δὲ τὴν συμφορὰν τῶν ἀνῃρημένων  καταπλαγὲν τὸ πλῆθος ἐσιώπησεν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.6" n="8"><p rend="align(indent)"> Ἐπὶ τούτοις μυρίας ἄλλας ἐν αὐτοῖς Ἱεροσολύμοις κεκινῆσθαι νεωτεροποιίας ὁ αὐτὸς ἐμφαίνει,  παριστὰς ὡς οὐδαμῶς ἐξ ἐκείνου διέλιπον τήν τε πόλιν καὶ τὴν Ἰουδαίαν ἅπασαν  στάσεις καὶ  πόλεμοι καὶ κακῶν  ἐπάλληλοι  μηχαναί, εἰς ὅτε τὸ πανύστατον ἡ κατὰ Οὐεσπασιανὸν αὐτοὺς μετῆλθεν πολιορκία. Ἰουδαίους μὲν οὖν ὧν κατὰ
τοῦ Χριστοῦ τετολμήκασιν, ταύτῃ πῃ τὰ ἐκ τῆς θείας μετῄει δίκης.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="7">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.7" n="1"><p rend="align(indent)">Οὐκ ἀγνοεῖν δὲ ἄξιον ὡς καὶ αὐτὸν ἐκεῖνον τὸν ἐπὶ τοῦ σωτῆρος Πιλᾶτον κατὰ Γάϊον, οὗ τοὺς χρόνους διέξιμεν, τοσαύταις περιπεσεῖν κατέχει λόγος συμφοραῖς, ὡς ἐξ ἀνάγκης  αὐτοφονευτὴν ἑαυτοῦ καὶ  τιμωρὸν  αὐτόχειρα γενέσθαι, τῆς θείας, ὡς <pb n="v.1.p.126"/> ἔοικεν, δίκης οὐκ εἰς μακρὸν αὐτὸν μετελθούσης. ἱστοροῦσιν Ἑλλήνων οἱ τὰς  Ὀλυμπιάδας ἅμα τοῖς κατὰ χρόνους πεπραγμένοις  ἀναγράψαντες.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.8" n="1"><p rend="align(indent)"> <note place="margin" xml:lang="eng"><bibl>Joseph. <foreign xml:lang="lat">A. I.</foreign> 19, 201; <foreign xml:lang="lat">B. I.</foreign> 2, 204</bibl></note> Ἀλλὰ γὰρ Γάϊον οὐδ’ ὅλοις τέτταρσιν ἔτεσιν 
τὴν ἀρχὴν κατασχόντα Κλαύδιος αὐτοκράτωρ  <note place="margin" xml:lang="eng"><bibl>Acts 11, 28</bibl></note> διαδέχεται· καθ’ ὃν λιμοῦ τὴν οἰκουμένην πιέσαντος (τοῦτο δὲ καὶ οἱ πόρρω τοῦ καθ’ ἡμᾶς λόγου συγγραφεῖς ταῖς αὐτῶν ἱστορίαις παρέδοσαν), 
ἡ κατὰ τὰς Πράξεις τῶν ἀποστόλων  Ἀγάβου προφήτου περὶ τοῦ μέλλειν ἔσεσθαι λιμὸν ἐφ’ ὅλην τὴν οἰκουμένην πέρας ἐλάμβανεν πρόρρησις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.8" n="2"><p>τὸν δὲ κατὰ Κλαύδιον λιμὸν ἐπισημηνάμενος ἐν ταῖς Πράξεσιν ὁ Λουκᾶς ἱστορήσας  <note place="margin" xml:lang="eng"><bibl>Acts 11, 29. 30</bibl></note> τε ὡς ἄρα διὰ Παύλου καὶ Βαρναβᾶ οἱ κατὰ Ἀντιόχειαν ἀδελφοὶ τοῖς κατὰ τὴν Ἰουδαίαν ἐξ ὧν ἕκαστος  ηὐπόρει  διαπεμψάμενοι  <note place="margin" xml:lang="eng"><bibl>Acts 12, 1. 2</bibl></note>  εἴησαν, ἐπιφέρει λέγων· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="9">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.9" n="1"><p><q>κατ’ ἐκεῖνον δὲ τὸν καιρόν, δῆλον δ’ ὅτι τὸν ἐπὶ Κλαυδίου,  ἐπέβαλεν Ἡρῴδης ὁ βασιλεὺς τὰς χεῖρας κακῶσαί τινας τῶν ἀπὸ τῆς ἐκκλησίας, ἀνεῖλεν δὲ Ἰάκωβον τὸν ἀδελφὸν Ἰωάννου  μαχαίρᾳ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.9" n="2"><p>  περὶ τούτου  δ’ ὁ Κλήμης τοῦ Ἰακώβου καὶ ἱστορίαν μνήμης ἀξίαν ἐν τῇ τῶν Ὑποτυπώσεων  ἑβδόμῃ παρατίθεται ὡς ἂν ἐκ παραδόσεως τῶν πρὸ αὐτοῦ φάσκων ὅτι δὴ ὁ  εἰσαγαγὼν αὐτὸν εἰς δικαστήριον, μαρτυρήσαντα αὐτὸν ἰδὼν  κινηθείς, ὡμολόγησεν εἶναι καὶ αὐτὸς ἑαυτὸν Χριστιανόν. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.9" n="3"><p><q>συναπήχθησαν  οὖν ἄμφω,</q> φησίν, <q>καὶ κατὰ τὴν ὁδὸν ἠξίωσεν  ἀφεθῆναι αὐτῷ ὑπὸ τοῦ Ἰακώβου· ὁ δὲ ὀλίγον  σκεψάμενος, <q>εἰρήνη σοι</q> εἶπεν καὶ  κατεφίλησεν αὐτόν. καὶ οὕτως ἀμφότεροι ὁμοῦ  ἐκαρατομήθησαν.</q> </p></div><pb n="v.1.p.128"/>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.9" n="4"><p rend="align(indent)"> <note place="margin" xml:lang="eng"><bibl>Acts 12, 3-17</bibl></note> Τότε δῆτα, ὥς φησιν ἡ θεία γραφή, ἰδὼν Ἡρῴδης ἐπὶ τῇ τοῦ Ἰακώβου  ἀναιρέσει πρὸς ἡδονῆς γεγονὸς τὸ πραχθὲν τοῖς Ἰουδαίοις,  ἐπιτίθεται καὶ Πέτρῳ, δεσμοῖς τε αὐτὸν παραδούς, ὅσον οὔπω καὶ τὸν κατ’ αὐτοῦ φόνον  ἐνήργησεν ἄν, εἰ μὴ διὰ θείας ἐπιφανείας,  ἐπιστάντος αὐτῷ νύκτωρ ἀγγέλου, παραδόξως τῶν εἱργμῶν  ἀπαλλαγείς, ἐπὶ τὴν τοῦ κηρύγματος  ἀφεῖται διακονίαν. καὶ τὰ μὲν κατὰ Πέτρον οὕτως εἶχεν οἰκονομίας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="10">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="1"><p rend="align(indent)">Τὰ δέ γε τῆς κατὰ τῶν ἀποστόλων ἐγχειρήσεως τοῦ βασιλέως οὐκέτ’ ἀναβολῆς εἴχετο, ἅμα γέ τοι αὐτὸν ὁ τῆς θείας δίκης τιμωρὸς διάκονος μετῄει, παραυτίκα μετὰ τὴν τῶν ἀποστόλων  <note place="margin" xml:lang="eng"><bibl>Acts 12, 19. 21-23</bibl></note> ἐπιβουλήν, ὡς ἡ τῶν Πράξεων ἱστορεῖ γραφή,  ὁρμήσαντα μὲν ἐπὶ τὴν Καισάρειαν, ἐν  ἐπισήμῳ δ’ ἐνταῦθα ἑορτῆς ἡμέρᾳ  λαμπρᾷ καὶ βασιλικῇ  κοσμησάμενον ἐσθῆτι  ὑψηλόν τε πρὸ βήματος δημηγορήσαντα· τοῦ γάρ τοι δήμου παντὸς  ἐπευφημήσαντος ἐπὶ τῇ  δημηγορίᾳ ὡς ἐπὶ θεοῦ φωνῇ καὶ οὐκ ἀνθρώπου, παραχρῆμα τὸ λόγιον  πατάξαι αὐτὸν ἄγγελον κυρίου ἱστορεῖ,  γενόμενόν τε  σκωληκόβρωτον  ἐκψῦξαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="2"><p>θαυμάσαι δ’ ἄξιον τῆς περὶ τὴν θείαν γραφὴν καὶ ἐν τῷδε τῷ παραδόξῳ συμφωνίας τὴν τοῦ Ἰωσήπου ἱστορίαν, καθ’ ἣν ἐπιμαρτυρῶν τῇ ἀληθείᾳ δῆλός ἐστιν, ἐν τόμῳ τῆς Ἀρχαιολογίας  ἐννεακαιδεκάτῳ, ἔνθα αὐτοῖς γράμμασιν ὧδέ πως τὸ θαῦμα διηγεῖται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="3"><p rend="align(indent)"><note place="margin" xml:lang="eng"><bibl>Joseph. <foreign xml:lang="lat">A. I.</foreign> 19, 343-351</bibl></note> <q>Τρίτον δ’ ἔτος αὐτῷ  βασιλεύοντι τῆς ὅλης Ἰουδαίας πεπλήρωτο, καὶ παρῆν εἰς πόλιν Καισάρειαν, ἣ τὸ πρότερον Στράτωνος  πύργος ἐκαλεῖτο. <pb n="v.1.p.130"/>  συνετέλει δ’ ἐνταῦθα θεωρίας εἰς τὴν Καίσαρος  τιμήν, ὑπὲρ τῆς ἐκείνου σωτηρίας ἑορτήν τινα ταύτην ἐπιστάμενος, καὶ παρ’ αὐτὴν  ἤθροιστο τῶν κατὰ τὴν ἐπαρχίαν ἐν τέλει καὶ  προβεβηκότων εἰς ἀξίαν πλῆθος.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="4"><p><q rend="merge">δευτέρᾳ δὲ τῶν  θεωριῶν ἡμέρᾳ στολὴν  ἐνδυσάμενος ἐξ ἀργύρου  πεποιημένην πᾶσαν, ὡς θαυμάσιον  ὑφὴν εἶναι,  παρῆλθεν εἰς τὸ  θέατρον ἀρχομένης ἡμέρας. ἔνθα ταῖς πρώταις τῶν  ἡλιακῶν  ἀκτίνων ἐπιβολαῖς ὁ ἄργυρος  καταυγασθείς,  θαυμασίως  ἀπέστιλβεν, μαρμαίρων  τι φοβερὸν καὶ τοῖς εἰς αὐτὸν  ἀτενίζουσι  φρικῶδες. </q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="5"><p><q rend="merge">εὐθὺς δὲ οἱ κόλακες τὰς οὐδὲν ἐκείνῳ πρὸς ἀγαθοῦ ἄλλος ἄλλοθεν φωνὰς  ἀνεβόων, θεὸν  προσαγορεύοντες <q>εὐμενής</q> τε <q>εἴης</q> ἐπιλέγοντες, <q>εἰ καὶ μέχρι νῦν ὡς ἄνθρωπον  ἐφοβήθημεν, ἀλλὰ τοὐντεῦθεν  κρείττονά σε  θνητῆς φύσεως  ὁμολογοῦμεν.</q>  οὐκ  ἐπέπληξεν τούτοις ὁ βασιλεὺς οὐδὲ τὴν  κολακείαν  ἀσεβοῦσαν  ἀπετρίψατο. </q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="6"><p> <q rend="merge">ἀνακύψας δὲ μετ’ ὀλίγον, τῆς ἑαυτοῦ κεφαλῆς  ὑπερκαθεζόμενον εἶδεν ἄγγελον. τοῦτον  <note place="margin" xml:lang="eng"><bibl>Joseph. A. I. 18, 195</bibl></note> εὐθὺς  ἐνόησεν κακῶν εἶναι αἴτιον, τὸν καὶ ποτε τῶν ἀγαθῶν γενόμενον, καὶ  διακάρδιον ἔσχεν  ὀδύνην,  ἄθρουν δ’ αὐτῷ τῆς κοιλίας προσέφυσεν  ἄλγημα, μετὰ  σφοδρότητος  ἀρξάμενον.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="7"><p><q rend="merge">ἀναθεωρῶν οὖν πρὸς τοὺς φίλους, <q>ὁ θεὸς ὑμῖν ἐγώ,</q> φησίν, <q>ἤδη καταστρέφειν  ἐπιτάττομαι τὸν βίον, παραχρῆμα τῆς εἱμαρμένης τὰς ἄρτι μου  κατεψευσμένας φωνὰς  ἐλεγχούσης. ὁ κληθεὶς  ἀθάνατος ὑφ’ ὑμῶν, ἤδη  θανεῖν  ἀπάγομαι.  δεκτέον δὲ τὴν  πεπρωμένην, ᾗ θεὸς  βεβούληται. καὶ <pb n="v.1.p.132"/> γὰρ  βεβιώκαμεν οὐδαμῇ φαύλως, ἀλλ’ ἐπὶ τῆς  μακαριζομένης  μακρότητος.</q> ταῦτα δὲ λέγων ἐπιτάσει  τῆς  ὀδύνης κατεπονεῖτο· μετὰ σπουδῆς οὖν εἰς τὸ βασίλειον  ἐκομίσθη, </q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="8"><p><q rend="merge">καὶ  διῇξε λόγος εἰς πάντας ὡς ἔχοι τοῦ τεθνάναι  παντάπασι μετ’ ὀλίγον. ἡ πληθὺς δ’ αὐτίκα σὺν γυναιξὶ καὶ παισὶν ἐπὶ σάκκον  καθεσθεῖσα τῷ πατρίῳ νόμῳ τὸν θεὸν  ἱκέτευον ὑπὲρ τοῦ βασιλέως, οἰμωγῆς τε πάντ’ ἦν ἀνάπλεα καὶ  θρήνων. ἐν ὑψηλῷ δ’ ὁ βασιλεὺς  δωματίῳ  κατακείμενος καὶ κάτω βλέπων αὐτοὺς πρηνεῖς  προπίπτοντας,  ἄδακρυς οὐδ’ αὐτὸς ἔμενεν.  συνεχεῖς δ’ ἐφ’ ἡμέρας πέντε τῷ τῆς γαστρὸς  ἀλγήματι διεργασθείς,</q> </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="9"><p><q rend="merge">τὸν βίον κατέστρεψεν, ἀπὸ γενέσεως ἄγων  πεντηκοστὸν ἔτος καὶ τέταρτον, τῆς δὲ βασιλείας ἕβδομον. τέσσαρας μὲν οὖν ἐπὶ Γαΐου Καίσαρος  ἐβασίλευσεν  ἐνιαυτούς, τῆς Φιλίππου μὲν τετραρχίας εἰς  τριετίαν  ἄρξας, τῷ τετάρτῳ δὲ καὶ τὴν Ἡρῴδου  προσειληφώς, τρεῖς δ’  ἐπιλαβὼν τῆς Κλαυδίου Καίσαρος  αὐτοκρατορίας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.10" n="10"><p>ταῦτα τὸν Ἰώσηπον μετὰ τῶν ἄλλων ταῖς θείαις συναληθεύοντα γραφαῖς  ἀποθαυμάζω· εἰ δὲ περὶ τὴν τοῦ βασιλέως προσηγορίαν  δόξειέν τισιν διαφωνεῖν, ἀλλ’ ὅ γε χρόνος καὶ ἡ  πρᾶξις τὸν αὐτὸν ὄντα δείκνυσιν, ἤτοι κατά τι  σφάλμα  γραφικὸν  ἐνηλλαγμένου τοῦ ὀνόματος ἢ καὶ  διωνυμίας περὶ τὸν αὐτόν, οἷα καὶ περὶ πολλούς, γεγενημένης.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="11">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.11" n="1"><p rend="align(indent)"> <note place="margin" xml:lang="eng"><bibl>Acts 5, 34-36</bibl></note> Ἐπεὶ δὲ πάλιν ὁ Λουκᾶς ἐν ταῖς Πράξεσιν  εἰσάγει τὸν Γαμαλιὴλ ἐν τῇ περὶ τῶν ἀποστόλων  σκέψει λέγοντα ὡς ἄρα κατὰ τὸν δηλούμενον χρόνον ἀνέστη Θευδᾶς λέγων ἑαυτὸν εἶναι τινά, ὃς  κατελύθη, καὶ πάντες ὅσοι ἐπείσθησαν αὐτῷ, <pb n="v.1.p.134"/>  διελύθησαν· φέρε, καὶ τὴν περὶ τούτου παραθώμεθα τοῦ Ἰωσήπου γραφήν.    ἱστορεῖ τοίνυν αὖθις κατὰ τὸν ἀρτίως δεδηλωμένον αὐτοῦ λόγον αὐτὰ  <note place="margin" xml:lang="eng"><bibl>Joseph. <foreign xml:lang="lat">A. I.</foreign>, 20, 97. 98</bibl></note> δὴ ταῦτα κατὰ λέξιν, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.11" n="2"><p><q>Φάδου δὲ τῆς Ἰουδαίας ἐπιτροπεύοντος, γόης τις ἀνήρ, Θευδᾶς ὀνόματι,  πείθει τὸν πλεῖστον ὄχλον  ἀναλαβόντα τὰς κτήσεις ἕπεσθαι πρὸς τὸν Ἰορδάνην ποταμὸν αὐτῷ· προφήτης γὰρ ἔλεγεν εἶναι, καὶ προστάγματι τὸν ποταμὸν  σχίσας  δίοδον ἔφη  παρέξειν αὐτοῖς ῥᾳδίαν, καὶ ταῦτα λέγων πολλοὺς  ἠπάτησεν.  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.11" n="3"><p><q rend="merge">οὐ μὴν  εἴασεν αὐτοὺς τῆς ἀφροσύνης  ὀνάσθαι  Φάδος, ἀλλ’ ἐξέπεμψεν  ἴλην  ἱππέων ἐπ’ αὐτούς, ἥτις  ἐπιπεσοῦσα  ἀπροσδοκήτως αὐτοῖς, πολλοὺς μὲν ἀνεῖλεν, πολλοὺς δὲ ζῶντας ἔλαβεν, αὐτόν τε τὸν  Θευδᾶν  ζωγρήσαντες ἀποτέμνουσιν τὴν κεφαλὴν καὶ  κομίζουσιν εἰς Ἱεροσόλυμα.</q></p>
  <p rend="align(indent)">Τούτοις ἑξῆς καὶ τοῦ κατὰ Κλαύδιον γενομένου  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 20, 101</bibl></note> λιμοῦ μνημονεύει ὧδέ πως·</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="12">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.12" n="1"><p><q>ἐπὶ τούτοις γε καὶ τὸν μέγαν λιμὸν κατὰ τὴν Ἰουδαίαν συνέβη γενέσθαι, καθ’ ὃν καὶ ἡ  βασίλισσα  Ἑλένη πολλῶν χρημάτων  ὠνησαμένη σῖτον ἀπὸ τῆς Αἰγύπτου,  διένειμεν τοῖς ἀπορουμένοις.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.12" n="2"><p>σύμφωνα δ’ ἂν  <note place="margin" xml:lang="eng"><bibl>Acts 11, 29., 30</bibl></note> εὕροις καὶ ταῦτα τῇ τῶν Πράξεων τῶν ἀποστόλων γραφῇ,  περιεχούσῃ ὡς ἄρα τῶν κατ’ Ἀντιόχειαν μαθητῶν καθὼς  ηὐπορεῖτό τις,  ὥρισαν ἕκαστος εἰς διακονίαν  ἀποστεῖλαι τοῖς  κατοικοῦσιν ἐν τῇ Ἰουδαίᾳ· ὃ καὶ ἐποίησαν,  ἀποστείλαντες πρὸς τοὺς πρεσβυτέρους διὰ χειρὸς Βαρναβᾶ καὶ Παύλου.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.12" n="3"><p>τῆς γέ τοι Ἑλένης, ἧς δὴ καὶ ὁ συγγραφεὺς ἐποιήσατο μνήμην, εἰς ἔτι νῦν <pb n="v.1.p.136"/>  στῆλαι διαφανεῖς ἐν προαστείοις  δείκνυνται τῆς νῦν  Αἰλίας· τοῦ δὲ Ἀδιαβηνῶν ἔθνους αὕτη  βασιλεῦσαι ἐλέγετο.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="13">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.13" n="1"><p rend="align(indent)"> Ἀλλὰ γὰρ τῆς εἰς τὸν σωτῆρα καὶ κύριον ἡμῶν Ἰησοῦν Χριστὸν εἰς πάντας ἀνθρώπους ἤδη διαδιδομένης πίστεως, ὁ τῆς ἀνθρώπων πολέμιος σωτηρίας τὴν  βασιλεύουσαν  προαρπάσασθαι πόλιν μηχανώμενος, ἐνταῦθα Σίμωνα τὸν πρόσθεν δεδηλωμένον ἄγει, καὶ δὴ ταῖς  ἐντέχνοις τἀνδρὸς  συναιρόμενος γοητείαις πλείους τῶν τὴν Ῥώμην οἰκούντων ἐπὶ τὴν πλάνην σφετερίζεται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.13" n="2"><p>δηλοῖ δὲ τοῦθ’ ὁ μετ’ οὐ πολὺ τῶν ἀποστόλων ἐν τῷ καθ’ ἡμᾶς διαπρέψας λόγῳ Ἰουστῖνος, περὶ οὗ τὰ προσήκοντα κατὰ καιρὸν παραθήσομαι· ὃς δὴ ἐν τῇ προτέρᾳ πρὸς Ἀντωνῖνον ὑπὲρ τοῦ καθ’ ἡμᾶς δόγματος ἀπολογίᾳ γράφων ὧδέ φησιν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.13" n="3"><p rend="align(indent)"><note place="margin" xml:lang="eng"><bibl>Justin, Apol. I 26</bibl></note> <q>Καὶ μετὰ τὴν ἀνάληψιν τοῦ κυρίου εἰς οὐρανὸν προεβάλλοντο οἱ  δαίμονες ἀνθρώπους τινὰς  λέγοντας ἑαυτοὺς εἶναι θεούς, οἳ οὐ μόνον οὐκ  ἐδιώχθησαν ὑφ’ ὑμῶν, ἀλλὰ καὶ τιμῶν  ἠξιώθησαν· Σίμωνα μέν τινα Σαμαρέα, τὸν ἀπὸ κώμης λεγομένης  Γίτθων, ὃς ἐπὶ Κλαυδίου Καίσαρος διὰ τῆς τῶν ἐνεργούντων δαιμόνων τέχνης δυνάμεις  μαγικὰς ποιήσας ἐν τῇ πόλει ὑμῶν τῇ βασιλίδι Ῥώμῃ θεὸς  ἐνομίσθη καὶ  ἀνδριάντι παρ’ ὑμῶν ὡς θεὸς  τετίμηται ἐν τῷ  Τίβερι  ποταμῷ μεταξὺ τῶν δύο  γεφυρῶν, ἔχων ἐπιγραφὴν Ῥωμαϊκὴν ταύτην· <foreign xml:lang="lat">σιμονι  δεο σανξτο</foreign>,</q> ὅπερ ἐστὶν Σίμωνι θεῷ ἁγίῳ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.13" n="4"><p><q> καὶ σχεδὸν μὲν πάντες  Σαμαρεῖς, ὀλίγοι δε καὶ ἐν ἄλλοις ἔθνεσιν ὡς τὸν πρῶτον θεὸν ἐκεῖνον <pb n="v.1.p.138"/> ὁμολογοῦντες προσκυνοῦσιν. καὶ  Ἑλένην τινά, τὴν  συμπερινοστήσασαν αὐτῷ κατ’ ἐκεῖνο τοῦ καιροῦ, πρότερον ἐπὶ  τέγους  σταθεῖσαν</q> ἐν Τύρῳ τῆς  <note place="margin" xml:lang="eng"><bibl>Iren. 1, 23, 2</bibl></note> Φοινίκης, <q>τὴν ἀπ’ αὐτοῦ πρώτην ἔννοιαν λέγουσιν.</q> </p>
 <p rend="align(indent)"> Ταῦτα μὲν οὗτος· συνᾴδει δ’ αὐτῷ καὶ Εἰρηναῖος,  <note place="margin" xml:lang="eng"><bibl>Iren. 1, 23, 1-4</bibl></note> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.13" n="5"><p>ἐν πρώτῳ τῶν πρὸς τὰς αἱρέσεις ὁμοῦ τὰ περὶ τὸν ἄνδρα καὶ τὴν ἀνοσίαν καὶ  μιαρὰν αὐτοῦ διδασκαλίαν ὑπογράφων, ἣν ἐπὶ τοῦ παρόντος περιττὸν ἂν εἴη καταλέγειν, παρὸν τοῖς βουλομένοις καὶ τῶν μετ’ αὐτὸν κατὰ μέρος αἱρεσιαρχῶν τὰς ἀρχὰς καὶ τοὺς  βίους καὶ τῶν  ψευδῶν δογμάτων τὰς  ὑποθέσεις τά τε πᾶσιν αὐτοῖς  ἐπιτετηδευμένα διαγνῶναι, οὐ κατὰ πάρεργον τῇ δεδηλωμένῃ τοῦ Εἰρηναίου παραδεδομένα βίβλῳ. πάσης μὲν οὖν ἀρχηγὸν αἱρέσεως πρῶτον γενέσθαι τὸν Σίμωνα παρειλήφαμεν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.13" n="6"><p>ἐξ οὗ καὶ εἰς δεῦρο οἱ τὴν κατ’ αὐτὸν μετιόντες αἵρεσιν τὴν σώφρονα καὶ διὰ  καθαρότητα βίου παρὰ τοῖς πᾶσιν  βεβοημένην Χριστιανῶν φιλοσοφίαν  ὑποκρινόμενοι, ἧς μὲν  ἔδοξαν ἀπαλλάττεσθαι περὶ τὰ εἴδωλα δεισιδαιμονίας οὐδὲν ἧττον αὖθις  ἐπιλαμβάνονται,  καταπίπτοντες ἐπὶ γραφὰς καὶ εἰκόνας αὐτοῦ τε τοῦ Σίμωνος καὶ τῆς σὺν αὐτῷ δηλωθείσης Ἑλένης  θυμιάμασίν τε καὶ θυσίαις καὶ  σπονδαῖς τούτους θρῃσκεύειν ἐγχειροῦντες,  τὰ δὲ τούτων αὐτοῖς  ἀπορρητότερα, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.13" n="7"><p>ὧν φασι τὸν πρῶτον ἐπακούσαντα  ἐκπλαγήσεσθαι καὶ κατά τι παρ’ αὐτοῖς λόγιον  ἔγγραφον θαμβωθήσεσθαι,  θάμβους ὡς ἀληθῶς καὶ φρενῶν  ἐκστάσεως καὶ μανίας ἔμπλεα τυγχάνει, τοιαῦτα ὄντα, ὡς μὴ μόνον μὴ  δυνατὰ εἶναι <pb n="v.1.p.140"/> παραδοθῆναι γραφῇ, ἀλλ’ οὐδὲ  χείλεσιν αὐτὸ μόνον δι’ ὑπερβολὴν αἰσχρουργίας τε καὶ ἀρρητοποιίας ἀνδράσι  σώφροσι  λαληθῆναι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.13" n="8"><p>ὅ τι ποτὲ γὰρ ἂν ἐπινοηθείη παντὸς  αἰσχροῦ μιαρώτερον, τοῦτο πᾶν ὑπερηκόντισεν ἡ τῶνδε  μυσαρωτάτη αἵρεσις, ταῖς  ἀθλίαις καὶ παντοίων ὡς ἀληθῶς  <note place="margin" xml:lang="eng"><bibl>2 Tim. 3, 6</bibl></note> κακῶν  σεσωρευμέναις γυναιξὶν  ἐγκαταπαιζόντων.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="14">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.14" n="1"><p>τοιούτων κακῶν πατέρα καὶ δημιουργὸν τὸν Σίμωνα κατ’ ἐκεῖνο καιροῦ ὥσπερ εἰ μέγαν καὶ μεγάλων ἀντίπαλον τῶν θεσπεσίων τοῦ σωτῆρος ἡμῶν ἀποστόλων ἡ μισόκαλος καὶ τῆς ἀνθρώπων ἐπίβουλος σωτηρίας  πονηρὰ δύναμις  προυστήσατο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.14" n="2"><p>ὅμως δ’ οὖν ἡ θεία καὶ  ὑπερουράνιος χάρις τοῖς αὐτῆς  συναιρομένη διακόνοις, δι’ ἐπιφανείας αὐτῶν καὶ παρουσίας  ἀναπτομένην τοῦ πονηροῦ τὴν  <note place="margin" xml:lang="eng"><bibl>2 Cor. 10, 5</bibl></note>  φλόγα ᾗ τάχος  ἐσβέννυ, ταπεινοῦσα δι’ αὐτῶν καὶ  καθαιροῦσα πᾶν  ὕψωμα  ἐπαιρόμενον κατὰ τῆς γνώσεως τοῦ θεοῦ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.14" n="3"><p>διὸ δὴ οὔτε Σίμωνος οὔτ’ ἄλλου του τῶν τότε  φυέντων  συγκρότημά τι κατ’ αὐτοὺς ἐκείνους τοὺς ἀποστολικοὺς ὑπέστη χρόνους.  ὑπερενίκα γάρ τοι καὶ ὑπερίσχυεν ἅπαντα τὸ τῆς ἀληθείας φέγγος ὅ τε λόγος αὐτὸς ὁ θεῖος ἄρτι θεόθεν ἀνθρώποις  ἐπιλάμψας ἐπὶ γῆς τε ἀκμάζων καὶ τοῖς ἰδίοις ἀποστόλοις  ἐμπολιτευόμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.14" n="4"><p>αὐτίκα  <note place="margin" xml:lang="eng"><bibl>Acts 8, 18-23</bibl></note> ὁ δηλωθεὶς γόης ὥσπερ ὑπὸ θείας καὶ παραδόξου  μαρμαρυγῆς τὰ τῆς διανοίας πληγεὶς ὄμματα ὅτε πρότερον ἐπὶ τῆς Ἰουδαίας ἐφ’ οἷς  ἐπονηρεύσατο πρὸς τοῦ ἀποστόλου Πέτρου  κατεφωράθη, μεγίστην καὶ  ὑπερπόντιον  ἀπάρας πορείαν τὴν ἀπ’ ἀνατολῶν ἐπὶ δυσμὰς  ᾤχετο φεύγων,  μόνως ταύτῃ  βιωτὸν αὐτῷ κατὰ γνώμην εἶναι οἰόμενος·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.14" n="5"><p>ἐπιβὰς δὲ τῆς Ῥωμαίων πόλεως, συναιρομένης  <pb n="v.1.p.142"/> αὐτῷ τὰ μεγάλα τῆς  ἐφεδρευούσης ἐνταῦθα δυνάμεως, ἐν ὀλίγῳ τοσοῦτον τὰ τῆς  ἐπιχειρήσεως  ἤνυστο, ὡς καὶ ἀνδριάντος ἀναθέσει πρὸς τῶν τῇδε οἷα θεὸν τιμηθῆναι. οὐ μὴν εἰς μακρὸν αὐτῷ ταῦτα προυχώρει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.14" n="6"><p>παρὰ πόδας γοῦν ἐπὶ τῆς αὐτῆς Κλαυδίου βασιλείας ἡ πανάγαθος καὶ  φιλανθρωποτάτη τῶν ὅλων πρόνοια τὸν  καρτερὸν καὶ μέγαν τῶν ἀποστόλων, τὸν ἀρετῆς ἕνεκα τῶν λοιπῶν ἁπάντων  προήγορον, Πέτρον, ἐπὶ τὴν Ῥώμην ὡς ἐπὶ  τηλικοῦτον λυμεῶνα βίου  <note place="margin" xml:lang="eng"><bibl>Eph. 6, 14-17 1 Thess. 5, 8</bibl></note>  χειραγωγεῖ· ὃς οἷά τις γενναῖος θεοῦ στρατηγὸς τοῖς θείοις ὅπλοις  φραξάμενος, τὴν  πολυτίμητον  ἐμπορίαν τοῦ  νοητοῦ φωτὸς ἐξ ἀνατολῶν τοῖς  <note place="margin" xml:lang="eng"><bibl>John 1, 9</bibl></note> κατὰ δύσιν  ἐκόμιζεν, φῶς αὐτὸ καὶ λόγον ψυχῶν σωτήριον, τὸ κήρυγμα τῆς τῶν οὐρανῶν βασιλείας, εὐαγγελιζόμενος. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="15">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.15" n="1"><p>οὕτω δὴ οὖν ἐπιδημήσαντος αὐτοῖς τοῦ θείου λόγου, ἡ μὲν τοῦ Σίμωνος ἀπέσβη καὶ παραχρῆμα σὺν καὶ τῷ ἀνδρὶ καταλέλυτο δύναμις.</p>
 <p rend="align(indent)">Τοσοῦτον δ’  ἐπέλαμψεν ταῖς τῶν ἀκροατῶν τοῦ Πέτρου διανοίαις εὐσεβείας φέγγος, ὡς μὴ τῇ εἰς ἅπαξ ἱκανῶς ἔχειν ἀρκεῖσθαι ἀκοῇ μηδὲ τῇ ἀγράφῳ τοῦ θείου κηρύγματος διδασκαλίᾳ, παρακλήσεσιν δὲ παντοίαις Μάρκον, οὗ τὸ εὐαγγέλιον φέρεται, ἀκόλουθον ὄντα Πέτρου, λιπαρῆσαι ὡς ἂν καὶ διὰ γραφῆς ὑπόμνημα τῆς διὰ λόγου παραδοθείσης αὐτοῖς καταλείψοι διδασκαλίας, μὴ πρότερόν τε ἀνεῖναι ἢ κατεργάσαθαι τὸν ἄνδρα, καὶ ταύτῃ αἰτίους γενέσθαι τῆς τοῦ λεγομένου κατὰ Μάρκον εὐαγγελίου  γραφῆς. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.15" n="2"><p>γνόντα δὲ τὸ  πραχθέν φασι τὸν ἀπόστολον  ἀποκαλύψαντος αὐτῷ τοῦ πνεύματος, ἡσθῆναι τῇ τῶν ἀνδρῶν προθυμίᾳ  κυρῶσαί <pb n="v.1.p.144"/> τε τὴν γραφὴν εἰς ἔντευξιν ταῖς ἐκκλησίαις. Κλήμης ἐν ἕκτῳ τῶν Ὑποτυπώσεων παρατέθειται τὴν ἱστορίαν,  συνεπιμαρτυρεῖ δὲ αὐτῷ καὶ ὁ  Ἱεραπολίτης ἐπίσκοπος ὀνόματι Παπίας, τοῦ δὲ Μάρκου μνημονεύειν τὸν Πέτρον ἐν τῇ προτέρᾳ ἐπιστολῇ· ἣν καὶ συντάξαι φασὶν ἐπ’ αὐτῆς Ῥώμης, σημαίνειν τε τοῦτ’ αὐτόν, τὴν πόλιν  τροπικώτερον Βαβυλῶνα προσειπόντα διὰ <note place="margin" xml:lang="eng"><bibl>1 Peter 5, 13</bibl></note> τούτων <q>ἀσπάζεται ὑμᾶς ἡ ἐν Βαβυλῶνι συνεκλεκτὴ καὶ Μάρκος ὁ υἱός μου.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="16">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.16" n="1"><p rend="align(indent)"> Τοῦτον δὲ <del> Μάρκον</del> πρῶτόν φασιν ἐπὶ τῆς Αἰγύπτου στειλάμενον, τὸ εὐαγγέλιον, ὃ δὴ καὶ  συνεγράψατο, κηρῦξαι, ἐκκλησίας τε πρῶτον ἐπ’ αὐτῆς Ἀλεξανδρείας συστήσασθαι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.16" n="2"><p>τοσαύτη δ’ ἄρα τῶν αὐτόθι πεπιστευκότων πληθὺς ἀνδρῶν τε καὶ γυναικῶν ἐκ πρώτης  ἐπιβολῆς συνέστη δι’ ἀσκήσεως φιλοσοφωτάτης τε καὶ  σφοδροτάτης, ὡς καὶ γραφῆς αὐτῶν ἀξιῶσαι τὰς διατριβὰς καὶ
τὰς συνηλύσεις τά τε  συμπόσια καὶ πᾶσαν τὴν ἄλλην τοῦ βίου ἀγωγὴν τὸν  Φίλωνα· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="17">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="1"><p>ὃν καὶ λόγος ἔχει κατὰ Κλαύδιον ἐπὶ τῆς Ῥώμης εἰς ὁμιλίαν ἐλθεῖν Πέτρῳ, τοῖς ἐκεῖσε τότε  κηρύττοντι. καὶ οὐκ  ἀπεικὸς ἂν εἴη τοῦτό γε, ἐπεὶ καὶ ὅ φαμεν αὐτὸ σύγγραμμα, εἰς ὕστερον καὶ μετὰ χρόνους αὐτῷ  πεπονημένον, σαφῶς τοὺς εἰς ἔτι νῦν καὶ εἰς ἡμᾶς  πεφυλαγμένους τῆς ἐκκλησίας περιέχει  κανόνας·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="2"><p>ἀλλὰ καὶ τὸν βίον τῶν παρ’ ἡμῖν ἀσκητῶν ὡς ἔνι μάλιστα ἀκριβέστατα ἱστορῶν, γένοιτ’ ἂν  ἔκδηλος οὐκ εἰδὼς μόνον, ἀλλὰ καὶ ἀποδεχόμενος  ἐκθειάζων τε καὶ  σεμνύνων τοὺς κατ’ αὐτὸν ἀποστολικοὺς ἄνδρας, ἐξ Ἑβραίων, ὡς  ἔοικε, γεγονότας ταύτῃ τε  ἰουδαϊκώτερον τῶν παλαιῶν <pb n="v.1.p.146"/> ἔτι τὰ πλεῖστα  διατηροῦντας  ἐθῶν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="3"><p>πρῶτόν γέ τοι τὸ μηθὲν πέρα τῆς ἀληθείας  οἴκοθεν καὶ ἐξ  <note place="margin" xml:lang="eng"><bibl>Philo, p. 471, 6. 7</bibl></note> ἑαυτοῦ  προσθήσειν οἷς  ἱστορήσειν ἔμελλεν,  ἀπισχυρισάμενος  <note place="margin" xml:lang="eng"><bibl>Philo, p. 471, 15—472, 3</bibl></note> ἐν ᾧ ἐπέγραψεν λόγῳ Περὶ βίου θεωρητικοῦ ἢ ἱκετῶν,  θεραπευτὰς αὐτοὺς καὶ τὰς σὺν αὐτοῖς γυναῖκας  θεραπευτρίδας  ἀποκαλεῖσθαί φησιν, τὰς αἰτίας  ἐπειπὼν τῆς τοιᾶσδε προσρήσεως, ἤτοι παρὰ τὸ τὰς ψυχὰς τῶν προσιόντων αὐτοῖς τῶν ἀπὸ κακίας παθῶν ἰατρῶν δίκην  ἀπαλλάττοντας  ἀκεῖσθαι καὶ θεραπεύειν, ἢ τῆς περὶ τὸ θεῖον καθαρᾶς καὶ  εἰλικρινοῦς θεραπείας τε καὶ θρῃσκείας ἕνεκα.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="4"><p>εἴτ’ οὖν ἐξ ἑαυτοῦ ταύτην αὐτοῖς  ἐπιτέθειται τὴν προσηγορίαν, οἰκείως ἐπιγράψας τῷ τρόπῳ τῶν ἀνδρῶν τοὔνομα, εἴτε καὶ ὄντως τοῦτ’ αὐτοὺς ἐκάλουν κατ’ ἀρχὰς οἱ πρῶτοι, μηδαμῶς τῆς Χριστιανῶν πω προσρήσεως  <note place="margin" xml:lang="eng"><bibl>Philo, p. 473, 18-22</bibl></note> ἀνὰ πάντα τόπον ἐπιπεφημισμένης,  οὔ τί πω  διατείνεσθαι ἀναγκαῖον· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="5"><p>ὅμως δ’ οὖν ἐν πρώτοις τὴν  ἀπόταξιν αὐτοῖς τῆς οὐσίας μαρτυρεῖ,  <note place="margin" xml:lang="eng"><bibl>Philo, p. 474, 17-34</bibl></note> φάσκων ἀρχομένους φιλοσοφεῖν  ἐξίστασθαι τοῖς  προσήκουσι τῶν ὑπαρχόντων, ἔπειτα πάσαις  ἀποταξαμένους ταῖς τοῦ βίου φροντίσιν, ἔξω τειχῶν προελθόντας, ἐν  μοναγρίοις καὶ  κήποις τὰς διατριβὰς ποιεῖσθαι, τὰς ἐκ τῶν  ἀνομοίων ἐπιμιξίας  ἀλυσιτελεῖς καὶ  βλαβερὰς εὖ  εἰδότας, τῶν κατ’ ἐκεῖνο καιροῦ τοῦθ’, ὡς εἰκός,  ἐπιτελούντων,  ἐκθύμῳ καὶ  θερμοτάτῃ πίστει τὸν προφητικὸν ζηλοῦν  ἀσκούντων βίον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="6"><p>καὶ γὰρ οὖν κἀν ταῖς  <note place="margin" xml:lang="eng"><bibl>Acts 2, 45</bibl></note>  ὁμολογουμέναις τῶν ἀποστόλων Πράξεσιν ἐμφέρεται ὅτι δὴ πάντες οἱ τῶν ἀποστόλων γνώριμοι <pb n="v.1.p.148"/> τὰ  κτήματα καὶ τὰς  ὑπάρξεις διαπιπράσκοντες  <note place="margin" xml:lang="eng"><bibl>Acts 4, 34-35</bibl></note>  ἐμέριζον ἅπασιν καθ’ ὃ ἄν τις χρείαν εἶχεν, ὡς μηδὲ εἶναί τινα  ἐνδεῆ παρ’ αὐτοῖς· ὅσοι γοῦν  κτήτορες  χωρίων ἢ οἰκιῶν ὑπῆρχον, ὡς ὁ λόγος φησίν,  πωλοῦντες ἔφερον τὰς  τιμὰς τῶν πιπρασκομένων,  ἐτίθεσάν τε παρὰ τοὺς πόδας τῶν ἀποστόλων, ὥστε διαδίδοσθαι ἑκάστῳ καθ’ ὅτι ἄν τις χρείαν εἶχεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="7"><p rend="align(indent)">Τὰ παραπλήσια δὲ τούτοις μαρτυρήσας τοῖς δηλουμένοις ὁ Φίλων συλλαβαῖς αὐταῖς ἐπιφέρει  <note place="margin" xml:lang="eng"><bibl>Philo, p. 474, 35-44</bibl></note> λέγων· <q>πολλαχοῦ μὲν οὖν τῆς οἰκουμένης ἐστὶν τὸ γένος· ἔδει γὰρ ἀγαθοῦ  τελείου μετασχεῖν καὶ τὴν Ἑλλάδα καὶ τὴν βάρβαρον·  πλεονάζει δ’ ἐν Αἰγύπτῳ καθ’ ἕκαστον τῶν ἐπικαλουμένων  νομῶν καὶ μάλιστα περὶ τὴν Ἀλεξάνδρειαν.  </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="8"><p><q rend="merge">οἱ δὲ πανταχόθεν ἄριστοι, καθάπερ εἰς πατρίδα  θεραπευτῶν,  ἀποικίαν  στέλλονται πρός τι χωρίον ἐπιτηδειότατον, ὅπερ ἐστὶν ὑπὲρ  λίμνης  Μαρείας  κείμενον ἐπὶ  γεωλόφου  χθαμαλωτέρου, σφόδρα  εὐκαίρως ἀσφαλείας τε ἕνεκα καὶ ἀέρος εὐκρασίας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="9"><p>εἶθ’ ἑξῆς τὰς  οἰκήσεις αὐτῶν  ὁποῖαί τινες ἦσαν διαγράψας, περὶ τῶν κατὰ χώραν ἐκκλησιῶν ταῦτά
  <note place="margin" xml:lang="eng"><bibl>Philo, p. 475, 14-22</bibl></note> φησιν· <q>ἐν  ἑκάστῃ δὲ οἰκίᾳ ἐστὶν  οἴκημα ἱερὸν ὃ καλεῖται  σεμνεῖον καὶ  μοναστήριον, ἐν ᾧ  μονούμενοι τὰ τοῦ  σεμνοῦ βίου μυστήρια  τελοῦνται, μηδὲν  εἰσκομίζοντες, μὴ ποτόν, μὴ σιτίον, μηδέ
τι τῶν ἄλλων ὅσα πρὸς τὰς τοῦ σώματος χρείας ἀναγκαῖα, ἀλλὰ νόμους καὶ λόγια  θεσπισθέντα διὰ προφητῶν καὶ ὕμνους καὶ τἄλλα οἷς  ἐπιστήμη καὶ  εὐσέβεια  συναύξονται καὶ τελειοῦνται.</q> </p>
 <p rend="align(indent)">Καὶ μεθ’ ἕτερά φησιν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="10"><p rend="align(indent)"><note place="margin" xml:lang="eng"><bibl>Philo, p. 475, 34-476, 2</bibl></note> <q>Τὸ δ’ ἐξ  ἑωθινοῦ μέχρις ἑσπέρας διάστημα   <pb n="v.1.p.150"/>  σύμπαν αὐτοῖς ἐστιν  ἄσκησις. ἐντυγχάνοντες γὰρ τοῖς ἱεροῖς γράμμασιν  φιλοσοφοῦσιν τὴν πάτριον φιλοσοφίαν  ἀλληγοροῦντες, ἐπειδὴ σύμβολα τὰ τῆς  ῥητῆς ἑρμηνείας νομίζουσιν  ἀποκεκρυμμένης φύσεως, ἐν  ὑπονοίαις δηλουμένης.  </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="11"><p><q rend="merge">ἔστι δ’ αὐτοῖς καὶ συγγράμματα  παλαιῶν ἀνδρῶν, οἳ τῆς αἱρέσεως αὐτῶν  ἀρχηγέται γενόμενοι, πολλὰ μνημεῖα τῆς ἐν τοῖς  ἀλληγορουμένοις ἰδέας ἀπέλιπον, οἷς καθάπερ τισὶν ἀρχετύποις χρώμενοι  μιμοῦνται τῆς προαιρέσεως τὸν τρόπον.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="12"><p rend="align(indent)"> Ταῦτα μὲν οὖν ἔοικεν εἰρῆσθαι τῷ ἀνδρὶ τὰς ἱερὰς ἐξηγουμένων αὐτῶν  ἐπακροασαμένῳ γραφάς, τάχα δ’ εἰκός, ἅ φησιν ἀρχαίων παρ’ αὐτοῖς εἶναι συγγράμματα, εὐαγγέλια καὶ τὰς τῶν ἀποστόλων γραφὰς διηγήσεις τέ τινας κατὰ τὸ εἰκὸς τῶν πάλαι προφητῶν  ἑρμηνευτικάς, ὁποίας ἥ τε πρὸς Ἑβραίους καὶ ἄλλαι πλείους τοῦ Παύλου περιέχουσιν ἐπιστολαί, ταῦτ’ εἶναι. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="13"><p>εἶτα πάλιν ἑξῆς περὶ τοῦ νέους αὐτοὺς ποιεῖσθαι ψαλμοὺς οὕτως  <note place="margin" xml:lang="eng"><bibl>Philo, p. 476, 2-5</bibl></note> γράφει· <q>ὥστ’ οὐ  θεωροῦσι μόνον, ἀλλὰ καὶ ποιοῦσιν ᾄσματα καὶ ὕμνους εἰς τὸν θεὸν διὰ παντοίων  μέτρων καὶ μελῶν  ἀριθμοῖς σεμνοτέροις ἀναγκαίως  χαράσσοντες.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="14"><p rend="align(indent)"> Πολλὰ μὲν οὖν καὶ ἄλλα περὶ ὧν ὁ λόγος, ἐν ταὐτῷ διέξεισιν, ἐκεῖνα δ’ ἀναγκαῖον ἐφάνη δεῖν ἀναλέξασθαι, δι’ ὧν τὰ χαρακτηριστικὰ τῆς ἐκκλησιαστικῆς ἀγωγῆς ὑποτίθεται. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="15"><p>εἰ δέ τῳ μὴ δοκεῖ τὰ εἰρημένα  ἴδια εἶναι τῆς κατὰ τὸ εὐαγγέλιον πολιτείας, δύνασθαι δὲ καὶ ἄλλοις παρὰ τοὺς δεδηλωμένους ἁρμόττειν,  πειθέσθω κἂν ἀπὸ τῶν ἑξῆς αὐτοῦ φωνῶν, ἐν αἷς  ἀναμφήριστον, εἰ  εὐγνωμονοίη,  κομίσεται τὴν περὶ τοῦδε <pb n="v.1.p.152"/> <note place="margin" xml:lang="eng"><bibl>Philo, p. 476, 36-39</bibl></note> μαρτυρίαν. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="16"><p>γράφει γὰρ ὧδε· <q>ἐγκράτειαν  δ’ ὥσπερ τινὰ  θεμέλιον  προκαταβαλλόμενοι τῇ ψυχῇ, τὰς ἄλλας  ἐποικοδομοῦσιν  ἀρετάς. σιτίον ἢ  ποτὸν οὐδεὶς ἂν αὐτῶν  προσενέγκαιτο πρὸ ἡλίου δύσεως, ἐπεὶ τὸ μὲν φιλοσοφεῖν ἄξιον φωτὸς  κρίνουσιν εἶναι, σκότους δὲ τὰς τοῦ σώματος  ἀνάγκας· ὅθεν τῷ μὲν ἡμέραν, ταῖς δὲ νυκτὸς βραχύ τι μέρος  ἔνειμαν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="17"><p><q rend="merge">ἔνιοι δὲ καὶ διὰ τριῶν ἡμερῶν  ὑπομιμνῄσκονται τροφῆς, οἷς  πλείων ὁ πόθος ἐπιστήμης  ἐνίδρυται, τινὲς δὲ οὕτως  ἐνευφραίνονται καὶ  τρυφῶσιν ὑπὸ σοφίας  ἑστιώμενοι πλουσίως καὶ ἀφθόνως τὰ δόγματα  χορηγούσης, ὡς καὶ πρὸς  διπλασίονα χρόνον  ἀντέχειν καὶ μόγις δι’ ἓξ ἡμερῶν  ἀπογεύεσθαι τροφῆς  ἀναγκαίας,  ἐθισθέντες.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="18"><p rend="align(indent)">Ταύτας τοῦ Φίλωνος σαφεῖς καὶ ἀναντιρρήτους περὶ τῶν καθ’ ἡμᾶς ὑπάρχειν ἡγούμεθα λέξεις. εἰ δ’ ἐπὶ τούτοις  ἀντιλέγων τις ἔτι  σκληρύνοιτο, καὶ οὗτος  ἀπαλλαττέσθω τῆς  δυσπιστίας,  ἐναργεστέραις  πειθαρχῶν ἀποδείξεσιν, ἃς οὐ παρά τισιν ἢ μόνῃ τῇ Χριστιανῶν εὑρεῖν ἔνεστιν κατὰ τὸ <note place="margin" xml:lang="eng"><bibl>Philo, p. 482, 3-11</bibl></note> εὐαγγέλιον θρῃσκείᾳ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="19"><p>φησὶν γὰρ τοῖς περὶ ὧν ὁ λόγος καὶ γυναῖκας συνεῖναι, ὧν αἱ πλεῖσται  γηραλέαι παρθένοι τυγχάνουσιν, τὴν  ἁγνείαν οὐκ  ἀνάγκῃ, καθάπερ  ἔνιαι τῶν παρ’ Ἕλλησιν  ἱερειῶν,  φυλάξασαι μᾶλλον ἢ καθ’  ἑκούσιον γνώμην, διὰ ζῆλον καὶ  πόθον σοφίας, ᾗ  συμβιοῦν  σπουδάσασαι τῶν περὶ τὸ σῶμα ἡδονῶν  ἠλόγησαν, οὐ  θνητῶν  ἐκγόνων, ἀλλ’ ἀθανάτων  ὀρεχθεῖσαι, ἃ μόνη  τίκτειν ἀφ’ ἑαυτῆς οἵα τέ ἐστιν ἡ  θεοφιλὴς ψυχή.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="20"><p>εἶθ’ ὑποκαταβάς,  ἐμφαντικώτερον ἐκτίθεται  <note place="margin" xml:lang="eng"><bibl>Philo, p. 483, 42-484, 1</bibl></note> ταῦτα· <q>αἱ δ’ ἐξηγήσεις τῶν ἱερῶν γραμμάτων <pb n="v.1.p.154"/> γίνονται αὐτοῖς δι’  ὑπονοιῶν ἐν  ἀλληγορίαις.  ἅπασα γὰρ ἡ νομοθεσία δοκεῖ τοῖς ἀνδράσι τούτοις ἐοικέναι  ζῴῳ καὶ σῶμα μὲν ἔχειν τὰς ῥητὰς διατάξεις, ψυχὴν δὲ τὸν  ἐναποκείμενον ταῖς λέξεσιν  ἀόρατον νοῦν, ὃν ἤρξατο διαφερόντως ἡ οἰκία αὕτη θεωρεῖν, ὡς διὰ  κατόπτρου τῶν ὀνομάτων ἐξαίσια κάλλη νοημάτων  ἐμφαινόμενα  κατιδοῦσα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="21"><p rend="align(indent)">  <note place="margin" xml:lang="eng"><bibl>Philo, p. 476, 23-34</bibl></note> Τί δεῖ τούτοις ἐπιλέγειν τὰς ἐπὶ ταὐτὸν συνόδους καὶ τὰς ἰδίᾳ μὲν ἀνδρῶν, ἰδίᾳ δὲ γυναικῶν ἐν ταὐτῷ διατριβὰς καὶ τὰς ἐξ ἔθους ἔτι καὶ <note place="margin" xml:lang="eng"><bibl>Philo, p. 481 22-24</bibl></note> νῦν πρὸς ἡμῶν ἐπιτελουμένας ἀσκήσεις, ἃς διαφερόντως κατὰ τὴν τοῦ σωτηρίου πάθους ἑορτὴν ἐν ἀσιτίαις καὶ  διανυκτερεύσεσιν  προσοχαῖς τε τῶν θείων λόγων ἐκτελεῖν εἰώθαμεν,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="22"><p>ἅπερ ἐπ’ ἀκριβέστερον αὐτὸν ὃν καὶ εἰς δεῦρο τετήρηται  <note place="margin" xml:lang="eng"><bibl>Philo, p. 484, 33-34</bibl></note> παρὰ μόνοις ἡμῖν τρόπον ἐπισημηνάμενος ὁ δηλωθεὶς ἀνὴρ τῇ ἰδίᾳ παρέδωκεν γραφῇ, τὰς τῆς μεγάλης ἑορτῆς παννυχίδας καὶ τὰς ἐν ταύταις  <note place="margin" xml:lang="eng"><bibl>Philo, p. 484, 10-21</bibl></note> ἀσκήσεις τούς τε λέγεσθαι  εἰωθότας πρὸς ἡμῶν ὕμνους ἱστορῶν, καὶ ὡς ἑνὸς μετὰ  ῥυθμοῦ κοσμίως  ἐπιψάλλοντος οἱ λοιποὶ καθ’  ἡσυχίαν  ἀκροώμενοι τῶν  ὕμνων τὰ  ἀκροτελεύτια  συνεξηχοῦσιν,  <note place="margin" xml:lang="eng"><bibl>Philo, p. 482, 18-21; p. 483, 4-10</bibl></note> ὅπως τε κατὰ τὰς  δεδηλωμένας ἡμέρας ἐπὶ  στιβάδων  χαμευνοῦντες οἴνου μὲν τὸ παράπαν, ὡς αὐτοῖς ῥήμασιν ἀνέγραψεν, οὐδ’  ἀπογεύονται, ἀλλ’ οὐδὲ τῶν  ἐναίμων τινός, ὕδωρ δὲ μόνον αὐτοῖς ἐστι ποτόν, καὶ  προσόψημα μετ’ <note place="margin" xml:lang="eng"><bibl>Philo, p. 481, 32-34. 42; p. 482, 3. 24. 25; p. 483, 17; p. 484, 6</bibl></note> ἄρτου  ἅλες καὶ  ὕσσωπον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="23"><p>πρὸς τούτοις γράφει τὸν τῆς προστασίας τρόπον τῶν τὰς  ἐκκλησιαστικὰς λειτουργίας ἐγκεχειρισμένων  διακονίας τε καὶ τὰς ἐπὶ πᾶσιν ἀνωτάτω τῆς ἐπισκοπῆς προεδρίας. <pb n="v.1.p.156"/> τούτων δ’ ὅτῳ πόθος  ἔνεστι τῆς  ἀκριβοῦς  ἐπιστάσεως,  μάθοι ἂν ἐκ τῆς δηλωθείσης τοῦ ἀνδρὸς ἱστορίας·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.17" n="24"><p>ὅτι δὲ τοὺς πρώτους κήρυκας τῆς κατὰ τὸ εὐαγγέλιον διδασκαλίας τά τε ἀρχῆθεν πρὸς τῶν ἀποστόλων ἔθη παραδεδομένα καταλαβὼν ὁ Φίλων ταῦτ’ ἔγραφεν, παντί τῳ δῆλον.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="18">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="1"><p rend="align(indent)">  Πολύς γε μὴν τῷ λόγῳ καὶ  πλατὺς ταῖς διανοίαις,  ὑψηλός τε ὢν καὶ  μετέωρος ἐν ταῖς εἰς τὰς θείας γραφὰς θεωρίαις γεγενημένος,  ποικίλην καὶ  πολύτροπον τῶν ἱερῶν λόγων πεποίηται τὴν ὑφήγησιν, τοῦτο μὲν  εἱρμῷ καὶ  ἀκολουθίᾳ τὴν τῶν εἰς τὴν Γένεσιν διεξελθὼν πραγματείαν ἐν οἷς ἐπέγραψεν  Νόμων ἱερῶν  ἀλληγορίας, τοῦτο δὲ κατὰ μέρος  διαστολὰς κεφαλαίων τῶν ἐν ταῖς γραφαῖς ζητουμένων  ἐπιστάσεις τε καὶ  διαλύσεις πεποιημένος ἐν οἷς καὶ αὐτοῖς καταλλήλως Τῶν ἐν  Γενέσει καὶ τῶν ἐν  Ἐξαγωγῇ  ζητημάτων καὶ λύσεων τέθειται τὴν ἐπιγραφήν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="2"><p>ἔστι δ’ αὐτῷ παρὰ ταῦτα προβλημάτων τινῶν ἰδίως πεπονημένα σπουδάσματα, οἷά ἐστι τὰ Περὶ  γεωργίας δύο, καὶ τὰ Περὶ μέθης τοσαῦτα, καὶ ἄλλα ἄττα  διαφόρου καὶ οἰκείας  ἐπιγραφῆς ἠξιωμένα, οἷος ὁ Περὶ ὧν  νήψας ὁ νοῦς εὔχεται καὶ  καταρᾶται καὶ Περὶ συγχύσεως τῶν διαλέκτων, καὶ ὁ Περὶ φυγῆς καὶ  εὑρέσεως, καὶ ὁ Περὶ τῆς πρὸς τὰ παιδεύματα συνόδου, Περί τε τοῦ τίς ὁ τῶν θείων ἐστὶ  κληρονόμος ἢ Περὶ τῆς εἰς τὰ ἴσα καὶ  ἐναντία  τομῆς, καὶ ἔτι τὸ Περὶ τῶν τριῶν ἀρετῶν ἃς σὺν ἄλλαις ἀνέγραψεν Μωυσῆς,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="3"><p>πρὸς τούτοις ὁ Περὶ τῶν μετονομαζομένων καὶ ὧν ἕνεκα  μετονομάζονται, ἐν ᾧ φησι  συντεταχέναι  καὶ Περὶ διαθηκῶν  <note place="margin" xml:lang="eng"><bibl>Philo, <foreign xml:lang="lat">de Mut. Nom.</foreign> 53</bibl></note> <num>α</num> <num>β</num>· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="4"><p>ἔστιν δ’ αὐτοῦ καὶ Περὶ  ἀποικίας <pb n="v.1.p.158"/> καὶ βίου  σοφοῦ τοῦ κατὰ δικαιοσύνην τελειωθέντος ἢ νόμων ἀγράφων, καὶ ἔτι Περὶ γιγάντων ἢ περὶ τοῦ μὴ τρέπεσθαι τὸ θεῖον, Περὶ τε τοῦ κατὰ Μωυσέα  θεοπέμπτους εἶναι τοὺς ὀνείρους <num>α</num> <num>β</num> <num>γ</num> <num>δ</num> <num>ε</num>. καὶ ταῦτα μὲν τὰ εἰς ἡμᾶς ἐλθόντα τῶν εἰς τὴν Γένεσιν, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="5"><p>εἰς δὲ τὴν Ἔξοδον ἔγνωμεν αὐτοῦ  Ζητημάτων καὶ λύσεων <num>α</num> <num>β</num> <num>γ</num> <num>δ</num> <num>ε</num>, καὶ τὸ Περὶ τῆς σκηνῆς, τό τε Περὶ τῶν δέκα λογίων, καὶ τὰ Περὶ τῶν ἀναφερομένων ἐν εἴδει νόμων εἰς τὰ  συντείνοντα  κεφάλαια τῶν δέκα λόγων <num>α</num> <num>β</num> <num>γ</num> <num>δ</num>, καὶ τὸ Περὶ τῶν εἰς τὰς ἱερουργίας ζῴων καὶ τίνα τὰ τῶν θυσιῶν εἴδη, καὶ τὸ Περὶ τῶν προκειμένων ἐν τῷ νόμῳ τοῖς μὲν ἀγαθοῖς  ἄθλων, τοῖς δὲ πονηροῖς  ἐπιτιμίων καὶ  ἀρῶν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="6"><p>πρὸς τούτοις ἅπασιν καὶ  μονόβιβλα αὐτοῦ φέρεται ὡς τὸ Περὶ προνοίας, καὶ ὁ Περὶ Ἰουδαίων αὐτῷ  συνταχθεὶς λόγος, καὶ ὁ  Πολιτικός, ἔτι τε ὁ Ἀλέξανδρος ἢ περὶ τοῦ λόγον ἔχειν τὰ  ἄλογα  ζῷα, ἐπὶ τούτοις ὁ Περὶ τοῦ  δοῦλον εἶναι πάντα φαῦλον, ᾧ ἑξῆς ἐστιν ὁ Περὶ τοῦ πάντα σπουδαῖον  ἐλεύθερον εἶναι·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="7"><p>μεθ’ οὓς  συντέτακται αὐτῷ ὁ Περὶ βίου θεωρητικοῦ ἢ ἱκετῶν, ἐξ οὖ τὰ περὶ τοῦ βίου τῶν ἀποστολικῶν ἀνδρῶν διεληλύθαμεν, καὶ τῶν ἐν νόμῳ δὲ καὶ προφήταις Ἑβραϊκῶν ὀνομάτων αἱ  ἑρμηνεῖαι τοῦ αὐτοῦ σπουδὴ εἶναι λέγονται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="8"><p>οὗτος μὲν οὖν κατὰ Γάϊον ἐπὶ τῆς Ῥώμης ἀφικόμενος, τὰ περὶ τῆς Γαΐου  θεοστυγίας αὐτῷ
γραφέντα, ἃ μετὰ ἤθους καὶ εἰρωνείας Περὶ ἀρετῶν ἐπέγραψεν, ἐπὶ πάσης λέγεται τῆς Ῥωμαίων συγκλήτου κατὰ Κλαύδιον διελθεῖν, ὡς καὶ τῆς ἐν  βιβλιοθήκαις ἀναθέσεως  θαυμασθέντας αὐτοῦ  καταξιωθῆναι τοὺς λόγους.</p></div>
<pb n="v.1.p.160"/> 
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.18" n="9"><p rend="align(indent)"> <note place="margin" xml:lang="eng"><bibl>Rom. 15, 19</bibl></note> Κατὰ δὲ τούσδε τοὺς χρόνους Παύλου τὴν ἀπὸ Ἱερουσαλὴμ καὶ κύκλῳ πορείαν μέχρι τοῦ Ἰλλυρικοῦ <note place="margin" xml:lang="eng"><bibl>Acts 18, 2. 18. 19. 23</bibl></note>  διανύοντος, Ἰουδαίους Ῥώμης ἀπελαύνει Κλαύδιος, ὅ τε Ἀκύλας καὶ  Πρίσκιλλα μετὰ τῶν ἄλλων Ἰουδαίων τῆς Ῥώμης  ἀπαλλαγέντες ἐπὶ τὴν Ἀσίαν  καταίρουσιν, ἐνταῦθά τε Παύλῳ τῷ ἀποστόλῳ συνδιατρίβουσιν, τοὺς αὐτόθι τῶν ἐκκλησιῶν ἄρτι πρὸς αὐτοῦ  καταβληθέντας θεμελίους  ἐπιστηρίζοντι. διδάσκαλος καὶ τούτων ἡ ἱερὰ τῶν Πράξεων γραφή.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="19">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.19" n="1"><p rend="align(indent)"> <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2 227</bibl></note>Ἔτι δὲ Κλαυδίου τὰ τῆς βασιλείας διέποντος, κατὰ τὴν τοῦ πάσχα ἑορτὴν τοσαύτην ἐπὶ τῶν Ἱεροσολύμων στάσιν καὶ ταραχὴν  ἐγγενέσθαι συνέβη, ὡς μόνων τῶν περὶ τὰς  ἐξόδους τοῦ ἱεροῦ βίᾳ  συνωθουμένων τρεῖς μυριάδας Ἰουδαίων  ἀποθανεῖν πρὸς ἀλλήλων  καταπατηθέντων, γενέσθαι τε τὴν ἑορτὴν πένθος μὲν ὅλῳ τῷ ἔθνει,  θρῆνον δὲ καθ’ ἑκάστην οἰκίαν. καὶ ταῦτα δὲ κατὰ  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 247. 248</bibl></note> λέξιν ὁ Ἰώσηπος. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.19" n="2"><p>Κλαύδιος δὲ Ἀγρίππαν,  Ἀγρίππου παῖδα, Ἰουδαίων  καθίστησι βασιλέα, Φήλικα τῆς χώρας ἁπάσης  Σαμαρείας τε καὶ Γαλιλαίας καὶ προσέτι τῆς ἐπικαλουμένης Περαίας ἐπίτροπον ἐκπέμψας,  διοικήσας δὲ αὐτὸς τὴν ἡγεμονίαν ἔτεσιν τρισὶν καὶ δέκα πρὸς μησὶν ὀκτώ, Νέρωνα τῆς ἀρχῆς διάδοχον καταλιπών, τελευτᾷ.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="20">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.20" n="1"><p rend="align(indent)"> Κατὰ δὲ Νέρωνα,  Φήλικος τῆς Ἰουδαίας ἐπιτροπεύοντος, αὐτοῖς ῥήμασιν αὖθις ὁ Ἰώσηπος τὴν εἰς ἀλλήλους τῶν ἱερέων στάσιν ὧδέ πως ἐν εἰκοστῷ τῆς Ἀρχαιολογίας γράφει·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.20" n="2"><p rend="align(indent)"><note place="margin" xml:lang="eng"><bibl>Joseph. <foreign xml:lang="lat">A. I.</foreign> 20, 180. 181</bibl></note> <q>Ἐξάπτεται δὲ καὶ τοῖς  ἀρχιερεῦσι στάσις πρὸς τοὺς ἱερεῖς καὶ τοὺς πρώτους τοῦ πλήθους τῶν Ἱεροσολύμων,  ἕκαστός τε αὐτῶν  στῖφος <pb n="v.1.p.162"/> ἀνθρώπων τῶν  θρασυτάτων καὶ  νεωτεριστῶν ἑαυτῷ ποιήσας, ἡγεμὼν ἦν, καὶ  συρράσσοντες  ἐκακολόγουν τε ἀλλήλους καὶ λίθοις  ἔβαλλον· ὁ δ’  ἐπιπλήξων ἦν οὐδὲ εἷς, ἀλλ’ ὡς ἐν  ἀπροστατήτῳ πόλει ταῦτ’  ἐπράσσετο μετ’ ἐξουσίας.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.20" n="3"><p><q rend="merge">τοσαύτη δὲ τοὺς ἀρχιερεῖς  κατέλαβεν  ἀναίδεια καὶ  τόλμα, ὥστε  ἐκπέμπειν  δούλους  ἐτόλμων ἐπὶ τὰς  ἅλωνας τοὺς  ληψομένους τὰς τοῖς  ἱερεῦσιν ὀφειλομένας  δεκάτας. καὶ  συνέβαινε τοὺς  ἀπορουμένους τῶν ἱερέων ὑπ’ ἐνδείας  ἀπολλυμένους θεωρεῖν· οὕτως ἐκράτει τοῦ δικαίου παντὸς ἡ τῶν  στασιαζόντων  βία.</q> </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.20" n="4"><p rend="align(indent)"> <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 254-256</bibl></note> Πάλιν δὲ ὁ αὐτὸς συγγραφεὺς κατὰ τοὺς αὐτοὺς χρόνους ἐν Ἱεροσολύμοις  ὑποφυῆναι λῃστῶν τι εἶδος ἱστορεῖ, οἳ μεθ’ ἡμέραν, ὥς φησιν, καὶ ἐν μέσῃ τῇ πόλει  ἐφόνευον τοὺς  συναντῶντας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.20" n="5"><p>μάλιστα γὰρ ἐν ταῖς ἑορταῖς  μιγνυμένους τῷ πλήθει καὶ ταῖς ἐσθήσεσιν  ὑποκρύπτοντας μικρὰ  ξιφίδια, τούτοις  νύττειν τοὺς διαφόρους· ἔπειτα  πεσόντων, μέρος γίνεσθαι τῶν ἐπαγανακτούντων αὐτοὺς τοὺς  πεφονευκότας· διὸ καὶ παντάπασιν ὑπ’  ἀξιοπιστίας  ἀνευρέτους γενέσθαι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.20" n="6"><p>πρῶτον μὲν οὖν ὑπ’ αὐτῶν  Ἰωνάθην τὸν ἀρχιερέα  κατασφαγῆναι, μετὰ δ’ αὐτὸν καθ’ ἡμέραν ἀναιρεῖσθαι πολλούς, καὶ τῶν συμφορῶν τὸν φόβον εἶναι χαλεπώτερον, ἑκάστου καθάπερ ἐν πολέμῳ καθ’ ὥραν τὸν θάνατον  προσδεχομένου.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="21">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.21" n="1"><p rend="align(indent)"> Ἑξῆς δὲ τούτοις ἐπιφέρει μεθ’ ἕτερα λέγων· 
 <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 261-263</bibl></note> <q>μείζονι δὲ τούτων  πληγῇ Ἰουδαίους  ἐκάκωσεν ὁ Αἰγύπτιος ψευδοπροφήτης.  παραγενόμενος γὰρ εἰς τὴν χώραν ἄνθρωπος γόης καὶ προφήτου πίστιν ἐπιθεὶς ἑαυτῷ, περὶ  τρισμυρίους μὲν  ἀθροίζει <pb n="v.1.p.164"/> τῶν ἠπατημένων,  περιαγαγὼν δ’ αὐτοὺς ἐκ τῆς ἐρημίας εἰς τὸ  Ἐλαιῶν καλούμενον ὄρος, ἐκεῖθεν οἷός τε ἦν εἰς Ἱεροσόλυμα παρελθεῖν  βιάζεσθαι καὶ  κρατήσας τῆς τε Ῥωμαϊκῆς  φρουρᾶς καὶ τοῦ δήμου  τυραννικῶς χρώμενος τοῖς συνεισπεσοῦσιν δορυφόροις.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.21" n="2"><p><q rend="merge">φθάνει δ’ αὐτοῦ τὴν ὁρμὴν Φῆλιξ, ὑπαντιάσας  μετὰ τῶν Ῥωμαϊκῶν ὁπλιτῶν, καὶ πᾶς ὁ δῆμος συνεφήψατο τῆς  ἀμύνης, ὥστε  συμβολῆς γενομένης τὸν μὲν Αἰγύπτιον  φυγεῖν μετ’ ὀλίγων, διαφθαρῆναι δὲ καὶ  ζωγρηθῆναι πλείστους τῶν σὺν αὐτῷ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.21" n="3"><p rend="align(indent)">Ταῦτα ἐν τῇ δευτέρᾳ τῶν Ἱστοριῶν ὁ Ἰώσηπος· ἐπιστῆσαι δὲ ἄξιον τοῖς ἐνταῦθα κατὰ τὸν Αἰγύπτιον δεδηλωμένοις καὶ τοῖς ἐν ταῖς Πράξεσι τῶν ἀποστόλων, ἔνθα κατὰ Φήλικα πρὸς τοῦ ἐν Ἱεροσολύμοις χιλιάρχου εἴρηται τῷ Παύλῳ, ὁπηνίκα  κατεστασίαζεν αὐτοῦ τὸ τῶν Ἰουδαίων  <note place="margin" xml:lang="eng"><bibl>Acts 21, 38</bibl></note> πλῆθος· <q>οὐκ ἄρα σὺ εἶ ὁ Αἰγύπτιος ὁ πρὸ τούτων τῶν ἡμερῶν  ἀναστατώσας καὶ  ἐξαγαγὼν ἐν τῇ ἐρήμῳ τοὺς  τετρακισχιλίους ἄνδρας τῶν σικαρίων;</q> ἀλλὰ τὰ μὲν κατὰ Φήλικα τοιαῦτα.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="22">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.22" n="1"><p rend="align(indent)"> <note place="margin" xml:lang="eng"><bibl>Acts 25, 8-12; 27. 1</bibl></note>Τούτου δὲ  Φῆστος ὑπὸ Νέρωνος διάδοχος  πέμπεται, καθ’ ὃν  δικαιολογησάμενος ὁ Παῦλος δέσμιος ἐπὶ Ῥώμης ἄγεται· Ἀρίσταρχος αὐτῷ
 <note place="margin" xml:lang="eng"><bibl>Col. 4, 10</bibl></note> συνῆν, ὃν καὶ εἰκότως  συναιχμάλωτόν που τῶν ἐπιστολῶν  ἀποκαλεῖ. καὶ Λουκᾶς, ὁ καὶ τὰς  <note place="margin" xml:lang="eng"><bibl>Acts 28, 30. 31</bibl></note> πράξεις τῶν ἀποστόλων γραφῇ παραδούς, ἐν τούτοις  κατέλυσε τὴν ἱστορίαν,  διετίαν ὅλην ἐπὶ τῆς Ῥώμης τὸν Παῦλον  ἄνετον διατρῖψαι καὶ τὸν τοῦ θεοῦ λόγον  ἀκωλύτως κηρῦξαι ἐπισημηνάμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.22" n="2"><p>τότε μὲν οὖν  ἀπολογησάμενον, αὖθις ἐπὶ τὴν τοῦ κηρύγματος διακονίαν λόγος ἔχει <pb n="v.1.p.166"/> στείλασθαι τὸν ἀπόστολον, δεύτερον δ’  ἐπιβάντα τῇ αὐτῇ πόλει τῷ κατ’ αὐτὸν τελειωθῆναι μαρτυρίῳ·
ἐν ᾧ δεσμοῖς ἐχόμενος, τὴν πρὸς Τιμόθεον δευτέραν ἐπιστολὴν συντάττει, ὁμοῦ σημαίνων τήν τε προτέραν αὐτῷ γενομένην ἀπολογίαν καὶ τὴν παρὰ πόδας  τελείωσιν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.22" n="3"><p> δέχου δὴ καὶ  <note place="margin" xml:lang="eng"><bibl>2 Tim. 4, 16. 17</bibl></note> τούτων τὰς αὐτοῦ μαρτυρίας· <q>ἐν τῇ πρώτῃ μου,</q> φησίν, <q>ἀπολογίᾳ οὐδείς μοι  παρεγένετο, ἀλλὰ πάντες με  ἐγκατέλιπον (μὴ αὐτοῖς λογισθείη), ὁ
δὲ  κύριός μοι  παρέστη καὶ  ἐνεδυνάμωσέν με, ἵνα δι’ ἐμοῦ τὸ κήρυγμα  πληροφορηθῇ καὶ  ἀκούσωσι πάντα τὰ ἔθνη, καὶ ἐρρύσθην ἐκ στόματος λέοντος.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.22" n="4"><p>σαφῶς δὴ παρίστησιν διὰ τούτων ὅτι δὴ τὸ πρότερον, ὡς ἂν τὸ κήρυγμα τὸ δι’ αὐτοῦ  πληρωθείη,  ἐρρύσθη ἐκ στόματος λέοντος, τὸν Νέρωνα ταύτῃ, ὡς ἔοικεν, διὰ τὸ  ὠμόθυμον προσειπών. οὔκουν ἑξῆς  προστέθεικεν παραπλήσιόν τι τῷ <q>ῥύσεταί με ἐκ στόματος λέοντος·</q> ἑώρα γὰρ τῷ πνεύματι τὴν ὅσον οὔπω μέλλουσαν αὐτοῦ τελευτήν, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.22" n="5"><p>δι’ ὅ φησιν ἐπιλέγων  <note place="margin" xml:lang="eng"><bibl>2 Tim. 4, 18</bibl></note> τῷ <q>καὶ ἐρρύσθην ἐκ στόματος λέοντος</q> τὸ <q>ῥύσεταί με ὁ κύριος ἀπὸ παντὸς ἔργου πονηροῦ καὶ σώσει εἰς τὴν βασιλείαν αὐτοῦ τὴν ἐπουράνιον,</q> σημαίνων τὸ παραυτίκα μαρτύριον· ὃ <note place="margin" xml:lang="eng"><bibl>2 Tim 4, 6</bibl></note> καὶ σαφέστερον ἐν τῇ αὐτῇ προλέγει γραφῇ, φάσκων <q>ἐγὼ γὰρ ἤδη σπένδομαι, καὶ ὁ καιρὸς <note place="margin" xml:lang="eng"><bibl>2 Tim. 4, 11. 16</bibl></note> τῆς ἐμῆς ἀναλύσεως ἐφέστηκεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.22" n="6"><p>νῦν μὲν οὖν ἐπὶ τῆς δευτέρας ἐπιστολῆς τῶν πρὸς Τιμόθεον τὸν Λουκᾶν μόνον γράφοντι αὐτῷ συνεῖναι δηλοῖ, κατὰ δὲ τὴν προτέραν ἀπολογίαν οὐδὲ τοῦτον· ὅθεν εἰκότως τὰς τῶν ἀποστόλων Πράξεις ἐπ’ <pb n="v.1.p.168"/> ἐκεῖνον ὁ Λουκᾶς  περιέγραψε τὸν χρόνον, τὴν μέχρις ὅτε τῷ Παύλῳ συνῆν ἱστορίαν  ὑφηγησάμενος. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.22" n="7"><p>ταῦτα  δ’ ἡμῖν εἴρηται  παρισταμένοις ὅτι  μὴ καθ’ ἣν ὁ Λουκᾶς ἀνέγραψεν ἐπὶ τῆς Ῥώμης ἐπιδημίαν τοῦ Παύλου τὸ μαρτύριον αὐτῷ συνεπεράνθη·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.22" n="8"><p>εἰκός γέ τοι κατὰ μὲν ἀρχὰς  ἠπιώτερον τοῦ Νέρωνος  διακειμένου, ῥᾷον τὴν ὑπὲρ τοῦ δόγματος τοῦ Παύλου  καταδεχθῆναι ἀπολογίαν, προελθόντος δ’ εἰς  ἀθεμίτους  τόλμας, μετὰ τῶν ἄλλων καὶ τὰ κατὰ τῶν ἀποστόλων  ἐγχειρηθῆναι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="23">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="1"><p rend="align(indent)"> <note place="margin" xml:lang="eng"><bibl>Acts 25, 11. 12; 27, 1</bibl></note>  Ἰουδαῖοί γε μὴν τοῦ Παύλου Καίσαρα  ἐπικαλεσαμένου ἐπί τε τὴν Ῥωμαίων πόλιν ὑπὸ <note place="margin" xml:lang="eng"><bibl>Acts 23, 13-15; 25, 3</bibl></note> Φήστου  παραπεμφθέντος, τῆς ἐλπίδος καθ’ ἣν  ἐξήρτυον αὐτῷ τὴν ἐπιβουλήν,  ἀποπεσόντες, ἐπὶ Ἰάκωβον τὸν τοῦ κυρίου  τρέπονται ἀδελφόν, ᾧ πρὸς τῶν ἀποστόλων ὁ τῆς ἐπισκοπῆς τῆς ἐν Ἱεροσολύμοις ἐγκεχείριστο θρόνος.  τοιαῦτα δὲ αὐτοῖς καὶ τὰ κατὰ τούτου  τολμᾶται. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="2"><p>εἰς μέσον αὐτὸν ἀγαγόντες ἄρνησιν τῆς εἰς τὸν Χριστὸν πίστεως ἐπὶ παντὸς  ἐξῄτουν τοῦ λαοῦ· τοῦ δὲ παρὰ τὴν ἁπάντων γνώμην  ἐλευθέρᾳ φωνῇ καὶ μᾶλλου ἢ  προσεδόκησαν ἐπὶ τῆς πληθύος ἁπάσης  παρρησιασαμένου καὶ ὁμολογήσαντος υἱὸν εἶναι θεοῦ τὸν σωτῆρα καὶ κύριον ἡμῶν Ἰησοῦν, μηκέθ’ οἷοί τε τὴν τοῦ ἀνδρὸς μαρτυρίαν φέρειν τῷ καὶ δικαιότατον αὐτὸν παρὰ τοῖς πᾶσιν δι’  ἀκρότητα ἧς μετῄει κατὰ τὸν βίον φιλοσοφίας τε καὶ θεοσεβείας πιστεύεσθαι,  κτείνουσι, καιρὸν εἰς ἐξουσίαν λαβόντες τὴν  ἀναρχίαν, ὅτι δὴ τοῦ Φήστου κατ’ αὐτὸ τοῦ καιροῦ ἐπὶ τῆς Ἰουδαίας τελευτήσαντος,  ἄναρχα καὶ  ἀνεπιτρόπευτα τὰ τῆς αὐτόθι διοικήσεως καθειστήκει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="3"><p>τὸν δὲ τῆς τοῦ Ἰακώβου <pb n="v.1.p.170"/> τελευτῆς τρόπον ἤδη μὲν πρότερον αἱ  παρατεθεῖσαι τοῦ Κλήμεντος φωναὶ  δεδηλώκασιν, ἀπὸ τοῦ πτερυγίου  βεβλῆσθαι ξύλῳ τε τὴν πρὸς θάνατον  πεπλῆχθαι αὐτὸν  ἱστορηκότος·  ἀκριβέστατά γε μὴν τὰ κατ’ αὐτὸν ὁ Ἡγήσιππος, ἐπὶ τῆς πρώτης τῶν ἀποστόλων γενόμενος διαδοχῆς, ἐν τῷ πέμπτῳ αὐτοῦ  ὑπομνήματι τοῦτον λέγων ἱστορεῖ τὸν τρόπον·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="4"><p rend="align(indent)"> <q>Διαδέχεται  τὴν ἐκκλησίαν μετὰ τῶν ἀποστόλων ὁ ἀδελφὸς τοῦ κυρίου Ἰάκωβος, ὁ  ὀνομασθεὶς ὑπὸ πάντων δίκαιος ἀπὸ τῶν τοῦ κυρίου χρόνων μέχρι καὶ ἡμῶν, ἐπεὶ πολλοὶ Ἰάκωβοι  ἐκαλοῦντο,  <note place="margin" xml:lang="eng"><bibl>Lev. 10, 9 Num. 6, 3 Luke 1, 15</bibl></note> οὗτος δὲ ἐκ κοιλίας μητρὸς αὐτοῦ ἅγιος ἦν, </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="5"><p><q rend="merge">οἶνον καὶ  σίκερα οὐκ  ἔπιεν οὐδὲ ἔμψυχον  ἔφαγεν, ξυρὸν  <note place="margin" xml:lang="eng"><bibl>Num. 6, 5</bibl></note> ἐπὶ τὴν κεφαλὴν αὐτοῦ οὐκ ἀνέβη, ἔλαιον οὐκ  ἠλείψατο, καὶ βαλανείῳ οὐκ  ἐχρήσατο.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="6"><p><q rend="merge">τούτῳ μόνῳ ἐξῆν εἰς τὰ ἅγια εἰσιέναι· οὐδὲ γὰρ  ἐρεοῦν  ἐφόρει, ἀλλὰ  σινδόνας. καὶ μόνος  εἰσήρχετο εἰς τὸν ναὸν  ηὑρίσκετό τε κείμενος ἐπὶ τοῖς  γόνασιν καὶ  αἰτούμενος ὑπὲρ τοῦ λαοῦ ἄφεσιν, ὡς  ἀπεσκληκέναι τὰ γόνατα αὐτοῦ δίκην  καμήλου, διὰ τὸ ἀεὶ  κάμπτειν ἐπὶ γόνυ  προσκυνοῦντα τῷ θεῷ καὶ  αἰτεῖσθαι ἄφεσιν τῷ λαῷ.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="7"><p><q rend="merge">διά γέ τοι τὴν ὑπερβολὴν τῆς  δικαιοσύνης αὐτοῦ ἐκαλεῖτο ὁ δίκαιος καὶ  ὠβλίας, ὅ ἐστιν  Ἑλληνιστὶ  περιοχὴ
 <note place="margin" xml:lang="eng"><bibl>Is. 3, 10̣</bibl></note> τοῦ λαοῦ, καὶ  δικαιοσύνη, ὡς οἱ προφῆται δηλοῦσιν περὶ αὐτοῦ.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="8"><p><q rend="merge">τινὲς οὖν τῶν ἑπτὰ αἱρέσεων τῶν ἐν τῷ λαῷ, τῶν  προγεγραμμένων μοι (ἐν τοῖς  <note place="margin" xml:lang="eng"><bibl>Cf. Eus. IV. 22. 7</bibl></note> Ὑπομνήμασιν),  ἐπυνθάνοντο αὐτοῦ τίς ἡ θύρα  <note place="margin" xml:lang="eng"><bibl>John 10, 9</bibl></note> τοῦ Ἰησοῦ, καὶ ἔλεγεν τοῦτον εἶναι τὸν σωτῆρα·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="9"><p><q rend="merge">ἐξ ὧν τινες ἐπίστευσαν ὅτι Ἰησοῦς ἐστιν ὁ Χριστός. αἱ δὲ αἱρέσεις αἱ  προειρημέναι οὐκ ἐπίστευον οὔτε ἀνάστασιν οὔτε ἐρχόμενον ἀποδοῦναι <pb n="v.1.p.172"/> ἑκάστῳ κατὰ τὰ ἔργα αὐτοῦ· ὅσοι δὲ καὶ ἐπίστευσαν, διὰ Ἰάκωβον. </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="10"><p><q rend="merge">πολλῶν οὖν καὶ τῶν ἀρχόντων  πιστευόντων, ἦν θόρυβος τῶν Ἰουδαίων καὶ  γραμματέων καὶ  Φαρισαίων λεγόντων ὅτι  κινδυνεύει πᾶς ὁ λαὸς Ἰησοῦν τὸν Χριστὸν προσδοκᾶν. ἔλεγον οὖν  συνελθόντες τῷ Ἰακώβῳ· <q>παρακαλοῦμέν σε,  ἐπίσχες τὸν λαόν, ἐπεὶ ἐπλανήθη εἰς Ἰησοῦν, ὡς αὐτοῦ ὄντος τοῦ Χριστοῦ.  παρακαλοῦμέν σε πεῖσαι πάντας τοὺς  ἐλθόντας εἰς τὴν ἡμέραν τοῦ πάσχα περὶ Ἰησοῦ· σοὶ γὰρ πάντες  πειθόμεθα. ἡμεῖς γὰρ  μαρτυροῦμέν σοι  <note place="margin" xml:lang="eng"><bibl>Luke 20, 21</bibl></note> καὶ πᾶς ὁ λαὸς ὅτι δίκαιος εἶ καὶ ὅτι πρόσωπον οὐ  λαμβάνεις.</q></q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="11"><p><q rend="merge">πεῖσον οὖν σὺ τὸν ὄχλον περὶ Ἰησοῦ μὴ  πλανᾶσθαι· καὶ γὰρ πᾶς ὁ λαὸς καὶ πάντες  πειθόμεθά σοι. στῆθι οὖν ἐπὶ τὸ πτερύγιον τοῦ ἱεροῦ, ἵνα ἄνωθεν ᾖς  ἐπιφανὴς καὶ ᾖ  εὐάκουστά σου τὰ ῥήματα παντὶ τῷ λαῷ. διὰ γὰρ τὸ πάσχα  συνεληλύθασι πᾶσαι αἱ φυλαὶ μετὰ καὶ τῶν ἐθνῶν.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="12"><p><q rend="merge">ἔστησαν οὖν οἱ προειρημένοι γραμματεῖς καὶ Φαρισαῖοι τὸν Ἰάκωβον ἐπὶ τὸ πτερύγιον τοῦ ναοῦ, καὶ ἔκραξαν αὐτῷ καὶ εἶπαν <q>δίκαιε, ᾧ πάντες  πείθεσθαι  ὀφείλομεν, ἐπεὶ ὁ λαὸς  πλανᾶται ὀπίσω Ἰησοῦ τοῦ σταυρωθέντος,  ἀπάγγειλον ἡμῖν τίς ἡ θύρα τοῦ Ἰησοῦ.</q></q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="13"><p><note place="margin" xml:lang="eng"><bibl>Matt. 26, 64</bibl></note>   <q rend="merge">καὶ ἀπεκρίνατο φωνῇ μεγάλῃ <q>τί με  ἐπερωτᾶτε  <note place="margin" xml:lang="eng"><bibl>Mark 14, 62</bibl></note> περὶ τοῦ υἱοῦ τοῦ ἀνθρώπου, καὶ αὐτὸς  κάθηται ἐν τῷ οὐρανῷ ἐκ δεξιῶν τῆς μεγάλης δυνάμεως, καὶ  μέλλει ἔρχεσθαι ἐπὶ τῶν νεφελῶν τοῦ οὐρανοῦ;</q></q></p>  </div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="14"><p><q rend="merge">καὶ πολλῶν  πληροφορηθέντων καὶ  δοξαζόντων ἐπὶ τῇ μαρτυρίᾳ τοῦ Ἰακώβου καὶ <pb n="v.1.p.174"/> λεγόντων <q>ὡσαννὰ τῷ υἱῷ Δαυίδ,</q> τότε πάλιν οἱ αὐτοὶ γραμματεῖς καὶ Φαρισαῖοι πρὸς ἀλλήλους ἔλεγον <q>κακῶς ἐποιήσαμεν τοιαύτην μαρτυρίαν  παρασχόντες τῷ Ἰησοῦ· ἀλλὰ ἀναβάντες  καταβάλωμεν αὐτόν, ἵνα φοβηθέντες μὴ  πιστεύσωσιν αὐτῷ.</q></q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="15"><p><q rend="merge">καὶ ἔκραξαν λέγοντες <q>ὢ ὤ, καὶ ὁ δίκαιος ἐπλανήθη,</q>  καὶ  ἐπλήρωσαν τὴν  <note place="margin" xml:lang="eng"><bibl>Is. 3, 10</bibl></note> γραφὴν τὴν ἐν τῷ Ἡσαΐᾳ  γεγραμμένην <q>ἄρωμεν τὸν δίκαιον, ὅτι  δύσχρηστος ἡμῖν ἐστιν· τοίνυν τὰ γενήματα τῶν ἔργων αὐτῶν  φάγονται.</q></q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="16"><p><q rend="merge">ἀναβάντες οὖν  κατέβαλον τὸν δίκαιον.  καὶ ἔλεγον ἀλλήλοις <q>λιθάσωμεν Ἰάκωβον τὸν δίκαιον,</q> 
καὶ ἤρξαντο  λιθάζειν αὐτόν, ἐπεὶ  καταβληθεὶς οὐκ  ἀπέθανεν· ἀλλὰ  στραφεὶς  ἔθηκε τὰ γόνατα λέγων <q>παρακαλῶ, κύριε  θεὲ πάτερ,  ἄφες αὐτοῖς· <note place="margin" xml:lang="eng"><bibl>Luke 23, 34</bibl></note> οὐ γὰρ  οἴδασιν τί ποιοῦσιν.</q></q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="17"><p><q rend="merge">οὕτως δὲ  καταλιθοβολούντων αὐτόν,  εἷς τῶν ἱερέων τῶν υἱῶν  Ῥηχὰβ υἱοῦ  Ῥαχαβείμ, τῶν  μαρτυρουμένων ὑπὸ <note place="margin" xml:lang="eng"><bibl>Jer. 42</bibl></note> Ἱερεμίου τοῦ προφήτου,  ἔκραζεν λέγων <q>παύσασθε·
τί ποιεῖτε; εὔχεται ὑπὲρ ὑμῶν ὁ δίκαιος.</q></q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="18"><p><q rend="merge">καὶ λαβών τις ἀπ’ αὐτῶν, εἷς τῶν  γναφέων, τὸ ξύλον, ἐν ᾧ  ἀποπιέζει τὰ ἱμάτια, ἤνεγκεν κατὰ τῆς κεφαλῆς τοῦ δικαίου, καὶ οὕτως ἐμαρτύρησεν. καὶ  ἔθαψαν αὐτὸν ἐπὶ τῷ τόπῳ παρὰ τῷ ναῷ, καὶ ἔτι αὐτοῦ ἡ  στήλη  μένει παρὰ τῷ ναῷ. μάρτυς οὗτος ἀληθὴς Ἰουδαίοις τε καὶ Ἕλλησιν γεγένηται ὅτι Ἰησοῦς ὁ Χριστός ἐστιν. καὶ εὐθὺς Οὐεσπασιανὸς πολιορκεῖ αὐτούς.</q> </p></div>
 <pb n="v.1.p.176"/>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="19"><p rend="align(indent)">Ταῦτα διὰ  πλάτους, συνῳδά γέ τοι τῷ Κλήμεντι καὶ ὁ Ἡγήσιππος. οὕτω δὲ ἄρα  θαυμάσιός τις ἦν καὶ παρὰ τοῖς ἄλλοις ἅπασιν ἐπὶ δικαιοσύνῃ  βεβόητο ὁ Ἰάκωβος, ὡς καὶ τοὺς Ἰουδαίων  ἔμφρονας δοξάζειν ταύτην εἶναι τὴν αἰτίαν τῆς παραχρῆμα μετὰ τὸ μαρτύριον αὐτοῦ πολιορκίας τῆς Ἱερουσαλήμ, ἣν δι’ οὐδὲν ἕτερον αὐτοῖς συμβῆναι ἢ διὰ τὸ κατ’ αὐτοῦ τολμηθὲν   ἄγος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="20"><p rend="align(indent)"> Ἀμέλει γέ τοι ὁ Ἰώσηπος οὐκ ἀπώκνησεν καὶ τοῦτ’ ἐγγράφως ἐπιμαρτύρασθαι δι’ ὧν φησιν λέξεων <q>ταῦτα δὲ συμβέβηκεν Ἰουδαίοις κατ’ ἐκδίκησιν Ἰακώβου τοῦ δικαίου, ὃς ἦν ἀδελφὸς Ἰησοῦ τοῦ λεγομένου Χριστοῦ, ἐπειδήπερ δικαιότατον αὐτὸν ὄντα οἱ Ἰουδαῖοι ἀπέκτειναν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="21"><p rend="align(indent)"> Ὁ δ’ αὐτὸς καὶ τὸν θάνατον αὐτοῦ ἐν εἰκοστῷ  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 20, 197. 199-203</bibl></note> τῆς Ἀρχαιολογίας δηλοῖ διὰ τούτων· <q>πέμπει δὲ Καῖσαρ Ἀλβῖνον εἰς τὴν Ἰουδαίαν ἔπαρχον,  <note place="margin" xml:lang="eng"><bibl>Joseph. A. I. 20, 197</bibl></note> Φήστου τὴν τελευτὴν πυθόμενος. ὁ δὲ νεώτερος  <note place="margin" xml:lang="eng"><bibl>Joseph. B. I.  2, 166</bibl></note> Ἄνανος, ὃν τὴν ἀρχιερωσύνην  εἴπαμεν παρειληφέναι,  θρασὺς ἦν τὸν τρόπον καὶ  τολμητὴς διαφερόντως, αἵρεσιν δὲ μετῄει τὴν Σαδδουκαίων,  οἵπερ εἰσὶ περὶ τὰς κρίσεις  ὠμοὶ παρὰ πάντας τοὺς  Ἰουδαίους, καθὼς ἤδη δεδηλώκαμεν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="22"><p> <q rend="merge">ἅτε δὴ οὖν τοιοῦτος ὢν ὁ Ἄνανος,  νομίσας ἔχειν καιρὸν ἐπιτήδειον διὰ τὸ τεθνάναι μὲν  Φῆστον, Ἀλβῖνον δ’ ἔτι κατὰ τὴν ὁδὸν ὑπάρχειν,  καθίζει συνέδριον  κριτῶν, καὶ  παραγαγὼν εἰς αὐτὸ τὸν ἀδελφὸν Ἰησοῦ, τοῦ Χριστοῦ λεγομένου, Ἰάκωβος ὄνομα αὐτῷ, καί τινας ἑτέρους, ὡς  παρανομησάντων κατηγορίαν ποιησάμενος, παρέδωκεν  λευσθησομένους.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="23"><p><q rend="merge">ὅσοι δὲ ἐδόκουν  ἐπιεικέστατοι τῶν κατὰ τὴν πόλιν εἶναι καὶ τὰ περὶ τοὺς νόμους <pb n="v.1.p.178"/>  ἀκριβεῖς, βαρέως ἤνεγκαν ἐπὶ τούτῳ, καὶ  πέμπουσι πρὸς τὸν βασιλέα  κρύφα, παρακαλοῦντες αὐτὸν  ἐπιστεῖλαι τῷ Ἀνάνῳ μηκέτι τοιαῦτα πράσσειν· μηδὲ γὰρ τὸ πρῶτον ὀρθῶς αὐτὸν πεποιηκέναι. τινὲς δ’ αὐτῶν καὶ τὸν Ἀλβῖνον  ὑπαντιάζουσιν ἀπὸ τῆς Ἀλεξανδρείας ὁδοιποροῦντα, καὶ διδάσκουσιν ὡς οὐκ ἐξὸν ἦν Ἀνάνῳ χωρὶς αὐτοῦ γνώμης  καθίσαι συνέδριον.</q>  </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="24"><p><q rend="merge">Ἀλβῖνος  δὲ πεισθεὶς τοῖς λεγομένοις,  γράφει μετ’ ὀργῆς τῷ Ἀνάνῳ, λήψεσθαι παρ’ αὐτοῦ  δίκας ἀπειλῶν, καὶ ὁ βασιλεὺς Ἀγρίππας διὰ τοῦτο τὴν ἀρχιερωσύνην  ἀφελόμενος αὐτοῦ  ἄρξαντος μῆνας τρεῖς, Ἰησοῦν τὸν τοῦ  Δαμμαίου  κατέστησεν.</q> </p>
   <p rend="align(indent)">Τοιαῦτα καὶ τὰ κατὰ Ἰάκωβον, οὗ ἡ πρώτη τῶν  ὀνομαζομένων καθολικῶν ἐπιστολῶν εἶναι λέγεται·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.23" n="25"><p>ἰστέον δὲ ὡς  νοθεύεται μέν, οὐ πολλοὶ γοῦν τῶν παλαιῶν αὐτῆς ἐμνημόνευσαν, ὡς οὐδὲ τῆς λεγομένης Ἰούδα, μιᾶς καὶ αὐτῆς οὔσης τῶν ἑπτὰ λεγομένων καθολικῶν· ὅμως δ’ ἴσμεν καὶ ταύτας μετὰ τῶν λοιπῶν ἐν πλείσταις  δεδημοσιευμένας ἐκκλησίαις.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="24">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.24" n="1"><p rend="align(indent)"> Νέρωνος δὲ ὄγδοον ἄγοντος τῆς βασιλείας ἔτος, πρῶτος μετὰ Μάρκον τὸν εὐαγγελιστὴν τῆς ἐν Ἀλεξανδρείᾳ παροικίας Ἀννιανὸς τὴν λειτουργίαν διαδέχεται.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="25">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.25" n="1"><p rend="align(indent)">Κραταιουμένης δ’ ἤδη τῷ  Νέρωνι τῆς ἀρχῆς, εἰς ἀνοσίους ὀκείλας  ἐπιτηδεύσεις, κατ’ αὐτῆς ὡπλίζετο τῆς εἰς τὸν τῶν ὅλων θεὸν εὐσεβείας. γράφειν μὲν οὖν οἷός τις οὗτος γεγένηται τὴν μοχθηρίαν, οὐ τῆς παρούσης γένοιτ’ ἂν σχολῆς· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.25" n="2"><p>πολλῶν γε μὴν τὰ κατ’ αὐτὸν  ἀκριβεστάταις  παραδεδωκότων  διηγήσεσιν,  πάρεστιν ὅτῳ φίλον, <pb n="v.1.p.180"/> ἐξ αὐτῶν τὴν  σκαιότητα τῆς τἀνδρὸς ἐκτόπου  καταθεωρῆσαι μανίας, καθ’ ἣν οὐ μετὰ λογισμοῦ μυρίων ὅσων ἀπωλείας  διεξελθών, ἐπὶ τοσαύτην  ἤλασε  μιαιφονίαν, ὡς μηδὲ τῶν οἰκειοτάτων τε καὶ φιλτάτων  ἐπισχεῖν, μητέρα δὲ ὁμοίως καὶ ἀδελφοὺς καὶ γυναῖκα σὺν καὶ ἄλλοις μυρίοις τῷ γένει προσήκουσιν τρόπον ἐχθρῶν καὶ πολεμίων ποικίλαις θανάτων ἰδέαις  διαχρήσασθαι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.25" n="3"><p>ἐνέδει δ’ ἄρα τοῖς πᾶσι καὶ τοῦτ’  ἐπιγραφῆναι αὐτῷ, ὡς ἂν πρῶτος αὐτοκρατόρων τῆς εἰς τὸ θεῖον εὐσεβείας πολέμιος  ἀναδειχθείη.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.25" n="4"><p>τούτου πάλιν ὁ  Ῥωμαῖος Τερτυλλιανὸς ὧδέ πως λέγων  <note place="margin" xml:lang="eng"><bibl>Tert. Apol. 5</bibl></note> μνημονεύει <q>ἐντύχετε τοῖς ὑπομνήμασιν ὑμῶν, ἐκεῖ  εὑρήσετε πρῶτον Νέρωνα τοῦτο τὸ δόγμα, ἡνίκα μάλιστα ἐν Ῥώμῃ, τὴν ἀνατολὴν πᾶσαν ὑποτάξας,  ὠμὸς ἦν εἰς πάντας,  διώξαντα. τοιούτῳ τῆς κολάσεως ἡμῶν ἀρχηγῷ  καυχώμεθα. ὁ γὰρ εἰδὼς ἐκεῖνον  νοῆσαι δύναται ὡς οὐκ ἄν, εἰ
μὴ μέγα τι ἀγαθὸν ἦν, ὑπὸ Νέρωνος  κατακριθῆναι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.25" n="5"><p rend="align(indent)"> Ταύτῃ γοῦν οὗτος, θεομάχος ἐν τοῖς μάλιστα πρῶτος ἀνακηρυχθείς, ἐπὶ τὰς κατὰ τῶν ἀποστόλων  ἐπήρθη  σφαγάς. Παῦλος δὴ οὖν ἐπ’ αὐτῆς Ῥώμης τὴν κεφαλὴν  ἀποτμηθῆναι καὶ Πέτρος ὡσαύτως  ἀνασκολοπισθῆναι κατ’ αὐτὸν ἱστοροῦνται, καὶ  πιστοῦταί γε τὴν ἱστορίαν ἡ Πέτρου καὶ Παύλου εἰς δεῦρο  κρατήσασα ἐπὶ τῶν αὐτόθι κοιμητηρίων πρόσρησις,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.25" n="6"><p>οὐδὲν δὲ ἧττον καὶ ἐκκλησιαστικὸς ἀνήρ, Γάϊος ὄνομα, κατὰ Ζεφυρῖνον Ῥωμαίων γεγονὼς ἐπίσκοπον·
ὃς δὴ  Πρόκλῳ τῆς κατὰ Φρύγας  προϊσταμένῳ <pb n="v.1.p.182"/> γνώμης ἐγγράφως διαλεχθείς, αὐτὰ δὴ ταῦτα περὶ τῶν τόπων, ἔνθα τῶν εἰρημένων ἀποστόλων τὰ ἱερὰ  σκηνώματα κατατέθειται, φησίν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.25" n="7"><p><q>ἐγὼ δὲ τὰ τρόπαια τῶν ἀποστόλων ἔχω δεῖξαι. ἐὰν γὰρ  θελήσῃς ἀπελθεῖν ἐπὶ τὸν  Βασικανὸν ἢ ἐπὶ τὴν ὁδὸν τὴν  Ὠστίαν,  εὑρήσεις τὰ τρόπαια τῶν ταύτην  ἱδρυσαμένων τὴν ἐκκλησίαν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.25" n="8"><p rend="align(indent)"> Ὡς δὲ κατὰ τὸν αὐτὸν ἄμφω καιρὸν ἐμαρτύρησαν,  Κορινθίων ἐπίσκοπος Διονύσιος ἐγγράφως Ῥωμαίοις ὁμιλῶν, ὧδε παρίστησιν <q>ταῦτα καὶ ὑμεῖς διὰ τῆς τοσαύτης  νουθεσίας τὴν ἀπὸ Πέτρου καὶ Παύλου  φυτείαν  γενηθεῖσαν Ῥωμαίων τε καὶ Κορινθίων  συνεκεράσατε. καὶ γὰρ ἄμφω καὶ εἰς τὴν ἡμετέραν Κόρινθον  φυτεύσαντες ἡμᾶς ὁμοίως  ἐδίδαξαν, ὁμοίως δὲ καὶ εἰς τὴν Ἰταλίαν ὁμόσε  διδάξαντες ἐμαρτύρησαν κατὰ τὸν αὐτὸν καιρόν.</q> καὶ ταῦτα δέ, ὡς ἂν ἔτι μᾶλλον  πιστωθείη τὰ τῆς ἱστορίας.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:2" n="26">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.26" n="1"><p rend="align(indent)"> <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 306-308</bibl></note> Αὖθις δ’ ὁ Ἰώσηπος πλεῖστα ὅσα περὶ 
τῆς τὸ πᾶν Ἰουδαίων ἔθνος  καταλαβούσης διελθὼν συμφορᾶς, δηλοῖ κατὰ λέξιν ἐπὶ πλείστοις ἄλλοις μυρίους ὅσους τῶν παρὰ Ἰουδαίοις τετιμημένων μάστιξιν  αἰκισθέντας ἐν αὐτῇ τῇ Ἱερουσαλὴμ  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 284; <foreign xml:lang="lat">A. I.</foreign> 20, 257</bibl></note>  ἀνασταυρωθῆναι ὑπὸ  Φλώρου· τοῦτον δὲ εἶναι τῆς Ἰουδαίας ἐπίτροπον, ὁπηνίκα τὴν ἀρχὴν  ἀναρριπισθῆναι τοῦ πολέμου, ἔτους δωδεκάτου  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  2, 462. 465</bibl></note> τῆς Νέρωνος ἡγεμονίας, συνέβη.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:2.26" n="2"><p>εἶτα δὲ καὶ καθ’ ὅλην τὴν Συρίαν ἐπὶ τῇ τῶν Ἰουδαίων ἀποστάσει  δεινήν φησι κατειληφέναι ταραχήν, πανταχόσε τῶν ἀπὸ τοῦ ἔθνους πρὸς τῶν κατὰ πόλιν <pb n="v.1.p.184"/>  ἐνοίκων ὡς ἂν πολεμίων ἀνηλεῶς  πορθουμένων, ὥστε ὁρᾶν τὰς πόλεις  μεστὰς  ἀτάφων σωμάτων καὶ νεκροὺς ἅμα νηπίοις  γέροντας  ἐρριμμένους γύναιά τε μηδὲ τῆς ἐπ’  αἰδῷ σκέπης  μετειληφότα, καὶ πᾶσαν μὲν τὴν ἐπαρχίαν  μεστὴν  ἀδιηγήτων συμφορῶν, μείζονα δὲ τῶν ἑκάστοτε  τολμωμένων τὴν ἐπὶ τοῖς  ἀπειλουμένοις  ἀνάτασιν. ταῦτα κατὰ λέξιν ὁ Ἰώσηπος. καὶ τὰ μὲν κατὰ Ἰουδαίους ἐν τούτοις ἦν.</p>
</div></div>
</div>

<pb n="v.1.p.186"/>

<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="3">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="arg">
<head rend="align(center)">Τάδε καὶ ἡ <num>γ</num> περιέχει βίβλος τῆς Ἐκκλησιαστικῆς ἱστορίας</head>
<p rend="align(indent)"><num>Α</num> Ὅποι γῆς ἐκήρυξαν τὸν Χριστὸν οἱ ἀπόστολοι.</p>
<p rend="align(indent)"><num>Β</num> Τίς πρῶτος τῆς Ῥωμαίων ἐκκλησίας προέστη.</p>
<p rend="align(indent)"><num>Γ</num> Περὶ τῶν ἐπιστολῶν τῶν ἀποστόλων.</p>
<p rend="align(indent)"><num>Δ</num> Περὶ τῆς πρώτης τῶν ἀποστόλων διαδοχῆς.</p>
<p rend="align(indent)"><num>Ε</num> Περὶ τῆς μετὰ τὸν Χριστὸν ὑστάτης Ἰουδαίων πολιορκίας.</p>
<p rend="align(indent)"><num>Σ</num> Περὶ τοῦ πιέσαντος αὐτοὺς λιμοῦ.</p>
<p rend="align(indent)"><num>Ζ</num> Περὶ τῶν τοῦ Χριστοῦ προρρήσεων.</p>
<p rend="align(indent)"><num>Η</num> Περὶ τῶν πρὸ τοῦ πολέμου σημείων.</p>
<p rend="align(indent)"><num>Θ</num> Περὶ Ἰωσήπου καὶ ὧν κατέλιπεν συγγραμμάτων.</p>
<p rend="align(indent)"><num>Ι</num> Ὅπως τῶν θείων μνημονεύει βιβλίων.</p>
<p rend="align(indent)"><num>ΙΑ</num> Ὡς μετὰ Ἰάκωβον ἡγεῖται Συμεὼν τῆς ἐν Ἱεροσολύμοις ἐκκλησίας.</p>
<p rend="align(indent)"><num>ΙΒ</num> Ὡς Οὐεσπασιανὸς τοὺς ἐκ Δαυὶδ ἀναζητεῖσθαι προστάττει.</p>
<p rend="align(indent)"><num>ΙΓ</num> Ὡς δεύτερος Ἀλεξανδρέων ἡγεῖται Ἀβίλιος.</p>
<p rend="align(indent)"><num>ΙΔ</num> Ὡς καὶ Ῥωμαίων δεύτερος Ἀνέγκλητος  ἐπισκοπεῖ.</p>
<p rend="align(indent)"><num>ΙΕ</num> Ὡς τρίτος μετ’ αὐτὸν Κλήμης.</p>
<p rend="align(indent)"><num>ΙΣ</num> Περὶ τῆς Κλήμεντος ἐπιστολῆς.</p>
<p rend="align(indent)"><num>ΙΖ</num> Περὶ τοῦ κατὰ Δομετιανὸν διωγμοῦ.</p>
<pb n="v.1.p.188"/>
<p rend="align(indent)"><num>ΙΗ</num> Περὶ Ἰωάννου τοῦ ἀποστόλου καὶ τῆς Ἀποκαλύψεως.</p>
<p rend="align(indent)"><num>ΙΘ</num> Ὡς Δομετιανὸς τοὺς ἀπὸ γένους Δαυὶδ ἀναιρεῖσθαι προστάττει.</p>
<p rend="align(indent)"><num>Κ</num> Περὶ τῶν πρὸς γένους τοῦ σωτῆρος ἡμῶν.</p>
<p rend="align(indent)"><num>ΚΑ</num> Ὡς τῆς Ἀλεξανδρέων ἐκκλησίας τρίτος ἡγεῖται Κέρδων.</p>
<p rend="align(indent)"><num>ΚΒ</num> Ὡς τῆς Ἀντιοχέων δεύτερος Ἰγνάτιος.</p>
<p rend="align(indent)"><num>ΚΓ</num> Ἱστορία περὶ Ἰωάννου τοῦ ἀποστόλου.</p>
<p rend="align(indent)"><num>ΚΔ</num> Περὶ τῆς τάξεως τῶν εὐαγγελίων.</p>
<p rend="align(indent)"><num>ΚΕ</num> Περὶ τῶν ὁμολογουμένων θείων γραφῶν καὶ τῶν μὴ τοιούτων.</p>
<p rend="align(indent)"><num>ΚΣ</num> Περὶ Μενάνδρου τοῦ γόητος.</p>
<p rend="align(indent)"><num>ΚΖ</num> Περὶ τῆς τῶν Ἐβιωναίων αἱρέσεως.</p>
<p rend="align(indent)"><num>ΚΗ</num> Περὶ Κηρίνθου  αἱρεσιάρχου.</p>
<p rend="align(indent)"><num>ΚΘ</num> Περὶ  Νικολάου καὶ τῶν ἐξ αὐτοῦ  κεκλημένων.</p>
<p rend="align(indent)"><num>Λ</num> Περὶ τῶν ἐν συζυγίαις ἐξετασθέντων ἀποστόλων.</p>
<p rend="align(indent)"><num>ΛΑ</num> Περὶ τῆς Ἰωάννου καὶ Φιλίππου τελευτῆς.</p>
<p rend="align(indent)"><num>ΛΒ</num> Ὅπως Συμεὼν ὁ ἐν Ἱεροσολύμοις ἐπίσκοπος ἐμαρτύρησεν.</p>
<p rend="align(indent)"><num>ΛΓ</num> Ὅπως Τραϊανὸς  ζητεῖσθαι Χριστιανοὺς  ἐκώλυσεν.</p>
<p rend="align(indent)"><num>ΛΔ</num> Ὡς τῆς Ῥωμαίων ἐκκλησίας τέταρτος Εὐάρεστος ἡγεῖται.</p>
<p rend="align(indent)"><num>ΛΕ</num> Ὡς τρίτος τῆς ἐν Ἱεροσολύμοις Ἰοῦστος.</p>
<p rend="align(indent)"><num>ΛΣ</num> Περὶ Ἰγνατίου καὶ τῶν ἐπιστολῶν αὐτοῦ.</p>
<p rend="align(indent)"><num>ΛΖ</num> Περὶ τῶν εἰς ἔτι τότε  διαπρεπόντων εὐαγγελιστῶν.</p>
<p rend="align(indent)"><num>ΛΗ</num> Περὶ τῆς Κλήμεντος ἐπιστολῆς καὶ τῶν ψευδῶς εἰς αὐτὸν ἀναφερομένων.</p>
<p rend="align(indent)"><num>ΛΘ</num> Περὶ τῶν Παπία συγγραμμάτων.</p></div>
<pb n="v.1.p.190"/>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.1" n="1"><p rend="align(indent)">Τὰ μὲν δὴ κατὰ Ἰουδαίους ἐν τούτοις ἦν· τῶν δὲ ἱερῶν τοῦ σωτῆρος ἡμῶν ἀποστόλων τε καὶ μαθητῶν ἐφ’ ἅπασαν κατασπαρέντων τὴν οἰκουμένην, Θωμᾶς μέν, ὡς ἡ παράδοσις περιέχει, τὴν  Παρθίαν εἴληχεν, Ἀνδρέας δὲ τὴν  Σκυθίαν, Ἰωάννης τὴν Ἀσίαν, πρὸς οὓς καὶ διατρίψας ἐν  <note place="margin" xml:lang="eng"><bibl>1 Pet. 1, 1</bibl></note> Ἐφέσῳ τελευτᾷ, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.1" n="2"><p>Πέτρος  δ’ ἐν  Πόντῳ καὶ  Γαλατίᾳ καὶ  Βιθυνίᾳ Καππαδοκίᾳ τε καὶ Ἀσίᾳ κεκηρυχέναι τοῖς <del>ἐκ</del>  διασπορᾶς Ἰουδαίοις ἔοικεν· ὃς καὶ ἐπὶ τέλει ἐν Ῥώμῃ γενόμενος,  ἀνεσκολοπίσθη κατὰ κεφαλῆς, οὕτως αὐτὸς ἀξιώσας παθεῖν. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.1" n="3"><p>τί δεῖ <note place="margin" xml:lang="eng"><bibl>Rom. 15, 19</bibl></note> περὶ Παύλου λέγειν, ἀπὸ Ἱερουσαλὴμ μέχρι τοῦ Ἰλλυρικοῦ  πεπληρωκότος τὸ εὐαγγέλιον τοῦ Χριστοῦ καὶ ὕστερον ἐν τῇ Ῥώμῃ ἐπὶ Νέρωνος μεμαρτυρηκότος; ταῦτα Ὠριγένει κατὰ λέξιν ἐν τρίτῳ τόμῳ τῶν εἰς τὴν Γένεσιν  ἐξηγητικῶν εἴρηται.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.2" n="1"><p rend="align(indent)"> Τῆς δὲ Ῥωμαίων ἐκκλησίας μετὰ τὴν Παύλου καὶ Πέτρου μαρτυρίαν πρῶτος κληροῦται  <note place="margin" xml:lang="eng"><bibl>2 Tim. 4, 21</bibl></note> τὴν ἐπισκοπὴν Λίνος. μνημονεύει τούτου Τιμοθέῳ γράφων ἀπὸ Ῥώμης ὁ Παῦλος κατὰ τὴν ἐπὶ τέλει τῆς ἐπιστολῆς  πρόσρησιν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="3">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.3" n="1"><p rend="align(indent)"> Πέτρου μὲν οὖν ἐπιστολὴ μία, ἡ λεγομένη αὐτοῦ προτέρα, ἀνωμολόγηται, ταύτῃ δὲ καὶ οἱ
<pb n="v.1.p.192"/> πάλαι πρεσβύτεροι ὡς  ἀναμφιλέκτῳ ἐν τοῖς σφῶν αὐτῶν  κατακέχρηνται συγγράμμασιν· τὴν δὲ φερομένην δευτέραν οὐκ  ἐνδιάθηκον μὲν εἶναι παρειλήφαμεν, ὅμως δὲ πολλοῖς  χρήσιμος  φανεῖσα, μετὰ
τῶν ἄλλων ἐσπουδάσθη γραφῶν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.3" n="2"><p>τό γε μὴν τῶν  ἐπικεκλημένων αὐτοῦ Πράξεων καὶ τὸ κατ’ αὐτὸν  ὠνομασμένον εὐαγγέλιον τό τε λεγόμενον αὐτοῦ  Κήρυγμα καὶ τὴν καλουμένην Ἀποκάλυψιν οὐδ’ ὅλως ἐν καθολικοῖς ἴσμεν παραδεδομένα, ὅτι μήτε ἀρχαίων μήτε μὴν καθ’ ἡμᾶς τις ἐκκλησιαστικὸς συγγραφεὺς ταῖς ἐξ αὐτῶν  συνεχρήσατο  μαρτυρίαις. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.3" n="3"><p>προϊούσης δὲ τῆς ἱστορίας  προύργου ποιήσομαι σὺν ταῖς  διαδοχαῖς ὑποσημήνασθαι τίνες τῶν κατὰ χρόνους ἐκκλησιαστικῶν συγγραφέων  ὁποίαις κέχρηνται τῶν ἀντιλεγομένων, τίνα τε περὶ τῶν ἐνδιαθήκων καὶ ὁμολογουμένων γραφῶν  καὶ ὅσα περὶ τῶν μὴ τοιούτων αὐτοῖς εἴρηται. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.3" n="4"><p>ἀλλὰ τὰ μὲν  ὀνομαζόμενα Πέτρου, ὧν μόνην μίαν γνησίαν ἔγνων ἐπιστολὴν καὶ παρὰ τοῖς πάλαι πρεσβυτέροις ὁμολογουμένην, τοσαῦτα·  τοῦ δὲ Παύλου  πρόδηλοι καὶ σαφεῖς αἱ  δεκατέσσαρες· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.3" n="5"><p>ὅτι γε μήν τινες  ἠθετήκασι τὴν πρὸς Ἑβραίους, πρὸς τῆς Ῥωμαίων ἐκκλησίας ὡς μὴ Παύλου οὖσαν αὐτὴν  ἀντιλέγεσθαι  φήσαντες, οὐ δίκαιον ἀγνοεῖν· καὶ τὰ περὶ ταύτης δὲ τοῖς πρὸ ἡμῶν εἰρημένα κατὰ καιρὸν παραθήσομαι. οὐδὲ μὴν τὰς λεγομένας  <note place="margin" xml:lang="eng"><bibl>Rom. 16, 14</bibl></note> αὐτοῦ Πράξεις ἐν  ἀναμφιλέκτοις παρείληφα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.3" n="6"><p>ἐπεὶ δ’ ὁ αὐτὸς ἀπόστολος ἐν ταῖς ἐπὶ τέλει  προσρήσεσιν τῆς πρὸς Ῥωμαίους μνήμην πεποίηται μετὰ
τῶν ἄλλων καὶ  Ἑρμᾶ, οὗ φασιν ὑπάρχειν τὸ τοῦ Ποιμένος βιβλίον, ἰστέον ὡς καὶ τοῦτο πρὸς μέν τινων ἀντιλέλεκται, δι’ οὓς οὐκ ἂν ἐν ὁμολογουμένοις <pb n="v.1.p.194"/>  τεθείη, ὑφ’ ἑτέρων δὲ ἀναγκαιότατον οἷς μάλιστα δεῖ  στοιχειώσεως  εἰσαγωγικῆς, κέκριται· ὅθεν ἤδη καὶ ἐν ἐκκλησίαις ἴσμεν αὐτὸ δεδημοσιευμένον, καὶ τῶν  παλαιτάτων δὲ συγγραφέων κεχρημένους τινὰς αὐτῷ  κατείληφα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.3" n="7"><p>ταῦτα εἰς παράστασιν τῶν τε  ἀναντιρρήτων καὶ τῶν μὴ παρὰ πᾶσιν ὁμολογουμένων θείων γραμμάτων εἰρήσθω.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="4">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="1"><p rend="align(indent)"> <note place="margin" xml:lang="eng"><bibl>Rom. 15, 19</bibl></note> Ὅτι μὲν οὖν τοῖς ἐξ ἐθνῶν κηρύσσων ὁ Παῦλος τοὺς ἀπὸ Ἱερουσαλὴμ καὶ κύκλῳ μέχρι τοῦ Ἰλλυρικοῦ τῶν ἐκκλησιῶν καταβέβλητο θεμελίους, δῆλον ἐκ τῶν αὐτοῦ γένοιτ’ ἂν φωνῶν καὶ
ἀφ’ ὧν ὁ Λουκᾶς ἐν ταῖς Πράξεσιν  ἱστόρησεν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="2"><p>καὶ  ἐκ τῶν Πέτρου δὲ λέξεων ἐν  ὁπόσαις καὶ οὗτος ἐπαρχίαις τοὺς ἐκ περιτομῆς τὸν Χριστὸν εὐαγγελιζόμενος τὸν τῆς καινῆς διαθήκης παρεδίδου  <note place="margin" xml:lang="eng"><bibl>1 Pet. 1, 1</bibl></note> λόγον, σαφὲς ἂν εἴη ἀφ’ ἧς εἰρήκαμεν ὁμολογουμένης αὐτοῦ ἐπιστολῆς, ἐν ᾗ τοῖς ἐξ Ἑβραίων  οὖσιν ἐν διασπορᾷ Πόντου καὶ Γαλατίας Καππαδοκίας τε καὶ Ἀσίας καὶ  Βιθυνίας γράφει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="3"><p>ὅσοι δὲ τούτων καὶ τίνες  γνήσιοι ζηλωταὶ  γεγονότες τὰς πρὸς αὐτῶν  ἱδρυθείσας ἱκανοὶ  ποιμαίνειν ἐδοκιμάσθησαν ἐκκλησίας, οὐ ῥᾴδιον εἰπεῖν, μὴ ὅτι γε ὅσους ἄν τις ἐκ τῶν Παύλου φωνῶν  ἀναλέξοιτο·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="4"><p>τούτου γὰρ οὖν μυρίοι  συνεργοὶ καί, ὡς αὐτὸς ὠνόμασεν,  συστρατιῶται γεγόνασιν, ὧν οἱ
 <note place="margin" xml:lang="eng"><bibl>Phil. 2, 25</bibl></note> πλείους ἀλήστου πρὸς αὐτοῦ μνήμης  ἠξίωνται,  <note place="margin" xml:lang="eng"><bibl>Philem. 2</bibl></note> διηνεκῆ τὴν περὶ αὐτῶν μαρτυρίαν ταῖς ἰδίαις ἐπιστολαῖς  ἐγκαταλέξαντος, οὐ μὴν ἀλλὰ καὶ ὁ Λουκᾶς ἐν ταῖς Πράξεσιν τοὺς γνωρίμους αὐτοῦ
 καταλέγων ἐξ ὀνόματος αὐτῶν μνημονεύει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="5"><p>Τιμόθεός <note place="margin" xml:lang="eng"><bibl>1 Tim. 1, 3 Tit. 1, 5</bibl></note> γε μὴν τῆς ἐν Ἐφέσῳ παροικίας ἱστορεῖται πρῶτος τὴν ἐπισκοπὴν εἰληχέναι,  ὡς καὶ Τίτος <pb n="v.1.p.196"/> τῶν ἐπὶ Κρήτης ἐκκλησιῶν. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="6"><p>Λουκᾶς δὲ τὸ μὲν γένος ὢν τῶν ἀπ’ Ἀντιοχείας, τὴν ἐπιστήμην δὲ  ἰατρός, τὰ πλεῖστα  συγγεγονὼς τῷ Παύλῳ, καὶ τοῖς λοιποῖς δὲ οὐ  παρέργως τῶν ἀποστόλων  ὡμιληκώς, ἧς ἀπὸ τούτων  προσεκτήσατο ψυχῶν θεραπευτικῆς ἐν δυσὶν ἡμῖν ὑποδείγματα  θεοπνεύστοις κατέλιπεν βιβλίοις, τῷ τε εὐαγγελίῳ, ὃ <note place="margin" xml:lang="eng"><bibl>Luke 1, 2. 3</bibl></note> καὶ  χαράξαι μαρτύρεται καθ’ ἃ παρέδοσαν αὐτῷ οἱ ἀπ’ ἀρχῆς  αὐτόπται καὶ  ὑπηρέται γενόμενοι τοῦ λόγου, οἷς καί φησιν ἔτ’ ἄνωθεν ἅπασι  παρηκολουθηκέναι, καὶ ταῖς τῶν ἀποστόλων Πράξεσιν, ἃς οὐκέτι δι’  ἀκοῆς, ὀφθαλμοῖς δὲ παραλαβὼν συνετάξατο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="7"><p>φασὶν δ’ ὡς ἄρα τοῦ κατ’ αὐτὸν εὐαγγελίου μνημονεύειν ὁ Παῦλος  εἴωθεν, ὁπηνίκα ὡς περὶ ἰδίου τινὸς εὐαγγελίου γράφων ἔλεγεν <q>κατὰ <note place="margin" xml:lang="eng"><bibl>Rom. 2, 16 2 Tim. 2, 8</bibl></note> τὸ εὐαγγέλιόν μου.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="8"><p>τῶν δὲ λοιπῶν ἀκολούθων  <note place="margin" xml:lang="eng"><bibl>2 Tim. 4, 10</bibl></note> τοῦ Παύλου Κρήσκης μὲν ἐπὶ τὰς Γαλλίας στειλάμενος  <note place="margin" xml:lang="eng"><bibl>2 Tim. 4, 21</bibl></note> ὑπ’ αὐτοῦ μαρτυρεῖται, Λίνος δὲ, οὗ μέμνηται  συνόντος ἐπὶ Ῥώμης αὐτῷ κατὰ τὴν δευτέραν πρὸς Τιμόθεον ἐπιστολήν, πρῶτος μετὰ Πέτρον τῆς Ῥωμαίων ἐκκλησίας τὴν ἐπισκοπὴν ἤδη πρότερον  <note place="margin" xml:lang="eng"><bibl>Phil 4, 3</bibl></note>  κληρωθεὶς δεδήλωται·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="9"><p>ἀλλὰ καὶ ὁ Κλήμης, τῆς Ῥωμαίων καὶ αὐτὸς ἐκκλησίας τρίτος ἐπίσκοπος καταστάς, Παύλου  συνεργὸς καὶ συναθλητὴς γεγονέναι πρὸς αὐτοῦ μαρτυρεῖται. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="10"><p>ἐπὶ τούτοις καὶ τὸν Ἀρεοπαγίτην ἐκεῖνον, Διονύσιος <note place="margin" xml:lang="eng"><bibl>Acts 17, 34</bibl></note> ὄνομα αὐτῷ, ὃν ἐν ταῖς Πράξεσι μετὰ τὴν ἐν Ἀρείῳ πάγῳ πρὸς Ἀθηναίους Παύλου δημηγορίαν πρῶτον πιστεῦσαι ἀνέγραψεν ὁ Λουκᾶς, τῆς ἐν Ἀθήναις ἐκκλησίας πρῶτον ἐπίσκοπον ἀρχαίων τις ἕτερος Διονύσιος, τῆς Κορινθίων παροικίας ποιμήν, γεγονέναι ἱστορεῖ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.4" n="11"><p>ἀλλὰ γὰρ ὁδῷ <pb n="v.1.p.198"/> προβαίνουσιν, ἐπὶ καιροῦ τὰ τῆς κατὰ χρόνους τῶν ἀποστόλων διαδοχῆς ἡμῖν εἰρήσεται· νῦν δ’ ἐπὶ τὰ ἑξῆς ἴωμεν τῆς ἱστορίας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="5">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.5" n="1"><p rend="align(indent)"> <note place="margin" xml:lang="eng"><bibl>Joseph. <foreign xml:lang="lat">B. I.</foreign>  4,491</bibl></note> Μετὰ Νέρωνα δέκα πρὸς τρισὶν ἔτεσιν τὴν ἀρχὴν ἐπικρατήσαντα τῶν ἀμφὶ  Γάλβαν καὶ  Ὄθωνα ἐνιαυτὸν ἐπὶ μησὶν ἓξ διαγενομένων,  Οὐεσπασιανός, ταῖς κατὰ Ἰουδαίων  παρατάξεσιν λαμπρυνόμενος, βασιλεὺς ἐπ’ αὐτῆς ἀναδείκνυται τῆς  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  4, 658</bibl></note> Ἰουδαίας, αὐτοκράτωρ πρὸς τῶν αὐτόθι στρατοπέδων ἀναγορευθείς. τὴν ἐπὶ Ῥώμης οὖν αὐτίκα στειλάμενος, Τίτῳ τῷ παιδὶ τὸν κατὰ Ἰουδαίων  ἐγχειρίζει πόλεμον. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.5" n="2"><p>μετά γε μὴν τὴν τοῦ σωτῆρος ἡμῶν ἀνάληψιν Ἰουδαίων πρὸς τῷ κατ’ αὐτοῦ τολμήματι ἤδη καὶ κατὰ τῶν ἀποστόλων αὐτοῦ πλείστας ὅσας ἐπιβουλὰς μεμηχανημένων, πρώτου τε Στεφάνου λίθοις ὑπ’ αὐτῶν  ἀνῃρημένου, εἶτα δὲ μετ’ αὐτὸν Ἰακώβου, ὃς ἦν Ζεβεδαίου μὲν παῖς, ἀδελφὸς δὲ Ἰωάννου, τὴν κεφαλὴν ἀποτμηθέντος, ἐπὶ πᾶσί τε Ἰακώβου, τοῦ τὸν αὐτόθι τῆς ἐπισκοπῆς θρόνον πρώτου μετὰ τὴν τοῦ σωτῆρος ἡμῶν ἀνάληψιν  κεκληρωμένου, τὸν  προδηλωθέντα τρόπον μεταλλάξαντος, τῶν τε λοιπῶν ἀποστόλων μυρία εἰς θάνατον  ἐπιβεβουλευμένων καὶ τῆς μὲν Ἰουδαίας γῆς ἀπεληλαμένων, ἐπὶ δὲ τῇ τοῦ κηρύγματος διδασκαλίᾳ τὴν εἰς σύμπαντα τὰ ἔθνη στειλαμένων πορείαν σὺν δυνάμει τοῦ <note place="margin" xml:lang="eng"><bibl>Matt. 28, 19</bibl></note> Χριστοῦ, φήσαντος αὐτοῖς <q>πορευθέντες  μαθητεύσατε πάντα τὰ ἔθνη ἐν τῷ ὀνόματί  μου,</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.5" n="3"><p>οὐ <pb n="v.1.p.200"/> μὴν ἀλλὰ καὶ τοῦ λαοῦ τῆς ἐν Ἱεροσολύμοις ἐκκλησίας κατά τινα  χρησμὸν τοῖς αὐτόθι  δοκίμοις δι’ ἀποκαλύψεως  ἐκδοθέντα πρὸ τοῦ πολέμου  μεταναστῆναι τῆς πόλεως καί τινα τῆς Περαίας πόλιν οἰκεῖν  κεκελευσμένου,  Πέλλαν αὐτὴν ὀνομάζουσιν, <del>ἐν ᾗ</del> τῶν εἰς Χριστὸν πεπιστευκότων ἀπὸ τῆς Ἱερουσαλὴμ  μετῳκισμένων, ὡς ἂν παντελῶς  ἐπιλελοιπότων ἁγίων ἀνδρῶν αὐτήν τε τὴν Ἰουδαίων βασιλικὴν μητρόπολιν καὶ σύμπασαν τὴν Ἰουδαίαν γῆν, ἡ ἐκ θεοῦ δίκη λοιπὸν αὐτοὺς ἅτε τοσαῦτα εἴς τε τὸν Χριστὸν καὶ τοὺς ἀποστόλους αὐτοῦ  παρηνομηκότας μετῄει, τῶν ἀσεβῶν ἄρδην τὴν γενεὰν αὐτὴν ἐκείνην ἐξ ἀνθρώπων  ἀφανίζουσα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.5" n="4"><p>ὅσα μὲν οὖν τηνικάδε κατὰ πάντα τόπον ὅλῳ τῷ ἔθνει συνερρύη κακά, ὅπως τε μάλιστα οἱ τῆς Ἰουδαίας  οἰκήτορες εἰς ἔσχατα περιηλάθησαν συμφορῶν,  ὁπόσαι τε μυριάδες  ἡβηδὸν γυναιξὶν ἅμα καὶ παισὶ ξίφει καὶ λιμῷ καὶ μυρίοις ἄλλοις  εἴδεσι  περιπεπτώκασιν θανάτου,  πόλεών τε Ἰουδαϊκῶν ὅσαι τε καὶ  οἷαι γεγόνασιν  πολιορκίαι, ἀλλὰ καὶ ὁπόσα οἱ ἐπ’ αὐτὴν Ἱερουσαλὴμ ὡς ἂν ἐπὶ μητρόπολιν ὀχυρωτάτην  καταπεφευγότες δεινὰ καὶ πέρα δεινῶν ἑοράκασι, τοῦ τε παντὸς πολέμου τὸν τρόπον καὶ τῶν ἐν τούτῳ γεγενημένων ἐν  <note place="margin" xml:lang="eng"><bibl>Dan. 9, 27; 12, 11</bibl></note> μέρει ἕκαστα, καὶ ὡς ἐπὶ τέλει τὸ πρὸς τῶν προφητῶν  <note place="margin" xml:lang="eng"><bibl>Matt. 24, 15</bibl></note>  ἀνηγορευμένον βδέλυγμα τῆς ἐρημώσεως ἐν  <note place="margin" xml:lang="eng"><bibl>Mark 13, 14</bibl></note> αὐτῷ κατέστη τῷ πάλαι τοῦ θεοῦ  περιβοήτῳ νεῷ, παντελῆ φθορὰν καὶ  ἀφανισμὸν ἔσχατον τὸν διὰ πυρὸς  ὑπομείναντι, πάρεστιν ὅτῳ φίλον, ἐπ’ ἀκριβὲς ἐκ τῆς τῷ Ἰωσήπῳ γραφείσης ἀναλέξασθαι  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  6, 425-428</bibl></note> ἱστορίας·  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.5" n="5"><p>ὡς δὲ ὁ αὐτὸς οὗτος τῶν ἀθροισθέντων ἀπὸ τῆς Ἰουδαίας ἁπάσης ἐν ἡμέραις τῆς <pb n="v.1.p.202"/> τοῦ πάσχα ἑορτῆς ὥσπερ ἐν εἰρκτῇ ῥήμασιν αὐτοῖς  ἀποκλεισθῆναι εἰς τὰ Ἱεροσόλυμα ἀμφὶ  τριακοσίας μυριάδας τὸ πλῆθος ἱστορεῖ, ἀναγκαῖον ὑποσημήνασθαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.5" n="6"><p>χρῆν δ’ οὖν ἐν αἷς ἡμέραις τὸν πάντων σωτῆρα καὶ εὐεργέτην Χριστόν τε τοῦ θεοῦ τὰ κατὰ τὸ πάθος  διατέθεινται, ταῖς αὐταῖς ὥσπερ ἐν εἱρκτῇ  κατακλεισθέντας τὸν  μετελθόντα αὐτοὺς ὄλεθρον πρὸς τῆς θείας δίκης καταδέξασθαι.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.5" n="7"><p rend="align(indent)">  Παρελθὼν δὴ τὰ τῶν ἐν μέρει συμβεβηκότων αὐτοῖς ὅσα διὰ  ξίφους καὶ ἄλλῳ τρόπῳ κατ’ αὐτῶν  ἐγκεχείρηται,  μόνας τὰς διὰ τοῦ λιμοῦ ἀναγκαῖον ἡγοῦμαι  συμφορὰς παραθέσθαι, ὡς ἂν ἐκ μέρους ἔχοιεν οἱ τῇδε τῇ γραφῇ ἐντυγχάνοντες εἰδέναι ὅπως αὐτοὺς τῆς εἰς τὸν Χριστὸν τοῦ θεοῦ παρανομίας οὐκ εἰς μακρὸν ἡ ἐκ θεοῦ μετῆλθεν τιμωρία. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="1"><p>φέρε δὴ οὖν, τῶν Ἱστοριῶν τὴν πέμπτην τοῦ Ἰωσήπου μετὰ χεῖρας αὖθις  ἀναλαβών, τῶν τότε πραχθέντων  δίελθε  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  5, 424-438</bibl></note> τὴν  τραγῳδίαν· <q>τοῖς γε μὴν  εὐπόροις</q> φησί
 <q> καὶ τὸ μένειν πρὸς ἀπωλείας ἴσον ἦν· προφάσει γὰρ  αὐτομολίας  ἀνῃρεῖτό τις διὰ τὴν οὐσίαν. τῷ λιμῷ δ’ ἡ  ἀπόνοια τῶν  στασιαστῶν  συνήκμαζεν, καὶ καθ’  ἡμέραν ἀμφότερα  προσεξεκάετο τὰ δεινά.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="2"><p><q rend="merge">φανερὸς μέν γε οὐδαμοῦ σῖτος ἦν,  ἐπεισπηδῶντες δὲ διηρεύνων τὰς οἰκίας, ἔπειθ’ εὑρόντες μὲν ὡς  ἀρνησαμένους  ᾐκίζοντο, μὴ εὑρόντες δὲ ὡς  ἐπιμελέστερον  κρύψαντας  ἐβασάνιζον. τεκμήριον δὲ τοῦ τ’ ἔχειν καὶ μή, τὰ σώματα τῶν ἀθλίων· ὧν οἱ μὲν ἔτι συνεστῶτες εὐπορεῖν τροφῆς ἐδόκουν, οἱ  τηκόμενοι δὲ ἤδη  παρωδεύοντο, καὶ κτείνειν  ἄλογον ἐδόκει τοὺς ὑπ’ ἐνδείας <pb n="v.1.p.204"/> τεθνηξομένους αὐτίκα.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="3"><p><q rend="merge">πολλοὶ δὲ λάθρα τὰς κτήσεις ἑνὸς ἀντικατηλλάξαντο μέτρου, πυρῶν μέν, εἰ  πλουσιώτεροι  τυγχάνοιεν ὄντες, οἱ δὲ  πενέστεροι  κριθῆς· ἔπειτα  κατακλείοντες ἑαυτοὺς εἰς τὰ μυχαίτατα τῶν οἰκιῶν, τινὲς μὲν ὑπ’  ἄκρας ἐνδείας  ἀνέργαστον τὸν σῖτον  ἤσθιον, οἳ δ’  ἔπεσσον ὡς ἥ τε ἀνάγκη καὶ τὸ δέος παρῄνει,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="4"><p><q rend="merge">καὶ  τράπεζα μὲν οὐδαμοῦ παρετίθετο, τοῦ δὲ πυρὸς  ὑφέλκοντες ἔτ’  ὠμὰ τὰ  σιτία διήρπαζον.  ἐλεεινὴ δ’ ἦν ἡ τροφὴ καὶ δακρύων ἄξιος ἡ θέα, τῶν μὲν  δυνατωτέρων  πλεονεκτούντων, τῶν δὲ  ἀσθενῶν  ὀδυρομένων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="5"><p><q rend="merge">πάντων μὲν δὴ παθῶν  ὑπερίσταται λιμός, οὐδὲν δ’ οὕτως  ἀπόλλυσιν ὡς αἰδῶ· τὸ γὰρ ἄλλως ἐντροπῆς ἄξιον ἐν τούτῳ  καταφρονεῖται. γυναῖκες γοῦν ἀνδρῶν καὶ παῖδες πατέρων καί. τὸ  οἰκτρότατον,  μητέρες νηπίων ἐξήρπαζον ἐξ αὐτῶν τῶν  στομάτων τὰς  τροφάς, καὶ τῶν φιλτάτων ἐν χερσὶ  μαραινομένων οὐκ ἦν φειδὼ τοὺς τοῦ ζῆν ἀφελέσθαι  σταλαγμούς.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="6"><p><q rend="merge">τοιαῦτα δ’ ἐσθίοντες, ὅμως οὐ  διελάνθανον, πανταχοῦ 
δ’  ἐφίσταντο οἱ στασιασταὶ καὶ τούτων ταῖς  ἁρπαγαῖς. ὁπότε γὰρ  κατίδοιεν  ἀποκεκλεισμένην οἰκίαν, σημεῖον ἦν τοῦτο τοὺ ςἔνδον προσφέρεσθαι τροφήν, εὐθέως δ’  ἐξαράξαντες τὰς  θύρας εἰσεπήδων, καὶ μόνον οὐκ ἐκ τῶν  φαρύγγων  ἀναθλίβοντες τὰς  ἀκόλους  ἀνέφερον.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="7"><p> <q rend="merge">ἐτύπτοντο δὲ γέροντες  ἀντεχόμενοι τῶν  σιτίων, καὶ  κόμης  ἐσπαράσσοντο γυναῖκες  συγκαλύπτουσαι τὰ ἐν  χερσίν, οὐδέ τις ἦν οἶκτος πολιᾶς ἢ νηπίων, ἀλλὰ συνεπαίροντες τὰ παιδία τῶν  ψωμῶν  ἐκκρεμάμενα  κατέσειον εἰς ἔδαφος.
 τοῖς δὲ  φθάσασι <pb n="v.1.p.206"/> τὴν  εἰσδρομὴν αὐτῶν καὶ προκαταπιοῦσιν τὸ  ἁρπαγησόμενον ὡς  ἀδικηθέντες ἦσαν  ὠμότεροι,</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="8"><p><q rend="merge">δεινὰς δὲ βασάνων ὁδοὺς ἐπενόουν πρὸς  ἔρευναν τροφῆς,  ὀρόβοις μὲν  ἐμφράττοντες τοῖς  ἀθλίοις τοὺς τῶν  αἰδοίων πόρους, ῥάβδοις δ’  ὀξείαις  ἀναπείροντες τὰς  ἕδρας· τὰ φρικτὰ δὲ καὶ ἀκοαῖς  ἔπασχέ τις εἰς ἐξομολόγησιν ἑνὸς ἄρτου καὶ ἵνα  μηνύσῃ  δράκα μίαν  κεκρυμμένων  ἀλφίτων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="9"><p><q rend="merge">οἱ  βασανισταὶ δ’ οὐδ’  ἐπείνων (καὶ γὰρ ἧττον ἂν  ὠμὸν ἦν τὸ μετὰ ἀνάγκης), γυμνάζοντες δὲ τὴν ἀπόνοιαν καὶ  προπαρασκευάζοντες ἑαυτοῖς εἰς τὰς ἑξῆς ἡμέρας ἐφόδια.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="10"><p><q rend="merge">τοῖς δ’ ἐπὶ τὴν Ῥωμαίων φρουρὰν νύκτωρ ἐξερπύσασιν ἐπὶ  λαχάνων  συλλογὴν ἀγρίων καὶ πόας  ὑπαντῶντες, ὅτ’ ἤδη  διαπεφευγέναι τοὺς πολεμίους ἐδόκουν,  ἀφήρπαζον τὰ  κομισθέντα, καὶ πολλάκις  ἱκετευόντων καὶ τὸ  φρικτότατον ἐπικαλουμένων ὄνομα τοῦ θεοῦ  μεταδοῦναί τι μέρος αὐτοῖς ὧν κινδυνεύσαντες ἤνεγκαν, οὐδ’ ὁτιοῦν  μετέδοσαν,  ἀγαπητὸν δ’ ἦν τὸ μὴ καὶ  προσαπολέσθαι  σεσυλημένον.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="11"><p rend="align(indent)">  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  5, 512-519</bibl></note> Τούτοις μεθ’ ἕτερα ἐπιφέρει λέγων· <q>Ἰουδαίοις δὲ μετὰ τῶν  ἐξόδων  ἀπεκόπη πᾶσα σωτηρίας ἐλπίς, καὶ  βαθύνας ἑαυτὸν ὁ λιμὸς κατ’ οἴκους καὶ γενεὰς τὸν δῆμον ἐπεβόσκετο, καὶ τὰ μὲν  τέγη πεπλήρωτο γυναικῶν καὶ βρεφῶν  λελυμένων,  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="12"><p><q rend="merge">οἱ  στενωποὶ δὲ  γερόντων νεκρῶν, παῖδες  δὲ καὶ  νεανίαι  διοιδοῦντες ὥσπερ εἴδωλα κατὰ τὰς ἀγορὰς  ἀνειλοῦντο καὶ κατέπιπτον ὅπῃ τινὰ τὸ πάθος  καταλαμβάνοι. θάπτειν δὲ τοὺς προσήκοντας οὔτε  ἴσχυον οἱ  κάμνοντες καὶ τὸ  διευτονοῦν <pb n="v.1.p.208"/>  ὤκνει διά τε τὸ πλῆθος τῶν νεκρῶν καὶ τὸ κατὰ σφᾶς ἄδηλον· πολλοὶ γοῦν τοῖς ὑπ’ αὐτῶν  θαπτομένοις ἐπαπέθνῃσκον, πολλοὶ δ’ ἐπὶ τὰς  θήκας, πρὶν ἐπιστῆναι τὸ  χρεών, προῆλθον.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="13"><p><q rend="merge">οὔτε δὲ  θρῆνος ἐν ταῖς συμφοραῖς οὔτε  ὀλοφυρμὸς ἦν, ἀλλ’ ὁ λιμὸς  ἤλεγχε τὰ πάθη,  ξηρ</q>οῖς δὲ τοῖς ὄμμασιν οἱ  δυσθανατοῦντες ἐθεώρουν τοὺς  φθάσαντας  ἀναπαύσασθαι,  βαθεῖα δὲ τὴν πόλιν περιεῖχεν  σιγὴ καὶ νὺξ θανάτου  γέμουσα.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="14"><p><q rend="merge">καὶ τούτων οἱ λῃσταὶ χαλεπώτεροι.  τυμβωρυχοῦντες γοῦν τὰς οἰκίας, ἐσύλων τοὺς νεκρούς, καὶ
τὰ  καλύμματα τῶν σωμάτων  περισπῶντες, μετὰ γέλωτος ἐξῄεσαν, τάς τε  ἀκμὰς τῶν  ξιφῶν  ἐδοκίμαζον ἐν τοῖς  πτώμασιν, καί τινας τῶν  ἐρριμμένων ἔτι ζῶντας  διήλαυνον ἐπὶ πείρᾳ τοῦ σιδήρου, τοὺς δ’  ἱκετεύοντας  χρῆσαι σφίσιν δεξιὰν καὶ ξίφος, τῷ λιμῷ κατέλιπον ὑπερηφανοῦντες, καὶ τῶν  ἐκπνεόντων ἕκαστος  ἀτενὲς εἰς τὸν ναὸν  ἀφεώρα, τοὺς στασιαστὰς ζῶντας ἀπολιπών.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="15"><p><q rend="merge">οἳ δὲ τὸ μὲν πρῶτον ἐκ τοῦ δημοσίουθησαυροῦ τοὺς νεκροὺς θάπτειν ἐκέλευον, τὴν  ὀσμὴν οὐ φέροντες·
ἔπειθ’ ὡς οὐ  διήρκουν, ἀπὸ τῶν τειχῶν ἐρρίπτουν εἰς τὰς  φάραγγας.  περιιὼν δὲ ταύτας ὁ Τίτος ὡς  ἐθεάσατο  πεπλησμένας τῶν νεκρῶν καὶ  βαθὺν  ἰχῶρα  μυδώντων τὸν  ὑπορρέοντα τῶν σωμάτων,  ἐστέναξέν τε καὶ τὰς χεῖρας  ἀνατείνας  κατεμαρτύρατο τὸν θεόν, ὡς οὐκ εἴη τὸ ἔργον αὐτοῦ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="16"><p rend="align(indent)">  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  5, 566</bibl></note> Τούτοις ἐπειπών τινα μεταξὺ ἐπιφέρει λέγων·  <q>οὐκ ἂν  ὑποστειλαίμην εἰπεῖν ἅ μοι  κελεύει τὸ πάθος· οἶμαι Ῥωμαίων  βραδυνάντων ἐπὶ τοὺς  ἀλιτηρίους, ἢ  καταποθῆναι ἂν ὑπὸ  χάσματος ἢ  κατακλυσθῆναι τὴν πόλιν ἢ τοὺς τῆς  Σοδομηνῆς <pb n="v.1.p.210"/> μεταλαβεῖν  κεραυνούς· πολὺ γὰρ τῶν ταῦτα  παθόντων ἤνεγκεν γενεὰν  ἀθεωτέραν· τῇ γοῦν τούτων ἀπονοίᾳ πᾶς ὁ λαὸς συναπώλετο.</q>  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  6, 193-213</bibl></note></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="17"><p rend="align(indent)">καὶ ἐν τῷ ἕκτῳ δὲ βιβλίῳ οὕτως γράφει. <q>τῶν 
δ’ ὑπὸ τοῦ λιμοῦ φθειρομένων κατὰ τὴν πόλιν ἄπειρον μὲν  ἔπιπτε τὸ πλῆθος,  ἀδιήγητα δὲ συνέβαινεν τὰ πάθη. καθ’ ἑκάστην γὰρ οἰκίαν, εἴ που τροφῆς  παραφανείη  σκιά, πόλεμος ἦν, καὶ διὰ χειρῶν ἐχώρουν οἱ  φίλτατοι πρὸς ἀλλήλους, ἐξαρπάζοντες τὰ  ταλαίπωρα τῆς ψυχῆς ἐφόδια, πίστις δ’ ἀπορίας οὐδὲ τοῖς  θνῄσκουσιν ἦν, </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="18"><p><q rend="merge">ἀλλὰ καὶ τοὺς  ἐμπνέοντας οἱ λῃσταὶ διηρεύνων,  μή τις ὑπὸ  κόλπον ἔχων τροφήν,  σκήπτοιτο τὸν θάνατον αὐτῷ. οἳ δ’ ὑπ’ ἐνδείας  κεχηνότες ὥσπερ  λυσσῶντες  κύνες  ἐσφάλλοντο καὶ  παρεφέροντο ταῖς τε θύραις  ἐνσειόμενοι μεθυόντων τρόπον καὶ ὑπ’  ἀμηχανίας τοὺς αὐτοὺς οἴκους εἰσεπήδων δὶς ἢ τρὶς ὥρᾳ μιᾷ. </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="19"><p><q rend="merge">πάντα δ’ ὑπ’ ὀδόντας ἦγεν ἡ ἀνάγκη, καὶ τὰ μηδὲ τοῖς  ῥυπαρωτάτοις τῶν ἀλόγων ζῴων  πρόσφορα συλλέγοντες ἐσθίειν ὑπέφερον.  ζωστήρων γοῦν καὶ  ὑποδημάτων τὸ τελευταῖον οὐκ  ἀπέσχοντο καὶ τὰ  δέρματα τῶν  θυρεῶν ἀποδέροντες  ἐμασῶντο, τροφὴ δ’ ἦν καὶ χόρτου τισὶν παλαιοῦ σπαράγματα· τὰς γὰρ  ἶνας ἔνιοι συλλέγοντες, ἐλάχιστον  σταθμὸν ἐπώλουν Ἀττικῶν τεσσάρων.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="20"><p rend="align(indent)"> <q rend="merge">καὶ τί δεῖ τὴν ἐπ’ ἀψύχοις  ἀναίδειαν τοῦ λιμοῦ λέγειν;  εἶμι γὰρ αὐτοῦ  δηλώσων ἔργον ὁποῖον μήτε παρ’ Ἕλλησιν μήτε παρὰ βαρβάροις ἱστόρηται,  φρικτὸν μὲν εἰπεῖν,  ἄπιστον δ’ ἀκοῦσαι. καὶ ἔγωγε, μὴ  δόξαιμι  τερατεύεσθαι τοῖς αὖθις ἀνθρώποις, κἂν  παρέλιπον τὴν συμφορὰν ἡδέως, <pb n="v.1.p.212"/> εἰ μὴ τῶν κατ’ ἐμαυτὸν εἶχον  ἀπείρους μάρτυρας· ἄλλως τε καὶ  ψυχρὰν ἂν  καταθείμην τῇ πατρίδι χάριν,  καθυφέμενος τὸν λόγον ὧν  πέπονθε τὰ ἔργα.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="21"><p><q rend="merge">γυνὴ τῶν ὑπὲρ Ἰορδάνην κατοικούντων, Μαρία τοὔνομα, πατρὸς  Ἐλεαζάρου, κώμης  Βαθεζώρ (σημαίνει δὲ τοῦτο οἶκος ὑσσώπου), διὰ γένος καὶ πλοῦτον ἐπίσημος, μετὰ τοῦ λοιποῦ πλήθους εἰς τὰ Ἱεροσόλυμα  καταφυγοῦσα συνεπολιορκεῖτο.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="22"><p><q rend="merge">ταύτης τὴν μὲν ἄλλην  κτῆσιν οἱ τύραννοι  διήρπασαν, ὅσην ἐκ τῆς Περαίας  ἀνασκευασαμένη  μετήνεγκεν εἰς τὴν πόλιν, τὰ δὲ λείψανα τῶν κειμηλίων καὶ εἴ τι τροφῆς ἐπινοηθείη καθ’ ἡμέραν  εἰσπηδῶντες  ἥρπαζον οἱ δορυφόροι. δεινὴ δὲ τὸ γύναιον ἀγανάκτησις  εἰσῄει, καὶ πολλάκις  λοιδοροῦσα καὶ  καταρωμένη τοὺς  ἅρπαγας ἐφ’ ἑαυτὴν  ἠρέθιζεν.</q>  </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="23"><p><q rend="merge">ὡς δ’ οὔτε  παροξυνόμενός τις οὔτ’  ἐλεῶν αὐτὴν ἀνῄρει καὶ τὸ μὲν εὑρεῖν τι σιτίον ἄλλοις  ἐκοπία, πανταχόθεν δ’ ἄπορον ἦν ἤδη καὶ τὸ εὑρεῖν, ὁ λιμὸς δὲ διὰ σπλάγχνων καὶ μυελῶν ἐχώρει καὶ τοῦ λιμοῦ μᾶλλον  ἐξέκαιον οἱ  θυμοί, σύμβουλον λαβοῦσα τὴν ὀργὴν μετὰ τῆς ἀνάγκης, ἐπὶ τὴν φύσιν ἐχώρει, καὶ τὸ τέκνον, ἦν δ’ αὐτῇ παῖς  ὑπομάστιος,  ἁρπασαμένη,</q> </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="24"><p><q rend="merge"><q>βρέφος,</q> εἶπεν, <q>ἄθλιον, ἐν πολέμῳ καὶ λιμῷ καὶ  στάσει, τίνι σε  τηρῶ;  τὰ μὲν παρὰ Ῥωμαίοις  δουλεία κἂν  ζήσωμεν ἐπ’ αὐτούς, φθάνει δὲ καὶ δουλείαν ὁ λιμός, οἱ στασιασταὶ δὲ ἀμφοτέρων χαλεπώτεροι.  ἴθι,  γενοῦ μοι τροφὴ καὶ τοῖς  στασιασταῖς  ἐρινὺς καὶ τῷ βίῳ  μῦθος, ὁ μόνος  ἐλλείπων ταῖς Ἰουδαίων συμφοραῖς.</q></q></p> </div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="25"><p><q rend="merge">καὶ ταῦθ’ ἅμα λέγουσα κτείνει τὸν υἱόν, ἔπειτ’  ὀπτήσασα, τὸ μὲν  ἥμισυ  κατεσθίει, τὸ δὲ λοιπὸν <pb n="v.1.p.214"/>  κατακαλύψασα  ἐφύλαττεν. εὐθέως δ’ οἱ στασιασταὶ παρῆσαν καὶ τῆς ἀθεμίτου κνίσης  σπάσαντες, ἠπείλουν, εἰ μὴ  δείξειεν τὸ  παρασκευασθέν,  ἀποσφάξειν αὐτὴν εὐθέως· ἣ δὲ καὶ  μοῖραν αὐτοῖς  εἰποῦσα καλὴν  τετηρηκέναι, τὰ λείψανα τοῦ  τέκνου διεκάλυψεν.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="26"><p><q rend="merge">τοὺς δ’ εὐθέως  φρίκη καὶ φρενῶν  ἔκστασις  ᾕρει, καὶ παρὰ τὴν ὄψιν  ἐπεπήγεσαν.
 ἣ δ’,<q>ἐμόν,</q> ἔφη, <q>τοῦτο τὸ τέκνον γνήσιον, καὶ τὸ ἔργον ἐμόν.  φάγετε, καὶ γὰρ ἐγὼ βέβρωκα· μὴ  γένησθε μήτε  μαλακώτεροι γυναικὸς μήτε  συμπαθέστεροι  μητρός. εἰ δ’ ὑμεῖς εὐσεβεῖς καὶ τὴν ἐμὴν  ἀποστρέφεσθε θυσίαν, ἐγὼ μὲν ὑμῖν βέβρωκα, καὶ τὸ λοιπὸν δ’ ἐμοὶ  μεινάτω.</q></q>  </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="27"><p><q rend="merge">μετὰ ταῦθ’ οἳ μὲν τρέμοντες ἐξῄεσαν, πρὸς ἓν τοῦτο  δειλοὶ καὶ μόλις ταύτης τῆς τροφῆς τῇ μητρὶ  παραχωρήσαντες,  ἀνεπλήσθη δ’ εὐθέως  ὅλη τοῦ  μύσους ἡ πόλις, καὶ πρὸ  ὀμμάτων ἕκαστος τὸ πάθος λαμβάνων ὡς παρ’ αὐτῷ  τολμηθέν,  ἔφριττεν.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.6" n="28"><p><q rend="merge">σπουδὴ δὲ τῶν  λιμωττόντων ἐπὶ τὸν θάνατον ἦν καὶ  μακαρισμὸς τῶν  φθασάντων πρὶν ἀκοῦσαι καὶ  θεάσασθαι κακὰ  τηλικαῦτα.</q> </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="7">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="1"><p rend="align(indent)"> Τοιαῦτα τῆς Ἰουδαίων εἰς τὸν Χριστὸν τοῦ θεοῦ παρανομίας τε καὶ δυσσεβείας τἀπίχειρα, παραθεῖναι δ’ αὐτοῖς ἄξιον καὶ τὴν  ἀψευδῆ τοῦ σωτῆρος ἡμῶν πρόρρησιν, δι’ ἧς αὐτὰ ταῦτα  <note place="margin" xml:lang="eng"><bibl>Matt. 24, 19-21</bibl></note> δηλοῖ ὧδέ πως  προφητεύων <q>οὐαὶ δὲ ταῖς ἐν γαστρὶ  ἐχούσαις καὶ ταῖς  θηλαζούσαις ἐν ἐκείναις ταῖς ἡμέραις·  προσεύχεσθε δὲ ἵνα μὴ γένηται ὑμῶν ἡ  φυγὴ χειμῶνος μηδὲ  σαββάτῳ. ἔσται γὰρ τότε  θλῖψις μεγάλη, οἵα οὐκ ἐγένετο ἀπ’ <note place="margin" xml:lang="eng"><bibl>Joseph. B. I.  6, 420. 417. 418. 420, 435</bibl></note> ἀρχῆς κόσμου ἕως τοῦ νῦν, οὐδὲ μὴ γένηται.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="2"><p>συναγαγὼν δὲ πάντα τὸν τῶν ἀνῃρημένων ἀριθμὸν <pb n="v.1.p.216"/> ὁ συγγραφεὺς λιμῷ καὶ ξίφει μυριάδας ἑκατὸν καὶ δέκα  διαφθαρῆναί φησιν, τοὺς δὲ λοιποὺς  στασιώδεις καὶ  λῃστρικούς, ὑπ’ ἀλλήλων μετὰ τὴν ἅλωσιν  ἐνδεικνυμένους,  ἀνῃρῆσθαι, τῶν δὲ νέων τοὺς  ὑψηλοτάτους καὶ κάλλει σώματος διαφέροντας τετηρῆσθαι  θριάμβῳ, τοῦ δὲ λοιποῦ πλήθους τοὺς ὑπὲρ ἑπτακαίδεκα ἔτη δεσμίους εἰς τὰ κατ’ Αἴγυπτον ἔργα  παραπεμφθῆναι, πλείους δὲ εἰς τὰς ἐπαρχίας  διανενεμῆσθαι  φθαρησομένους ἐν τοῖς θεάτροις σιδήρῳ καὶ  θηρίοις, τοὺς δ’ ἐντὸς ἑπτακαίδεκα ἐτῶν  αἰχμαλώτους  ἀχθέντας  διαπεπρᾶσθαι, τούτων δὲ μόνων τὸν ἀριθμὸν εἰς ἐννέα μυριάδας ἀνδρῶν  συναχθῆναι.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="3"><p rend="align(indent)">Ταῦτα δὲ τοῦτον ἐπράχθη τὸν τρόπον δευτέρῳ τῆς Οὐεσπασιανοῦ βασιλείας ἔτει ἀκολούθως ταῖς  προγνωστικαῖς τοῦ κυρίου καὶ σωτῆρος ἡμῶν Ἰησοῦ Χριστοῦ προρρήσεσιν, θείᾳ δυνάμει ὥσπερ ἤδη παρόντα  προεορακότος αὐτὰ  ἐπιδακρύσαντός τε καὶ  ἀποκλαυσαμένου κατὰ τὴν τῶν ἱερῶν εὐαγγελιστῶν γραφήν, οἳ καὶ αὐτὰς αὐτοῦ  παρατέθεινται τὰς λέξεις, τοτὲ μὲν φήσαντος ὡς πρὸς  <note place="margin" xml:lang="eng"><bibl>Luke 19, 42-44</bibl></note> αὐτὴν τὴν Ἱερουσαλήμ </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="4"><p><q>εἰ ἔγνως καί γε σὺ τῇ ἡμέρᾳ ταύτῃ τὰ πρὸς εἰρήνην σου· νῦν δὲ  ἐκρύβη ἀπὸ ὀφθαλμῶν σου· ὅτι  ἥξουσιν  ἡμέραι ἐπὶ σέ, καὶ  περιβαλοῦσίν σοι οἱ  ἐχθροί σου  χάρακα, καὶ  περικυκλώσουσίν σε, καὶ  συνέξουσίν σε  πάντοθεν,  καὶ  ἐδαφιοῦσίν σε καὶ τὰ τέκνα σου,</q> </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="5"><p>τοτὲ δὲ  <note place="margin" xml:lang="eng"><bibl>Luke 21, 23-24</bibl></note> ὡς περὶ τοῦ λαοῦ <q> ἔσται γὰρ ἀνάγκη μεγάλη ἐπὶ τῆς γῆς, καὶ ὀργὴ τῷ λαῷ τούτῳ· καὶ  πεσοῦνται ἐν στόματι  μαχαίρας καὶ  αἰχμαλωτισθήσονται εἰς πάντα τὰ ἔθνη· καὶ Ἱερουσαλὴμ ἔσται  πατουμένη ὑπὸ ἐθνῶν,  ἄχρις οὗ  πληρωθῶσιν  καιροὶ <pb n="v.1.p.218"/> <note place="margin" xml:lang="eng"><bibl>Luke 21, 20</bibl></note> ἐθνῶν.</q> καὶ πάλιν <q>ὅταν δὲ  ἴδητε  κυκλουμένην ὑπὸ στρατοπέδων τὴν Ἱερουσαλήμ, τότε  γνῶτε ὅτι  ἤγγικεν ἡ  ἐρήμωσις αὐτῆς.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="6"><p>συγκρίνας δέ τις τὰς τοῦ σωτῆρος ἡμῶν λέξεις ταῖς λοιπαῖς τοῦ συγγραφέως ἱστορίαις ταῖς περὶ τοῦ παντὸς πολέμου, πῶς οὐκ ἂν  ἀποθαυμάσειεν, θείαν ὡς ἀληθῶς καὶ ὑπερφυῶς παράδοξον τὴν πρόγνωσιν ὁμοῦ καὶ πρόρρησιν τοῦ σωτῆρος ἡμῶν ὁμολογήσας;</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="7"><p rend="align(indent)">Περὶ μὲν οὖν τῶν μετὰ τὸ σωτήριον πάθος καὶ  <note place="margin" xml:lang="eng"><bibl>Luke 23, 18. 19</bibl></note> τὰς φωνὰς ἐκείνας ἐν αἷς ἡ τῶν Ἰουδαίων πληθὺς  <note place="margin" xml:lang="eng"><bibl>John 18, 40 Acts 3, 14</bibl></note> τὸν μὲν  λῃστὴν καὶ  φονέα τοῦ θανάτου  παρῄτηται, τὸν δ’ ἀρχηγὸν τῆς ζωῆς ἐξ αὐτῶν ἱκέτευσεν ἀρθῆναι, τῷ παντὶ συμβεβηκότων ἔθνει, οὐδὲν ἂν δέοι ταῖς ἱστορίαις ἐπιλέγειν, ταῦτα δ’ ἂν εἴη δίκαιον ἐπιθεῖναι,  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="8"><p>ἃ γένοιτ’ ἂν παραστατικὰ φιλανθρωπίας τῆς παναγάθου προνοίας, τεσσαράκοντα ἐφ’ ὅλοις ἔτεσιν μετὰ τὴν κατὰ τοῦ Χριστοῦ τόλμαν τὸν κατ’ αὐτῶν ὄλεθρον  ὑπερθεμένης, ἐν ὅσοις τῶν ἀποστόλων καὶ τῶν μαθητῶν πλείους  Ἰάκωβός τε αὐτὸς ὁ τῇδε πρῶτος ἐπίσκοπος, τοῦ κυρίου  χρηματίζων ἀδελφός, ἔτι τῷ βίῳ  περιόντες καὶ ἐπ’ αὐτῆς τῆς Ἱεροσολύμων πόλεως τὰς διατριβὰς ποιούμενοι, ἕρκος ὥσπερ  ὀχυρώτατον παρέμενον τῷ τόπῳ,  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.7" n="9"><p>τῆς θείας ἐπισκοπῆς εἰς ἔτι τότε  μακροθυμούσης, εἰ ἄρα ποτὲ  δυνηθεῖεν ἐφ’ οἷς  ἔδρασαν,  μετανοήσαντες  συγγνώμης καὶ σωτηρίας τυχεῖν, καὶ πρὸς τῇ τοσαύτῃ  μακροθυμίᾳ παραδόξους  θεοσημείας τῶν μελλόντων αὐτοῖς μὴ  μετανοήσασι συμβήσεσθαι  παρασχομένης· ἃ καὶ αὐτὰ μνήμης ἠξιωμένα πρὸς τοῦ δεδηλωμένου συγγραφέως οὐδὲν οἷον τοῖς τῇδε προσιοῦσιν τῇ γραφῇ παραθεῖναι.</p>
</div></div>
 <pb n="v.1.p.220"/>
 
<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="1"><p rend="align(indent)"> Καὶ δὴ λαβὼν ἀνάγνωθι τὰ κατὰ τὴν ἕκτην τῶν Ἱστοριῶν αὐτῷ δεδηλωμένα ἐν τούτοις.</p>
 <p rend="align(indent)"><note place="margin" xml:lang="eng"><bibl>Joseph. <foreign xml:lang="lat">B. I.</foreign> 6, 288-304</bibl></note> <q>Τὸν γοῦν ἄθλιον δῆμον οἱ μὲν  ἀπατεῶνες καὶ καταψευδόμενοι τοῦ θεοῦ τηνικαῦτα  παρέπειθον, τοῖς δ’  ἐναργέσι καὶ προσημαίνουσι τὴν μέλλουσαν ἐρημίαν  τέρασιν οὔτε προσεῖχον οὔτ’ ἐπίστευον, ἀλλ’ ὡς  ἐμβεβροντημένοι καὶ μήτε ὄμματα μήτε ψυχὴν ἔχοντες τῶν τοῦ θεοῦ  κηρυγμάτων  παρήκουον,</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="2"><p><q rend="merge">τοῦτο μὲν ὅθ’ ὑπὲρ τὴν πόλιν  ἄστρον ἔστη  ῥομφαίᾳ παραπλήσιον καὶ παρατείνας ἐπ’ ἐνιαυτὸν  κομήτης, τοῦτο δ’ ἡνίκα πρὸ τῆς ἀποστάσεως καὶ τοῦ πρὸς τὸν πόλεμον  κινήματος,  ἀθροιζομένου τοῦ λαοῦ πρὸς τὴν τῶν ἀζύμων ἑορτήν,  ὀγδόῃ  Ξανθικοῦ μηνὸς κατὰ νυκτὸς  ἐνάτην ὥραν, τοσοῦτον φῶς  περιέλαμψεν τὸν  βωμὸν καὶ τὸν ναόν, ὡς δοκεῖν ἡμέραν εἶναι  λαμπράν, καὶ τοῦτο  παρέτεινεν ἐφ’  ἡμίσειαν ὥραν· ὃ τοῖς μὲν  ἀπείροις ἀγαθὸν ἐδόκει εἶναι, τοῖς δὲ  ἱερογραμματεῦσι πρὸ τῶν  ἀποβεβηκότων εὐθέως ἐκρίθη.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="3"><p><q rend="merge">καὶ κατὰ τὴν αὐτὴν ἑορτὴν  βοῦς μὲν  ἀχθεῖσα ὑπὸ τοῦ ἀρχιερέως πρὸς τὴν θυσίαν  ἔτεκεν  ἄρνα ἐν τῷ ἱερῷ μέσῳ·</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="4"><p><q rend="merge">ἡ δ’  ἀνατολικὴ  πύλη τοῦ  ἐνδοτέρω  χαλκῆ μὲν οὖσα καὶ  στιβαρωτάτη,  κλειομένη δὲ περὶ  δείλην μόλις ὑπ’ ἀνθρώπων εἴκοσι, καὶ  μοχλοῖς μὲν  ἐπερειδομένη σιδηροδέτοις,  καταπῆγας δ’ ἔχουσα  βαθυτάτους, ὤφθη κατὰ νυκτὸς ὥραν ἕκτην  αὐτομάτως  ἠνοιγμένη.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="5"><p> <q rend="merge">μετὰ δὲ τὴν ἑορτὴν ἡμέραις οὐ πολλαῖς ὕστερον, μιᾷ καὶ  εἰκάδι Ἀρτεμισίου μηνός,  φάσμα τι δαιμόνιον ὤφθη μεῖζον πίστεως, τέρας δ’ ἂν ἔδοξεν εἶναι τὸ  ῥηθησόμενον, εἰ μὴ καὶ παρὰ τοῖς  θεασαμένοις  ἱστόρητο καὶ τὰ <pb n="v.1.p.222"/>  ἐπακολουθήσαντα πάθη τῶν σημείων ἦν ἄξια· πρὸ γὰρ ἡλίου δύσεως ὤφθη  μετέωρα περὶ πᾶσαν τὴν χώραν ἅρματα καὶ  φάλαγγες  ἔνοπλοι  διᾴττουσαι τῶν  νεφῶν καὶ κυκλούμεναι  τὰς πόλεις.</q> </p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="6"><p><q rend="merge">κατὰ δὲ τὴν ἑορτήν, ἣ  πεντηκοστὴ καλεῖται, νύκτωρ οἱ ἱερεῖς  παρελθόντες εἰς τὸ ἱερόν, ὥσπερ αὐτοῖς ἔθος ἦν, πρὸς τὰς λειτουργίας, πρῶτον μὲν κινήσεως  ἔφασαν ἀντιλαμβάνεσθαι καὶ  κτύπου, μετὰ δὲ ταῦτα φωνῆς ἀθρόας <q>μεταβαίνομεν ἐντεῦθεν.</q></q></p></div>
     <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="7"><p><q rend="merge">τὸ δὲ τούτων φοβερώτερον, Ἰησοῦς γάρ τις ὄνομα, υἱὸς  Ἀνανίου, τῶν ἰδιωτῶν,  ἄγροικος, πρὸ τεσσάρων ἐτῶν τοῦ πολέμου, τὰ μάλιστα τῆς πόλεως  εἰρηνευομένης καὶ  εὐθηνούσης, ἐλθὼν ἐπὶ τὴν ἑορτήν, ἐπεὶ  σκηνοποιεῖσθαι πάντας ἔθος ἦν τῷ θεῷ, κατὰ τὸ ἱερὸν  ἐξαπίνης  ἀναβοᾶν ἤρξατο <q>φωνὴ ἀπ’ ἀνατολῆς, φωνὴ ἀπὸ δύσεως, φωνὴ ἀπὸ τῶν τεσσάρων ἀνέμων, φωνὴ ἐπὶ Ἱεροσόλυμα καὶ τὸν ναόν, φωνὴ ἐπὶ  νυμφίους καὶ  νύμφας, φωνὴ ἐπὶ πάντα τὸν λαόν.</q> τοῦτο μεθ’ ἡμέραν καὶ νύκτωρ κατὰ πάντας τοὺς στενωποὺς  περιῄει κεκραγώς.</q></p></div>
      <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="8"><p><q rend="merge">τῶν δ’ ἐπισήμων τινὲς  δημοτῶν ἀγανακτήσαντες πρὸς τὸ  κακόφημον,  συλλαμβάνουσι τὸν ἄνθρωπον καὶ πολλαῖς  αἰκίζονται πληγαῖς· ὃ δ’ οὔθ’ ὑπὲρ ἑαυτοῦ  φθεγξάμενος οὔτε ἰδίᾳ πρὸς τοὺς παρόντας, ἃς καὶ πρότερον φωνὰς βοῶν διετέλει.</q> </p></div>
       <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="9"><p><q rend="merge">νομίσαντες δ’ οἱ ἄρχοντες, ὅπερ ἦν,  δαιμονιώτερον εἶναι τὸ  κίνημα τἀνδρός,  ἀνάγουσιν αὐτὸν ἐπὶ τὸν παρὰ Ῥωμαίοις ἔπαρχον· ἔνθα μάστιξιν μέχρις ὀστέων  ξαινόμενος οὔθ’ ἱκέτευσεν οὔτ’  ἐδάκρυσεν, ἀλλ’ <pb n="v.1.p.224"/> ὡς ἐνῆν μάλιστα τὴν φωνὴν  ὀλοφυρτικῶς  παρεγκλίνων, πρὸς ἑκάστην ἀπεκρίνατο  πληγήν <q>αἲ αἲ Ἱεροσολύμοις.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="10"><p rend="align(indent)">  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  6, 312. 313</bibl></note> Ἕτερον δ’ ἔτι τούτου παραδοξότερον ὁ αὐτὸς ἱστορεῖ,  χρησμόν τινα φάσκων ἐν ἱεροῖς γράμμασιν  εὑρῆσθαι περιέχοντα ὡς κατὰ τὸν καιρὸν ἐκεῖνον ἀπὸ τῆς χώρας τις αὐτῶν  ἄρξει τῆς οἰκουμένης, ὃν αὐτὸς μὲν ἐπὶ Οὐεσπασιανὸν πεπληρῶσθαι  ἐξείληφεν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.8" n="11"><p>ἀλλ’ οὐχ ἁπάσης γε οὗτος ἀλλ’ ἢ μόνης ἦρξεν τῆς ὑπὸ Ῥωμαίους·  δικαιότερον δ’ ἂν ἐπὶ τὸν Χριστὸν  ἀναχθείη, πρὸς ὃν εἴρητο ὑπὸ <note place="margin" xml:lang="eng"><bibl>Ps. 2, 8</bibl></note> τοῦ πατρὸς <q>αἴτησαι παρ’ ἐμοῦ, καὶ δώσω σοι ἔθνη τὴν κληρονομίαν σου, καὶ τὴν κατάσχεσίν σου τὰ πέρατα τῆς γῆς,</q> οὗ δὴ κατ’ αὐτὸ δὴ <note place="margin" xml:lang="eng"><bibl>Ps. 18, 5</bibl></note> ἐκεῖνο τοῦ καιροῦ <q>εἰς πᾶσαν τὴν γῆν ἐξῆλθεν ὁ φθόγγος</q> τῶν ἱερῶν ἀποστόλων <q>καὶ εἰς τὰ πέρατα τῆς οἰκουμένης τὰ ῥήματα αὐτῶν.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="9">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.9" n="1"><p rend="align(indent)"> Ἐπὶ τούτοις ἅπασιν ἄξιον μηδ’ αὐτὸν <pb n="v.1.p.226"/> τὸν Ἰώσηπον, τοσαῦτα τῇ μετὰ χεῖρας  συμβεβλημένον ἱστορίᾳ, ὁπόθεν τε καὶ ἀφ’ οἵου γένους ὡρμᾶτο, ἀγνοεῖν. δηλοῖ δὲ πάλιν αὐτὸς καὶ <note place="margin" xml:lang="eng"><bibl>Joseph. <foreign xml:lang="lat">B. I.</foreign>  1, 3</bibl></note> τοῦτο, λέγων ὧδε <q>Ἰώσηπος  Ματθίου παῖς, ἐξ. Ἱεροσολύμων  ἱερεύς, αὐτός τε Ῥωμαίους  πολεμήσας τὰ πρῶτα καὶ τοῖς ὕστερον παρατυχὼν ἐξ ἀνάγκης.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.9" n="2"><p>μάλιστα δὲ τῶν κατ’ ἐκεῖνο καιροῦ Ἰουδαίων οὐ παρὰ μόνοις τοῖς  ὁμοεθνέσιν, ἀλλὰ καὶ παρὰ Ῥωμαίοις γέγονεν ἀνὴρ ἐπιδοξότατος, ὡς αὐτὸν μὲν ἀναθέσει ἀνδριάντος ἐπὶ τῆς Ῥωμαίων τιμηθῆναι πόλεως, τοὺς δὲ  σπουδασθέντας αὐτῷ λόγους βιβλιοθήκης  ἀξιωθῆναι. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.9" n="3"><p>οὗτος δὴ πᾶσαν τὴν Ἰουδαϊκὴν  ἀρχαιολογίαν ἐν ὅλοις εἴκοσι κατατέθειται συγγράμμασιν, τὴν δ’ ἱστορίαν τοῦ κατ’ αὐτὸν  Ῥωμαϊκοῦ πολέμου ἐν ἑπτά,  <note place="margin" xml:lang="eng"><bibl>Joseph. <foreign xml:lang="lat">B. I.</foreign>  1, 3</bibl></note> ἃ καὶ οὐ μόνον τῇ Ἑλλήνων, ἀλλὰ καὶ τῇ πατρίῳ φωνῇ παραδοῦναι αὐτὸς ἑαυτῷ μαρτυρεῖ,  ἄξιός γε ὢν διὰ τὰ λοιπὰ πιστεύεσθαι· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.9" n="4"><p>καὶ ἕτερα δ’ αὐτοῦ φέρεται σπουδῆς ἄξια δύο, τὰ Περὶ τῆς Ἰουδαίων ἀρχαιότητος, ἐν οἷς καὶ  ἀντιρρήσεις πρὸς  Ἀπίωνα τὸν γραμματικόν, κατὰ Ἰουδαίων τηνικάδε  συντάξαντα λόγον, πεποίηται καὶ πρὸς ἄλλους, οἳ διαβάλλειν καὶ αὐτοὶ τὰ πάτρια τοῦ
 Ἰουδαίων  ἔθνους  ἐπειράθησαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.9" n="5"><p>τούτων ἐν τῷ προτέρῳ τὸν ἀριθμὸν τῆς λεγομένης παλαιᾶς τῶν ἐνδιαθήκων γραφῶν τίθησι, τίνα τὰ παρ’ Ἑβραίοις  ἀναντίρρητα, ὡς ἂν ἐξ ἀρχαίας παραδόσεως αὐτοῖς ῥήμασι διὰ τούτων διδάσκων.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="10">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="1"><p rend="align(indent)"> <note place="margin" xml:lang="eng"><bibl>Joseph. <foreign xml:lang="lat">C. Apion.</foreign> 1, 38-42</bibl></note> <q>Οὐ μυριάδες οὖν βιβλίων εἰσὶ παρ’ ἡμῖν  ἀσυμφώνων καὶ  μαχομένων, δύο δὲ μόνα πρὸς τοῖς εἴκοσι βιβλία, τοῦ παντὸς ἔχοντα χρόνου τὴν  ἀναγραφήν, τὰ δικαίως θεῖα  πεπιστευμένα.</q></p></div>
<pb n="v.1.p.228"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="2"><p><q rend="merge">καὶ τούτων πέντε μέν ἐστιν Μωυσέως, ἃ τούς  τε νόμους περιέχει καὶ τὴν τῆς ἀνθρωπογονίας παράδοσιν μέχρι τῆς αὐτοῦ τελευτῆς· οὗτος ὁ χρόνος  ἀπολείπει  τρισχιλίων ὀλίγον ἐτῶν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="3"><p><q rend="merge">ἀπὸ δὲ τῆς Μωυσέως τελευτῆς μέχρι τῆς Ἀρταξέρξου τοῦ μετὰ  Ξέρξην Περσῶν βασιλέως οἱ μετὰ  Μωυσῆν προφῆται τὰ κατ’ αὐτοὺς πραχθέντα  συνέγραψαν ἐν τρισὶν καὶ δέκα βιβλίοις· αἱ δὲ λοιπαὶ τέσσαρες ὕμνους εἰς τὸν θεὸν καὶ τοῖς ἀνθρώποις  ὑποθήκας τοῦ βίου περιέχουσιν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="4"><p><q rend="merge">ἀπὸ δὲ Ἀρταξέρξου μέχρι τοῦ καθ’ ἡμᾶς χρόνου γέγραπται μὲν ἕκαστα, πίστεως δ’ οὐχ ὁμοίας  ἠξίωται τοῖς πρὸ αὐτῶν διὰ τὸ μὴ γενέσθαι τὴν τῶν προφητῶν ἀκριβῆ διαδοχήν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="5"><p><q rend="merge">δῆλον δ’ ἐστὶν ἔργῳ πῶς ἡμεῖς  πρόσιμεν τοῖς ἰδίοις γράμμασιν· τοσούτου γὰρ αἰῶνος ἤδη παρῳχηκότος οὔτε  προσθεῖναί τις οὔτε ἀφελεῖν ἀπ’ αὐτῶν οὔτε  μεταθεῖναι  τετόλμηκεν, πᾶσι δὲ  σύμφυτόν ἐστιν εὐθὺς ἐκ πρώτης γενέσεως Ἰουδαίοις τὸ νομίζειν αὐτὰ θεοῦ δόγματα καὶ τούτοις ἐπιμένειν καὶ ὑπὲρ αὐτῶν, εἰ δέοι, θνῄσκειν ἡδέως.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="6"><p>καὶ ταῦτα δὲ τοῦ συγγραφέως χρησίμως ὧδε  παρατεθείσθω.  πεπόνηται δὲ καὶ ἄλλο οὐκ  ἀγεννὲς σπούδασμα τῷ ἀνδρί, Περὶ αὐτοκράτορος λογισμοῦ, ὅ τινες  Μακκαβαϊκὸν  ἐπέγραψαν τῷ τοὺς ἀγῶνας τῶν ἐν τοῖς οὕτω  καλουμένοις  Μακκαβαϊκοῖς συγγράμμαοιν ὑπὲρ τῆς εἰς τὸ θεῖον εὐσεβείας ἀνδρισαμένων Ἑβραίων περιέχειν,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="7"><p>καὶ  <note place="margin" xml:lang="eng"><bibl>Joseph. <foreign xml:lang="lat">A. I.</foreign> 20, 268</bibl></note> πρὸς τῷ τέλει δὲ τῆς  εἰκοστῆς Ἀρχαιολογίας ἐπισημαίνεται ὁ αὐτὸς ὡς ἂν προῃρημένος ἐν τέτταρσιν συγγράψαι βιβλίοις κατὰ τὰς  πατρίους δόξας τῶν Ἰουδαίων περὶ θεοῦ καὶ τῆς οὐσίας <pb n="v.1.p.230"/> αὐτοῦ καὶ περὶ τῶν νόμων, διὰ τί κατ’ αὐτοὺς τὰ μὲν  ἔξεστι πράττειν, τὰ δὲ  κεκώλυται, καὶ <note place="margin" xml:lang="eng"><bibl>Joseph. <foreign xml:lang="lat">A. I.</foreign> 1, 25. 29; 3, 94. 143; 4, 198; <foreign xml:lang="lat">B. I.</foreign> 5, 237. 247; <foreign xml:lang="lat">A. I.</foreign> 20, 267</bibl></note> ἄλλα δὲ αὐτῷ  σπουδασθῆναι ὁ αὐτὸς ἐν τοῖς ἰδίοις αὐτοῦ μνημονεύει λόγοις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="8"><p>πρὸς τούτοις εὔλογον καταλέξαι καὶ ἃς ἐπ’ αὐτοῦ τῆς Ἀρχαιολογίας τοῦ τέλους φωνὰς παρατέθειται, εἰς  πίστωσιν τῆς τῶν ἐξ αὐτοῦ  παραληφθέντων ἡμῖν μαρτυρίας.  διαβάλλων δῆτα Ἰοῦστον  Τιβεριέα, ὁμοίως αὐτῷ τὰ κατὰ τοὺς αὐτοὺς ἱστορῆσαι χρόνους  πεπειραμένον, ὡς μὴ τἀληθῆ  συγγεγραφότα,  πολλάς τε ἄλλας εὐθύνας  ἐπαγαγὼν τῷ ἀνδρί, ταῦτα αὐτοῖς ῥήμασιν ἐπιλέγει </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="9"><p><q>οὐ  <note place="margin" xml:lang="eng"><bibl>Joseph. <foreign xml:lang="lat">De Vita Sua</foreign>, 361-364</bibl></note> μὴν ἐγώ σοι τὸν αὐτὸν τρόπον περὶ τῆς ἐμαυτοῦ γραφῆς  ἔδεισα, ἀλλ’ αὐτοῖς ἐπέδωκα τοῖς  αὐτοκράτορσι τὰ βιβλία, μόνον οὐ τῶν ἔργων ἤδη  βλεπομένων·  συνῄδειν γὰρ ἐμαυτῷ  τετηρηκότι τὴν τῆς ἀληθείας παράδοσιν, ἐφ’ ᾗ μαρτυρίας τεύξεσθαι  προσδοκήσας οὐ  διήμαρτον.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="10"><p>  <q rend="merge">καὶ ἄλλοις δὲ πολλοῖς ἐπέδωκα τὴν ἱστορίαν, ὧν ἔνιοι καὶ  παρατετεύχεσαν τῷ πολέμῳ, καθάπερ βασιλεὺς Ἀγρίππας καί τινες αὐτοῦ τῶν συγγενῶν. </q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.10" n="11"><p><q rend="merge">ὁ μὲν γὰρ αὐτοκράτωρ Τίτος οὕτως ἐκ μόνων αὐτῶν ἐβουλήθη τὴν γνῶσιν τοῖς ἀνθρώποις παραδοῦναι τῶν πράξεων, ὥστε χαράξας τῇ αὐτοῦ χειρὶ τὰ βιβλία  δημοσιῶσαι προσέταξεν, ὁ δὲ βασιλεὺς Ἀγρίππας <num>ξβ</num> ἔγραψεν ἐπιστολάς, τῇ τῆς ἀληθείας παραδόσει  μαρτυρῶν.</q></p> 
 <p rend="align(indent)">Ἀφ’ ὧν καὶ δύο  παρατίθησιν. ἀλλὰ τὰ μὲν κατὰ τοῦτον ταύτῃ πη  δεδηλώσθω.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="11">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.11" n="1"><p>Ἴωμεν δ’ ἐπὶ τὰ ἑξῆς. μετὰ τὴν. Ἰακώβου μαρτυρίαν καὶ τὴν αὐτίκα γενομένην ἅλωσιν τῆς Ἱερουσαλὴμ λόγος κατέχει τῶν ἀποστόλων καὶ τῶν τοῦ κυρίου μαθητῶν τοὺς εἰς ἔτι τῷ βίῳ  λειπομένους <pb n="v.1.p.232"/> ἐπὶ ταὐτὸν πανταχόθεν συνελθεῖν ἅμα τοῖς πρὸς γένους κατὰ σάρκα τοῦ κυρίου (πλείους γὰρ καὶ τούτων περιῆσαν εἰς ἔτι τότε τῷ βίῳ), βουλήν τε ὁμοῦ τοὺς πάντας περὶ τοῦ τίνα χρὴ τῆς Ἰακώβου διαδοχῆς  ἐπικρῖναι ἄξιον, ποιήσασθαι, καὶ δὴ ἀπὸ <note place="margin" xml:lang="eng"><bibl>Luke 24, 18</bibl></note> μιᾶς γνώμης τοὺς πάντας Συμεῶνα τὸν τοῦ Κλωπᾶ,  <note place="margin" xml:lang="eng"><bibl>John 19, 25</bibl></note> οὗ καὶ ἡ τοῦ εὐαγγελίου μνημονεύει γραφή, τοῦ τῆς αὐτόθι παροικίας θρόνου ἄξιον εἶναι δοκιμάσαι,  ἀνεψιόν, ὥς γέ φασι, γεγονότα τοῦ σωτῆρος, τὸν γὰρ οὖν  Κλωπᾶν ἀδελφὸν τοῦ Ἰωσὴφ ὑπάρχειν Ἡγήσιππος ἱστορεῖ.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="12">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.12" n="1"><p rend="align(indent)"> καὶ ἐπὶ τούτοις Οὐεσπασιανον μετὰ τὴν τῶν Ἱεροσολύμων ἅλωσιν πάντας τοὺς ἀπὸ γένους Δαυίδ, ὡς μὴ  περιλειφθείη τις παρὰ Ἰουδαίοις τῶν ἀπὸ τῆς βασιλικῆς φυλῆς, ἀναζητεῖσθαι  προστάξαι,  μέγιστόν τε Ἰουδαίοις αὖθις ἐκ ταύτης διωγμὸν  ἐπαρτηθῆναι τῆς αἰτίας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="13">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.13" n="1"><p rend="align(indent)"> Ἐπὶ δέκα δὲ τὸν Οὐεσπασιανὸν ἔτεσιν βασιλεύσαντα αὐτοκράτωρ Τίτος ὁ παῖς διαδέχεται·
οὗ κατὰ δεύτερον ἔτος τῆς βασιλείας Λίνος ἐπίσκοπος τῆς Ῥωμαίων ἐκκλησίας δυοκαίδεκα τὴν λειτουργίαν ἐνιαυτοῖς  κατασχών,  Ἀνεγκλήτῳ ταύτην παραδίδωσιν.</p>
<p rend="align(indent)">Τίτον δὲ Δομετιανὸς ἀδελφὸς διαδέχεται, δύο ἔτεσι καὶ  μησὶ τοῖς ἴσοις βασιλεύσαντα. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="14">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.14" n="1"><p>τετάρτῳ μὲν οὖν ἔτει Δομετιανοῦ τῆς κατ’ Ἀλεξάνδρειαν παροικίας ὁ πρῶτος Ἀννιανὸς δύο πρὸς τοῖς εἴκοσι ἀποπλήσας ἔτη, τελευτᾷ, διαδέχεται δ’ αὐτὸν δεύτερος Ἀβίλιος. </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="15">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.15" n="1"><p>δωδεκάτῳ δὲ ἔτει τῆς αὐτῆς ἡγεμονίας τῆς Ῥωμαίων ἐκκλησίας  Ἀνέγκλητον ἔτεσιν ἐπισκοπεύσαντα  δεκαδύο διαδέχεται Κλήμης, ὃν συνεργὸν ἑαυτοῦ γενέσθαι  Φιλιππησίοις  <note place="margin" xml:lang="eng"><bibl>Phil. 4, 3</bibl></note> ἐπιστέλλων ὁ ἀπόστολος διδάσκει, λέγων <q>μετὰ <pb n="v.1.p.234"/> καὶ Κλήμεντος καὶ τῶν λοιπῶν  συνεργῶν μου, ὧν τὰ ὀνόματα ἐν βίβλῳ ζωῆς.</q> </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="16">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.16" n="1"><p rend="align(indent)"> Τούτου δὴ οὖν ὁμολογουμένη μία ἐπιστολὴ φέρεται, μεγάλη τε καὶ θαυμασία, ἣν ὡς ἀπὸ τῆς Ῥωμαίων ἐκκλησίας τῇ Κορινθίων διετυπώσατο, στάσεως τηνικάδε κατὰ τὴν Κόρινθον γενομένης. ταύτην δὲ καὶ ἐν πλείσταις ἐκκλησίαις ἐπὶ τοῦ κοινοῦ δεδημοσιευμένην πάλαι τε καὶ καθ’ ἡμᾶς αὐτοὺς ἔγνωμεν. καὶ ὅτι γε κατὰ τὸν δηλούμενον τὰ τῆς Κορινθίων  κεκίνητο στάσεως, ἀξιόχρεως μάρτυς ὁ Ἡγήσιππος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="17">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.17" n="1"><p rend="align(indent)">  Πολλήν γε μὴν εἰς πολλοὺς ἐπιδειξάμενος ὁ Δομετιανὸς ὠμότητα οὐκ ὀλίγον τε τῶν ἐπὶ Ῥώμης εὐπατριδῶν τε καὶ ἐπισήμων ἀνδρῶν πλῆθος οὐ μετ’ εὐλόγου κρίσεως  κτείνας μυρίους τε ἄλλους ἐπιφανεῖς ἄνδρας ταῖς ὑπὲρ τὴν  ἐνορίαν ζημιώσας  φυγαῖς καὶ ταῖς τῶν οὐσιῶν  ἀποβολαῖς  ἀναιτίως, τελευτῶν τῆς Νέρωνος  θεοεχθρίας τε καὶ θεομαχίας διάδοχον ἑαυτὸν κατεστήσατο. δεύτερος δῆτα τὸν καθ’ ἡμῶν ἀνεκίνει διωγμόν, καίπερ τοῦ πατρὸς αὐτῷ Οὐεσπασιανοῦ μηδὲν καθ’ ἡμῶν ἄτοπον  ἐπινοήσαντος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="18">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.18" n="1"><p rend="align(indent)">Ἐν τούτῳ κατέχει λόγος τὸν ἀπόστολον ἅμα καὶ εὐαγγελιστὴν Ἰωάννην ἔτι τῷ βίῳ  ἐνδιατρίβοντα, τῆς εἰς τὸν θεῖον λόγον ἕνεκεν μαρτυρίας  Πάτμον οἰκεῖν  καταδικασθῆναι τὴν νῆσον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.18" n="2"><p>γράφων γέ τοι ὁ Εἰρηναῖος περὶ τῆς ψήφου τῆς κατὰ τὸν ἀντίχριστον προσηγορίας φερομένης ἐν τῇ Ἰωάννου  <note place="margin" xml:lang="eng"><bibl>Rev. 13, 18</bibl></note>  λεγομένῃ Ἀποκαλύψει, αὐταῖς συλλαβαῖς ἐν πέμπτῳ τῶν πρὸς τὰς αἱρέσεις ταῦτα περὶ τοῦ Ἰωάννου  <note place="margin" xml:lang="eng"><bibl>Iren. 5, 30. 3</bibl></note> φησίν </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.18" n="3"><p><q>εἰ  δὲ ἔδει ἀναφανδὸν ἐν τῷ νῦν καιρῷ κηρύττεσθαι τοὔνομα αὐτοῦ, δι’ ἐκείνου ἂν ἐρρέθη <pb n="v.1.p.236"/> τοῦ καὶ τὴν ἀποκάλυψιν ἑορακότος. οὐδὲ γὰρ πρὸ πολλοῦ χρόνου ἑωράθη, ἀλλὰ σχεδὸν ἐπὶ τῆς ἡμετέρας γενεᾶς, πρὸς τῷ τέλει τῆς Δομετιανοῦ ἀρχῆς.</q></p> </div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.18" n="4"><p rend="align(indent)"> Εἰς τοσοῦτον δὲ ἄρα κατὰ τοὺς δηλουμένους ἡ τῆς  ἡμετέρας πίστεως διέλαμπεν διδασκαλία, ὡς καὶ τοὺς  ἄποθεν τοῦ καθ’ ἡμᾶς λόγου συγγραφεῖς μὴ  ἀποκνῆσαι ταῖς αὐτῶν ἱστορίαις τόν τε διωγμὸν καὶ τὰ ἐν αὐτῷ μαρτύρια παραδοῦναι, οἵ γε καὶ τὸν καιρὸν ἐπ’ ἀκριβὲς  ἐπεσημήναντο, ἐν ἔτει πεντεκαιδεκάτῳ Δομετιανοῦ μετὰ πλείστων ἑτέρων καὶ  Φλαυίαν  Δομέτιλλαν ἱστορήσαντες, ἐξ ἀδελφῆς γεγονυῖαν Φλαυίου Κλήμεντος, ἑνὸς τῶν τηνικάδε ἐπὶ Ῥώμης  ὑπάτων, τῆς εἰς Χριστὸν μαρτυρίας ἕνεκεν εἰς νῆσον  Ποντίαν κατὰ τιμωρίαν δεδόσθαι.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="19">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.19" n="1"><p rend="align(indent)"> Τοῦ δ’ αὐτοῦ Δομετιανοῦ τοὺς ἀπὸ γένους Δαυὶδ ἀναιρεῖσθαι προστάξαντος, παλαιὸς κατέχει λόγος τῶν αἱρετικῶν τινας κατηγορῆσαι τῶν ἀπογόνων Ἰούδα (τοῦτον δ’ εἶναι ἀδελφὸν κατὰ σάρκα τοῦ σωτῆρος) ὡς ἀπὸ γένους  τυγχανόντων Δαυὶδ καὶ ὡς αὐτοῦ συγγένειαν τοῦ Χριστοῦ φερόντων. ταῦτα δὲ δηλοῖ κατὰ λέξιν ὧδέ πως λέγων ὁ
 <note place="margin" xml:lang="eng"><bibl>Matt. 13, 55 Mark 6, 3</bibl></note> Ἡγήσιππος. </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="20">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="1"><p><q>ἔτι δὲ περιῆσαν οἱ ἀπὸ γένους τοῦ κυρίου  υἱωνοὶ Ἰούδα τοῦ κατὰ σάρκα λεγομένου αὐτοῦ ἀδελφοῦ· οὓς  ἐδηλατόρευσαν ὡς ἐκ γένους ὄντας Δαυίδ. τούτους ὁ  ἠουοκᾶτος  ἤγαγεν πρὸς Δομετιανὸν Καίσαρα.  ἐφοβεῖτο γὰρ τὴν παρουσίαν τοῦ Χριστοῦ ὡς καὶ Ἡρῴδης.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="2"><p><q rend="merge">καὶ  ἐπηρώτησεν αὐτοὺς εἰ ἐκ Δαυίδ εἰσιν, καὶ  ὡμολόγησαν. τότε  ἠρώτησεν αὐτοὺς  πόσας κτήσεις ἔχουσιν ἢ <pb n="v.1.p.238"/>  πόσων χρημάτων  κυριεύουσιν. οἱ δὲ εἶπαν ἀμφοτέροις  ἐννακισχίλια δηνάρια ὑπάρχειν αὐτοῖς μόνα, ἑκάστῳ αὐτῶν  ἀνήκοντος τοῦ  ἡμίσεος, καὶ ταῦτα οὐκ ἐν  ἀργυρίοις ἔφασκον ἔχειν, ἀλλ’ ἐν  διατιμήσει γῆς  πλέθρων <num>λθ</num> μόνων, ἐξ ὧν καὶ τοὺς  φόρους  ἀναφέρειν καὶ αὐτοὺς  αὐτουργοῦντας  διατρέφεσθαι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="3"><p>εἶτα δὲ καὶ τὰς χεῖρας τὰς ἑαυτῶν  ἐπιδεικνύναι, μαρτύριον τῆς  αὐτουργίας τὴν τοῦ σώματος  σκληρίαν καὶ τοὺς ἀπὸ τῆς  συνεχοῦς  ἐργασίας  ἐναποτυπωθέντας ἐπὶ τῶν ἰδίων χειρῶν  τύλους  παριστάντας.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="4"><p>ἐρωτηθέντας δὲ περὶ τοῦ Χριστοῦ καὶ τῆς βασιλείας αὐτοῦ ὁποία τις εἴη καὶ  ποῖ καὶ πότε  φανησομένη,   λόγον δοῦναι ὡς οὐ  κοσμικὴ μὲν οὐδ’  ἐπίγειος,  <note place="margin" xml:lang="eng"><bibl>Matt. 16, 27 Acts 10, 42 Rom. 2, 6 2 Tim. 4, 1</bibl></note>  ἐπουράνιος δὲ καὶ  ἀγγελικὴ τυγχάνοι, ἐπὶ  συντελείᾳ τοῦ αἰῶνος  γενησομένη, ὁπηνίκα ἐλθὼν ἐν δόξῃ  κρινεῖ ζῶντας καὶ νεκροὺς καὶ  ἀποδώσει ἑκάστῳ κατὰ τὰ  ἐπιτηδεύματα αὐτοῦ· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="5"><p>ἐφ’ οἷς μηδὲν αὐτῶν  κατεγνωκότα τὸν  Δομετιανόν,  ἀλλὰ καὶ ὡς  εὐτελῶν καταφρονήσαντα,  ἐλευθέρους μὲν αὐτοὺς ἀνεῖναι,  καταπαῦσαι δὲ διὰ προστάγματος τὸν κατὰ τῆς ἐκκλησίας διωγμόν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="6"><p>τοὺς δὲ ἀπολυθέντας ἡγήσασθαι τῶν ἐκκλησιῶν, ὡς ἂν δὴ μάρτυρας ὁμοῦ καὶ ἀπὸ γένους ὄντας τοῦ κυρίου, γενομένης τε εἰρήνης  μέχρι Τραϊανοῦ παραμεῖναι αὐτοὺς τῷ βίῳ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="7"><p>ταῦτα μὲν ὁ Ἡγήσιππος· οὐ μὴν ἀλλὰ καὶ ὁ Τερτυλλιανὸς  <note place="margin" xml:lang="eng"><bibl>Tert. Apol. 5</bibl></note> τοῦ Δομετιανοῦ τοιαύτην πεποίηται μνήμην <q>πεπειράκει ποτὲ καὶ Δομετιανὸς ταὐτὸ ποιεῖν ἐκείνῳ, μέρος ὢν τῆς Νέρωνος ὠμότητος. ἀλλ’, οἶμαι, ἅτε ἔχων τι συνέσεως, τάχιστα  ἐπαύσατο,  ἀνακαλεσάμενος καὶ οὓς  ἐξηλάκει.</q> 
 <pb n="v.1.p.240"/></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="8"><p>Μετὰ δὲ τὸν Δομετιανὸν πεντεκαίδεκα ἔτεσιν κρατήσαντα  Νερούα τὴν ἀρχὴν διαδεξαμένου,  καθαιρεθῆναι μὲν τὰς Δομετιανοῦ  τιμάς, ἐπανελθεῖν δ’ ἐπὶ τὰ οἰκεῖα μετὰ τοῦ καὶ τὰς οὐσίας ἀπολαβεῖν τοὺς ἀδίκως  ἐξεληλαμένους ἡ Ῥωμαίων σύγκλητος βουλὴ  ψηφίζεται· ἱστοροῦσιν οἱ γραφῇ τὰ κατὰ τοὺς χρόνους παραδόντες.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.20" n="9"><p>τότε δὴ οὖν καὶ τὸν ἀπόστολον Ἰωάννην ἀπὸ τῆς κατὰ τὴν νῆσον φυγῆς τὴν ἐπὶ τῆς  Ἐφέσου διατριβὴν  ἀπειληφέναι ὁ τῶν παρ’ ἡμῖν ἀρχαίων  παραδίδωσι λόγος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="21">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.21" n="1"><p rend="align(indent)">  Μικρῷ δὲ πλέον ἐνιαυτοῦ βασιλεύσαντα  Νερούαν διαδέχεται  Τραϊανός· οὗ δὴ πρῶτον ἔτος ἦν ἐν ᾧ τῆς κατ’ Ἀλεξάνδρειαν παροικίας  Ἀβίλιον δέκα πρὸς τρισὶν ἔτεσιν  ἡγησάμενον διαδέχεται Κέρδων· τρίτος οὗτος τῶν αὐτόθι μετὰ τὸν πρῶτον Ἀννιανὸν προέστη. ἐν τούτῳ δὲ Ῥωμαίων εἰς ἔτι Κλήμης ἡγεῖτο, τρίτον καὶ αὐτὸς  ἐπέχων τῶν τῇδε μετὰ  Παῦλόν τε καὶ Πέτρον ἐπισκοπευσάντων βαθμόν· Λίνος δὲ ὁ πρῶτος ἦν καὶ μετ’ αὐτὸν Ἀνέγκλητος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="22">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.22" n="1"><p>ἀλλὰ καὶ τῶν ἐπ’ Ἀντιοχείας  Εὐοδίου πρώτου καταστάντος δεύτερος ἐν τοῖς δηλουμένοις Ἰγνάτιος ἐγνωρίζετο. Συμεὼν ὁμοίως δεύτερος μετὰ τὸν τοῦ σωτῆρος ἡμῶν ἀδελφὸν τῆς ἐν Ἱεροσολύμοις ἐκκλησίας κατὰ τούτους τὴν λειτουργίαν εἶχεν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="23">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="1"><p rend="align(indent)"> Ἐπὶ τούτοις κατὰ τὴν Ἀσίαν ἔτι τῷ βίῳ  περιλειπόμενος αὐτὸς ἐκεῖνος ὃν  ἠγάπα ὁ Ἰησοῦς,  <note place="margin" xml:lang="eng"><bibl>John 13, 23; 19, 26; 21, 7. 20</bibl></note> ἀπόστολος ὁμοῦ καὶ εὐαγγελιστὴς Ἰωάννης τὰς αὐτόθι  διεῖπεν ἐκκλησίας, ἀπὸ τῆς κατὰ τὴν νῆσον μετὰ τὴν Δομετιανοῦ τελευτὴν ἐπανελθὼν φυγῆς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="2"><p>ὅτι δὲ εἰς τούτους τῷ βίῳ  περιῆν,  ἀπόχρη διὰ δύο πιστώσασθαι τὸν λόγον μαρτύρων,  πιστοὶ δ’ ἂν εἶεν οὗτοι, τῆς ἐκκλησιαστικῆς  πρεσβεύσαντες ὀρθοδοξίας, <pb n="v.1.p.242"/> εἰ δὴ τοιοῦτοι Εἰρηναῖος καὶ Κλήμης ὁ Ἀλεξανδρεύς·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="3"><p>ὧν ὁ μὲν πρότερος ἐν δευτέρῳ τῶν  <note place="margin" xml:lang="eng"><bibl>Iren. 2, 22. 5</bibl></note> πρὸς τὰς αἱρέσεις ὧδέ πως γράφει κατὰ λέξιν· <q>καὶ πάντες οἱ πρεσβύτεροι  μαρτυροῦσιν οἱ κατὰ τὴν Ἀσίαν Ἰωάννῃ τῷ τοῦ κυρίου  μαθητῇ  συμβεβληκότες  παραδεδωκέναι τὸν Ἰωάννην. παρέμεινεν γὰρ αὐτοῖς μέχρι τῶν Τραϊανοῦ χρόνων.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="4"><p>καὶ ἐν τρίτῳ δὲ τῆς αὐτῆς ὑποθέσεως ταὐτὸ τοῦτο δηλοῖ <note place="margin" xml:lang="eng"><bibl>Iren. 3, 3. 4</bibl></note> διὰ τούτων· <q>ἀλλὰ καὶ ἡ ἐν Ἐφέσῳ ἐκκλησία ὑπὸ Παύλου μὲν τεθεμελιωμένη, Ἰωάννου δὲ παραμείναντος αὐτοῖς μέχρι τῶν Τραϊανοῦ χρόνων, μάρτυς ἀληθής ἐστιν τῆς τῶν ἀποστόλων παραδόσεως.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="5"><p rend="align(indent)"> Ὁ δὲ Κλήμης ὁμοῦ τὸν χρόνον ἐπισημηνάμενος, 
  καὶ ἱστορίαν  ἀναγκαιοτάτην οἷς τὰ καλὰ καὶ ἐπωφελῆ φίλον ἀκούειν, προστίθησιν ἐν ᾧ <q> Τίς ὁ σῳζόμενος πλούσιος</q> ἐπέγραψεν αὐτοῦ συγγράμματι· λαβὼν δὲ ἀνάγνωθι ὧδέ πως ἔχουσαν καὶ <note place="margin" xml:lang="eng"><bibl>Clem. <foreign xml:lang="lat">de Divite Serv.</foreign> 42</bibl></note> αὐτοῦ τὴν γραφήν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="6"><p><q>ἄκουσον  μῦθον οὐ μῦθον ἀλλὰ ὄντα λόγον περὶ Ἰωάννου τοῦ ἀποστόλου παραδεδομένον καὶ μνήμῃ πεφυλαγμένον. ἐπειδὴ γὰρ τοῦ τυράννου τελευτήσαντος ἀπὸ τῆς  Πάτμου τῆς  νήσου μετῆλθεν ἐπὶ τὴν Ἔφεσον, ἀπῄει παρακαλούμενος καὶ ἐπὶ τὰ  πλησιόχωρα τῶν ἐθνῶν, ὅπου μὲν ἐπισκόπους  καταστήσων, ὅπου δὲ ὅλας ἐκκλησίας  ἁρμόσων, ὅπου δὲ κλῆρον ἕνα γέ τινα  κληρώσων τῶν ὑπὸ τοῦ πνεύματος  σημαινομένων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="7"><p><q rend="merge">ἐλθὼν οὖν καὶ ἐπί τινα τῶν οὐ μακρὰν πόλεων, ἧς καὶ τοὔνομα λέγουσιν ἔνιοι, καὶ τἄλλα  ἀναπαύσας τοὺς ἀδελφούς, ἐπὶ πᾶσι τῷ  καθεστῶτι  προσβλέψας ἐπισκόπῳ, νεανίσκον ἱκανὸν τῷ σώματι καὶ τὴν ὄψιν  ἀστεῖον καὶ  θερμὸν τὴν ψυχὴν  ἰδών, <q>τοῦτον</q> ἔφη <q>σοὶ <pb n="v.1.p.244"/> παρακατατίθεμαι μετὰ πάσης σπουδῆς ἐπὶ τῆς ἐκκλησίας καὶ τοῦ Χριστοῦ μάρτυρος.</q> τοῦ δὲ  δεχομένου καὶ πάνθ’  ὑπισχνουμένου, καὶ πάλιν τὰ αὐτὰ διελέγετο καὶ διεμαρτύρετο.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="8"><p><q rend="merge">εἶτα ὁ μὲν  ἀπῆρεν ἐπὶ τὴν Ἔφεσον, ὁ δὲ πρεσβύτερος ἀναλαβὼν οἴκαδε τὸν παραδοθέντα νεανίσκον ἔτρεφεν,  συνεῖχεν,  ἔθαλπεν, τὸ τελευταῖον  ἐφώτισεν. καὶ μετὰ τοῦτο  ὑφῆκεν τῆς πλείονος ἐπιμελείας καὶ παραφυλακῆς, ὡς τὸ τέλειον αὐτῷ  φυλακτήριον  ἐπιστήσας   τὴν σφραγῖδα κυρίου.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="9"><p><q rend="merge">τῷ δὲ ἀνέσεως πρὸ ὥρας  λαβομένῳ  προσφθείρονταί τινες  ἥλικες  ἀργοὶ καὶ  ἀπερρωγότες,  ἐθάδες κακῶν, καὶ πρῶτον μὲν δι’ ἑστιάσεων πολυτελῶν αὐτὸν ἐπάγονται, εἶτά που καὶ νύκτωρ ἐπὶ  λωποδυσίαν  ἐξιόντες  συνεπάγονται,  εἶτά τι καὶ μεῖζον  συμπράττειν ἠξίουν· </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="10"><p> <q rend="merge">ὃ δὲ κατ’ ὀλίγον προσειθίζετο, καὶ διὰ μέγεθος φύσεως  ἐκστὰς ὥσπερ  ἄστομος καὶ  εὔρωστος ἵππος  ὀρθῆς ὁδοῦ καὶ τὸν  χαλινὸν  ἐνδακών, μειζόνως κατὰ τῶν  βαράθρων  ἐφέρετο,</q> </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="11"><p><q rend="merge">ἀπογνοὺς δὲ  τελέως τὴν ἐν θεῷ σωτηρίαν, οὐδὲν ἔτι μικρὸν  διενοεῖτο, ἀλλὰ μέγα τι  πράξας, ἐπειδήπερ ἅπαξ  ἀπολώλει, ἴσα τοῖς ἄλλοις παθεῖν ἠξίου. αὐτοὺς δὴ τούτους ἀναλαβὼν καὶ  λῃστήριον  συγκροτήσας, ἕτοιμος  λῄσταρχος ἦν,  βιαιότατος  μιαιφονώτατος  χαλεπώτατος.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="12"><p><q rend="merge">χρόνος ἐν μέσῳ, καὶ τινος  ἐπιπεσούσης χρείας  ἀνακαλοῦσι τὸν Ἰωάννην. ὃ δὲ ἐπεὶ τὰ ἄλλα ὧν χάριν ἧκεν κατεστήσατο, <q>ἄγε δή</q> ἔφη <q>ὦ  ἐπίσκοπε, τὴν  παραθήκην  ἀπόδος ἡμῖν, ἣν ἐγώ τε καὶ ὁ Χριστός σοι  παρακατεθέμεθα ἐπὶ τῆς ἐκκλησίας, ἧς  προκαθέζῃ, μάρτυρος.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="13"><p><q rend="merge">ὃ δὲ τὸ μὲν πρῶτον  ἐξεπλάγη, χρήματα οἰόμενος, ἅπερ οὐκ ἔλαβεν,  συκοφαντεῖσθαι, καὶ οὔτε πιστεύειν εἶχεν ὑπὲρ ὧν οὐκ εἶχεν, <pb n="v.1.p.246"/> οὔτε  ἀπιστεῖν Ἰωάννῃ· ὡς δέ <q>τὸν νεανίσκον</q> εἶπεν <q>ἀπαιτῶ καὶ τὴν ψυχὴν τοῦ ἀδελφοῦ,</q> στενάξας κάτωθεν ὁ πρεσβύτης καί τι καὶ  ἐπιδακρύσας, <q>ἐκεῖνος</q> ἔφη <q>τέθνηκεν.</q>  <q>πῶς καὶ τίνα θάνατον;</q> <q>θεῷ τέθνηκεν</q> εἶπεν· <q>ἀπέβη γὰρ πονηρὸς καὶ  ἐξώλης καί, τὸ κεφάλαιον,  λῃστής, καὶ νῦν ἀντὶ τῆς ἐκκλησίας τὸ ὄρος κατείληφεν μεθ’  ὁμοίου στρατιωτικοῦ.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="14"><p> <q rend="merge">καταρρηξάμενος τὴν ἐσθῆτα τα ὁ ἀπόστολος καὶ μετὰ μεγάλης οἰμωγῆς  πληξάμενος τὴν κεφαλήν, <q>καλόν γε</q> ἔφη  <q>φύλακα τῆς  τἀδελφοῦ ψυχῆς κατέλιπον. ἀλλ’ ἵππος ἤδη μοι  παρέστω, καὶ ἡγεμὼν  γενέσθω μοί τις τῆς ὁδοῦ.</q>  ἤλαυνεν, ὥσπερ εἶχεν, αὐτόθεν ἀπὸ τῆς ἐκκλησίας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="15"><p><q rend="merge">ἐλθὼν δὲ εἰς τὸ χωρίον, ὑπὸ τῆς  προφυλακῆς τῶν λῃστῶν  ἁλίσκεται, μήτε φεύγων μήτε παραιτούμενος, ἀλλὰ βοῶν  <q>ἐπὶ τοῦτ’ ἐλήλυθα, ἐπὶ τὸν ἄρχοντα ὑμῶν  ἀγάγετέ με·</q></q> </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="16"><p><q rend="merge">ὃς τέως, ὥσπερ  ὥπλιστο,  ἀνέμενεν, ὡς δὲ προσιόντα  ἐγνώρισε τὸν Ἰωάννην, εἰς φυγὴν  αἰδεσθεὶς ἐτράπετο. ὃ δὲ  ἐδίωκεν ἀνὰ κράτος,  ἐπιλαθόμενος τῆς ἡλικίας τῆς ἑαυτοῦ, κεκραγώς</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="17"><p><q rend="merge"><q>τί με  φεύγεις, τέκνον, τὸν  σαυτοῦ πατέρα, τὸν  γυμνόν, τὸν γέροντα;  ἐλέησόν με, τέκνον, μὴ φοβοῦ· ἔχεις ἔτι ζωῆς ἐλπίδας. ἐγὼ Χριστῷ λόγον δώσω ὑπὲρ σοῦ· ἂν  δέῃ, τὸν  σὸν θάνατον  ἑκὼν  ὑπομενῶ, ὡς ὁ κύριος τὸν ὑπὲρ ἡμῶν· ὑπὲρ σοῦ τὴν ψυχὴν  ἀντιδώσω τὴν  ἐμήν. στῆθι, πίστευσον· Χριστός με ἀπέστειλεν.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="18"><p><q rend="merge">ὃ δὲ ἀκούσας, πρῶτον ἔστη μὲν κάτω βλέπων, εἶτα ἔρριψεν τὰ  ὅπλα, εἶτα  τρέμων  ἔκλαιεν πικρῶς· προσελθόντα δὲ τὸν γέροντα  περιέλαβεν, ἀπολογούμενος ταῖς οἰμωγαῖς ὡς ἐδύνατο καὶ τοῖς  δάκρυσι  βαπτιζόμενος ἐκ δευτέρου,  μόνην  ἀποκρύπτων τὴν <pb n="v.1.p.248"/> δεξιάν·</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.23" n="19"><p><q rend="merge">ὃ δ’  ἐγγυώμενος, ἐπομνύμενος ὡς ἄφεσιν αὐτῷ παρὰ τοῦ σωτῆρος  ηὕρηται, δεόμενος,  γονυπετῶν, αὐτὴν τὴν δεξιὰν ὡς ὑπὸ τῆς μετανοίας κεκαθαρμένην  καταφιλῶν, ἐπὶ τὴν ἐκκλησίαν  ἐπανήγαγεν, καὶ δαψιλέσι μὲν εὐχαῖς  ἐξαιτούμενος, συνεχέσι δὲ  νηστείαις συναγωνιζόμενος, ποικίλαις δὲ  σειρῆσι λόγων  κατεπᾴδων αὐτοῦ τὴν γνώμην, οὐ πρότερον  ἀπῆλθεν, ὥς φασιν, πρὶν αὐτὸν ἐπιστῆσαι τῇ ἐκκλησίᾳ, διδοὺς μέγα παράδειγμα μετανοίας  ἀληθινῆς καὶ μέγα  γνώρισμα παλιγγενεσίας, τρόπαιον ἀναστάσεως  βλεπομένης.</q> ταῦτα τοῦ Κλήμεντος, ἱστορίας ὁμοῦ καὶ ὠφελείας τῆς τῶν ἐντευξομένων ἕνεκεν, ἐνταῦθά μοι κείσθω.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="24">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="1"><p rend="align(indent)"> Φέρε δέ, καὶ τοῦδε τοῦ ἀποστόλου τὰς ἀναντιρρήτους ἐπισημηνώμεθα γραφάς. </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="2"><p>καὶ δὴ τὸ κατ’ αὐτὸν εὐαγγέλιον ταῖς ὑπὸ τὸν οὐρανὸν  διεγνωσμένον ἐκκλησίαις, πρῶτον  ἀνωμολογήσθω· ὅτι γε μὴν εὐλόγως πρὸς τῶν ἀρχαίων ἐν τετάρτῃ  μοίρᾳ τῶν  ἄλλων τριῶν κατείλεκται, ταύτῃ ἂν γένοιτο δῆλον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="3"><p>οἱ θεσπέσιοι καὶ ὡς ἀληθῶς θεοπρεπεῖς, φημὶ δὲ τοῦ Χριστοῦ τοὺς ἀποστόλους, τὸν βίον ἄκρως  κεκαθαρμένοι καὶ ἀρετῇ πάσῃ τὰς  <note place="margin" xml:lang="eng"><bibl>Acts 4, 13 2 Cor. 11</bibl></note> ψυχὰς  κεκοσμημένοι, τὴν δὲ γλῶτταν  ἰδιωτεύοντες, τῇ γε μὴν πρὸς τοῦ σωτῆρος αὐτοῖς  δεδωρημένῃ θείᾳ καὶ  παραδοξοποιῷ δυνάμει  θαρσοῦντες, τὸ μὲν  <note place="margin" xml:lang="eng"><bibl>1 Cor. 2, 4</bibl></note> ἐν  πειθοῖ καὶ τέχνῃ λόγων τὰ τοῦ διδασκάλου μαθήματα πρεσβεύειν οὔτε ᾔδεσαν οὔτε ἐνεχείρουν, τῇ δὲ τοῦ θείου πνεύματος τοῦ  συνεργοῦντος αὐτοῖς ἀποδείξει καὶ τῇ δι’ αὐτῶν  συντελουμένῃ  θαυματουργῷ τοῦ Χριστοῦ δυνάμει μόνῃ χρώμενοι, τῆς τῶν οὐρανῶν βασιλείας τὴν γνῶσιν ἐπὶ πᾶσαν <pb n="v.1.p.250"/> κατήγγελλον τὴν οἰκουμένην, σπουδῆς τῆς περὶ τὸ  λογογραφεῖν μικρὰν ποιούμενοι φροντίδα.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="4"><p>καὶ τοῦτ’ ἔπραττον ἅτε μείζονι καὶ ὑπὲρ ἄνθρωπον  ἐξυπηρετούμενοι διακονίᾳ. ὁ γοῦν Παῦλος πάντων ἐν  παρασκευῇ λόγων  δυνατώτατος  νοήμασίν τε ἱκανώτατος γεγονώς, οὐ πλέον τῶν  βραχυτάτων ἐπιστολῶν γραφῇ παραδέδωκεν, καίτοι μυρία γε καὶ<note place="margin" xml:lang="eng"><bibl>2 Cor. 12, 2-4</bibl></note> ἀπόρρητα λέγειν ἔχων, ἅτε τῶν μέχρις οὐρανοῦ τρίτου θεωρημάτων  ἐπιψαύσας ἐπ’ αὐτόν τε τὸν θεοπρεπῆ  παράδεισον  ἀναρπασθεὶς καὶ τῶν ἐκεῖσε ῥημάἀρρήτων ἀξιωθεὶς ἐπακοῦσαι. </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="5"><p>οὐκ  ἄπειροι μὲν οὖν ὑπῆρχον τῶν αὐτῶν καὶ οἱ λοιποὶ τοῦ σωτῆρος ἡμῶν φοιτηταί, δώδεκα μὲν ἀπόστολοι, ἑβδομήκοντα δὲ μαθηταί, ἄλλοι τε ἐπὶ τούτοις μυρίοι· ὅμως δ’ οὖν ἐξ ἁπάντων τῶν τοῦ κυρίου  διατριβῶν ὑπομνήματα Ματθαῖος ἡμῖν καὶ Ἰωάννης μόνοι καταλελοίπασιν· οὓς καὶ ἐπάναγκες ἐπὶ τὴν γραφὴν ἐλθεῖν κατέχει λόγος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="6"><p>Ματθαῖός τε γὰρ πρότερον Ἑβραίοις κηρύξας, ὡς ἤμελλεν καὶ ἐφ’ ἑτέρους ἰέναι, πατρίῳ γλώττῃ γραφῇ παραδοὺς τὸ  κατ’ αὐτὸν εὐαγγέλιον, τὸ  λεῖπον τῇ αὐτοῦ  παρουσίᾳ τούτοις ἀφ’ ὧν ἐστέλλετο,  διὰ τῆς γραφῆς  ἀπεπλήρου· </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="7"><p>ἤδη δὲ Μάρκου καὶ  Λουκᾶ τῶν κατ’ αὐτοὺς εὐαγγελίων τὴν ἔκδοσιν πεποιημένων, Ἰωάννην φασὶ τὸν πάντα χρόνον ἀγράφῳ κεχρημένον κηρύγματι, τέλος καὶ ἐπὶ τὴν γραφὴν ἐλθεῖν τοιᾶσδε χάριν αἰτίας. τῶν  προαναγραφέντων τριῶν εἰς πάντας ἤδη καὶ εἰς αὐτὸν διαδεδομένων,  ἀποδέξασθαι μέν φασιν, ἀλήθειαν αὐτοῖς  ἐπιμαρτυρήσαντα, μόνην δὲ ἄρα λείπεσθαι τῇ γραφῇ τὴν περὶ τῶν ἐν πρώτοις καὶ κατ’ ἀρχὴν τοῦ κηρύγματος ὑπὸ τοῦ Χριστοῦ πεπραγμένων  διήγησιν. </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="8"><p>καὶ ἀληθής γε ὁ λόγος. <pb n="v.1.p.252"/> τοὺς τρεῖς γοῦν εὐαγγελιστὰς συνιδεῖν πάρεστιν μόνα τὰ μετὰ τὴν ἐν τῷ δεσμωτηρίῳ Ἰωάννου τοῦ βαπτιστοῦ κάθειρξιν ἐφ’ ἕνα ἐνιαυτὸν πεπραγμένα τῷ σωτῆρι  συγγεγραφότας αὐτό τε τοῦτ’  ἐπισημηναμένους κατ’ ἀρχὰς τῆς αὐτῶν ἱστορίας· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="9"><p>μετὰ γοῦν τὴν  τεσσαρακονταήμερον  νηστείαν καὶ τὸν ἐπὶ ταύτῃ  πειρασμὸν τὸν χρόνον τῆς ἰδίας γραφῆς ὁ μὲν  <note place="margin" xml:lang="eng"><bibl>Matt. 14, 12</bibl></note> Ματθαῖος δηλοῖ λέγων <q>ἀκούσας δὲ ὅτι Ἰωάννης  παρεδόθη, ἀνεχώρησεν</q> ἀπὸ τῆς Ἰουδαίας <q>εἰς  <note place="margin" xml:lang="eng"><bibl>Mark 1, 14</bibl></note> τὴν Γαλιλαίαν,</q> </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="10"><p>ὁ δὲ Μάρκος ὡσαύτως <q>μετὰ δὲ τὸ παραδοθῆναι</q> φησίν <q>Ἰωάννην ἦλθεν Ἰησοῦς  <note place="margin" xml:lang="eng"><bibl>Luke 3, 19. 20</bibl></note> εἰς τὴν Γαλιλαίαν,</q> καὶ ὁ Λουκᾶς δὲ πρὶν ἄρξασθαι τῶν τοῦ Ἰησοῦ πράξεων, παραπλησίως  ἐπιτηρεῖ, φάσκων ὡς ἄρα  προσθεὶς Ἡρῴδης οἷς  διεπράξατο πονηροῖς, <q>κατέκλεισε τὸν Ἰωάννην ἐν φυλακῇ.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="11"><p> παρακληθέντα δὴ οὖν τούτων  ἕνεκά φασι τὸν ἀπόστολον Ἰωάννην τὸν ὑπὸ τῶν προτέρων εὐαγγελιστῶν  παρασιωπηθέντα χρόνον καὶ τὰ κατὰ τοῦτον πεπραγμένα τῷ σωτῆρι (ταῦτα δ’ ἦν τὰ πρὸ τῆς τοῦ βαπτιστοῦ καθείρξεως) τῷ κατ’ αὐτὸν εὐαγγελίῳ παραδοῦναι, αὐτό τε τοῦτ’  ἐπισημήνασθαι,  <note place="margin" xml:lang="eng"><bibl>John 2, 11</bibl></note> τοτὲ μὲν φήσαντα <q>ταύτην ἀρχὴν  <note place="margin" xml:lang="eng"><bibl>John 3, 23. 24</bibl></note> ἐποίησεν τῶν παραδόξων ὁ Ἰησοῦς,</q> τοτὲ δὲ  μνημονεύσαντα τοῦ βαπτιστοῦ μεταξὺ τῶν Ἰησοῦ πράξεων ὡς ἔτι τότε  βαπτίζοντος ἐν  Αἰνὼν ἐγγὺς τοῦ  Σαλείμ, σαφῶς τε τοῦτο δηλοῦν ἐν τῷ λέγειν  <q>οὔπω γὰρ ἦν Ἰωάννης βεβλημένος εἰς  φυλακήν,</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="12"><p>οὐκοῦν ὁ μὲν Ἰωάννης τῇ τοῦ κατ’ αὐτὸν εὐαγγελίου γραφῇ τὰ μηδέπω τοῦ βαπτιστοῦ εἰς φυλακὴν  βεβλημένου πρὸς τοῦ Χριστοῦ πραχθέντα παραδίδωσιν, οἱ δὲ λοιποὶ τρεῖς εὐαγγελισταὶ τὰ μετὰ τὴν εἰς τὸ δεσμωτήριον κάθειρξιν τοῦ βαπτιστοῦ
<pb n="v.1.p.254"/> μνημονεύουσιν·</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="13"><p>οἷς καὶ  ἐπιστήσαντι οὐκέτ’ ἂν δόξαι διαφωνεῖν ἀλλήλοις τὰ εὐαγγέλια τῷ τὸ μὲν κατὰ Ἰωάννην τὰ πρῶτα τῶν τοῦ Χριστοῦ πράξεων περιέχειν, τὰ δὲ λοιπὰ τὴν ἐπὶ τέλει τοῦ χρόνου αὐτῷ γεγενημένην ἱστορίαν· εἰκότως δ’ οὖν τὴν μὲν τῆς σαρκὸς τοῦ σωτῆρος ἡμῶν γενεαλογίαν ἅτε Ματθαίῳ καὶ Λουκᾷ  προγραφεῖσαν  ἀποσιωπῆσαι τὸν Ἰωάννην, τῆς δὲ θεολογίας  ἀπάρξασθαι ὡς ἂν αὐτῷ πρὸς τοῦ θείου πνεύματος  οἷα  κρείττονι  παραπεφυλαγμένης.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="14"><p rend="align(indent)"> Ταῦτα μὲν οὖν ἡμῖν περὶ τῆς τοῦ κατὰ Ἰωάννην εὐαγγελίου γραφῆς εἰρήσθω, καὶ τῆς κατὰ Μάρκον δὲ ἡ γενομένη αἰτία ἐν τοῖς πρόσθεν ἡμῖν δεδήλωται·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="15"><p>ὁ δὲ Λουκᾶς ἀρχόμενος καὶ αὐτὸς τοῦ κατ’ αὐτὸν  <note place="margin" xml:lang="eng"><bibl>Luke 1, 1-4</bibl></note> συγγράμματος τὴν αἰτίαν  προύθηκεν δι’ ἣν πεποίηται τὴν σύνταξιν, δηλῶν ὡς ἄρα πολλῶν καὶ ἄλλων προπετέστερον ἐπιτετηδευκότων διήγησιν ποιήσασθαι ὧν αὐτὸς  πεπληροφόρητο λόγων, ἀναγκαίως  ἀπαλλάττων ἡμᾶς τῆς περὶ τοὺς ἄλλους  ἀμφηρίστου  ὑπολήψεως, τὸν  ἀσφαλῆ λόγον ὧν αὐτὸς ἱκανῶς τὴν ἀλήθειαν κατειλήφει ἐκ τῆς ἅμα Παύλῳ συνουσίας τε καὶ διατριβῆς καὶ τῆς τῶν λοιπῶν ἀποστόλων ὁμιλίας  ὠφελημένος, διὰ τοῦ ἰδίου παρέδωκεν εὐαγγελίου.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="16"><p>καὶ ταῦτα μὲν ἡμεῖς περὶ τούτων·  οἰκειότερον δὲ κατὰ καιρὸν διὰ τῆς τῶν ἀρχαίων  παραθέσεως τὰ καὶ τοῖς ἄλλοις περὶ αὐτῶν εἰρημένα πειρασόμεθα δηλῶσαι.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="17"><p rend="align(indent)">Τῶν δὲ Ἰωάννου γραμμάτων πρὸς τῷ εὐαγγελίῳ καὶ ἡ προτέρα τῶν ἐπιστολῶν παρά τε τοῖς νῦν καὶ τοῖς ἔτ’ ἀρχαίοις ἀναμφίλεκτος ὡμολόγηται,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.24" n="18"><p> ἀντιλέγονται δὲ αἱ λοιπαὶ δύο, τῆς δ’ Ἀποκαλύψεως εἰς <pb n="v.1.p.256"/> ἑκάτερον ἔτι νῦν παρὰ τοῖς πολλοῖς  περιέλκεται ἡ δόξα· ὁμοίως γε μὴν ἐκ τῆς τῶν ἀρχαίων μαρτυρίας ἐν  οἰκείῳ καιρῷ τὴν ἐπίκρισιν  δέξεται καὶ αὐτή.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="25">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.25" n="1"><p rend="align(indent)">  Εὔλογον δ’ ἐνταῦθα γενομένους  ἀνακεφαλαιώσασθαι τὰς δηλωθείσας τῆς καινῆς διαθήκης γραφάς. καὶ δὴ τακτέον ἐν πρώτοις τὴν ἁγίαν τῶν εὐαγγελίων  τετρακτύν, οἷς ἕπεται ἡ τῶν Πράξεων  τῶν ἀποστόλων γραφή· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.25" n="2"><p>μετὰ δὲ ταύτην τὰς Παύλου καταλεκτέον ἐπιστολάς, αἷς ἑξῆς τὴν φερομένην Ἰωάννου προτέραν καὶ ὁμοίως τὴν Πέτρου  κυρωτέον ἐπιστολήν· ἐπὶ τούτοις τακτέον, εἴ γε φανείη, τὴν Ἀποκάλυψιν Ἰωάννου, περὶ ἧς τὰ δόξαντα κατὰ καιρὸν  ἐκθησόμεθα.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.25" n="3"><p>καὶ ταῦτα μὲν ἐν ὁμολογουμένοις· τῶν δ’ ἀντιλεγομένων, γνωρίμων δ’ οὖν ὅμως τοῖς πολλοῖς, ἡ λεγομένη Ἰακώβου φέρεται καὶ ἡ Ἰούδα ἥ τε Πέτρου δευτέρα ἐπιστολὴ καὶ ἡ  ὀνομαζομένη δευτέρα καὶ  τρίτη Ἰωάννου, εἴτε τοῦ εὐαγγελιστοῦ  τυγχάνουσαι εἴτε καὶ ἑτέρου  ὁμωνύμου ἐκείνῳ.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.25" n="4"><p>ἐν τοῖς νόθοις  κατατετάχθω καὶ τῶν Παύλου Πράξεων ἡ γραφὴ ὅ τε λεγόμενος  Ποιμὴν καὶ ἡ Ἀποκάλυψις Πέτρου καὶ πρὸς τούτοις ἡ  φερομένη Βαρναβᾶ ἐπιστολὴ καὶ τῶν ἀποστόλων αἱ  λεγόμεναι  Διδαχαὶ ἔτι τε, ὡς ἔφην, ἡ Ἰωάννου Ἀποκάλυψις, εἰ φανείη·  ἥν τινες, ὡς ἔφην, ἀθετοῦσιν, ἕτεροι δὲ  ἐγκρίνουσιν τοῖς ὁμολογουμένοις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.25" n="5"><p>ἤδη δ’ ἐν τούτοις τινὲς καὶ τὸ καθ’ Ἑβραίους εὐαγγέλιον  κατέλεξαν, ᾧ μάλιστα Ἑβραίων οἱ τὸν Χριστὸν  παραδεξάμενοι  χαίρουσιν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.25" n="6"><p>ταῦτα δὲ πάντα τῶν ἀντιλεγομένων ἂν εἴη, ἀναγκαίως δὲ καὶ τούτων ὅμως τὸν κατάλογον πεποιήμεθα,  διακρίνοντες τάς τε κατὰ τὴν ἐκκλησιαστικὴν παράδοσιν <pb n="v.1.p.258"/> ἀληθεῖς καὶ  ἀπλάστους καὶ  ἀνωμολογημένας γραφὰς καὶ τὰς ἄλλως παρὰ ταύτας, οὐκ ἐνδιαθήκους μὲν ἀλλὰ καὶ ἀντιλεγομένας, ὅμως δὲ παρὰ πλείστοις τῶν ἐκκλησιαστικῶν γινωσκομένας, ἵν’ εἰδέναι ἔχοιμεν αὐτάς τε ταύτας καὶ τὰς ὀνόματι τῶν ἀποστόλων πρὸς τῶν αἱρετικῶν  προφερομένας ἤτοι ὡς Πέτρου καὶ  Θωμᾶ καὶ Ματθία ἢ καί τινων παρὰ τούτους ἄλλων εὐαγγέλια  περιεχούσας ἢ ὡς  Ἀνδρέου καὶ Ἰωάννου καὶ τῶν ἄλλων ἀποστόλων πράξεις· ὧν οὐδὲν οὐδαμῶς ἐν συγγράμματι τῶν κατὰ τὰς διαδοχὰς ἐκκλησιαστικῶν τις ἀνὴρ εἰς μνήμην ἀγαγεῖν ἠξίωσεν,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.25" n="7"><p>πόρρω δέ που καὶ ὁ τῆς φράσεως παρὰ τὸ ἦθος τὸ ἀποστολικὸν  ἐναλλάττει  χαρακτήρ, ἥ τε γνώμη καὶ ἡ τῶν ἐν αὐτοῖς φερομένων  προαίρεσις πλεῖστον ὅσον τῆς ἀληθοῦς ὀρθοδοξίας  ἀπᾴδουσα, ὅτι δὴ αἱρετικῶν ἀνδρῶν  ἀναπλάσματα τυγχάνει, σαφῶς παρίστησιν· ὅθεν οὐδ’ ἐν νόθοις αὐτὰ κατατακτέον, ἀλλ’ ὡς  ἄτοπα πάντῃ καὶ δυσσεβῆ  παραιτητέον.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="26">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.26" n="1"><p rend="align(indent)"> <note place="margin" xml:lang="eng"><bibl>Iren. 1, 23. 5</bibl></note> Ἴωμεν δὴ λοιπὸν καὶ ἐπὶ τὴν ἑξῆς ἱστορίαν. Σίμωνα τὸν μάγον  Μένανδρος διαδεξάμενος, ὅπλον δεύτερον οὐ χεῖρον τοῦ προτέρου τῆς διαβολικῆς ἐνεργείας ἀποδείκνυται τὸν τρόπον. ἦν καὶ οὗτος  Σαμαρεύς, εἰς ἄκρον δὲ γοητείας οὐκ ἔλαττον τοῦ διδασκάλου προελθών,  μείζοσιν  ἐπιδαψιλεύεται τερατολογίαις, ἑαυτὸν μὲν ὡς ἄρα εἴη, λέγων, ὁ σωτὴρ ἐπὶ τῇ τῶν ἀνθρώπων ἄνωθέν ποθεν ἐξ ἀοράτων αἰώνων ἀπεσταλμένος σωτηρίᾳ,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.26" n="2"><p>διδάσκων δὲ μὴ ἄλλως  δύνασθαί τινα καὶ αὐτῶν τῶν  κοσμοποιῶν ἀγγέλων  περιγενήσεσθαι, μὴ πρότερον διὰ τῆς πρὸς αὐτοῦ παραδιδομένης μαγικῆς  ἐμπειρίας  ἀχθέντα καὶ διὰ τοῦ  μεταδιδομένου πρὸς αὐτοῦ <pb n="v.1.p.260"/> βαπτίσματος, οὗ τοὺς  καταξιουμένους  ἀθανασίαν ἀΐδιον ἐν αὐτῷ τούτῳ  μεθέξειν τῷ βίῳ, μηκέτι  θνῄσκοντας, αὐτοῦ δὲ  παραμένοντας εἰς τὸ ἀεὶ  ἀγήρως τινὰς καὶ ἀθανάτους  ἐσομένους. ταῦτα μὲν οὖν καὶ ἐκ τῶν Εἰρηναίου διαγνῶναι ῥᾴδιον·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.26" n="3"><p>καὶ ὁ Ἰουστῖνος δὲ κατὰ τὸ αὐτὸ τοῦ Σίμωνος μνημονεύσας, καὶ τὴν περὶ τούτου διήγησιν ἐπιφέρει,  <note place="margin" xml:lang="eng"><bibl>Justin, Apol. 1, 26</bibl></note> λέγων· <q>Μένανδρον δέ τινα καὶ αὐτὸν Σαμαρέα, τὸν ἀπὸ κώμης  Καπαρατταίας, γενόμενον μαθητὴν τοῦ Σίμωνος,  οἰστρηθέντα καὶ αὐτὸν ὑπὸ τῶν δαιμόνων καὶ ἐν Ἀντιοχείᾳ γενόμενον, πολλοὺς  ἐξαπατῆσαι διὰ μαγικῆς τέχνης  οἴδαμεν· ὃς καὶ τοὺς αὐτῷ ἑπομένους ὡς μὴ  ἀποθνῄσκοιεν, ἔπεισεν, καὶ νῦν  τινές εἰσιν, ἀπ’ ἐκείνου τοῦτο ὁμολογοῦντες.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.26" n="4"><p rend="align(indent)"> Ἦν δ’ ἄρα διαβολικῆς ἐνεργείας διὰ τοιῶνδε γοήτων τὴν Χριστιανῶν προσηγορίαν  ὑποδυομένων τὸ μέγα τῆς θεοσεβείας μυστήριον ἐπὶ  μαγείᾳ  σπουδάσαι  διαβαλεῖν  διασῦραί τε δι’ αὐτῶν τὰ περὶ ψυχῆς  ἀθανασίας καὶ νεκρῶν ἀναστάσεως  ἐκκλησιαστικὰ δόγματα. ἀλλ’ οὗτοι μὲν τούτους σωτῆρας  ἐπιγραψάμενοι τῆς ἀληθοῦς  ἀποπεπτώκασιν ἐλπίδος·</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="27">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.27" n="1"><p>ἄλλους δ’ ὁ πονηρὸς δαίμων, τῆς περὶ τὸν Χριστὸν τοῦ θεοῦ διαθέσεως ἀδυνατῶν  ἐκσεῖσαι,  θατεραλήπτους εὑρὼν ἐσφετερίζετο·  Ἐβιωναίους τούτους οἰκείως  ἐπεφήμιζον οἱ πρῶτοι, πτωχῶς  καὶ  ταπεινῶς τὰ περὶ τοῦ Χριστοῦ  δοξάζοντας.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.27" n="2"><p>λιτὸν μὲν γὰρ αὐτὸν καὶ κοινὸν ἡγοῦντο, κατὰ  προκοπὴν ἤθους αὐτὸ μόνον ἄνθρωπον  δεδικαιωμένον ἐξ ἀνδρός τε κοινωνίας καὶ τῆς Μαρίας  γεγεννημένον· δεῖν δὲ πάντως αὐτοῖς τῆς  νομικῆς θρῃσκείας ὡς μὴ ἂν διὰ μόνης τῆς εἰς τὸν Χριστὸν πίστεως καὶ τοῦ κατ’ αὐτὴν βίου  σωθησομένοις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.27" n="3"><p>ἄλλοι δὲ παρὰ τούτους <pb n="v.1.p.262"/> τῆς αὐτῆς ὄντες προσηγορίας, τὴν μὲν τῶν εἰρημένων  ἔκτοπον  διεδίδρασκον ἀτοπίαν, ἐκ παρθένου καὶ ἁγίου πνεύματος μὴ  ἀρνούμενοι γεγονέναι τὸν κύριον, οὐ μὴν ἔθ’ ὁμοίως καὶ οὗτοι  προϋπάρχειν αὐτὸν θεὸν λόγον ὄντα καὶ σοφίαν ὁμολογοῦντες, τῇ τῶν προτέρων  περιετρέποντο  δυσσεβείᾳ, μάλιστα ὅτε καὶ τὴν σωματικὴν περὶ τὸν νόμον λατρείαν ὁμοίως ἐκείνοις περιέπειν  ἐσπούδαζον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.27" n="4"><p>οὗτοι δὲ τοῦ μὲν ἀποστόλου πάμπαν τὰς ἐπιστολὰς  ἀρνητέας ἡγοῦντο εἶναι δεῖν,  ἀποστάτην ἀποκαλοῦντες αὐτὸν τοῦ νόμου, εὐαγγελίῳ δὲ μόνῳ τῷ καθ’ Ἑβραίους λεγομένῳ χρώμενοι, τῶν λοιπῶν σμικρὸν  ἐποιοῦντο λόγον·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.27" n="5"><p>καὶ τὸ μὲν  σάββατον καὶ τὴν ἄλλην Ἰουδαϊκὴν ἀγωγὴν ὁμοίως ἐκείνοις παρεφύλαττον, ταῖς δ’
  αὖ  κυριακαῖς ἡμέραις ἡμῖν τὰ παραπλήσια εἰς μνήμην τῆς σωτηρίου ἀναστάσεως ἐπετέλουν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.27" n="6"><p>ὅθεν παρὰ τὴν τοιαύτην  ἐγχείρησιν τῆς τοιᾶσδε λελόγχασι προσηγορίας,   τοῦ Ἐβιωναίων ὀνόματος τὴν τῆς διανοίας  πτωχείαν αὐτῶν  ὑποφαίνοντος· ταύτῃ γὰρ ἐπίκλην ὁ πτωχὸς παρ’ Ἑβραίοις ὀνομάζεται.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="28">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.28" n="1"><p rend="align(indent)"> Κατὰ τοὺς δηλουμένους χρόνους ἑτέρας αἱρέσεως ἀρχηγὸν γενέσθαι Κήρινθον παρειλήφαμεν· Γάϊος, οὗ φωνὰς ἤδη πρότερον  παρατέθειμαι, ἐν τῇ φερομένῃ αὐτοῦ ζητήσει ταῦτα περὶ αὐτοῦ γράφει·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.28" n="2"><p rend="align(indent)"><note place="margin" xml:lang="eng"><bibl>Rev. 1, 2. 22, 8 Rev. 20. 4-6 Rev. 21, 2. 10. 22, 1. 2. 14. 17 Rev. 20, 3. 6 Rev. 19, 7. 9. 21, 2. 9. 22, 17</bibl></note> <q>Ἀλλὰ καὶ  Κήρινθος ὁ δι’ ἀποκαλύψεων ὡς ὑπὸ ἀποστόλου μεγάλου  γεγραμμένων  τερατολογίας ἡμῖν ὡς δι’ ἀγγέλων αὐτῷ  δεδειγμένας ψευδόμενος  ἐπεισάγει, λέγων μετὰ τὴν ἀνάστασιν ἐπίγειον εἶναι τὸ βασίλειον τοῦ Χριστοῦ καὶ πάλιν  ἐπιθυμίαις <pb n="v.1.p.264"/> καὶ  ἡδοναῖς ἐν Ἱερουσαλὴμ τὴν σάρκα  πολιτευομένην δουλεύειν. καὶ ἐχθρὸς ὑπάρχων ταῖς γραφαῖς τοῦ θεοῦ, ἀριθμὸν χιλιονταετίας ἐν  γάμῳ ἑορτῆς, θέλων  πλανᾶν, λέγει γίνεσθαι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.28" n="3"><p rend="align(indent)"> Καὶ Διονύσιος δέ, ὁ τῆς κατὰ Ἀλεξάνδρειαν παροικίας καθ’ ἡμᾶς τὴν ἐπισκοπὴν  εἰληχώς, ἐν δευτέρῳ τῶν  Ἐπαγγελιῶν περὶ τῆς Ἰωάννου Ἀποκαλύψεως εἰπών τινα ὡς ἐκ τῆς ἀνέκαθεν παραδόσεως, τοῦ αὐτοῦ μέμνηται ἀνδρὸς τούτοις τοῖς ῥήμασιν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.28" n="4"><p rend="align(indent)"><q>Κήρινθον  δέ, τὸν καὶ τὴν ἀπ’ ἐκείνου κληθεῖσαν Κηρινθιανὴν αἵρεσιν συστησάμενον, ἀξιόπιστον ἐπιφημίσαι θελήσαντα τῷ ἑαυτοῦ πλάσματι ὄνομα.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.28" n="5"><p><q rend="merge">τοῦτο γὰρ εἶναι τῆς διδασκαλίας αὐτοῦ τὸ δόγμα, ἐπίγειον ἔσεσθαι τὴν τοῦ Χριστοῦ βασιλείαν, καὶ ὧν αὐτὸς ὠρέγετο, φιλοσώματος ὢν καὶ πάνυ σαρκικός, ἐν τούτοις ὀνειροπολεῖν ἔσεσθαι, γαστρὸς καὶ τῶν ὑπὸ γαστέρα πλησμοναῖς, τοῦτ’ ἐστὶ σιτίοις καὶ πότοις καὶ γάμοις καὶ δι’ ὧν εὐφημότερον ταῦτα ᾠήθη ποριεῖσθαι, ἑορταῖς καὶ θυσίαις καὶ ἱερείων σφαγαῖς.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.28" n="6"><p rend="align(indent)"> <note place="margin" xml:lang="eng"><bibl>Iren. 1, 26. 1</bibl></note> Ταῦτα Διονύσιος· ὁ δὲ Εἰρηναῖος  ἀπορρητοτέρας δή τινας τοῦ αὐτοῦ ψευδοδοξίας ἐν πρώτῳ συγγράμματι τῶν πρὸς τὰς αἱρέσεις προθείς, ἐν τῷ τρίτῳ καὶ ἱστορίαν οὐκ ἀξίαν λήθης τῇ γραφῇ <note place="margin" xml:lang="eng"><bibl>Iren. 3, 3. 4</bibl></note> παραδέδωκεν, ὡς ἐκ παραδόσεως Πολυκάρπου φάσκων Ἰωάννην τὸν ἀπόστολον εἰσελθεῖν ποτε ἐν βαλανείῳ, ὥστε λούσασθαι, γνόντα δὲ ἔνδον ὄντα τὸν Κήρινθον,  ἀποπηδῆσαί τε τοῦ τόπου καὶ  ἐκφυγεῖν  θύραζε, μηδ’  ὑπομείναντα τὴν αὐτὴν αὐτῷ ὑποδῦναι  στέγην, ταὐτὸ δὲ τοῦτο καὶ τοῖς σὺν αὐτῷ παραινέσαι, φήσαντα <q>φύγωμεν, μὴ <pb n="v.1.p.266"/> καὶ τὸ βαλανεῖον συμπέσῃ, ἔνδον ὄντος Κηρίνθου τοῦ τῆς ἀληθείας ἐχθροῦ.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="29">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.29" n="1"><p rend="align(indent)"> Ἐπὶ τούτων δῆτα καὶ ἡ λεγομένη τῶν  Νικολαϊτῶν αἵρεσις ἐπὶ  σμικρότατον συνέστη  <note place="margin" xml:lang="eng"><bibl>Rev. 2, 6. 15</bibl></note> χρόνον, ἧς δὴ καὶ ἡ τοῦ Ἰωάννου Ἀποκάλυψις  <note place="margin" xml:lang="eng"><bibl>Acts 6, 5</bibl></note> μνημονεύει· οὗτοι Νικόλαον ἕνα τῶν ἀμφὶ τὸν Στέφανον διακόνων πρὸς τῶν ἀποστόλων ἐπὶ τῇ
τῶν  ἐνδεῶν θεραπείᾳ  προκεχειρισμένων  ηὔχουν. ὅ γε μὴν Ἀλεξανδρεὺς Κλήμης ἐν τρίτῳ Στρωματεῖ ταῦτα περὶ αὐτοῦ κατὰ λέξιν ἱστορεῖ·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.29" n="2"><p rend="align(indent)"><note place="margin" xml:lang="eng"><bibl>Clem. <foreign xml:lang="lat">Strom.</foreign> 3, 25, 26</bibl></note> <q>Ὡραίαν, φασί, γυναῖκα ἔχων οὗτος, μετὰ τὴν ἀνάληψιν τὴν τοῦ σωτῆρος πρὸς τῶν ἀποστόλων  ὀνειδισθεὶς  ζηλοτυπίαν, εἰς μέσον ἀγαγὼν τὴν γυναῖκα  γῆμαι τῷ βουλομένῳ  ἐπέτρεψεν. ἀκόλουθον γὰρ εἶναί φασι τὴν πρᾶξιν ταύτην ἐκείνῃ <note place="margin" xml:lang="eng"><bibl>Clem. Strom. 2, 118</bibl></note> τῇ φωνῇ τῇ ὅτι <q>παραχρᾶσθαι τῇ σαρκὶ δεῖ,</q> καὶ δὴ κατακολουθήσαντες τῷ  γεγενημένῳ τῷ τε  εἰρημένῳ ἁπλῶς καὶ  ἀβασανίστως, ἀνέδην  ἐκπορνεύουσιν οἱ τὴν αἵρεσιν αὐτοῦ μετιόντες.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.29" n="3"><p><q rend="merge">πυνθάνομαι δ’ ἐγὼ τὸν Νικόλαον μηδεμιᾷ ἑτέρᾳ παρ’ ἣν  ἔγημε κεχρῆσθαι γυναικί, τῶν τε ἐκείνου τέκνων τὰς μὲν  θηλείας  καταγηρᾶσαι  παρθένους,  ἄφθορον δὲ διαμεῖναι τὸν υἱόν· ὧν οὕτως ἐχόντων  ἀποβολὴ πάθους ἦν ἡ εἰς μέσον τῶν ἀποστόλων τῆς ζηλοτυπουμένης  ἐκκύκλησις  γυναικός, καὶ ἡ  ἐγκράτεια τῶν περισπουδάστων ἡδονῶν τὸ <q>παραχρᾶσθαι τῇ σαρκὶ</q> ἐδίδασκεν. οὐ γάρ, οἶμαι, ἐβούλετο κατὰ τὴν τοῦ σωτῆρος ἐντολὴν <q>δυσὶ  κυρίοις δουλεύειν,</q> ἡδονῇ καὶ κυρίῳ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.29" n="4"><p><q rend="merge">λέγουσι  <note place="margin" xml:lang="eng"><bibl>Matt. 6, 24</bibl></note> δ’ οὖν καὶ τὸν Ματθίαν οὕτω  διδάξαι, σαρκὶ μὲν  <note place="margin" xml:lang="eng"><bibl>Luke 16, 13</bibl></note>  μάχεσθαι καὶ παραχρᾶσθαι μηδὲν αὐτῇ πρὸς ἡδονὴν  ἐνδιδόντα, ψυχὴν δὲ  αὔξειν διὰ πίστεως καὶ <pb n="v.1.p.268"/> γνώσεως.</q> ταῦτα μὲν οὖν περὶ τῶν κατὰ τοὺς δηλουμένους χρόνους παραβραβεῦσαι τὴν ἀλήθειαν  ἐγκεχειρηκότων, λόγου γε μὴν θᾶττον εἰς τὸ  παντελὲς ἀπεσβηκότων εἰρήσθω.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="30">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.30" n="1"><p rend="align(indent)">Ὁ μέντοι Κλήμης, οὗ τὰς φωνὰς ἀρτίως ἀνέγνωμεν, τοῖς προειρημένοις ἑξῆς διὰ τοὺς  ἀθετοῦντας τὸν γάμον τοὺς τῶν ἀποστόλων  ἐξετασθέντας  <note place="margin" xml:lang="eng"><bibl>Clem. <foreign xml:lang="lat">Strom.</foreign> 3, 52. 53</bibl></note> ἐν συζυγίαις καταλέγει, φάσκων· <q>ἢ καὶ τοὺς ἀποστόλους  ἀποδοκιμάσουσιν; Πέτρος μὲν γὰρ καὶ Φίλιππος ἐπαιδοποιήσαντο, Φίλιππος δὲ καὶ τὰς θυγατέρας ἀνδράσιν ἐξέδωκεν, καὶ ὅ γε  <note place="margin" xml:lang="eng"><bibl>Phil. 4, 3</bibl></note> Παῦλος οὐκ  ὀκνεῖ ἔν τινι ἐπιστολῇ τὴν αὐτοῦ <note place="margin" xml:lang="eng"><bibl>1 Cor. 9, 5. 12</bibl></note>  προσαγορεῦσαι  σύζυγον, ἣν οὐ  περιεκόμιζεν διὰ τὸ τῆς ὑπηρεσίας  εὐσταλές.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.30" n="2"><p>ἐπεὶ δὲ τούτων ἐμνήσθημεν, οὐ  λυπεῖ καὶ ἄλλην  ἀξιοδιήγητον ἱστορίαν τοῦ αὐτοῦ παραθέσθαι, ἣν ἐν τῷ ἑβδόμῳ Στρωματεῖ τοῦτον ἱστορῶν ἀνέγραψεν τὸν τρόπον· <note place="margin" xml:lang="eng"><bibl>Clem. <foreign xml:lang="lat">Strom.</foreign> 7, 63. 64</bibl></note> <q>φασὶ γοῦν τὸν μακάριον Πέτρον  θεασάμενον τὴν ἑαυτοῦ γυναῖκα  ἀπαγομένην τὴν ἐπὶ θανάτῳ, ἡσθῆναι μὲν τῆς κλήσεως χάριν καὶ τῆς εἰς οἶκον  ἀνακομιδῆς,  ἐπιφωνῆσαι δὲ εὖ μάλα προτρεπτικῶς καὶ  παρακλητικῶς, ἐξ ὀνόματος προσειπόντα <q>μέμνησο, ὦ αὕτη, τοῦ κυρίου.</q> τοιοῦτος ἦν ὁ τῶν μακαρίων γάρμος καὶ ἡ τῶν φιλτάτων τελεία διάθεσις.</q> καὶ ταῦτα δ’, οἰκεῖα ὄντα τῇ
μετὰ χεῖρας ὑποθέσει, ἐνταῦθά μοι κατὰ καιρὸν κείσθω.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="31">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.31" n="1"><p rend="align(indent)"> Παύλου μὲν οὖν καὶ Πέτρου τῆς τελευτῆς ὅ τε χρόνος καὶ ὁ τρόπος καὶ πρὸς ἔτι τῆς μετὰ τὴν ἀπαλλαγὴν τοῦ βίου τῶν  σκηνωμάτων αὐτῶν  καταθέσεως ὁ  χῶρος ἤδη πρότερον ἡμῖν δεδήλωται· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.31" n="2"><p>τοῦ δὲ Ἰωάννου τὰ μὲν τοῦ <pb n="v.1.p.270"/> χρόνου ἤδη πως εἴρηται,  τὸ δέ γε τοῦ σκηνώματος αὐτοῦ χωρίον ἐξ ἐπιστολῆς Πολυκράτους (τῆς δ’ ἐν Ἐφέσῳ παροικίας ἐπίσκοπος οὗτος ἦν) 
ἐπιδείκνυται, ἣν  Οὐίκτορι Ῥωμαίων ἐπισκόπῳ γράφων, ὁμοῦ τε αὐτοῦ καὶ Φιλίππου μνημονεύει τοῦ ἀποστόλου τῶν τε τούτου θυγατέρων ὧδέ πως· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.31" n="3"><p><q>καὶ  γὰρ κατὰ τὴν Ἀσίαν μεγάλα στοιχεῖα κεκοίμηται· ἅτινα ἀναστήσεται τῇ ἐσχάτῃ ἡμέρᾳ τῆς παρουσίας τοῦ κυρίου, ἐν ᾗ ἔρχεται μετὰ δόξης ἐξ οὐρανοῦ καὶ ἀναζητήσει πάντας τοὺς ἁγίους, Φίλιππον τῶν δώδεκα ἀποστόλων, ὃς κεκοίμηται ἐν Ἱεραπόλει καὶ δύο θυγατέρες αὐτοῦ γεγηρακυῖαι παρθένοι καὶ ἡ ἑτέρα αὐτοῦ θυγάτηρ ἐν ἁγίῳ πνεύματι πολιτευσαμένη ἐν  <note place="margin" xml:lang="eng"><bibl>John 13, 25. 21, 20</bibl></note> Ἐφέσῳ ἀναπαύεται· ἔτι δὲ καὶ Ἰωάννης, ὁ ἐπὶ τὸ στῆθος τοῦ κυρίου ἀναπεσών, ὃς ἐγενήθη  <note place="margin" xml:lang="eng"><bibl>Exod. 28, 32-34 Lev. 8, 9 Matt. 18, 18</bibl></note> ἱερεὺς τὸ πέταλον πεφορεκὼς καὶ μάρτυς καὶ διδάσκαλος, οὗτος ἐν Ἐφέσῳ κεκοίμηται.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.31" n="4"><p>ταῦτα καὶ περὶ τῆς τῶνδε τελευτῆς· καὶ ἐν τῷ Γαΐου δέ, οὗ μικρῷ πρόσθεν ἐμνήσθημεν,  διαλόγῳ Πρόκλος, πρὸς ὃν ἐποιεῖτο τὴν ζήτησιν, περὶ τῆς Φιλίππου καὶ τῶν θυγατέρων αὐτοῦ τελευτῆς, συνᾴδων τοῖς ἐκτεθεῖσιν, οὕτω φησίν· <q>μετὰ τοῦτον  προφήτιδες τέσσαρες αἱ Φιλίππου  γεγένηνται ἐν Ἱεραπόλει τῇ κατὰ τὴν Ἀσίαν· ὁ  τάφος αὐτῶν ἐστιν ἐκεῖ καὶ ὁ τοῦ πατρὸς αὐτῶν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.31" n="5"><p>ταῦτα μὲν οὗτος· ὁ δὲ Λουκᾶς ἐν ταῖς Πράξεσιν τῶν ἀποστόλων τῶν Φιλίππου θυγατέρων ἐν Καισαρείᾳ τῆς Ἰουδαίας ἅμα τῷ πατρὶ τότε  διατριβουσῶν προφητικοῦ τε χαρίσματος  ἠξιωμένων <pb n="v.1.p.272"/> <note place="margin" xml:lang="eng"><bibl>Acts 21, 8.9</bibl></note> μνημονεύει, κατὰ λέξιν ὧδέ πως λέγων· <q>ἤλθομεν εἰς Καισάρειαν, καὶ  εἰσελθόντες εἰς τὸν οἶκον Φιλίππου τοῦ εὐαγγελιστοῦ, ὄντος ἐκ τῶν ἑπτά,  ἐμείναμεν παρ’ αὐτῷ. τούτῳ δὲ  ἦσαν παρθένοι θυγατέρες τέσσαρες  προφητεύουσαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.31" n="6"><p rend="align(indent)"> Τὰ μὲν οὖν εἰς ἡμετέραν ἐλθόντα γνῶσιν περί τε τῶν ἀποστόλων καὶ τῶν ἀποστολικῶν χρόνων ὧν τε καταλελοίπασιν ἡμῖν ἱερῶν γραμμάτων καὶ τῶν ἀντιλεγομένων μέν, ὅμως δ’ ἐν πλείσταις ἐκκλησίαις παρὰ πολλοῖς  δεδημοσιευμένων τῶν τε παντελῶς νόθων καὶ τῆς ἀποστολικῆς ὀρθοδοξίας ἀλλοτρίων ἐν τούτοις διειληφότες, ἐπὶ τὴν τῶν ἑξῆς προΐωμεν ἱστορίαν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="32">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.32" n="1"><p rend="align(indent)"> Μετὰ Νέρωνα καὶ Δομετιανὸν κατὰ τοῦτον οὗ νῦν τοὺς χρόνους  ἐξετάζομεν,  μερικῶς καὶ κατὰ πόλεις ἐξ  ἐπαναστάσεως δήμων τὸν καθ’ ἡμῶν κατέχει λόγος  ἀνακινηθῆναι διωγμόν· ἐν ᾧ Συμεῶνα τὸν τοῦ Κλωπᾶ, ὃν δεύτερον καταστῆναι τῆς ἐν Ἱεροσολύμοις ἐκκλησίας ἐπίσκοπον ἐδηλώσαμεν, μαρτυρίῳ τὸν βίον  ἀναλῦσαι παρειλήφαμεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.32" n="2"><p>καὶ τούτου μάρτυς αὐτὸς ἐκεῖνος, οὗ διαφόροις ἤδη πρότερον  ἐχρησάμεθα φωναῖς, Ἡγήσιππος· ὃς δὴ περί τινων αἱρετικῶν ἱστορῶν, ἐπιφέρει δηλῶν ὡς ἄρα ὑπὸ τούτων κατὰ τόνδε τὸν χρόνον ὑπομείνας κατηγορίαν,  πολυτρόπως ὁ δηλούμενος ὡς ἂν Χριστιανὸς ἐπὶ πλείσταις  αἰκισθεὶς ἡμέραις αὐτόν τε τὸν δικαστὴν καὶ τοὺς ἀμφ’ αὐτὸν εἰς τὰ μέγιστα  καταπλήξας, τῷ
τοῦ κυρίου πάθει παραπλήσιον τέλος ἀπηνέγκατο·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.32" n="3"><p>οὐδὲν δὲ οἷον καὶ τοῦ συγγραφέως ἐπακοῦσαι, αὐτὰ δὴ ταῦτα κατὰ λέξιν ὧδέ πως  ἱστοροῦντος  <q>ἀπὸ τούτων δηλαδὴ τῶν αἱρετικῶν  κατηγοροῦσί <pb n="v.1.p.274"/> τινες Σίμωνος τοῦ Κλωπᾶ ὡς ὄντος ἀπὸ Δαυὶδ καὶ Χριστιανοῦ, καὶ οὕτως μαρτυρεῖ ἐτῶν ὢν ρκ ἐπὶ Τραϊανοῦ Καίσαρος καὶ ὑπατικοῦ Ἀττικοῦ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.32" n="4"><p>φησὶν δὲ ὁ αὐτὸς ὡς ἄρα καὶ τοὺς  κατηγόρους αὐτοῦ, ζητουμένων τότε τῶν ἀπὸ τῆς βασιλικῆς Ἰουδαίων φυλῆς, ὡς ἂν ἐξ αὐτῶν ὄντας ἁλῶναι συνέβη. λογισμῷ δ’ ἂν καὶ τὸν Συμεῶνα τῶν αὐτοπτῶν καὶ  αὐτηκόων εἴποι ἄν τις γεγονέναι τοῦ κυρίου,  τεκμηρίῳ τῷ μήκει τοῦ χρόνου τῆς αὐτοῦ ζωῆς χρώμενος καὶ τῷ μνημονεύειν τὴν  <note place="margin" xml:lang="eng"><bibl>John 19. 25</bibl></note> τῶν εὐαγγελίων γραφὴν Μαρίας τῆς τοῦ Κλωπᾶ,  <note place="margin" xml:lang="eng"><bibl>Eus. HE. iii. 11. 1</bibl></note> οὗ γεγονέναι αὐτὸν καὶ πρότερον ὁ λόγος ἐδήλωσεν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.32" n="5"><p rend="align(indent)">Ὁ δ’ αὐτὸς συγγραφεὺς καὶ ἑτέρους  ἀπογόνους ἑνὸς τῶν φερομένων ἀδελφῶν τοῦ σωτῆρος, ᾧ ὄνομα Ἰούδας, φησὶν εἰς τὴν αὐτὴν  ἐπιβιῶναι βασιλείαν μετὰ τὴν ἤδη πρότερον  ἱστορηθεῖσαν αὐτῶν ὑπὲρ τῆς εἰς τὸν Χριστὸν πίστεως ἐπὶ Δομετιανοῦ μαρτυρίαν, γράφει δὲ οὕτως· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.32" n="6"><p><q>ἔρχονται οὖν καὶ  προηγοῦνται πάσης ἐκκλησίας ὡς μάρτυρες καὶ ἀπὸ γένους τοῦ κυρίου, καὶ γενομένης εἰρήνης  βαθείας ἐν πάσῃ ἐκκλησίᾳ,  μένουσι μέχρι Τραϊανοῦ Καίσαρος, μέχρις οὗ ὁ ἐκ θείου τοῦ κυρίου, ὁ προειρημένος Σίμων υἱὸς Κλωπᾶ, συκοφαντηθεὶς ὑπὸ τῶν αἱρέσεων ὡσαύτως  κατηγορήθη καὶ αὐτὸς ἐπὶ τῷ αὐτῷ λόγῳ ἐπὶ Ἀττικοῦ τοῦ ὑπατικοῦ.
καὶ ἐπὶ πολλαῖς ἡμέραις αἰκιζόμενος ἐμαρτύρησεν, ὡς πάντας ὑπερθαυμάζειν καὶ τὸν  ὑπατικὸν πῶς ρκ τυγχάνων ἐτῶν ὑπέμεινεν, καὶ  ἐκελεύσθη  σταυρωθῆναι.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.32" n="7"><p rend="align(indent)"> Ἐπὶ τούτοις ὁ αὐτὸς ἀνὴρ διηγούμενος τὰ κατὰ <pb n="v.1.p.276"/> τοὺς δηλουμένους, ἐπιλέγει ὡς ἄρα μέχρι τῶν τότε χρόνων παρθένος  καθαρὰ καὶ  ἀδιάφθορος ἔμεινεν ἡ ἐκκλησία, ἐν  ἀδήλῳ που σκότει ὡς εἰ  φωλευόντων εἰς ἔτι τότε τῶν, εἰ καί τινες ὑπῆρχον,  παραφθείρειν  ἐπιχειρούντων τὸν ὑγιῆ κανόνα τοῦ σωτηρίου κηρύγματος·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.32" n="8"><p>ὡς δ’ ὁ  ἱερὸς τῶν ἀποστόλων χορὸς διάφορον εἰλήφει τοῦ βίου τέλος  παρεληλύθει τε ἡ  γενεὰ ἐκείνη τῶν αὐταῖς ἀκοαῖς τῆς ἐνθέου σοφίας ἐπακοῦσαι  κατηξιωμένων, τηνικαῦτα τῆς ἀθέου πλάνης ἀρχὴν ἐλάμβανεν ἡ  σύστασις διὰ τῆς τῶν ἑτεροδιδασκάλων ἀπάτης, οἳ καὶ ἅτε μηδενὸς ἔτι τῶν ἀποστόλων  λειπομένου,  <note place="margin" xml:lang="eng"><bibl>1 Tim. 6, 20</bibl></note>  γυμνῇ λοιπὸν ᾔδη κεφαλῇ τῷ τῆς ἀληθείας κηρύγματι τὴν  ψευδώνυμον γνῶσιν  ἀντικηρύττειν  ἐπεχείρουν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="33">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.33" n="1"><p rend="align(indent)">  Τοσοῦτός γε μὴν ἐν  πλείοσι τόποις 
ὁ καθ’ ἡμῶν  ἐπετάθη τότε διωγμός, ὡς  Πλίνιον  Σεκοῦνδον, ἐπισημότατον ἡγεμόνων, ἐπὶ τῷ πλήθει τῶν μαρτύρων κινηθέντα, βασιλεῖ  κοινώσασθαι περὶ τοῦ πλήθους τῶν ὑπὲρ τῆς πίστεως ἀναιρουμένων, ἅμα δ’ ἐν ταὐτῷ  μηνῦσαι μηδὲν ἀνόσιον μηδὲ παρὰ τοὺς νόμους πράττειν αὐτοὺς κατειληφέναι, πλὴν τό γε ἅμα τῇ  ἕῳ  διεγειρομένους τὸν Χριστὸν θεοῦ δίκην ὑμνεῖν, τὸ δὲ μοιχεύειν καὶ φονεύειν καὶ τὰ συγγενῆ τούτοις  ἀθέμιτα  πλημμελήματα καὶ αὐτοὺς  ἀπαγορεύειν πάντα τε πράττειν ἀκολούθως τοῖς νόμοις·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.33" n="2"><p>πρὸς ἃ τὸν  Τραϊανὸν δόγμα τοιόνδε  τεθεικέναι, τὸ Χριστιανῶν φῦλον μὴ ἐκζητεῖσθαι μέν, ἐμπεσὸν δὲ κολάζεσθαι· δι’ οὗ  ποσῶς μὲν τοῦ διωγμοῦ  σβεσθῆναι τὴν ἀπειλὴν σφοδρότατα ἐγκειμένην, οὐ  χεῖρόν γε μὴν τοῖς  κακουργεῖν περὶ ἡμᾶς ἐθέλουσιν λείπεσθαι <pb n="v.1.p.278"/> προφάσεις, ἔσθ’ ὅπῃ μὲν τῶν δήμων, ἔσθ’ ὅπῃ
δὲ καὶ τῶν κατὰ χώρας ἀρχόντων τὰς καθ’ ἡμῶν  συσκευαζομένων ἐπιβουλάς, ὡς καὶ ἄνευ  προφανῶν διωγμῶν  μερικοὺς κατ’ ἐπαρχίαν  ἐξάπτεσθαι πλείους τε τῶν πιστῶν διαφόροις  ἐναγωνίζεσθαι μαρτυρίοις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.33" n="3"><p> εἴληπται δ’ ἡ ἱστορία ἐξ ἧς  ἀνώτερον δεδηλώκαμεν τοῦ Τερτυλλιανοῦ Ῥωμαϊκῆς ἀπολογίας, ἧς ἡ ἑρμηνεία τοῦτον ἔχει τὸν τρόπον  <note place="margin" xml:lang="eng"><bibl>Tert. Apol. 2</bibl></note> <q>καίτοι  εὑρήκαμεν καὶ τὴν εἰς ἡμᾶς  ἐπιζήτησιν  κεκωλυμένην.  Πλίνιος γὰρ  Σεκοῦνδος ἡγούμενος  ἐπαρχίου  κατακρίνας Χριστιανούς τινας καὶ τῆς ἀξίας  ἐκβαλών,  ταραχθεὶς τῷ πλήθει, διὰ ἠγνόει  <note place="margin" xml:lang="eng"><bibl xml:lang="lat">Plin. et Traian. Epist. 96, 7</bibl></note> τί αὐτῷ λοιπὸν εἴη πρακτέον,  Τραϊανῷ τῷ βασιλεῖ
  ἀνεκοινώσατο λέγων ἔξω τοῦ μὴ βούλεσθαι αὐτοὺς εἰδωλολατρεῖν οὐδὲν ἀνόσιον ἐν αὐτοῖς  εὑρηκέναι·  ἐμήνυεν δὲ καὶ τοῦτο, ἀνίστασθαι ἕωθεν τοὺς Χριστιανοὺς καὶ τὸν Χριστὸν θεοῦ δίκην ὑμνεῖν καὶ πρὸς τὸ τὴν ἐπιστήμην αὐτῶν  διαφυλάσσειν κωλύεσθαι φονεύειν, μοιχεύειν, πλεονεκτεῖν,  ἀποστερεῖν καὶ τὰ τούτοις ὅμοια. πρὸς ταῦτα  <note place="margin" xml:lang="eng"><bibl xml:lang="lat">Plin. et Traian. Epist. 97,2</bibl></note> ἀντέγραψεν Τραϊανὸς τὸ τῶν Χριστιανῶν φῦλον μὴ ἐκζητεῖσθαι μέν, ἐμπεσὸν δὲ κολάζεσθαι.</q> καὶ ταῦτα μὲν ἐν τούτοις ἦν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="34">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.34" n="1"><p rend="align(indent)">Τῶν δ’ ἐπὶ Ῥώμης ἐπισκόπων ἔτει τρίτῳ τῆς τοῦ προειρημένου βασιλέως ἀρχῆς Κλήμης  Εὐαρέστῳ παραδοὺς τὴν λειτουργίαν  ἀναλύει τὸν βίον, τὰ πάντα προστὰς ἔτεσιν ἐννέα τῆς τοῦ θείου λόγου διδασκαλίας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="35">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.35" n="1"><p rend="align(indent)">Ἀλλὰ καὶ τοῦ  Συμεῶνος τὸν δηλωθέντα τελειωθέντος τρόπον, τῆς ἐν Ἱεροσολύμοις ἐπισκοπῆς τὸν θρόνον  Ἰουδαῖός τις ὄνομα Ἰοῦστος, μυρίων ὅσων ἐκ περιτομῆς εἰς τὸν Χριστὸν τηνικαῦτα <pb n="v.1.p.280"/> πεπιστευκότων εἷς καὶ αὐτὸς ὤν, διαδέχεται.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="36">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="1"><p rend="align(indent)">Διέπρεπέν γε μὴν κατὰ τούτους ἐπὶ τῆς Ἀσίας τῶν ἀποστόλων  ὁμιλητὴς Πολύκαρπος, τῆς κατὰ Σμύρναν ἐκκλησίας πρὸς τῶν αὐτοπτῶν καὶ ὑπηρετῶν τοῦ κυρίου τὴν ἐπισκοπὴν ἐγκεχειρισμένος·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="2"><p>καθ’ ὃν ἐγνωρίζετο Παπίας, τῆς ἐν Ἱεραπόλει παροικίας καὶ αὐτὸς ἐπίσκοπος, ὅ τε παρὰ πλείστοις εἰς ἔτι νῦν διαβόητος Ἰγνάτιος, τῆς κατὰ Ἀντιόχειαν Πέτρου διαδοχῆς δεύτερος τὴν ἐπισκοπὴν  κεκληρωμένος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="3"><p>λόγος δ’ ἔχει τοῦτον ἀπὸ Συρίας. ἐπὶ τὴν Ῥωμαίων πόλιν  ἀναπεμφθέντα, θηρίων γενέσθαι βορὰν τῆς εἰς Χριστὸν μαρτυρίας ἕνεκεν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="4"><p>καὶ δὴ τὴν δι’ Ἀσίας  ἀνακομιδὴν μετ’  ἐπιμελεστάτης  φρουρῶν φυλακῆς ποιούμενος, τὰς κατὰ πόλιν αἷς  ἐπεδήμει, παροικίας ταῖς διὰ λόγων ὁμιλίαις τε καὶ προτροπαῖς  ἐπιρρωννύς, ἐν πρώτοις μάλιστα  προφυλάττεσθαι τὰς αἱρέσεις ἄρτι τότε πρῶτον ἐπιπολαζούσας παρῄνει  προύτρεπέν τε ἀπρὶξ ἔχεσθαι τῆς τῶν ἀποστόλων παραδόσεως, ἣν ὑπὲρ ἀσφαλείας καὶ ἐγγράφως ἤδη μαρτυρόμενος    διατυποῦσθαι ἀναγκαῖον ἡγεῖτο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="5"><p><note place="margin" xml:lang="eng"><bibl>Ign. Eph. 21 Ign. Eph. 1. 2. 6</bibl></note> οὕτω δῆτα ἐν Σμύρνῃ γενόμενος, ἔνθα ὁ Πολύκαρπος ἦν, μίαν μὲν τῇ κατὰ τὴν Ἔφεσον ἐπιστολὴν  <note place="margin" xml:lang="eng"><bibl>Ign. Magn. 2. 15</bibl></note> ἐκκλησίᾳ γράφει, ποιμένος αὐτῆς μνημονεύων  <note place="margin" xml:lang="eng"><bibl>Ign. Trall. 1. 12</bibl></note>  Ὀνησίμου, ἑτέραν δὲ τῇ ἐν  Μαγνησίᾳ τῇ πρὸς  <note place="margin" xml:lang="eng"><bibl>Ign. Rom. 5</bibl></note> Μαιάνδρῳ, ἔνθα πάλιν ἐπισκόπου  Δαμᾶ μνήμην πεποίηται, καὶ τῇ ἐν Τράλλεσι  δὲ ἄλλην, ἧς ἄρχοντα τότε ὄντα  Πολύβιον ἱστορεῖ. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="6"><p>πρὸς ταύταις καὶ τῇ Ῥωμαίων ἐκκλησίᾳ γράφει, ᾗ καὶ παράκλησιν  προτείνει ὡς μὴ παραιτησάμενοι τοῦ μαρτυρίου τῆς  ποθουμένης αὐτὸν  ἀποστερήσαιεν <pb n="v.1.p.282"/> ἐλπίδος· ἐξ ὧν καὶ  βραχύτατα εἰς ἐπίδειξιν τῶν εἰρημένων παραθέσθαι ἄξιον. γράφει δὴ οὖν κατὰ λέξιν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="7"><p><q>ἀπὸ Συρίας μέχρι Ῥώμης  θηριομαχῶ διὰ γῆς καὶ θαλάσσης, νυκτὸς καὶ ἡμέρας,  ἐνδεδεμένος δέκα  λεοπάρδοις, ὅ ἐστιν στρατιωτικὸν  τάγμα, οἳ καὶ  εὐεργετούμενοι  χείρονες γίνονται, ἐν δὲ τοῖς  ἀδικήμασιν αὐτῶν μᾶλλον  μαθητεύομαι· <note place="margin" xml:lang="eng"><bibl>1 Cor. 4, 4</bibl></note> ἀλλ’ οὐ παρὰ τοῦτο  δεδικαίωμαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="8"><p><q rend="merge"> ὀναίμην τῶν θηρίων τῶν ἐμοὶ  ἑτοίμων, ἃ καὶ εὔχομαι  σύντομά μοι εὑρεθῆναι· ἃ καὶ  κολακεύσω συντόμως με  καταφαγεῖν, οὐχ ὥσπερ τινῶν  δειλαινόμενα οὐχ ἥψαντο, κἂν αὐτὰ δὲ  ἄκοντα μὴ  θέλῃ, ἐγὼ  προσβιάσομαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="9"><p><q rend="merge">συγγνώμην μοι  ἔχετε· τί μοι  συμφέρει, ἐγὼ  γινώσκω, νῦν  ἄρχομαι μαθητὴς εἶναι.  μηδέν με  ζηλώσαι τῶν  ὁρατῶν καὶ ἀοράτων, ἵνα Ἰησοῦ Χριστοῦ ἐπιτύχω· πῦρ καὶ  σταυρὸς θηρίων τε  συστάσεις, σκορπισμοὶ ὀστέων,  συγκοπαὶ μελῶν,  ἀλεσμοὶ ὅλου τοῦ σώματος, κολάσεις τοῦ διαβόλου εἰς ἐμὲ  ἐρχέσθωσαν, μόνον ἵνα Ἰησοῦ Χριστοῦ ἐπιτύχω.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="10"><p rend="align(indent)"> Καὶ ταῦτα μὲν ἀπὸ τῆς δηλωθείσης πόλεως ταῖς  καταλεχθείσαις ἐκκλησίαις διετυπώσατο· ἤδη δ’ ἐπέκεινα τῆς  Σμύρνης γενόμενος, ἀπὸ  Τρωάδος  <note place="margin" xml:lang="eng"><bibl>Ign. Philad. 11</bibl></note> τοῖς τε ἐν Φιλαδελφίᾳ αὖθις διὰ γραφῆς ὁμιλεῖ <note place="margin" xml:lang="eng"><bibl>Ign. Smyrn. 12</bibl></note> καὶ τῇ Σμυρναίων ἐκκλησίᾳ ἰδίως τε τῷ ταύτης  <note place="margin" xml:lang="eng"><bibl>Ign. to Polycarp 8</bibl></note> προηγουμένῳ Πολυκάρπῳ· ὃν οἷα δὴ ἀποστολικὸν  <note place="margin" xml:lang="eng"><bibl>Ign. to Polycarp 7</bibl></note> ἄνδρα εὖ μάλα  γνωρίζων, τὴν κατ’ Ἀντιόχειαν αὐτῷ ποίμνην οἷα γνήσιος καὶ  ἀγαθὸς ποιμὴν παρατίθεται, τὴν περὶ αὐτῆς φροντίδα διὰ σπουδῆς  ἔχειν αὐτὸν ἀξιῶν. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="11"><p>ὁ δ’ αὐτὸς  Σμυρναίοις γράφων, οὐκ οἶδ’ ὁπόθεν ῥητοῖς  συγκέχρηται,  <note place="margin" xml:lang="eng"><bibl>Ign. Smyrn.</bibl></note> τοιαῦτά τινα περὶ τοῦ Χριστοῦ  διεξιών· <q>ἐγὼ δὲ <pb n="v.1.p.284"/> καὶ μετὰ τὴν ἀνάστασιν ἐν σαρκὶ αὐτὸν οἶδα καὶ  πιστεύω ὄντα. καὶ ὅτε πρὸς τοὺς περὶ Πέτρον ἐλήλυθεν, ἔφη αὐτοῖς· <q>λάβετε, ψηλαψήσατέ με καὶ ἴδετε ὅτι οὐκ εἰμὶ δαιμόνιον ἀσώματον·</q> καὶ εὐθὺς αὐτοῦ ἥψαντο καὶ ἐπίστευσαν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="12"><p rend="align(indent)"> Οἶδεν δὲ αὐτοῦ τὸ μαρτύριον καὶ ὁ Εἰρηναῖος, καὶ τῶν ἐπιστολῶν αὐτοῦ μνημονεύει, λέγων  <note place="margin" xml:lang="eng"><bibl>Iren. 5, 28. 4</bibl></note> οὕτως· <q>ὡς εἶπέν τις τῶν ἡμετέρων, διὰ τὴν πρὸς θεὸν μαρτυρίαν  κατακριθεὶς πρὸς θηρία,  <note place="margin" xml:lang="eng"><bibl>Ign. Rom. 4</bibl></note> ὅτι <q>σῖτός εἰμι θεοῦ καὶ δι’  ὀδόντων θηρίων  ἀλήθομαι, ἵνα  καθαρὸς  ἄρτος  εὑρεθῶ.</q></q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="13"><p rend="align(indent)"> Καὶ ὁ Πολύκαρπος δὲ τούτων αὐτῶν μέμνηται ἐν τῇ φερομένῃ αὐτοῦ πρὸς Φιλιππησίους ἐπιστολῇ <note place="margin" xml:lang="eng"><bibl>Polycarp, Philipp. 9</bibl></note> φάσκων αὐτοῖς ῥήμασιν· <q>παρακαλῶ οὖν πάντας ὑμᾶς  πειθαρχεῖν καὶ  ἀσκεῖν πᾶσαν ὑπομονήν, ἣν  εἴδετε κατ’ ὀφθαλμοὺς οὐ μόνον ἐν τοῖς μακαρίοις  Ἰγνατίῳ καὶ  Ῥούφῳ καὶ  Ζωσίμῳ, ἀλλὰ καὶ
  ἐν ἄλλοις τοῖς ἐξ ὑμῶν καὶ ἐν αὐτῷ Παύλῳ καὶ τοῖς λοιποῖς ἀποστόλοις, πεπεισμένους ὅτι οὗτοι  <note place="margin" xml:lang="eng"><bibl>Phil. 2, 16</bibl></note> πάντες οὐκ εἰς  κενὸν  ἔδραμον, ἀλλ’ ἐν πίστει καὶ δικαιοσύνῃ, καὶ ὅτι εἰς τὸν  ὀφειλόμενον αὐτοῖς  <note place="margin" xml:lang="eng"><bibl>1 Clem. 5</bibl></note> τόπον εἰσὶν παρὰ κυρίῳ, ᾧ καὶ  συνέπαθον. οὐ <note place="margin" xml:lang="eng"><bibl>2 Tim. 4, 10</bibl></note> γὰρ τὸν νῦν  ἠγάπησαν αἰῶνα, ἀλλὰ τὸν ὑπὲρ ἡμῶν  ἀποθανόντα καὶ δι’ ἡμᾶς ὑπὸ τοῦ θεοῦ  <note place="margin" xml:lang="eng"><bibl>Polycarp, Philipp. 13</bibl></note>  ἀναστάντα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="14"><p>καὶ ἑξῆς ἐπιφέρει· <q>ἐγράψατέ  μοι   καὶ ὑμεῖς καὶ Ἰγνάτιος, ἵν’ ἐάν τις  ἀπέρχηται εἰς Συρίαν, καὶ τὰ παρ’ ὑμῶν  ἀποκομίσῃ γράμματα· ὅπερ ποιήσω, ἐὰν  λάβω καιρὸν  εὔθετον, εἴτε ἐγὼ εἴτε ὃν  πέμπω  πρεσβεύσοντα καὶ περὶ ὑμῶν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.36" n="15"><p><q rend="merge">τὰς ἐπιστολὰς Ἰγνατίου τὰς  πεμφθείσας ἡμῖν ὑπ’ αὐτοῦ καὶ ἄλλας ὅσας εἴχομεν παρ’ ἡμῖν, ἐπέμψαμεν ὑμῖν, καθὼς  ἐνετείλασθε· αἵτινες  ὑποτεταγμέναι <pb n="v.1.p.286"/> εἰσὶν τῇ ἐπιστολῇ ταύτῃ· ἐξ ὧν μεγάλα  ὠφεληθῆναι  δυνήσεσθε. περιέχουσι γὰρ πίστιν καὶ ὑπομονὴν καὶ πᾶσαν  οἰκοδομὴν τὴν εἰς τὸν κύριον ἡμῶν  ἀνήκουσαν.</q> καὶ τὰ μὲν περὶ τὸν  Ἰγνάτιον τοιαῦτα· διαδέχεται δὲ μετ’ αὐτὸν τὴν Ἀντιοχείας ἐπισκοπὴν  Ἥρως.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="37">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.37" n="1"><p rend="align(indent)"> Τῶν δὲ κατὰ τούτους διαλαμψάντων 
καὶ Κοδρᾶτος ἦν, ὃν ἅμα ταῖς Φιλίππου θυγατράσιν προφητικῷ χαρίσματι λόγος ἔχει διαπρέψαι, καὶ ἄλλοι δ’ ἐπὶ τούτοις πλείους ἐγνωρίζοντο κατὰ τούσδε, τὴν πρώτην τάξιν τῆς τῶν ἀποστόλων  ἐπέχοντες διαδοχῆς· οἳ καί, ἅτε  τηλικῶνδε ὄντες θεοπρεπεῖς μαθηταί, τοὺς κατὰ πάντα τόπον τῶν<note place="margin" xml:lang="eng"><bibl>1 Cor. 3, 10</bibl></note> ἐκκλησιῶν  προκαταβληθέντας ὑπὸ τῶν ἀποστόλων θεμελίους  ἐπῳκοδόμουν,  αὔξοντες εἰς πλέον τὸ κήρυγμα καὶ τὰ  σωτήρια σπέρματα τῆς τῶν οὐρανῶν βασιλείας ἀνὰ πᾶσαν εἰς πλάτος  ἐπισπείροντες τὴν οἰκουμένην.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.37" n="2"><p>καὶ γὰρ δὴ πλεῖστοι τῶν τότε μαθητῶν  σφοδροτέρῳ φιλοσοφίας  ἔρωτι πρὸς τοῦ θείου λόγου τὴν ψυχὴν  πληττόμενοι,  <note place="margin" xml:lang="eng"><bibl>Matt. 10, 9 Mark 6, 8 Luke 9, 3</bibl></note> τὴν σωτήριον πρότερον  ἀπεπλήρουν παρακέλευσιν,  ἐνδεέσιν  νέμοντες τὰς οὐσίας, εἶτα δὲ  ἀποδημίας  <note place="margin" xml:lang="eng"><bibl>Rom. 15, 20. 21</bibl></note>  στελλόμενοι ἔργον ἐπετέλουν εὐαγγελιστῶν, τοῖς ἔτι πάμπαν  ἀνηκόοις τοῦ τῆς πίστεως λόγου  κηρύττειν  φιλοτιμούμενοι καὶ τὴν τῶν θείων  <note place="margin" xml:lang="eng"><bibl>Eph. 2, 19. 20</bibl></note> εὐαγγελίων παραδιδόναι γραφήν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.37" n="3"><p>οὗτοι δὲ θεμελίους τῆς πίστεως ἐπὶ  ξένοις τισὶ τόποις αὐτὸ μόνον  καταβαλλόμενοι ποιμένας τε καθιστάντες ἑτέρους τούτοις τε αὐτοῖς  ἐγχειρίζοντες τὴν τῶν ἀρτίως εἰσαχθέντων  γεωργίαν, ἑτέρας αὐτοὶ πάλιν χώρας τε καὶ ἔθνη  μετῄεσαν σὺν τῇ ἐκ θεοῦ χάριτι καὶ συνεργίᾳ, ἐπεὶ καὶ τοῦ θείου πνεύματος εἰς <pb n="v.1.p.288"/> ἔτι τότε δι’ αὐτῶν πλεῖσται παράδοξοι δυνάμεις ἐνήργουντο, ὥστε ἀπὸ πρώτης  ἀκροάσεως ἀθρόως αὔτανδρα πλήθη προθύμως τὴν εἰς τὸν τῶν ὅλων δημιουργὸν εὐσέβειαν ἐν ταῖς αὐτῶν ψυχαῖς  καταδέχεσθαι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.37" n="4"><p rend="align(indent)">Ἀδυνάτου δ’ ὄντος ἡμῖν ἅπαντας ἐξ ὀνόματος ἀπαριθμεῖσθαι ὅσοι ποτὲ κατὰ τὴν πρώτην τῶν ἀποστόλων διαδοχὴν ἐν ταῖς κατὰ τὴν οἰκουμένην ἐκκλησίαις γεγόνασιν ποιμένες ἢ καὶ  εὐαγγελισταί, τούτων εἰκότως ἐξ ὀνόματος γραφῇ μόνων τὴν μνήμην  κατατεθείμεθα, ὧν ἔτι καὶ νῦν εἰς ἡμᾶς δι’ ὑπομνημάτων τῆς ἀποστολικῆς διδασκαλίας ἡ παράδοσις φέρεται.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="38">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.38" n="1"><p>ὥσπερ οὖν ἀμέλει τοῦ Ἰγνατίου ἐν αἷς κατελέξαμεν ἐπιστολαῖς,  <note place="margin" xml:lang="eng"><bibl>1 Clem. 17 <del>Heb. 11, 37</del>. 21 <del>Heb. 4, 12</del>. 27 <del>Heb. 10, 23</del> 36<del>Heb. 2, 17. 18. 4, 14. 15. 8, 3. 1, 3. 4, 7. 5, 13</del></bibl></note> καὶ τοῦ Κλήμεντος ἐν τῇ  ἀνωμολογημένῃ παρὰ πᾶσιν, ἣν ἐκ προσώπου τῆς Ῥωμαίων ἐκκλησίας τῇ Κορινθίων διετυπώσατο· ἐν ᾗ τῆς πρὸς Ἑβραίους πολλὰ νοήματα  παραθείς, ἤδη δὲ καὶ  αὐτολεξεὶ ῥητοῖς τισιν ἐξ αὐτῆς  χρησάμενος, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.38" n="2"><p>σαφέστατα παρίστησιν ὅτι μὴ νέον  ὑπάρχει τὸ σύγγραμμα, ὅθεν δὴ καὶ εἰκότως ἔδοξεν αὐτὸ τοῖς λοιποῖς  ἐγκαταλεχθῆναι γράμμασι τοῦ ἀποστόλου. Ἑβραίοις γὰρ διὰ τῆς  πατρίου γλώττης ἐγγράφως  ὡμιληκότος τοῦ Παύλου, οἳ μὲν τὸν εὐαγγελιστὴν Λουκᾶν, οἳ δὲ τὸν Κλήμεντα τοῦτον αὐτὸν ἑρμηνεῦσαι λέγουσι τὴν γραφήν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.38" n="3"><p>ὃ καὶ μᾶλλον ἂν εἴη ἀληθὲς τῷ τὸν ὅμοιον τῆς φράσεως χαρακτῆρα τήν τε τοῦ Κλήμεντος ἐπιστολὴν καὶ τὴν πρὸς Ἑβραίους  ἀποσῴζειν καὶ τῷ μὴ πόρρω τὰ ἐν ἑκατέροις τοῖς  συγγράμμασι νοήματα καθεστάναι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.38" n="4"><p rend="align(indent)">Ἰστέον δ’ ὡς καὶ δευτέρα τις εἶναι λέγεται τοῦ <pb n="v.1.p.290"/> Κλήμεντος ἐπιστολή, οὐ μὴν ἔθ’ ὁμοίως τῇ προτέρᾳ καὶ ταύτην γνώριμον ἐπιστάμεθα, ὅτι μηδὲ τοὺς ἀρχαίους αὐτῇ κεχρημένους ἴσμεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.38" n="5"><p>ἤδη δὲ καὶ ἕτερα  πολυεπῆ καὶ  μακρὰ συγγράμματα ὡς τοῦ αὐτοῦ χθὲς καὶ πρῴην τινὲς  προήγαγον, Πέτρου δὴ καὶ Ἀπίωνος διαλόγους περιέχοντα· ὧν οὐδ’ ὅλως μνήμη τις παρὰ τοῖς παλαιοῖς φέρεται, οὐδὲ γὰρ καθαρὸν τῆς ἀποστολικῆς ὀρθοδοξίας  ἀποσῴζει τὸν χαρακτῆρα.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:3" n="39">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="1"><p rend="align(indent)">Ἡ μὲν οὖν τοῦ Κλήμεντος ὁμολογουμένη γραφὴ  πρόδηλος, εἴρηται δὲ καὶ τὰ Ἰγνατίου καὶ Πολυκάρπου·
 τοῦ δὲ Παπία συγγράμματα πέντε τὸν ἀριθμὸν φέρεται, ἃ καὶ ἐπιγέγραπται  Λογίων κυριακῶν ἐξηγήσεως. τούτων καὶ Εἰρηναῖος ὡς μόνων αὐτῷ γραφέντων μνημονεύει,  <note place="margin" xml:lang="eng"><bibl>Iren. 5, 33, 4</bibl></note> ὧδέ πως λέγων· <q>ταῦτα δὲ καὶ Παπίας ὁ Ἰωάννου μὲν  ἀκουστής, Πολυκάρπου δὲ  ἑταῖρος γεγονώς, ἀρχαῖος ἀνήρ, ἐγγράφως  ἐπιμαρτυρεῖ ἐν τῇ τετάρτῃ τῶν ἑαυτοῦ βιβλίων. ἔστιν γὰρ αὐτῷ πέντε βιβλία  συντεταγμένα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="2"><p>καὶ ὁ μὲν Εἰρηναῖος ταῦτα· αὐτός γε μὴν ὁ Παπίας κατὰ τὸ προοίμιον τῶν αὐτοῦ λόγων  ἀκροατὴν μὲν καὶ αὐτόπτην οὐδαμῶς ἑαυτὸν γενέσθαι τῶν ἱερῶν ἀποστόλων ἐμφαίνει, παρειληφέναι δὲ τὰ τῆς πίστεως παρὰ
τῶν ἐκείνοις γνωρίμων διδάσκει δι’ ὧν φησιν λέξεων· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="3"><p><q>οὐκ  ὀκνήσω δέ σοι καὶ ὅσα ποτὲ παρὰ τῶν πρεσβυτέρων καλῶς  ἔμαθον καὶ καλῶς  ἐμνημόνευσα,  συγκατατάξαι ταῖς  ἑρμηνείαις, διαβεβαιούμενος ὑπὲρ αὐτῶν ἀλήθειαν. οὐ γὰρ τοῖς τὰ πολλὰ λέγουσιν ἔχαιρον ὥσπερ οἱ πολλοί, ἀλλὰ τοῖς τἀληθῆ διδάσκουσιν, οὐδὲ τοῖς τὰς <pb n="v.1.p.292"/> ἀλλοτρίας ἐντολὰς μνημονεύουσιν, ἀλλὰ τοῖς τὰς παρὰ τοῦ κυρίου τῇ πίστει  δεδομένας καὶ ἀπ’ αὐτῆς  παραγινομένας τῆς ἀληθείας·</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="4"><p><q rend="merge">εἰ δέ που <note place="margin" xml:lang="eng"><bibl>Luke i. 3</bibl></note> καὶ  παρηκολουθηκώς τις τοῖς πρεσβυτέροις  ἔλθοι, τοὺς τῶν πρεσβυτέρων  ἀνέκρινον λόγους, τί Ἀνδρέας ἢ τί Πέτρος εἶπεν ἢ τί Φίλιππος ἢ τί Θωμᾶς ἢ Ἰάκωβος ἢ τί Ἰωάννης ἢ Ματθαῖος ἤ τις ἕτερος τῶν τοῦ κυρίου μαθητῶν ἅ τε  Ἀριστίων καὶ ὁ πρεσβύτερος Ἰωάννης, τοῦ κυρίου μαθηταί, λέγουσιν. οὐ γὰρ τὰ ἐκ τῶν βιβλίων  τοσοῦτόν με ὠφελεῖν  ὑπελάμβανον ὅσον τὰ παρὰ  ζώσης φωνῆς καὶ  μενούσης.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="5"><p rend="align(indent)"> Ἔνθα καὶ ἐπιστῆσαι ἄξιον δὶς καθαρθμιοῦντι αὐτῷ τὸ Ἰωάννου ὄνομα, ὧν τὸν μὲν πρότερον Πέτρῳ καὶ Ἰακώβῳ καὶ Ματθαίῳ καὶ τοῖς λοιποῖς ἀποστόλοις  συγκαταλέγει, σαφῶς δηλῶν τὸν  εὐαγγελιστήν, τὸν δ’ ἕτερον Ἰωάννην,  διαστείλας τὸν λόγον, ἑτέροις παρὰ τὸν τῶν ἀποστόλων ἀριθμὸν  κατατάσσει,  προτάξας αὐτοῦ τὸν  Ἀριστίωνα, σαφῶς τε αὐτὸν πρεσβύτερον ὀνομάζει·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="6"><p>ὡς καὶ διὰ τούτων ἀποδείκνυσθαι τὴν ἱστορίαν ἀληθῆ τῶν δύο κατὰ τὴν Ἀσίαν  ὁμωνυμίᾳ κεχρῆσθαι εἰρηκότων δύο τε ἐν Ἐφέσῳ γενέσθαι μνήματα καὶ ἑκάτερον Ἰωάννου ἔτι νῦν λέγεσθαι· οἷς καὶ ἀναγκαῖον προσέχειν τὸν νοῦν, εἰκὸς γὰρ τὸν δεύτερον, εἰ μή τις ἐθέλοι τὸν πρῶτον, τὴν ἐπ’ ὀνόματος φερομένην Ἰωάννου ἀποκάλυψιν ἑορακέναι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="7"><p>καὶ ὁ νῦν δὲ ἡμῖν δηλούμενος Παπίας τοὺς μὲν τῶν ἀποστόλων λόγους παρὰ τῶν αὐτοῖς παρηκολουθηκότων ὁμολογεῖ παρειληφέναι, Ἀριστίωνος δὲ καὶ τοῦ πρεσβυτέρου Ἰωάννου αὐτήκοον ἑαυτόν φησι γενέσθαι· ὀνομαστὶ γοῦν πολλάκις <pb n="v.1.p.294"/>
αὐτῶν μνημονεύσας ἐν τοῖς αὐτοῦ συγγράμμασιν τίθησιν αὐτῶν παραδόσεις.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="8"><p>καὶ ταῦτα δ’ ἡμῖν οὐκ εἰς τὸ ἄχρηστον εἰρήσθω· ἄξιον δὲ ταῖς  ἀποδοθείσαις τοῦ Παπία φωναῖς  προσάψαι λέξεις ἑτέρας αὐτοῦ, δι’ ὧν  παράδοξά τινα ἱστορεῖ καὶ ἄλλα ὡς ἂν ἐκ παραδόσεως εἰς αὐτὸν ἐλθόντα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="9"><p>τὸ μὲν οὖν κατὰ τὴν  Ἱεράπολιν Φίλιππον τὸν ἀπόστολον ἅμα ταῖς θυγατράσιν διατρῖψαι διὰ τῶν πρόσθεν δεδήλωται· ὡς δὲ κατὰ τοὺς αὐτοὺς ὁ Παπίας γενόμενος, διήγησιν παρειληφέναι  θαυμασίαν ὑπὸ τῶν τοῦ Φιλίππου θυγατέρων μνημονεύει, τὰ νῦν  σημειωτέον·  νεκροῦ γὰρ ἀνάστασιν κατ’ αὐτὸν γεγονυῖαν ἱστορεῖ καὶ αὖ πάλιν ἕτερον παράδοξον περὶ Ἰοῦστον τὸν  ἐπικληθέντα Βαρσαβᾶν γεγονός, ὡς  δηλητήριον φάρμακον  ἐμπιόντος καὶ μηδὲν  ἀηδὲς διὰ τὴν τοῦ κυρίου χάριν ὑπομείναντος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="10"><p>τοῦτον δὲ τὸν Ἰοῦστον μετὰ τὴν τοῦ σωτῆρος ἀνάληψιν τοὺς ἱεροὺς ἀποστόλους μετὰ Ματθία  στῆσαί τε καὶ  ἐπεύξασθαι ἀντὶ τοῦ προδότου Ἰούδα ἐπὶ τὸν κλῆρον τῆς  ἀναπληρώσεως τοῦ αὐτῶν ἀριθμοῦ ἡ τῶν Πράξεων ὧδέπως  <note place="margin" xml:lang="eng"><bibl>Acts 1,23. 24</bibl></note> ἱστορεῖ γραφή· <q>καὶ ἔστησαν δύο, Ἰωσὴφ τὸν καλούμενον Βαρσαβᾶν, ὃς  ἐπεκλήθη Ἰοῦστος, καὶ Ματθίαν· καὶ  προσευξάμενοι εἶπαν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="11"><p>καὶ ἄλλα δὲ ὁ αὐτὸς ὡς ἐκ παραδόσεως ἀγράφου εἰς αὐτὸν  ἥκοντα παρατέθειται ξένας τέ τινας  παραβολὰς τοῦ σωτῆρος καὶ διδασκαλίας αὐτοῦ καί τινα ἄλλα  μυθικώτερα·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="12"><p>ἐν οἷς καὶ χιλιάδα τινά φησιν ἐτῶν ἔσεσθαι μετὰ τὴν ἐκ νεκρῶν ἀνάστασιν, σωματικῶς τῆς Χριστοῦ βασιλείας ἐπὶ  ταυτησὶ τῆς γῆς ὑποστησομένης· ἃ καὶ ἡγοῦμαι τὰς  ἀποστολικὰς  παρεκδεξάμενον διηγήσεις  ὑπολαβεῖν, <pb n="v.1.p.296"/> τὰ ἐν  ὑποδείγμασι πρὸς αὐτῶν μυστικῶς εἰρημένα  μὴ  συνεορακότα. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="13"><p>σφόδρα γάρ τοι  σμικρὸς ὢν τὸν νοῦν, ὡς ἂν ἐκ τῶν αὐτοῦ λόγων  τεκμηράμενον εἰπεῖν, φαίνεται, πλὴν καὶ τοῖς μετ’ αὐτὸν πλείστοις ὅσοις τῶν ἐκκλησιαστικῶν τῆς ὁμοίας αὐτῷ δόξης  παραίτιος γέγονεν τὴν ἀρχαιότητα τἀνδρὸς  προβεβλημένοις, ὥσπερ οὖν Εἰρηναίῳ καὶ εἴ τις ἄλλος τὰ ὅμοια φρονῶν ἀναπέφηνεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="14"><p rend="align(indent)">Καὶ ἄλλας δὲ τῇ ἰδίᾳ γραφῇ παραδίδωσιν Ἀριστίωνος τοῦ πρόσθεν δεδηλωμένου τῶν τοῦ κυρίου λόγων διηγήσεις καὶ τοῦ πρεσβυτέρου Ἰωάννου παραδόσεις· ἐφ’ ἃς τοὺς φιλομαθεῖς  ἀναπέμψαντες, ἀναγκαίως νῦν προσθήσομεν ταῖς  προεκτεθείσαις αὐτοῦ φωναῖς παράδοσιν ἣν περὶ Μάρκου τοῦ τὸ εὐαγγέλιον γεγραφότος ἐκτέθειται διὰ τούτων· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="15"><p><q>καὶ  τοῦθ’ ὁ πρεσβύτερος ἔλεγεν· Μάρκος μὲν ἑρμηνευτὴς Πέτρου γενόμενος, ὅσα ἐμνημόνευσεν, ἀκριβῶς ἔγραψεν, οὐ μέντοι τάξει, τὰ ὑπὸ τοῦ κυρίου ἢ  λεχθέντα ἢ πραχθέντα. οὔτε γὰρ ἤκουσεν τοῦ κυρίου οὔτε παρηκολούθησεν αὐτῷ, ὕστερον δέ, ὡς ἔφην, Πέτρῳ· ὃς πρὸς τὰς χρείας ἐποιεῖτο τὰς διδασκαλίας, ἀλλ’ οὐχ ὥσπερ σύνταξιν τῶν κυριακῶν ποιούμενος λογίων, ὥστε οὐδὲν  ἥμαρτεν Μάρκος οὕτως  ἔνια γράψας ὡς  ἀπεμνημόνευσεν. ἑνὸς γὰρ ἐποιήσατο πρόνοιαν, τοῦ μηδὲν ὧν ἤκουσεν  παραλιπεῖν ἢ  ψεύσασθαί τι ἐν αὐτοῖς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="16"><p>ταῦτα μὲν οὖν ἱστόρηται τῷ  Παπίᾳ περὶ τοῦ Μάρκου· περὶ δὲ τοῦ Ματθαίου ταῦτ’ εἴρηται· <q>Ματθαῖος μὲν οὖν Ἑβραΐδι διαλέκτῳ τὰ λόγια συνετάξατο, ἡρμήνευσεν δ’ αὐτὰ ὡς ἦν  δυνατὸς ἕκαστος.</q> </p></div>
 <pb n="v.1.p.298"/>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:3.39" n="17"><p rend="align(indent)"> Κέχρηται δ’ ὁ αὐτὸς μαρτυρίαις ἀπὸ τῆς Ἰωάννου προτέρας ἐπιστολῆς καὶ ἀπὸ τῆς Πέτρου ὁμοίως, ἐκτέθειται δὲ καὶ ἄλλην ἱστορίαν περὶ γυναικὸς ἐπὶ πολλαῖς  ἁμαρτίαις  διαβληθείσης ἐπὶ τοῦ κυρίου, ἣν τὸ καθ’ Ἑβραίους εὐαγγέλιον περιέχει. καὶ ταῦτα δ’ ἡμῖν ἀναγκαίως πρὸς τοῖς ἐκτεθεῖσιν  ἐπιτετηρήσθω.</p>
</div></div>
</div>
<pb n="v.1.p.300"/>

<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="4">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="arg">
<head rend="align(center)">Τάδε καὶ ἡ τετάρτη περιέχει βίβλος τῆς Ἐκκλησιαστικῆς ἱστορίας</head>
<p rend="align(indent)"><num>Α</num> Τίνες ἐπὶ τῆς Τραϊανοῦ βασιλείας Ῥωμαίων  γεγόνασι καὶ Ἀλεξανδρέων ἐπίσκοποι.</p>
<p rend="align(indent)"><num>Β</num> Ὁποῖα Ἰουδαῖοι κατ’ αὐτὸν πεπόνθασιν.</p>
<p rend="align(indent)"><num>Γ</num> Οἱ κατὰ Ἁδριανὸν ὑπὲρ τῆς πίστεως  ἀπολογησάμενοι.</p>
<p rend="align(indent)"><num>Δ</num> Οἱ κατ’ αὐτὸν Ῥωμαίων καὶ Ἀλεξανδρέων ἐπίσκοποι.</p>
<p rend="align(indent)"><num>Ε</num> Οἱ ἀνέκαθεν ἀπὸ τοῦ σωτῆρος καὶ ἐπὶ τοὺς δηλουμένους Ἱεροσολύμων ἐπίσκοποι.</p>
<p rend="align(indent)"><num>Σ</num> Ἡ κατὰ Ἁδριανὸν  ὑστάτη Ἰουδαίων πολιορκία.</p>
<p rend="align(indent)"><num>Ζ</num> Τίνες κατ’ ἐκεῖνο καιροῦ γεγόνασιν ψευδωνύμου γνώσεως  ἀρχηγοί.</p>
<p rend="align(indent)"><num>Η</num> Τίνες ἐκκλησιαστικοὶ συγγραφεῖς.</p>
<p rend="align(indent)"><num>Θ</num> Ἐπιστολὴ Ἁδριανοῦ ὑπὲρ τοῦ μὴ δεῖν ἀκρίτως ἡμᾶς ἐλαύνειν.</p>
<p rend="align(indent)"><num>Ι</num> Τίνες ἐπὶ τῆς Ἀντωνίνου βασιλείας ἐπίσκοποι Ῥωμαίων καὶ Ἀλεξανδρέων γεγόνασιν.</p>
<p rend="align(indent)"><num>ΙΑ</num> Περὶ τῶν κατ’ αὐτοὺς αἱρεσιαρχῶν.</p>
<p rend="align(indent)"><num>ΙΒ</num> Περὶ τῆς Ἰουστίνου πρὸς Ἀντωνῖνον ἀπολογίας.</p>
<p rend="align(indent)"><num>ΙΓ</num> Ἀντωνίνου πρὸς τὸ κοινὸν τῆς Ἀσίας ἐπιστολὴ
περὶ τοῦ καθ’ ἡμᾶς λόγου.</p>
<pb n="v.1.p.302"/>
<p rend="align(indent)"><num>ΙΔ</num> Τὰ περὶ Πολυκάρπου τοῦ τῶν ἀποστόλων  γνωρίμου μνημονευόμενα.</p>
<p rend="align(indent)"><num>ΙΕ</num> Ὅπως κατὰ Οὐῆρον ὁ Πολύκαρπος ἅμ’ ἑτέροις ἐμαρτύρησεν ἐπὶ τῆς Σμυρναίων πόλεως.</p>
<p rend="align(indent)"><num>ΙΣ</num> Ὅπως Ἰουστῖνος ὁ φιλόσοφος τὸν Χριστοῦ
λόγον ἐπὶ τῆς Ῥωμαίων πόλεως πρεσβεύων ἐμαρτύρησεν.</p>
<p rend="align(indent)"><num>ΙΖ</num> Περὶ ὧν Ἰουστῖνος ἐν ἰδίῳ συγγράμματι μνημονεύει μαρτύρων.</p>
<p rend="align(indent)"><num>ΙΗ</num> Τίνες εἰς ἡμᾶς ἦλθον τῶν Ἰουστίνου λόγων.</p>
<p rend="align(indent)"><num>ΙΘ</num> Τίνες ἐπὶ τῆς Οὐήρου βασιλείας τῆς Ῥωμαίων καὶ Ἀλεξανδρέων ἐκκλησίας προέστησαν.</p>
<p rend="align(indent)"><num>Κ</num> Τίνες οἱ τῆς Ἀντιοχέων.</p>
<p rend="align(indent)"><num>ΚΑ</num> Περὶ τῶν κατὰ τούτους διαλαμψάντων ἐκκλησιαστικῶν συγγραφέων.</p>
<p rend="align(indent)"><num>ΚΒ</num> Περὶ  Ἡγησίππου καὶ ὧν αὐτὸς μνημονεύει.</p>
<p rend="align(indent)"><num>ΚΓ</num> Περὶ Διονυσίου Κορινθίων ἐπισκόπου καὶ ὧν ἔγραψεν ἐπιστολῶν.</p>
<p rend="align(indent)"><num>ΚΔ</num> Περὶ Θεοφίλου Ἀντιοχέων ἐπισκόπου.</p>
<p rend="align(indent)"><num>ΚΕ</num> Περὶ Φιλίππου καὶ  Μοδέστου.</p>
<p rend="align(indent)"><num>ΚΣ</num> Περὶ Μελίτωνος καὶ ὧν αὐτὸς ἐμνημόνευσεν.</p>
<p rend="align(indent)"><num>ΚΖ</num> Περὶ Ἀπολιναρίου.</p>
<p rend="align(indent)"><num>ΚΗ</num> Περὶ Μουσανοῦ.</p>
<p rend="align(indent)"><num>ΚΘ</num> Περὶ τῆς κατὰ Τατιανὸν αἱρέσεως.</p>
<p rend="align(indent)"><num>Λ</num> Περὶ  Βαρδησάνου τοῦ  Σύρου καὶ τῶν φερομένων αὐτοῦ λόγων.</p></div>
 
<pb n="v.1.p.304"/>
<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.1" n="1"><p rend="align(indent)">  Ἀμφὶ δὲ τὸ δωδέκατον ἔτος τῆς Τραϊανοῦ βασιλείας ὁ μικρῷ πρόσθεν ἡμῖν τῆς ἐν Ἀλεξανδρείᾳ παροικίας δηλωθεὶς ἐπίσκοπος τὴν ζωὴν μεταλλάττει, τέταρτος δ’ ἀπὸ τῶν ἀποστόλων τὴν τῶν αὐτόθι λειτουργίαν κληροῦται  Πρῖμος. ἐν τούτῳ καὶ Ἀλέξανδρος ἐπὶ Ῥώμης, ὄγδοον ἔτος ἀποπλήσαντος  Εὐαρέστου, πέμπτην ἀπὸ Πέτρου καὶ Παύλου κατάγων διαδοχήν, τὴν ἐπισκοπὴν ὑπολαμβάνει.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.2" n="1"><p rend="align(indent)"> Καὶ τὰ μὲν τῆς τοῦ σωτῆρος ἡμῶν διδασκαλίας 
 τε καὶ ἐκκλησίας ὁσημέραι ἀνθοῦντα ἐπὶ μεῖζον ἐχώρει προκοπῆς, τὰ δὲ τῆς Ἰουδαίων συμφορᾶς κακοῖς ἐπαλλήλοις ἤκμαζεν. ἤδη γοῦν τοῦ αὐτοκράτορος εἰς ἐνιαυτὸν ὀκτωκαιδέκατον  ἐλαύνοντος, αὖθις Ἰουδαίων κίνησις  ἐπαναστᾶσα πάμπολυ πλῆθος αὐτῶν  διαφθείρει.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.2" n="2"><p>ἔν τε γὰρ Ἀλεξανδρείᾳ  καὶ τῇ λοιπῇ Αἰγύπτῳ καὶ προσέτι κατὰ Κυρήνην, ὥσπερ ὑπὸ πνεύματος  δεινοῦ τινος καὶ  στασιώδους  ἀναρριπισθέντες, ὥρμηντο πρὸς τοὺς  συνοίκους Ἕλληνας  στασιάζειν,  αὐξήσαντές τε εἰς μέγα τὴν στάσιν, τῷ  ἐπιόντι ἐνιαυτῷ πόλεμον οὐ σμικρὸν  συνῆψαν, ἡγουμένου τηνικαῦτα Λούπου τῆς ἁπάσης Αἰγύπτου. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.2" n="3"><p> καὶ δὴ ἐν τῇ πρώτῃ συμβολῇ  ἐπικρατῆσαι αὐτοὺς συνέβη τῶν Ἑλλήνων· <pb n="v.1.p.306"/> οἳ καὶ  καταφυγόντες εἰς τὴν Ἀλεξάνδρειαν τοὺς ἐν τῇ πόλει Ἰουδαίους  ἐζώγρησάν τε καὶ ἀπέκτειναν, τῆς δὲ παρὰ τούτων συμμαχίας ἀποτυχόντες οἱ κατὰ Κυρήνην τὴν χώραν τῆς Αἰγύπτου λεηλατοῦντες καὶ τοὺς ἐν αὐτῇ  νομοὺς  φθείροντες διετέλουν, ἡγουμένου αὐτῶν  Λουκούα· ἐφ’ οὓς ὁ αὐτοκράτωρ ἔπεμψεν  Μάρκιον  Τούρβωνα σὺν δυνάμει  πεζῇ τε καὶ  ναυτικῇ, ἔτι δὲ καὶ  ἱππικῇ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.2" n="4"><p>ὁ δὲ πολλαῖς  μάχαις οὐκ ὀλίγῳ τε χρόνῳ τὸν πρὸς αὐτοὺς διαπονήσας πόλεμον, πολλὰς μυριάδας Ἰουδαίων, οὐ μόνον τῶν ἀπὸ  Κυρήνης, ἀλλὰ καὶ τῶν ἀπ’ Αἰγύπτου  συναιρομένων Λουκούᾳ  τῷ βασιλεῖ αὐτῶν, ἀναιρεῖ. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.2" n="5"><p>ὁ δὲ αὐτοκράτωρ  ὑποπτεύσας καὶ τοὺς ἐν  Μεσοποταμίᾳ Ἰουδαίους  ἐπιθήσεσθαι τοῖς αὐτόθι,  Λουσίῳ  Κυήτῳ προσέταξεν  ἐκκαθᾶραι τῆς ἐπαρχίας αὐτούς· ὃς καὶ παραταξάμενος, πάμπολυ πλῆθος τῶν αὐτόθι  φονεύει, ἐφ’ ᾧ  κατορθώματι Ἰουδαίας ἡγεμὼν ὑπὸ τοῦ αὐτοκράτορος ἀνεδείχθη. ταῦτα καὶ Ἑλλήνων οἱ τὰ κατὰ τοὺς αὐτοὺς χρόνους γραφῇ παραδόντες αὐτοῖς  ἱστόρησαν ῥήμασιν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="3">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.3" n="1"><p rend="align(indent)"> Τραϊανοῦ δὲ ἐφ’ ὅλοις ἔτεσιν εἴκοσι τὴν ἀρχὴν μησὶν ἓξ  δέουσιν  κρατήσαντος, Αἴλιος Ἁδριανὸς διαδέχεται τὴν ἡγεμονίαν. τούτῳ Κοδρᾶτος λόγον προσφωνήσας  ἀναδίδωσιν, ἀπολογίαν συντάξας ὑπὲρ τῆς καθ’ ἡμᾶς θεοσεβείας, ὅτι δή τινες  πονηροὶ ἄνδρες τοὺς ἡμετέρους ἐνοχλεῖν  ἐπειρῶντο· εἰς ἔτι δὲ φέρεται παρὰ πλείστοις τῶν ἀδελφῶν, ἀτὰρ καὶ παρ’ ἡμῖν τὸ σύγγραμμα· ἐξ οὗ  κατιδεῖν ἔστιν λαμπρὰ τεκμήρια τῆς τε τοῦ ἀνδρὸς διανοίας  καὶ τῆς ἀποστολικῆς  ὀρθοτομίας. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.3" n="2"><p>ὁ δ’ αὐτὸς τὴν καθ’ ἑαυτὸν ἀρχαιότητα  παραφαίνει δι’ ὧν ἱστορεῖ <pb n="v.1.p.308"/> ταῦτα ἰδίαις φωναῖς· <q>τοῦ δὲ σωτῆρος ἡμῶν τὰ ἔργα ἀεὶ παρῆν ἀληθῆ γὰρ ἦν, οἱ  θεραπευθέντες, οἱ ἀναστάντες ἐκ νεκρῶν, οἳ οὐκ  ὤφθησαν μόνον  θεραπευόμενοι καὶ  ἀνιστάμενοι, ἀλλὰ καὶ ἀεὶ παρόντες, οὐδὲ  ἐπιδημοῦντος μόνον τοῦ σωτῆρος, ἀλλὰ καὶ  ἀπαλλαγέντος ἦσαν ἐπὶ χρόνον ἱκανόν, ὥστε καὶ εἰς τοὺς ἡμετέρους χρόνους τινὲς αὐτῶν  ἀφίκοντο.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.3" n="3"><p>τοιοῦτος μὲν οὗτος· καὶ  Ἀριστείδης δέ, πιστὸς ἀνὴρ τῆς καθ’ ἡμᾶς ὁρμώμενος εὐσεβείας, τῷ  Κοδράτῳ παραπλησίως ὑπὲρ τῆς πίστεως ἀπολογίαν  ἐπιφωνήσας Ἁδριανῷ καταλέλοιπεν· σῴζεται δέ γε εἰς δεῦρο παρὰ πλείστοις καὶ ἡ τούτου γραφή.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="4">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.4" n="1"><p rend="align(indent)">  Ἔτει δὲ τρίτῳ τῆς αὐτῆς ἡγεμονίας Ἀλέξανδρος Ῥωμαίων ἐπίσκοπος τελευτᾷ, δέκατον τῆς οἰκονομίας ἀποπλήσας ἔτος· Ξύστος ἦν τούτῳ διάδοχος. καὶ τῆς Ἀλεξανδρέων δὲ παροικίας ἀμφὶ τὸν αὐτὸν χρόνον  Πρῖμον  μεταλλάξαντα δωδεκάτῳ τῆς προστασίας ἔτει διαδέχεται Ἰοῦστος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="5">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.5" n="1"><p rend="align(indent)"> Τῶν γε μὴν ἐν Ἱεροσολύμοις ἐπισκόπων τοὺς χρόνους γραφῇ  σῳζομένους οὐδαμῶς  εὑρών (κομιδῇ γὰρ οὖν  βραχυβίους αὐτοὺς λόγος κατέχει γενέσθαι),</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.5" n="2"><p>τοσοῦτον ἐξ ἐγγράφων παρείληφα, ὡς μέχρι τῆς κατὰ Ἁδριανὸν Ἰουδαίων πολιορκίας πεντεκαίδεκα τὸν ἀριθμὸν αὐτόθι γεγόνασιν ἐπισκόπων  διαδοχαί, οὓς πάντας Ἑβραίους φασὶν ὄντας ἀνέκαθεν, τὴν γνῶσιν τοῦ Χριστοῦ γνησίως καταδέξασθαι, ὥστ’ ἤδη πρὸς τῶν τὰ  τοιάδε  ἐπικρίνειν δυνατῶν καὶ τῆς τῶν ἐπισκόπων λειτουργίας ἀξίους δοκιμασθῆναι· συνεστάναι γὰρ αὐτοῖς τότε τὴν πᾶσαν ἐκκλησίαν ἐξ Ἑβραίων πιστῶν ἀπὸ τῶν ἀποστόλων <pb n="v.1.p.310"/> καὶ εἰς τὴν τότε  διαρκεσάντων πολιορκίαν, καθ’ ἣν Ἰουδαῖοι Ῥωμαίων αὖθις  ἀποστάντες, οὐ  μικροῖς πολέμοις  ἥλωσαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.5" n="3"><p>διαλελοιπότων δ’ οὖν τηνικαῦτα τῶν ἐκ περιτομῆς ἐπισκόπων, τοὺς ἀπὸ πρώτου νῦν ἀναγκαῖον ἂν εἴη καταλέξαι. πρῶτος τοιγαροῦν Ἰάκωβος ὁ τοῦ κυρίου λεγόμενος ἀδελφὸς ἦν· μεθ’ ὃν δεύτερος  Συμεών· τρίτος Ἰοῦστος·  Ζακχαῖος τέταρτος· πέμπτος Τωβίας· ἕκτος  Βενιαμίν· Ἰωάννης ἕβδομος· ὄγδοος Ματθίας· ἔνατος Φίλιππος·  δέκατος Ζενέκας·  ἑνδέκατος Ἰοῦστος·  Λευὶς δωδέκατος·  Ἐφρῆς τρισκαιδέκατος·  τεσσαρεσκαιδέκατος Ἰωσήφ· ἐπὶ πᾶσι  πεντεκαιδέκατος Ἰούδας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.5" n="4"><p> τοσοῦτοι καὶ οἱ ἐπὶ τῆς Ἱεροσολύμων πόλεως ἐπίσκοποι ἀπὸ τῶν ἀποστόλων εἰς τὸν δηλούμενον διαγενόμενοι χρόνον, οἱ πάντες ἐκ περιτομῆς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.5" n="5"><p>ἤδη δὲ δωδέκατον  ἐχούσης ἔτος τῆς ἡγεμονίας, Ξύστον δεκαέτη χρόνον ἀποπλήσαντα ἐπὶ τῆς Ῥωμαίων ἐπισκοπῆς ἕβδομος ἀπὸ τῶν ἀποστόλων διαδέχεται Τελεσφόρος· ἐνιαυτοῦ δὲ μεταξὺ καὶ μηνῶν διαγενομένου, τῆς Ἀλεξανδρέων παροικίας τὴν προστασίαν  Εὐμένης ἕκτῳ κλήρῳ διαδέχεται, τοῦ πρὸ αὐτοῦ ἔτεσιν ἕνδεκα διαρκέσαντος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.6" n="1"><p rend="align(indent)"> Καὶ δῆτα τῆς Ἰουδαίων ἀποστασίας αὖθις εἰς μέγα καὶ πολὺ  προελθούσης,  Ῥοῦφος ἐπάρχων τῆς Ἰουδαίας, στρατιωτικῆς αὐτῷ συμμαχίας ὑπὸ βασιλέως  πεμφθείσης, ταῖς  ἀπονοίαις αὐτῶν ἀφειδῶς χρώμενος  ἐπεξῄει, μυριάδας ἀθρόως ἀνδρῶν ὁμοῦ καὶ παίδων καὶ γυναικῶν  διαφθείρων πολέμου τε νόμῳ τὰς χώρας αὐτῶν  ἐξανδραποδιζόμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.6" n="2"><p> ἐστρατήγει δὲ τότε Ἰουδαίων Βαρχωχεβας ὄνομα, ὃ δὴ ἀστέρα δηλοῖ, τὰ μὲν ἄλλα <pb n="v.1.p.312"/>  φονικὸς καὶ  λῃστρικός τις ἀνήρ, ἐπὶ δὲ τῇ προσηγορίᾳ, οἷα ἐπ’  ἀνδραπόδων, ὡς δὴ ἐξ οὐρανοῦ  φωστὴρ αὐτοῖς κατεληλυθὼς κακουμένοις τε  ἐπιλάμψαι  τερατευόμενος.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.6" n="3"><p>ἀκμάσαντος δὲ τοῦ πολέμου ἔτους  ὀκτωκαιδεκάτου τῆς ἡγεμονίας κατὰ  Βηθθηρα (πολίχνη τις ἦν  ὀχυρωτάτη, τῶν Ἱεροσολύμων οὐ σφόδρα πόρρω διεστῶσα) τῆς τε ἔξωθεν πολιορκίας  χρονίου γενομένης λιμῷ τε καὶ δίψει τῶν  νεωτεροποιῶν εἰς ἔσχατον ὀλέθρου  περιελαθέντων καὶ τοῦ τῆς ἀπονοίας αὐτοῖς αἰτίου τὴν ἀξίαν ἐκτίσαντος δίκην, τὸ πᾶν ἔθνος ἐξ ἐκείνου καὶ τῆς περὶ τὰ Ἱεροσόλυμα γῆς πάμπαν ἐπιβαίνειν εἴργεται νόμου δόγματι καὶ διατάξεσιν Ἁδριανοῦ, ὡς ἂν μηδ’ ἐξ ἀπόπτου  θεωροῖεν τὸ  πατρῷον ἔδαφος,  ἐγκελευσαμένου·  Ἀρίστων ὁ  Πελλαῖος ἱστορεῖ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.6" n="4"><p>οὕτω δὴ τῆς πόλεως εἰς ἐρημίαν τοῦ Ἰουδαίων ἔθνους παντελῆ τε φθορὰν τῶν πάλαι οἰκητόρων ἐλθούσης ἐξ ἀλλοφύλου τε γένους  συνοικισθείσης, ἡ μετέπειτα  συστᾶσα  Ῥωμαϊκὴ πόλις τὴν ἐπωνυμίαν  ἀμείψασα, εἰς τὴν τοῦ κρατοῦντος  Αἰλίου Ἁδριανοῦ τιμὴν  Αἰλία  προσαγορεύεται. καὶ δὴ τῆς αὐτόθι ἐκκλησίας ἐξ ἐθνῶν συγκροτηθείσης, πρῶτος μετὰ τοὺς ἐκ περιτομῆς ἐπισκόπους τὴν τῶν ἐκεῖσε λειτουργίαν ἐγχειρίζεται Μάρκος.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="7">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="1"><p rend="align(indent)"> Ἤδη δὲ  λαμπροτάτων δίκην  φωστήρων τῶν ἀνὰ τὴν οἰκουμένην  ἀποστιλβουσῶν ἐκκλησιῶν ἀκμαζούσης τε εἰς ἅπαν τὸ τῶν ἀνθρώπων γένος τῆς εἰς τὸν σωτῆρα καὶ κύριον ἡμῶν Ἰησοῦν Χριστὸν πίστεως, ὁ μισόκαλος δαίμων οἷα τῆς ἀληθείας ἐχθρὸς καὶ τῆς τῶν ἀνθρώπων σωτηρίας ἀεὶ τυγχάνων πολεμιώτατος, πάσας  στρέφων κατὰ <pb n="v.1.p.314"/> τῆς ἐκκλησίας μηχανάς, πάλαι μὲν τοῖς ἔξωθεν  διωγμοῖς κατ’ αὐτῆς ὡπλίζετο,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="2"><p>τότε γε μὴν τούτων  ἀποκεκλεισμένος, πονηροῖς καὶ γόησιν ἀνδράσιν ὥσπερ τισὶν  ὀλεθρίοις ψυχῶν  ὀργάνοις διακόνοις τε ἀπωλείας χρώμενος, ἑτέραις  κατεστρατήγει  μεθόδοις, πάντα  πόρον ἐπινοῶν, ὡς ἂν  ὑποδύντες  γόητες καὶ  ἀπατηλοὶ τὴν αὐτὴν τοῦ δόγματος ἡμῖν προσηγορίαν, ὁμοῦ μὲν τῶν πιστῶν τοὺς πρὸς αὐτῶν ἁλισκομένους εἰς βυθὸν ἀπωλείας  ἄγοιεν, ὁμοῦ δὲ τοὺς τῆς πίστεως ἀγνῶτας δι’ ὧν αὐτοὶ  δρῶντες  ἐπιχειροῖεν,  ἀποτρέποιντο τῆς ἐπὶ τὸν σωτήριον λόγον  παρόδου.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="3"><p>ἀπὸ γοῦν τοῦ Μενάνδρου, ὃν διάδοχον τοῦ Σίμωνος ἤδη πρότερον  παραδεδώκαμεν, ἀμφίστομος ὥσπερ καὶ  δικέφαλος  ὀφιώδης τις προελθοῦσα δύναμις δυεῖν αἱρέσεων διαφόρων  ἀρχηγοὺς κατεστήσατο,  Σατορνῖνόν τε Ἀντιοχέα τὸ γένος καὶ Βασιλείδην  Ἀλεξανδρέα· ὧν ὁ μὲν κατὰ Συρίαν, ὁ δὲ κατ’ Αἴγυπτον  συνεστήσαντο θεομισῶν αἱρέσεων διδασκαλεῖα.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="4"><p>τὰ μὲν  <note place="margin" xml:lang="eng"><bibl>Iren. 1, 24, 1</bibl></note> οὖν πλεῖστα τὸν  Σατορνῖνον τὰ αὐτὰ τῷ  Μενάνδρῳ
  <note place="margin" xml:lang="eng"><bibl>Iren. 1, 24, 3</bibl></note>  ψευδολογῆσαι ὁ Εἰρηναῖος δηλοῖ,  προσχήματι δὲ  ἀπορρητοτέρων τὸν Βασιλείδην εἰς τὸ ἄπειρον τεῖναι τὰς ἐπινοίας, δυσσεβοῦς αἱρέσεως ἑαυτῷ  τερατώδεις  ἀναπλάσαντα μυθοποιίας.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="5"><p>πλείστων οὖν ἐκκλησιαστικῶν ἀνδρῶν κατ’ ἐκεῖνο καιροῦ τῆς ἀληθείας  ὑπεραγωνιζομένων  λογικώτερόν τε τῆς ἀποστολικῆς καὶ ἐκκλησιαστικῆς δόξης  ὑπερμαχούντων, ἤδη τινὲς καὶ διὰ συγγραμμάτων τοῖς μετέπειτα  προφυλακτικὰς αὐτῶν δὴ τούτων τῶν  δηλωθεισῶν αἱρέσεων παρεῖχον  ἐφόδους·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="6"><p>ὧν εἰς ἡμᾶς κατῆλθεν ἐν τοῖς τότε  γνωριμωτάτου συγγραφέως  Ἀγρίππα  Κάστορος ἱκανώτατος κατὰ
<pb n="v.1.p.316"/> Βασιλείδου ἔλεγχος, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="7"><p>τὴν δεινότητα τῆς τἀνδρὸς  ἀποκαλύπτων γοητείας. ἐκφαίνων δ’ οὖν αὐτοῦ τὰ ἀπόρρητα, φησὶν αὐτὸν εἰς μὲν τὸ εὐαγγέλιον τέσσαρα πρὸς τοῖς εἴκοσι συντάξαι βιβλία, προφήτας δὲ ἑαυτῷ  ὀνομάσαι Βαρκαββαν καὶ Βαρκωφ καὶ ἄλλους ἀνυπάρκτους τινὰς ἑαυτῷ συστησάμενον, βαρβάρους τε αὐτοῖς εἰς κατάπληξιν τῶν τὰ τοιαῦτα  τεθηπότων ἐπιφημίσαι προσηγορίας, διδάσκειν τε  ἀδιαφορεῖν  εἰδωλοθύτων  ἀπογευομένους καὶ ἐξομνυμένους ἀπαραφυλάκτως τὴν πίστιν κατὰ τοὺς τῶν διωγμῶν καιρούς,  Πυθαγορικῶς τε τοῖς προσιοῦσιν αὐτῷ  πενταέτη  σιωπὴν  παρακελεύεσθαι·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="8"><p>καὶ ἕτερα δὲ τούτοις παραπλήσια ἀμφὶ τοῦ Βασιλείδου  καταλέξας ὁ εἰρημένος οὐκ ἀγεννῶς τῆς δηλωθείσης αἱρέσεως εἰς προῦπτον  <note place="margin" xml:lang="eng"><bibl>Iren. 1, 25, 1, 6, 3, 4</bibl></note>  ἐφώρασε τὴν πλάνην.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="9"><p>γράφει δὲ καὶ Εἰρηναῖος  συγχρονίσαι τούτοις  Καρποκράτην, ἑτέρας αἱρέσεως τῆς τῶν  Γνωστικῶν  ἐπικληθείσης πατέρα· οἳ καὶ τοῦ Σίμωνος οὐχ ὡς ἐκεῖνος κρύβδην, ἀλλ’ ἤδη καὶ εἰς φανερὸν τὰς  μαγείας παραδιδόναι ἠξίουν, ὡς ἐπὶ μεγάλοις δή, μόνον οὐχὶ καὶ σεμνυνόμενοι τοῖς κατὰ  περιεργίαν πρὸς αὐτῶν ἐπιτελουμένοις  φίλτροις  ὀνειροπομποῖς τε καὶ  παρέδροις τισὶ δαίμοσιν καὶ ἄλλαις ὁμοιοτρόποις τισὶν ἀγωγαῖς· τούτοις τε ἀκολούθως πάντα  δρᾶν χρῆναι διδάσκειν τὰ  αἰσχρουργότατα τοὺς μέλλοντας εἰς τὸ τέλειον τῆς κατ’ αὐτοὺς μυσταγωγίας ἢ καὶ μᾶλλον  μυσαροποιίας ἐλεύσεσθαι, ὡς μὴ ἂν ἄλλως  ἐκφευξομένους τοὺς  κοσμικούς, ὡς ἂν ἐκεῖνοι  φαῖεν, ἄρχοντας, μὴ οὐχὶ πᾶσιν τὰ δι’ ἀρρητοποιίας ἀπονείμαντας  χρέα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="10"><p> τούτοις δῆτα συνέβαινεν διακόνοις χρώμενον τὸν  ἐπιχαιρεσίκακον δαίμονα τοὺς μὲν πρὸς αὐτῶν <pb n="v.1.p.318"/>  ἀπατωμένους  οἰκτρῶς οὕτως εἰς ἀπώλειαν  ἀνδραποδίζεσθαι, τοῖς δ’ ἀπίστοις ἔθνεσιν πολλὴν παρέχειν κατὰ τοῦ θείου λόγου  δυσφημίας περιουσίαν, τῆς ἐξ αὐτῶν φήμης εἰς τὴν τοῦ παντὸς Χριστιανῶν ἔθνους διαβολὴν  καταχεομένης.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="11"><p>ταύτῃ δ’ οὖν ἐπὶ πλεῖστον συνέβαινεν τὴν περὶ ἡμῶν παρὰ τοῖς τότε ἀπίστοις ὑπόνοιαν δυσσεβῆ καὶ  ἀτοπωτάτην διαδίδοσθαι, ὡς δὴ  ἀθεμίτοις πρὸς  μητέρας καὶ  ἀδελφὰς  μίξεσιν  ἀνοσίαις τε  τροφαῖς χρωμένων.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="12"><p>οὐκ εἰς μακρόν γε μὴν αὐτῷ ταῦτα προυχώρει, τῆς ἀληθείας αὐτῆς ἑαυτὴν  συνιστώσης ἐπὶ μέγα τε φῶς κατὰ τὸν προϊόντα χρόνον  διαλαμπούσης.  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="13"><p> ἔσβεστο μὲν γὰρ αὐτίκα πρὸς αὐτῆς ἐνεργείας  ἀπελεγχόμενα τὰ τῶν ἐχθρῶν  ἐπιτεχνήματα, ἄλλων ἐπ’ ἄλλαις αἱρέσεων καινοτομουμένων  ὑπορρεουσῶν ἀεὶ τῶν προτέρων καὶ εἰς πολυτρόπους καὶ  πολυμόρφους ἰδέας ἄλλοτε ἄλλως φθειρομένων· προῄει δ’ εἰς αὔξην καὶ μέγεθος, ἀεὶ κατὰ τὰ αὐτὰ
καὶ ὡσαύτως ἔχουσα, ἡ τῆς καθόλου καὶ μόνης ἀληθοῦς ἐκκλησίας  λαμπρότης, τὸ σεμνὸν καὶ εἰλικρινὲς καὶ  ἐλευθέριον τό τε  σῶφρον καὶ καθαρὸν τῆς ἐνθέου πολιτείας τε καὶ φιλοσοφίας εἰς ἅπαν γένος Ἑλλήνων τε καὶ βαρβάρων  ἀποστίλβουσα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="14"><p> συναπέσβη δ’ οὖν ἅμα τῷ χρόνῳ καὶ ἡ κατὰ παντὸς τοῦ δόγματος  διαβολή, ἔμενεν δὲ ἄρα μόνη παρὰ πᾶσι  κρατοῦσα καὶ  ἀνομολογουμένη τὰ μάλιστα διαπρέπειν ἐπὶ  σεμνότητι καὶ σωφροσύνῃ θείοις τε καὶ φιλοσόφοις δόγμασιν ἡ καθ’ ἡμᾶς διδασκαλία, ὡς μηδένα τῶν εἰς νῦν  αἰσχρὰν ἐπιφέρειν τολμᾶν <pb n="v.1.p.320"/> κατὰ τῆς πίστεως ἡμῶν  δυσφημίαν μηδέ τινα τοιαύτην διαβολὴν οἵαις πάλαι πρότερον φίλον ἦν χρῆσθαι τοῖς καθ’ ἡμῶν  ἐπισυνισταμένοις.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.7" n="15"><p rend="align(indent)"> Ὅμως δ’ οὖν κατὰ τοὺς δηλουμένους αὖθις  παρῆγεν εἰς μέσον ἡ ἀλήθεια πλείους ἑαυτῆς  ὑπερμάχους, οὐ δι’ ἀγράφων αὐτὸ μόνον  ἐλέγχων, ἀλλὰ καὶ δι’ ἐγγράφων ἀποδείξεων κατὰ
 τῶν ἀθέων αἱρέσεων  στρατευομένους· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.8" n="1"><p>ἐν τούτοις ἐγνωρίζετο Ἡγήσιππος, οὗ πλείσταις ἤδη πρότερον  κεχρήμεθα φωναῖς, ὡς ἂν ἐκ τῆς αὐτοῦ παραδόσεως τινὰ τῶν κατὰ τοὺς ἀποστόλους παραθέμενοι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.8" n="2"><p>ἐν πέντε δ’ οὖν συγγράμμασιν οὗτος τὴν ἀπλανῆ παράδοσιν τοῦ ἀποστολικοῦ κηρύγματος  ἁπλουστάτῃ συντάξει γραφῆς  ὑπομνηματισάμενος, καθ’
ὃν ἐγνωρίζετο σημαίνει χρόνον, περὶ τῶν ἀρχῆθεν ἰδρυσάντων τὰ εἴδωλα οὕτω πως γράφων· <q>οἷς  κενοτάφια καὶ ναοὺς ἐποίησαν ὡς μέχρι νῦν· ὧν ἐστιν καὶ  Ἀντίνοος, δοῦλος Ἁδριανοῦ Καίσαρος, οὗ καὶ ἀγὼν ἄγεται  Ἀντινόειος, ὁ ἐφ’ ἡμῶν γενόμενος. καὶ γὰρ πόλιν  ἔκτισεν  ἐπώνυμον Ἀντινόου καὶ προφήτας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.8" n="3"><p>κατ’ αὐτὸν δὲ καὶ Ἰουστῖνος, γνήσιος τῆς ἀληθοῦς φιλοσοφίας ἐραστής, ἔτι τοῖς παρ’ Ἕλλησιν ἀσκούμενος  ἐνδιέτριβεν λόγοις· σημαίνει δὲ καὶ αὐτὸς τουτονὶ τὸν χρόνον ἐν τῇ πρὸς Ἀντωνῖνον ἀπολογίᾳ ὧδε γράφων·
  <note place="margin" xml:lang="eng"><bibl>Justin, Apol 1, 29</bibl></note> <q>οὐκ ἄτοπον δὲ  ἐπιμνησθῆναι ἐν τούτοις ἡγούμεθα καὶ Ἀντινόου τοῦ νῦν γενομένου, ὃν καὶ ἅπαντες ὡς θεὸν διὰ φόβον σέβειν ὥρμηντο,  ἐπιστάμενοι τίς τε ἦν καὶ πόθεν ὑπῆρχεν.</q> </p></div>
 <pb n="v.1.p.322"/>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.8" n="4"><p rend="align(indent)">  Ὁ δ’ αὐτὸς καὶ τοῦ τότε κατὰ Ἰουδαίων πολέμου <note place="margin" xml:lang="eng"><bibl>Justin, Apol. 1, 31</bibl></note> μνημονεύων ταῦτα παρατίθεται· <q>καὶ γὰρ ἐν τῷ νῦν  γενομένῳ Ἰουδαϊκῷ πολέμῳ Βαρχωχεβας, ὁ τῆς Ἰουδαίων ἀποστάσεως  ἀρχηγέτης, Χριστιανοὺς μόνους εἰς τιμωρίας  δεινάς, εἰ μὴ ἀρνοῖντο Ἰησοῦν τὸν Χριστὸν καὶ  βλασφημοῖεν,  ἐκέλευεν ἄγεσθαι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.8" n="5"><p rend="align(indent)"> Ἐν ταὐτῷ δὲ καὶ τὴν ἀπὸ τῆς Ἑλληνικῆς φιλοσοφίας ἐπὶ τὴν θεοσέβειαν μεταβολὴν αὐτοῦ, ὅτι μὴ ἀλόγως, μετὰ κρίσεως δὲ αὐτῷ  γεγόνει,  <note place="margin" xml:lang="eng"><bibl>Justin, Apol. 2, 12</bibl></note> δηλῶν, ταῦτα γράφει· <q>καὶ γὰρ αὐτὸς ἐγώ, τοῖς  Πλάτωνος  χαίρων  διδάγμασι,  διαβαλλομένους ἀκούων Χριστιανούς, ὁρῶν δὲ καὶ  ἀφόβους πρὸς θάνατον καὶ πάντα τὰ  νομιζόμενα  φοβερά,  ἐνενόουν ἀδύνατον εἶναι ἐν κακίᾳ καὶ  φιληδονίᾳ ὑπάρχειν αὐτούς· τίς γὰρ  φιλήδονος ἢ  ἀκρατὴς καὶ  ἀνθρωπείων  σαρκῶν βορὰν ἡγούμενος ἀγαθόν, δύναιτ’ ἂν θάνατον  ἀσπάζεσθαι, ὅπως τῶν ἑαυτοῦ  στερηθείη ἐπιθυμιῶν, ἀλλ’ οὐκ ἐκ παντὸς ζῆν ἀεὶ τὴν ἐνθάδε  βιοτὴν καὶ λανθάνειν τοὺς ἄρχοντας ἐπειρᾶτο, οὐχ ὅτι ἑαυτὸν  κατήγγελλεν  φονευθησόμενον;</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.8" n="6"><p rend="align(indent)"> Ἔτι δ’ ὁ αὐτὸς ἱστορεῖ  δεξάμενον τὸν Ἁδριανὸν παρὰ Σερεννίου Γρανιανοῦ, λαμπροτάτου ἡγουμένου, γράμματα ὑπὲρ Χριστιανῶν περιέχοντα ὡς οὐ δίκαιον εἴη ἐπὶ μηδενὶ  ἐγκλήματι βοαῖς δήμου  χαριζομένους ἀκρίτως κτείνειν αὐτούς, ἀντιγράψαι Μινουκίῳ Φουνδανῷ, ἀνθυπάτῳ τῆς Ἀσίας, προστάττοντα μηδένα κρίνειν ἄνευ ἐγκλήματος καὶ εὐλόγου κατηγορίας·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.8" n="7"><p>καὶ τῆς ἐπιστολῆς δὲ ἀντίγραφον παρατέθειται, τὴν Ῥωμαϊκήν φωνήν, ὡς εἶχεν, διαφυλάξας, προλέγει δ’ αὐτῆς ταῦτα· <q>καὶ <pb n="v.1.p.324"/> <note place="margin" xml:lang="eng"><bibl>Justin, Apol. 1, 68</bibl></note> ἐξ ἐπιστολῆς δὲ τοῦ μεγίστου καὶ  ἐπιφανεστάτου Καίσαρος Ἁδριανοῦ τοῦ πατρὸς ὑμῶν ἔχοντες ἀπαιτεῖν ὑμᾶς, καθὰ ἠξιώσαμεν,  κελεῦσαι τὰς κρίσεις γίνεσθαι, τοῦτο οὐχ ὡς ὑπὸ Ἁδριανοῦ κελευσθὲν μᾶλλον ἠξιώσαμεν, ἀλλ’ ἐκ τοῦ ἐπίστασθαι δικαίαν  ἀξιοῦν τὴν προσφώνησιν. ὑπετάξαμεν δὲ καὶ τῆς ἐπιστολῆς Ἁδριανοῦ τὸ ἀντίγραφον, ἵνα καὶ τοῦτο  ἀληθεύειν ἡμᾶς  γνωρίζητε, καὶ ἔστιν τόδε.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.8" n="8"><p rend="align(indent)"> Τούτοις ὁ μὲν δηλωθεὶς ἀνὴρ αὐτὴν παρατέθειται τὴν Ῥωμαϊκὴν  ἀντιγραφήν, ἡμεῖς δ’ ἐπὶ τὸ  Ἑλληνικὸν κατὰ δύναμιν αὐτὴν  μετειλήφαμεν, ἔχουσαν ὧδε· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="9">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.9" n="1"><p rend="align(indent)"> <note place="margin" xml:lang="eng"><bibl>Justin, Apol. 1, 68.</bibl></note> <q>Μινουκίῳ Φουνδανῷ. ἐπιστολὴν  ἐδεξάμην  γραφεῖσάν μοι ἀπὸ Σερεννίου Γρανιανοῦ, λαμπροτάτου ἀνδρός, ὅντινα σὺ  διεδέξω. οὐ δοκεῖ μοι οὖν τὸ πρᾶγμα  ἀζήτητον καταλιπεῖν, ἵνα μήτε οἱ ἄνθρωποι  ταράττωνται καὶ τοῖς  συκοφάνταις  χορηγία  κακουργίας παρασχεθῇ. </q></p></div> 
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.9" n="2"><p><q rend="merge">εἰ οὖν σαφῶς εἰς ταύτην τὴν  ἀξίωσιν οἱ  ἐπαρχιῶται δύνανται  διισχυρίζεσθαι κατὰ τῶν Χριστιανῶν, ὡς καὶ πρὸ βήματος ἀποκρίνασθαι, ἐπὶ τοῦτο μόνον  τραπῶσιν, ἀλλ’ οὐκ  ἀξιώσεσιν οὐδὲ  μόναις βοαῖς. πολλῷ γὰρ μᾶλλον προσῆκεν, εἴ τις κατηγορεῖν βούλοιτο, τοῦτό σε  διαγινώσκειν.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.9" n="3"><p><q rend="merge">εἴ τις οὖν  κατηγορεῖ καὶ  δείκνυσίν τι παρὰ τοὺς νόμους πράττοντας, οὕτως  ὅριζε κατὰ τὴν δύναμιν τοῦ  ἁμαρτήματος· ὡς  μὰ τὸν  Ἡρακλέα εἴ τις συκοφαντίας χάριν τοῦτο  προτείνοι, διαλάμβανε ὑπὲρ τῆς  δεινότητος καὶ  φρόντιζε ὅπως ἂν  ἐκδικήσειας.</q> καὶ τὰ μὲν τῆς Ἁδριανοῦ ἀντιγραφῆς τοιαῦτα.</p></div></div>
<pb n="v.1.p.326"/>


<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="10">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.10" n="1"><p rend="align(indent)">Τούτου δὲ τὸ  χρεὼν μετὰ πρῶτον καὶ εἰκοστὸν ἔτος ἐκτίσαντος, Ἀντωνῖνος ὁ κληθεὶς Εὐσεβὴς τὴν Ῥωμαίων ἀρχὴν διαδέχεται. τούτου δὲ ἐν ἔτει πρώτῳ  Τελεσφόρου τὸν βίον  ἑνδεκάτῳ τῆς λειτουργίας ἐνιαυτῷ μεταλλάξαντος, Ὑγῖνος τὸν κλῆρον τῆς Ῥωμαίων ἐπισκοπῆς παραλαμβάνει. <note place="margin" xml:lang="eng"><bibl>Iren. 3, 3, 3 <del>Eus. 5, 6, 4</del></bibl></note> ἱστορεῖ γε μὴν ὁ Εἰρηναῖος τὸν Τελεσφόρον μαρτυρίῳ τὴν τελευτὴν διαπρέψαι, δηλῶν ἐν ταὐτῷ κατὰ τὸν δηλούμενον ῥωμαίων ἐπίσκοπον  Ὑγῖνον Οὐαλεντῖνον ἰδίας αἱρέσεως  εἰσηγητὴν καὶ  Κέρδωνα τῆς κατὰ Μαρκίωνα πλάνης ἀρχηγὸν ἐπὶ τῆς Ῥώμης ἄμφω γνωρίζεσθαι, γράφει δὲ οὕτως·</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="11">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="1"><p rend="align(indent)"> <note place="margin" xml:lang="eng"><bibl>Iren. 3, 4, 3</bibl></note> <q>Οὐαλεντῖνος μὲν γὰρ ἦλθεν εἰς Ῥώμην  ἐπὶ Ὑγίνου, ἤκμασεν δὲ ἐπὶ Πίου, καὶ παρέμεινεν ἕως Ἀνικήτου· Κέρδων δ’ ὁ πρὸ Μαρκίωνος καὶ αὐτὸς ἐπὶ Ὑγίνου, ὃς ἦν ἔνατος ἐπίσκοπος, εἰς τὴν ἐκκλησίαν ἐλθὼν καὶ ἐξομολογούμενος, οὕτως διετέλεσεν, ποτὲ μὲν  λαθροδιδασκαλῶν, ποτὲ δὲ πάλιν ἐξομολογούμενος, ποτὲ δὲ  ἐλεγχόμενος ἐφ’ οἷς ἐδίδασκεν κακῶς, καὶ  ἀφιστάμενος τῆς τῶν ἀδελφῶν  συνοδίας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="2"><p>ταῦτα δέ φησιν ἐν τρίτῳ τῶν πρὸς τὰς αἱρέσεις· ἔν γε μὴν τῷ πρώτῳ αὖθις περὶ <note place="margin" xml:lang="eng"><bibl>Iren. 1, 27, 1. 2</bibl></note> τοῦ  Κέρδωνος ταῦτα διέξεισιν· <q>Κέρδων δέ τις ἀπὸ τῶν περὶ τὸν Σίμωνα τὰς ἀφορμὰς λαβὼν καὶ ἐπιδημήσας ἐν τῇ Ῥώμῃ ἐπὶ Ὑγίνου ἔνατον κλῆρον τῆς  ἐπισκοπικῆς διαδοχῆς ἀπὸ τῶν ἀποστόλων ἔχοντος, ἐδίδαξεν τὸν ὑπὸ τοῦ νόμου καὶ προφητῶν  κεκηρυγμένον θεὸν μὴ εἶναι πατέρα τοῦ κυρίου ἡμῶν Ἰησοῦ Χριστοῦ· τὸν μὲν γὰρ γνωρίζεσθαι, τὸν δὲ  ἀγνῶτα εἶναι, καὶ τὸν μὲν δίκαιον, τὸν δὲ ἀγαθὸν ὑπάρχειν. διαδεξάμενος <pb n="v.1.p.328"/> δὲ αὐτὸν Μαρκίων ὁ Ποντικὸς ηὔξησεν τὸ διδασκαλεῖον,  ἀπηρυθριασμένως  βλασφημῶν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="3"><p rend="align(indent)">  <note place="margin" xml:lang="eng"><bibl>Iren. 1, 1-9</bibl></note> Ὁ δ’ αὐτὸς Εἰρηναῖος τὸν ἄπειρον βυθὸν τῆς Οὐαλεντίνυ  πολυπλανοῦς ὕλης  εὐτονώτατα  διαπλώσας,  ἑρπετοῦ δίκην φωλεύοντος  ἀπόκρυφον οὖσαν αὐτοῦ καὶ  λεληθυῖαν  ἀπογυμνοῖ τὴν κακίαν·</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="4"><p><note place="margin" xml:lang="eng"><bibl>Iren. 1, 13, 1</bibl></note> πρὸς τούτοις καὶ ἄλλον τινά, Μάρκος αὐτῷ ὄνομα,  κατ’ αὐτοὺς γενέσθαι λέγει μαγικῆς  κυβείας  ἐμπειρότατον, γράφει δὲ καὶ τὰς  ἀτελέστους αὐτῶν τελετὰς  μυσεράς τε μυσταγωγίας ἐκφαίνων  <note place="margin" xml:lang="eng"><bibl>Iren. 1, 21, = Epiphan. 34, 20</bibl></note> αὐτοῖς δὴ τούτοις τοῖς γράμμασιν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="5"><p><q>οἳ  μὲν γὰρ αὐτῶν  νυμφῶνα  κατασκευάζουσιν καὶ μυσταγωγίαν ἐπιτελοῦσιν μετ’  ἐπιρρήσεών τινων τοῖς  τελουμένοις καὶ πνευματικὸν γάμον φάσκουσιν εἶναι τὸ ὑπ’ αὐτῶν γινόμενον κατὰ τὴν  ὁμοιότητα τῶν ἄνω  συζυγιῶν, οἳ δὲ ἄγουσιν ἐφ’ ὕδωρ καὶ  βαπτίζοντες οὕτως ἐπιλέγουσιν· <q>εἰς ὄνομα  ἀγνώστου πατρὸς τῶν ὅλων, εἰς ἀλήθειαν μητέρα τῶν πάντων, εἰς τὸν  κατελθόντα εἰς τὸν Ἰησοῦν.</q> ἄλλοι δὲ  Ἑβραϊκὰ ὀνόματα ἐπιλέγουσιν πρὸς τὸ μᾶλλον  καταπλήξασθαι τοὺς  τελουμένους.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="6"><p rend="align(indent)"> Ἀλλὰ γὰρ μετὰ τέταρτον τῆς ἐπισκοπῆς ἔτος Ὑγίνου τελευτήσαντος, Πίος ἐπὶ Ῥώμης ἐγχειρίζεται τὴν λειτουργίαν· κατά γε μὴν τὴν Ἀλεξάνδρειαν Μάρκος ἀναδείκνυται ποιμὴν  Εὐμένους ἔτη τὰ πάντα δέκα πρὸς τρισὶν  ἐκπλήσαντος, τοῦ τε Μάρκου ἐπὶ δέκα ἔτη τῆς λειτουργίας ἀναπαυσαμένου,  Κελαδίων τῆς Ἀλεξανδρέων ἐκκλησίας τὴν λειτουργίαν παραλαμβάνει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="7"><p>καὶ κατὰ τὴν Ῥωμαίων δὲ πόλιν πεντεκαιδεκάτῳ τῆς ἐπισκοπῆς ἐνιαυτῷ Πίου μεταλλάξαντος, Ἀνίκητος τῶν ἐκεῖσε προΐσταται· καθ’ ὃν Ἡγήσιππος <pb n="v.1.p.330"/> ἱστορεῖ ἑαυτὸν ἐπιδημῆσαι τῇ Ῥώμῃ παραμεῖναί τε αὐτόθι μέχρι τῆς ἐπισκοπῆς  Ἐλευθέρου. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="8"><p>μάλιστα δ’ ἤκμαζεν ἐπὶ τῶνδε Ἰουστῖνος, ἐν φιλοσόφου σχήματι πρεσβεύων τὸν θεῖον λόγον καὶ τοῖς ὑπὲρ τῆς πίστεως ἐναγωνιζόμενος συγγράμμασιν· ὃς δὴ καὶ γράψας κατὰ Μαρκίωνος σύγγραμμα, μνημονεύει ὡς καθ’ ὃν  συνέταττε καιρὸν  γνωριζομένου τῷ βίῳ τἀνδρός, φησὶν δὲ οὕτως·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="9"><p><note place="margin" xml:lang="eng"><bibl>Justin, Apol. 1, 26</bibl></note> <q>Μαρκίωνα δέ τινα  Ποντικόν, ὃς καὶ νῦν ἔτι ἐστὶν διδάσκων τοὺς πειθομένους ἄλλον τινὰ νομίζειν μείζονα τοῦ  δημιουργοῦ θεόν· ὃς καὶ κατὰ πᾶν γένος ἀνθρώπων διὰ τῆς τῶν δαιμόνων συλλήψεως πολλοὺς πεποίηκε  βλάσφημα λέγειν καὶ ἀρνεῖσθαι τὸν ποιητὴν τοῦδε τοῦ παντὸς πατέρα εἶναι τοῦ Χριστοῦ, ἄλλον δέ τινα ὡς ὄντα μείζονα παρὰ τοῦτον ὁμολογεῖν <del> πεποιηκέναι</del>. καὶ πάντες οἱ ἀπὸ τούτων  ὡρμημένοι, ὡς ἔφαμεν, Χριστιανοὶ καλοῦνται, ὃν τρόπον καὶ οὐ  κοινῶν ὄντων δογμάτων τοῖς φιλοσόφοις τὸ  ἐπικαλούμενον ὄνομα τῆς φιλοσοφίας  κοινόν ἐστιν·</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="10"><p>τούτοις ἐπιφέρει λέγων <q>ἔστιν  δὲ ἡμῖν καὶ σύνταγμα κατὰ πασῶν τῶν γεγενημένων αἱρέσεων, ᾧ εἰ βούλεσθε ἐντυχεῖν,  δώσομεν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.11" n="11"><p rend="align(indent)"> Ὁ δ’ αὐτὸς οὗτος Ἰουστῖνος καὶ πρὸς Ἕλληνας  ἱκανώτατα πονήσας, καὶ ἑτέρους λόγους ὑπὲρ τῆς ἡμετέρας πίστεως ἀπολογίαν ἔχοντας βασιλεῖ Ἀντωνίνῳ τῷ δὴ  ἐπικληθέντι Εὐσεβεῖ καὶ τῇ Ῥωμαίων συγκλήτῳ βουλῇ προσφωνεῖ· καὶ γὰρ ἐπὶ τῆς Ῥώμης τὰς διατριβὰς ἐποιεῖτο. ἐμφαίνει δ’ ἑαυτὸν ὅστις καὶ πόθεν ἦν, διὰ τῆς ἀπολογίας ἐν  <note place="margin" xml:lang="eng"><bibl>Justin, Apol. 1, 1 </bibl></note> τούτοις· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="12">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.12" n="1"><p><q>Αὐτοκράτορι Τίτῳ  Αἰλίῳ Ἁδριανῷ Ἀντωνίνῳ Εὐσεβεῖ Καίσαρι  Σεβαστῷ καὶ  Οὐηρισσίμῳ <pb n="v.1.p.332"/> υἱῷ φιλοσόφῳ καὶ Λουκίῳ φιλοσόφου Καίσαρος φύσει υἱῷ καὶ  Εὐσεβοῦς  εἰσποιητῷ,  ἐραστῇ παιδείας, ἱερᾷ τε συγκλήτῳ καὶ παντὶ δήμῳ Ῥωμαίων ὑπὲρ τῶν ἐκ παντὸς γένους ἀνθρώπων ἀδίκως  μισουμένων καὶ ἐπηρεαζομένων Ἰουστῖνος  Πρίσκου τοῦ  Βακχείου τῶν ἀπὸ  Φλαυίας  Νέας πόλεως τῆς Συρίας Παλαιστίνης, εἷς αὐτῶν, τὴν προσφώνησιν καὶ ἔντευξιν πεποίημαι.</q></p>  
 <p rend="align(indent)">Ἐντευχθεὶς δὲ καὶ ὑφ’ ἑτέρων ὁ αὐτὸς βασιλεὺς ἐπὶ τῆς Ἀσίας ἀδελφῶν παντοίαις  ὕβρεσιν πρὸς τῶν ἐπιχωρίων δήμων  καταπονουμένων, τοιαύτης ἠξίωσεν τὸ κοινὸν τῆς Ἀσίας διατάξεως· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="13">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.13" n="1"><p><q>Αὐτοκράτωρ  Καῖσαρ Μάρκος Αὐρήλιος Ἀντωνῖνος Σεβαστός,  Ἀρμένιος, ἀρχιερεὺς μέγιστος, δημαρχικῆς ἐξουσίας τὸ πέμπτον καὶ τὸ δέκατον, ὕπατος τὸ τρίτον, τῷ κοινῷ τῆς Ἀσίας χαίρειν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.13" n="2"><p><q rend="merge">ἐγὼ μὲν οἶδ’ ὅτι καὶ τοῖς θεοῖς  ἐπιμελές ἐστι μὴ λανθάνειν τοὺς τοιούτους· πολὺ γὰρ μᾶλλον ἐκεῖνοι  κολάσαιεν ἂν τοὺς μὴ  βουλομένους αὐτοῖς προσκυνεῖν ἢ ὑμεῖς.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.13" n="3"><p><q rend="merge">οὓς εἰς ταραχὴν  ἐμβάλλετε,  βεβαιοῦντες τὴν γνώμην αὐτῶν  ἥνπερ ἔχουσιν, ὡς ἀθέων κατηγοροῦντες· εἴη δ’ ἂν  κἀκείνοις  αἱρετὸν τῷ δοκεῖν  κατηγορουμένοις τεθνάναι μᾶλλον ἢ ζῆν ὑπὲρ τοῦ  οἰκείου θεοῦ· ὅθεν καὶ  νικῶσι,  προϊέμενοι τὰς ἑαυτῶν ψυχὰς ἤπερ πειθόμενοι  οἷς  ἀξιοῦτε <pb n="v.1.p.334"/> πράττειν αὐτούς.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.13" n="4"><p><q rend="merge">περὶ δὲ τῶν  σεισμῶν τῶν  γεγονότων καὶ γινομένων, οὐκ ἄτοπον ὑμᾶς ὑπομνῆσαι  ἀθυμοῦντας μὲν ὅταν  περ ὦσιν,  παραβάλλοντας δὲ τὰ ἡμέτερα πρὸς τὰ ἐκείνων.</q> </p></div> 
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.13" n="5"><p><q rend="merge">οἳ μὲν οὖν  εὐπαρρησιαστότεροι γίνονται πρὸς τὸν θεόν, ὑμεῖς δὲ παρὰ πάντα τὸν χρόνον καθ’ ὃν ἀγνοεῖν  δοκεῖτε, τῶν τε θεῶν τῶν ἄλλων  ἀμελεῖτε καὶ τῆς θρῃσκείας τῆς περὶ τὸν ἀθάνατον· ὃν δὴ τοὺς Χριστιανοὺς  θρῃσκεύοντας  ἐλαύνετε καὶ  διώκετε ἕως θανάτου.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.13" n="6"><p><q rend="merge">ὑπὲρ δὲ τῶν τοιούτων ἤδη καὶ πολλοὶ τῶν περὶ τὰς ἐπαρχίας ἡγεμόνων καὶ τῷ  θειοτάτῳ ἡμῶν ἔγραψαν πατρί, οἷς καὶ ἀντέγραψεν μηδὲν ἐνοχλεῖν τοῖς τοιούτοις, εἰ μὴ  ἐμφαίνοιντό τι περὶ τὴν Ῥωμαίων ἡγεμονίαν ἐγχειροῦντες. καὶ ἐμοὶ δὲ περὶ τῶν τοιούτων πολλοὶ  ἐσήμαναν· οἷς δὴ καὶ  ἀντέγραψα  κατακολουθῶν τῇ τοῦ πατρὸς γνώμῃ.</q> </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.13" n="7"><p><q rend="merge">εἰ δέ τις  ἐπιμένοι τινὰ τῶν τοιούτων εἰς πράγματα φέρων ὡς δὴ τοιοῦτον, ἐκεῖνος ὁ  καταφερόμενος  ἀπολελύσθω τοῦ ἐγκλήματος καὶ ἐὰν φαίνηται τοιοῦτος ὤν, ὁ δὲ  καταφέρων  ἔνοχος ἔσται δίκης.  προετέθη ἐν Ἐφέσῳ ἐν τῷ κοινῷ τῆς Ἀσίας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.13" n="8"><p rend="align(indent)">Τούτοις οὕτω  χωρήσασιν ἐπιμαρτυρῶν Μελίτων, τῆς ἐν Σάρδεσιν ἐκκλησίας ἐπίσκοπος κατ’ αὐτὸ  γνωριζόμενος τοῦ χρόνου, δῆλός ἐστιν ἐκ τῶν εἰρημένων αὐτῷ ἐν ᾗ πεποίηται πρὸς αὐτοκράτορα Οὐῆρον ὑπὲρ τοῦ καθ’ ἡμᾶς δόγματος ἀπολογίᾳ.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="14">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="1"><p rend="align(indent)"> Ἐπὶ δὲ τῶν δηλουμένων, Ἀνικήτου τῆς Ῥωμαίων ἐκκλησίας ἡγουμένου, Πολύκαρπον ἔτι περιόντα τῷ βίῳ γενέσθαι τε ἐπὶ Ῥώμης καὶ εἰς ὁμιλίαν τῷ  Ἀνικήτῳ ἐλθεῖν διά τι  ζήτημα περὶ <pb n="v.1.p.336"/> τῆς κατὰ τὸ πάσχα ἡμέρας Εἰρηναῖος ἱστορεῖ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="2"><p>καὶ ἄλλην δὲ ὁ αὐτὸς περὶ τοῦ Πολυκάρπου παραδίδωσιν διήγησιν, ἣν ἀναγκαῖον τοῖς περὶ αὐτοῦ δηλουμένοις ἐπισυνάψαι, οὕτως ἔχουσαν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="3">
<head rend="align(center)">ΑΠΟ ΤΟΥ ΤΡΙΤΟΥ ΤΩΝ ΠΡΟΣ ΤΑΣ ΑΙΡΕΣΕΙΣ ΕΙΡΗΝΑΙΟΥ</head>   
<p rend="align(indent)"><note place="margin" xml:lang="eng"><bibl>Iren. 3, 3, 4</bibl></note> <q>Καὶ Πολύκαρπος δὲ οὐ μόνον ὑπὸ ἀποστόλων μαθητευθεὶς καὶ  συναναστραφεὶς πολλοῖς τοῖς τὸν κύριον  ἑορακόσιν, ἀλλὰ καὶ ὑπὸ ἀποστόλων  κατασταθεὶς εἰς τὴν Ἀσίαν ἐν τῇ ἐν Σμύρνῃ ἐκκλησίᾳ ἐπίσκοπος, </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="4"><p><q rend="merge">ὃν καὶ ἡμεῖς  ἑοράκαμεν ἐν τῇ πρώτῃ ἡμῶν ἡλικίᾳ (ἐπὶ πολὺ γὰρ παρέμεινεν καὶ πάνυ  γηραλέος ἐνδόξως καὶ ἐπιφανέστατα μαρτυρήσας ἐξῆλθεν τοῦ βίου), ταῦτα διδάξας ἀεὶ ἃ καὶ παρὰ τῶν ἀποστόλων  ἔμαθεν, ἃ καὶ ἡ ἐκκλησία παραδίδωσιν, ἃ καὶ μόνα ἐστὶν ἀληθῆ.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="5"><p><q rend="merge">μαρτυροῦσι τούτοις αἱ κατὰ τὴν Ἀσίαν ἐκκλησίαι πᾶσαι καὶ
οἱ μέχρι νῦν  διαδεδεγμένοι τὸν Πολύκαρπον, πολλῷ  ἀξιοπιστότερον καὶ βεβαιότερον ἀληθείας μάρτυρα ὄντα Οὐαλεντίνου καὶ Μαρκίωνος καὶ τῶν λοιπῶν  κακογνωμόνων· ὃς καὶ ἐπὶ Ἀνικήτου ἐπιδημήσας τῇ Ῥώμῃ, πολλοὺς ἀπὸ τῶν προειρημένων αἱρετικῶν ἐπέστρεψεν εἰς τὴν ἐκκλησίαν τοῦ θεοῦ, μίαν καὶ μόνην ταύτην ἀλήθειαν κηρύξας ὑπὸ τῶν ἀποστόλων παρειληφέναι τὴν ὑπὸ τῆς ἐκκλησίας  παραδεδομένην.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="6"><p><q rend="merge"></q>καὶ εἰσὶν οἱ  ἀκηκοότες αὐτοῦ ὅτι Ἰωάννης ὁ τοῦ κυρίου μαθητὴς ἐν τῇ Ἐφέσῳ  πορευθεὶς λούσασθαι καὶ ἰδὼν ἔσω Κήρινθον  ἐξήλατο τοῦ  βαλανείου μὴ  λουσάμενος, ἀλλ’ ἐπειπών <q>φύγωμεν, μὴ καὶ τὸ βαλανεῖον συμπέσῃ, ἔνδον ὄντος Κηρίνθου τοῦ τῆς ἀληθείας ἐχθροῦ.</q></p></div>
<pb n="v.1.p.338"/> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="7"><p><q rend="merge">καὶ αὐτὸς δὲ ὁ Πολύκαρπος  Μαρκίωνί ποτε εἰς ὄψιν αὐτῷ  ἐλθόντι καὶ φήσαντι <q>ἐπιγίνωσκε ἡμᾶς</q> ἀπεκρίθη <q>ἐπιγινώσκω· ἐπιγινώσκω τὸν  πρωτότοκον τοῦ σατανᾶ.</q> τοσαύτην οἱ ἀπόστολοι καὶ οἱ μαθηταὶ αὐτῶν ἔσχον εὐλάβειαν πρὸς τὸ μηδὲ μέχρι λόγου κοινωνεῖν τινὶ τῶν παραχαρασσόντων  <note place="margin" xml:lang="eng"><bibl>Tit. 3, 10. 11</bibl></note> τὴν ἀλήθειαν, ὡς καὶ Παῦλος  ἔφησεν <q>αἱρετικὸν ἄνθρωπον μετὰ μίαν καὶ δευτέραν  νουθεσίαν  παραιτοῦ, εἰδὼς ὅτι  ἐξέστραπται ὁ τοιοῦτος καὶ  ἁμαρτάνει ὢν  αὐτοκατάκριτος.</q></q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="8"><p><q rend="merge">ἔστιν δὲ καὶ ἐπιστολὴ Πολυκάρπου πρὸς Φιλιππησίους γεγραμμένη  ἱκανωτάτη, ἐξ ἧς καὶ τὸν χαρακτῆρα τῆς πίστεως αὐτοῦ καὶ τὸ κήρυγμα τῆς ἀληθείας οἱ βουλόμενοι καὶ  φροντίζοντες τῆς ἑαυτῶν σωτηρίας δύνανται μαθεῖν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="9"><p>ταῦτα ὁ Εἰρηναῖος· ὁ γέ τοι Πολύκαρπος ἐν τῇ δηλωθείσῃ πρὸς Φιλιππησίους αὐτοῦ γραφῇ, φερομένῃ εἰς δεῦρο,  κέχρηταί τισιν μαρτυρίαις ἀπὸ τῆς Πέτρου προτέρας ἐπιστολῆς.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.14" n="10"><p rend="align(indent)"> Ἀντωνῖνον μὲν δὴ τὸν Εὐσεβῆ  κληθέντα, εἰκοστὸν καὶ δεύτερον ἔτος τῆς ἀρχῆς διανύσαντα, Μάρκος Αὐρήλιος  Οὐῆρος, ὁ καὶ Ἀντωνῖνος, υἱὸς αὐτοῦ, σὺν καὶ Λουκίῳ ἀδελφῷ διαδέχεται. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="15">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="1"><p>ἐν τούτῳ 
δὲ ὁ Πολύκαρπος  μεγίστων τὴν Ἀσίαν ἀναθορυβησάντων διωγμῶν μαρτυρίῳ τελειοῦται, ἀναγκαιότατον δ’ αὐτοῦ τὸ τέλος ἐγγράφως ἔτι  φερόμενον ἡγοῦμαι δεῖν μνήμῃ τῆσδε τῆς ἱστορίας καταθέσθαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="2"><p>ἔστιν δὲ ἡ γραφὴ ἐκ προσώπου ἧς αὐτὸς ἐκκλησίας ἡγεῖτο, ταῖς κατὰ τόπον παροικίαις <pb n="v.1.p.340"/> <note place="margin" xml:lang="eng"><bibl>Mart. Polyc. 1</bibl></note> τὰ κατ’ αὐτὸν  ἀποσημαίνουσα διὰ τούτων· </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="3"><p><q>Ἡ  ἐκκλησία τοῦ θεοῦ ἡ  παροικοῦσα Σμύρναν τῇ ἐκκλησίᾳ τοῦ θεοῦ τῇ παροικούσῃ ἐν  Φιλομηλίῳ καὶ πάσαις ταῖς κατὰ πάντα τόπον τῆς ἁγίας καθολικῆς ἐκκλησίας παροικίαις ἔλεος εἰρήνη καὶ ἀγάπη θεοῦ πατρὸς καὶ κυρίου ἡμῶν Ἰησοῦ Χριστοῦ  πληθυνθείη.  ἐγράψαμεν ὑμῖν, ἀδελφοί, τὰ κατὰ τοὺς μαρτυρήσαντας καὶ τὸν μακάριον Πολύκαρπον, ὅστις ὥσπερ ἐπισφραγίσας διὰ τῆς μαρτυρίας αὐτοῦ κατέπαυσε τὸν διωγμόν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="4"><p rend="align(indent)">  <note place="margin" xml:lang="eng"><bibl>Mart. Polyc. 2-7</bibl></note> Τούτοις ἑξῆς πρὸ τῆς ἀμφὶ τοῦ Πολυκάρπου διηγήσεως τὰ κατὰ τοὺς λοιποὺς  ἀνιστοροῦσι μάρτυρας, οἵας ἐνστάσεις πρὸς τὰς ἀλγηδόνας ἐνεδείξαντο,  διαγράφοντες.  καταπλῆξαι γάρ φασι τοὺς ἐν κύκλῳ περιεστῶτας,  θεωμένους τοτὲ μὲν  μάστιξι μέχρι καὶ τῶν ἐνδοτάτω  φλεβῶν καὶ  ἀρτηριῶν καταξαινομένους, ὡς ἤδη καὶ τὰ ἐν μυχοῖς ἀπόρρητα τοῦ σώματος σπλάγχνα τε αὐτῶν καὶ μέλη  κατοπτεύεσθαι, τοτὲ δὲ τοὺς ἀπὸ θαλάττης κήρυκας καί τινας  ὀξεῖς  ὀβελίσκους  ὑποστρωννυμένους, καὶ διὰ παντὸς εἴδους  κολάσεων καὶ βασάνων  προϊόντας καὶ τέλος θηρσὶν εἰς βορὰν  παραδιδομένους.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="5"><p>μάλιστα δὲ ἱστοροῦσιν διαπρέψαι τὸν  γενναιότατον  Γερμανικόν,  ὑπορρωννύντα σὺν θείᾳ χάριτι τὴν ἔμφυτον περὶ τὸν θάνατον τοῦ σώματος δειλίαν. βουλομένου γέ τοι τοῦ ἀνθυπάτου πείθειν αὐτὸν  προβαλλομένου τε τὴν ἡλικίαν καὶ ἀντιβολοῦντος κομιδῇ νέον ὄντα καὶ ἀκμαῖον <pb n="v.1.p.342"/> οἶκτον ἑαυτοῦ λαβεῖν, μὴ  μελλῆσαι, προθύμως δ’  ἐπισπάσασθαι εἰς ἑαυτὸν τὸ θηρίον, μόνον οὐχὶ  βιασάμενον καὶ  παροξύναντα, ὡς ἂν τάχιον τοῦ  ἀδίκου καὶ ἀνόμου βίου αὐτῶν ἀπαλλαγείη.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="6"><p>τούτου δ’ ἐπὶ τῷ  διαπρεπεῖ θανάτῳ τὸ πᾶν πλῆθος  ἀποθαυμάσαν τῆς ἀνδρείας τὸν  θεοφιλῆ μάρτυρα καὶ τὴν καθόλου τοῦ γένους τῶν Χριστιανῶν ἀρετήν, ἀθρόως  ἐπιβοᾶν ἄρξασθαι <q> αἶρε τοὺς  ἀθέους·  ζητείσθω Πολύκαρπος.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="7"><p>καὶ δὴ πλείστης ἐπὶ ταῖς βοαῖς γενομένης  ταραχῆς,  Φρύγα τινὰ τὸ γένος,  Κόϊντον τοὔνομα, νεωστὶ ἐκ τῆς Φρυγίας ἐπιστάντα, ἰδόντα τοὺς θῆρας καὶ τὰς ἐπὶ τούτοις  ἀπειλάς,  καταπτῆξαι τὴν ψυχὴν  μαλακισθέντα καὶ τέλος τῆς σωτηρίας ἐνδοῦναι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="8"><p>ἐδήλου δὲ τοῦτον ὁ τῆς προειρημένης γραφῆς λόγος προπετέστερον ἀλλ’ οὐ κατ’ εὐλάβειαν  ἐπιπηδῆσαι τῷ  δικαστηρίῳ σὺν ἑτέροις, ἁλόντα δ’ οὖν ὅμως καταφανὲς ὑπόδειγμα τοῖς πᾶσιν παρασχεῖν, ὅτι μὴ δέοι τοῖς τοιούτοις  ῥιψοκινδύνως καὶ  ἀνευλαβῶς ἐπιτολμᾶν. ἀλλὰ ταύτῃ μὲν εἶχεν πέρας τὰ κατὰ τούτους·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="9"><p>τόν γε μὴν θαυμασιώτατον Πολύκαρπον τὰ μὲν πρῶτα τούτων  ἀκούσαντα ἀτάραχον  μεῖναι, εὐσταθὲς τὸ ἦθος καὶ  ἀκίνητον  φυλάξαντα, βούλεσθαί
τε αὐτοῦ κατὰ πόλιν περιμένειν·  πεισθέντα γε μὴν  ἀντιβολοῦσι τοῖς ἀμφ’ αὐτὸν καὶ ὡς ἂν  ὑπεξέλθοι παρακαλοῦσι, προελθεῖν εἰς οὐ πόρρω  διεστῶτα τῆς πόλεως ἀγρὸν διατρίβειν τε σὺν ὀλίγοις ἐνταῦθα, νύκτωρ καὶ μεθ’ ἡμέραν  οὔτι ἕτερον πράττοντα ἢ ταῖς πρὸς τὸν κύριον  διακαρτεροῦντα εὐχαῖς· δι’ ὧν  δεῖσθαι καὶ ἱκετεύειν εἰρήνην  ἐξαιτούμενον ταῖς ἀνὰ πᾶσαν τὴν οἰκουμένην ἐκκλησίαις, τοῦτο γὰρ καὶ εἶναι ἐκ τοῦ <pb n="v.1.p.344"/> παντὸς αὐτῷ σύνηθες.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="10"><p>καὶ δὴ  εὐχόμενον, ἐν  ὀπτασίᾳ τριῶν πρότερον ἡμερῶν τῆς συλλήψεως νύκτωρ ἰδεῖν τὸ ὑπὸ κεφαλῆς αὐτῷ  στρῶμα ἀθρόως οὕτως ὑπὸ πυρὸς  φλεχθὲν  δεδαπανῆσθαι,  ἔξυπνον δ’ ἐπὶ τούτῳ γενόμενον, εὐθὺς  ὑφερμηνεῦσαι τοῖς παροῦσι τὸ  φανέν, μόνον οὐχὶ τὸ μέλλον  προθεσπίσαντα σαφῶς τε  ἀνειπόντα τοῖς ἀμφ’ αὐτὸν ὅτι δέοι αὐτὸν διὰ Χριστὸν πυρὶ τὴν ζωὴν  μεταλλάξαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="11"><p> ἐπικειμένων δὴ οὖν σὺν πάσῃ σπουδῇ τῶν  ἀναζητούντων αὐτόν, αὖθις ὑπὸ τῆς τῶν ἀδελφῶν διαθέσεως καὶ στοργῆς ἐκβεβιασμένον  μεταβῆναί φασιν ἐφ’ ἕτερον  ἀγρόν· ἔνθα μετ’ οὐ πλεῖστον τοὺς  συνελαύνοντας  ἐπελθεῖν, δύο δὲ τῶν αὐτόθι συλλαβεῖν παίδων· ὧν θάτερον  αἰκισαμένους ἐπιστῆναι δι’ αὐτοῦ τῇ τοῦ Πολυκάρπου  καταγωγῇ,  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="12"><p> ὀψὲ δὲ τῆς ὥρας  ἐπελθόντας, αὐτὸν μὲν εὑρεῖν ἐν  ὑπερῴῳ  κατακείμενον, ὅθεν δυνατὸν  ὂν αὐτῷ ἐφ’ ἑτέραν μεταστῆναι οἰκίαν, μὴ  βεβουλῆσθαι, εἰπόντα  <note place="margin" xml:lang="eng"><bibl>Acts 21, 14</bibl></note> <q>τὸ θέλημα τοῦ θεοῦ  γινέσθω.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="13"><p>καὶ δὴ μαθὼν παρόντας, ὡς ὁ λόγος φησί, καταβὰς αὐτοῖς  διελέξατο εὖ μάλα φαιδρῷ καὶ  πραοτάτῳ προσώπῳ, ὡς καὶ θαῦμα δοκεῖν ὁρᾶν τοὺς πάλαι τοῦ ἀνδρὸς ἀγνῶτας,  ἐναποβλέποντας τῷ τῆς ἡλικίας αὐτοῦ  παλαιῷ καὶ τῷ  σεμνῷ καὶ  εὐσταθεῖ τοῦ τρόπου, καὶ εἰ τοσαύτη γένοιτο σπουδὴ ὑπὲρ τοῦ τοιοῦτον  συλληφθῆναι πρεσβύτην.</p></div>  
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="14"><p>ὃ δ’ οὐ μελλήσας εὐθέως  τράπεζαν αὐτοῖς  παρατεθῆναι προστάττει, εἶτα τροφῆς  ἀφθόνου μεταλαβεῖν ἀξιοῖ, μίαν τε ὥραν, ὡς ἂν  προσεύξοιτο ἀδεῶς, παρ’ αὐτῶν αἰτεῖται·  ἐπιτρεψάντων δὲ ἀναστὰς  ηὔχετο, ἔμπλεως τῆς χάριτος ὢν τοῦ κυρίου, ὡς ἐκπλήττεσθαι τοὺς παρόντας  εὐχομένου αὐτοῦ ἀκροωμένους πολλούς <pb n="v.1.p.346"/>
τε αὐτῶν μετανοεῖν ἤδη ἐπὶ τῷ τοιοῦτον ἀναιρεῖσθαι μέλλειν σεμνὸν καὶ θεοπρεπῆ πρεσβύτην.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="15"><p rend="align(indent)">Ἐπὶ τούτοις ἡ περὶ αὐτοῦ γραφὴ κατὰ λέξιν ὧδέ πως τὰ ἑξῆς τῆς ἱστορίας ἔχει· <q>ἐπεὶ δέ ποτε  <note place="margin" xml:lang="eng"><bibl>Mart. Polyc. 8. 19</bibl></note> κατέπαυσε τὴν  προσευχὴν μνημονεύσας ἁπάντων καὶ τῶν πώποτε  συμβεβληκότων αὐτῷ,  μικρῶν τε καὶ μεγάλων, ἐνδόξων τε καὶ  ἀδόξων, καὶ πάσης τῆς κατὰ τὴν οἰκουμένην καθολικῆς ἐκκλησίας, τῆς ὥρας ἐλθούσης τοῦ ἐξιέναι, ὄνῳ  καθίσαντες αὐτὸν ἤγαγον εἰς τὴν πόλιν, ὄντος σαββάτου μεγάλου. καὶ  ὑπήντα αὐτῷ ὁ  εἰρήναρχος Ἡρῴδης καὶ ὁ πατὴρ αὐτοῦ  Νικήτης· οἳ καὶ  μεταθέντες αὐτὸν εἰς τὸ ὄχημα,  ἔπειθον  παρακαθεζόμενοι καὶ λέγοντες <q>τί γὰρ  κακόν ἐστιν εἰπεῖν, κύριος Καῖσαρ, καὶ θῦσαι καὶ  διασῴζεσθαι;</q> </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="16"><p><q rend="merge">ὃ δὲ τὰ μὲν πρῶτα οὐκ ἀπεκρίνατο,  ἐπιμενόντων 
  δὲ αὐτῶν, ἔφη <q>οὐ   μέλλω πράττειν ὃ  συμβουλεύετέ μοι.</q> οἱ δὲ ἀποτυχόντες τοῦ πεῖσαι αὐτόν, δεινὰ ῥήματα ἔλεγον καὶ μετὰ σπουδῆς καθῄρουν, ὡς  κατιόντα ἀπὸ τοῦ  ὀχήματος  ἀποσῦραι τὸ  ἀντικνήμιον· ἀλλὰ γὰρ μὴ ἐπιστραφείς, οἷα μηδὲν πεπονθώς, προθύμως μετὰ σπουδῆς ἐπορεύετο,  ἀγόμενος εἰς τὸ στάδιον.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="17"><p> <q rend="merge">θορύβου δὲ  τηλικούτου ὄντος ἐν τῷ σταδίῳ, ὡς μηδὲ πολλοῖς ἀκουσθῆναι, τῷ Πολυκάρπῳ  εἰσιόντι εἰς τὸ στάδιον φωνὴ ἐξ  <note place="margin" xml:lang="eng"><bibl>Josh. 1, 9</bibl></note> οὐρανοῦ γέγονεν <q>ἴσχυε,  Πολύκαρπε, καὶ  ἀνδρίζου.</q><note place="margin" xml:lang="eng"><bibl>Acts 9, 7</bibl></note> καὶ τὸν μὲν εἰπόντα οὐδεὶς εἶδεν,  τὴν δὲ φωνὴν τῶν ἡμετέρων πολλοὶ ἤκουσαν.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="18"><p><q rend="merge">προσαχθέντος οὖν αὐτοῦ, θόρυβος ἦν μέγας  ἀκουσάντων ὅτι Πολύκαρπος  συνείληπται. λοιπὸν οὖν προσελθόντα  ἀνηρώτα <pb n="v.1.p.348"/> ὁ ἀνθύπατος εἰ αὐτὸς εἴη Πολύκαρπος, καὶ ὁμολογήσαντος, ἔπειθεν ἀρνεῖσθαι, λέγων <q>αἰδέσθητί σου τὴν ἡλικίαν</q> καὶ ἕτερα τούτοις ἀκόλουθα, ἃ σύνηθες αὐτοῖς ἐστι λέγειν, <q>ὄμοσον τὴν Καίσαρος τύχην,  μετανόησον, εἰπόν, αἶρε τοὺς ἀθέους.</q></q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="19"><p>  <q rend="merge">ὁ δὲ Πολύκαρπος  ἐμβριθεῖ τῷ προσώπῳ εἰς πάντα τὸν ὄχλον τὸν ἐν τῷ σταδίῳ  ἐμβλέψας,  ἐπισείσας αὐτοῖς τὴν χεῖρα στενάξας τε καὶ ἀναβλέψας εἰς τὸν οὐρανόν, εἶπεν <q>αἶρε  τοὺς ἀθέους.</q></q> </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="20"><p><q rend="merge">ἐγκειμένου δὲ τοῦ ἡγουμένου καὶ λέγοντος <q>ὄμοσον, καὶ  ἀπολύσω σε,  λοιδόρησον τὸν Χριστόν,</q>  ἔφη ὁ Πολύκαρπος <q>ὀγδοήκοντα καὶ ἓξ ἔτη  δουλεύω αὐτῷ, καὶ οὐδέν με  ἠδίκησεν· καὶ πῶς δύναμαι βλασφημῆσαι τὸν βασιλέα μου, τὸν  σώσαντά με;</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="21"><p> <q rend="merge">ἐπιμένοντος δὲ πάλιν αὐτοῦ καὶ λέγοντος <q>ὄμοσον τὴν Καίσαρος τύχην,</q> ὁ Πολύκαρπος <q>εἰ  κενοδοξεῖς,</q> φησίν, <q>ἵνα  ὀμόσω τὴν Καίσαρος τύχην, ὡς  λέγεις  προσποιούμενος ἀγνοεῖν ὅστις  εἰμί, μετὰ παρρησίας ἄκουε· Χριστιανός εἰμι. εἰ δὲ  θέλεις τὸν τοῦ Χριστιανισμοῦ μαθεῖν λόγον,  δὸς ἡμέραν καὶ ἄκουσον.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="22"><p><q rend="merge">ἔφη ὁ ἀνθύπατος <q>πεῖσον τὸν δῆμον.</q> Πολύκαρπος ἔφη,  <note place="margin" xml:lang="eng"><bibl>Rom. 13, 1</bibl></note> <q>σὲ μὲν καὶ λόγου  ἠξίωκα,  δεδιδάγμεθα γὰρ ἀρχαῖς καὶ  ἐξουσίαις ὑπὸ θεοῦ  τεταγμέναις τιμὴν κατὰ τὸ προσῆκον τὴν μὴ  βλάπτουσαν ἡμᾶς ἀπονέμειν· ἐκείνους δὲ οὐκ ἀξίους ἡγοῦμαι τοῦ  ἀπολογεῖσθαι αὐτοῖς.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="23"><p><q rend="merge">ὁ δ’ ἀνθύπατος εἶπεν <q>θηρία ἔχω· τούτοις σε  παραβαλῶ, ἐὰν μὴ μετανοήσῃς.</q>
ὁ δὲ εἶπεν  <q>κάλει·  ἀμετάθετος γὰρ ἡμῖν ἡ ἀπὸ τῶν κρειττόνων ἐπὶ τὰ  χείρω μετάνοια,  καλὸν δὲ  μετατίθεσθαι ἀπὸ τῶν  χαλεπῶν ἐπὶ τὰ  δίκαια.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="24"><p><q rend="merge">ὁ δὲ πάλιν πρὸς αὐτόν <q>πυρί σε ποιήσω  δαμασθῆναι, <pb n="v.1.p.350"/> ἐὰν τῶν θηρίων  καταφρονῇς, ἐὰν μὴ μετανοήσῃς.</q>  Πολύκαρπος εἶπεν  <q>πῦρ  ἀπειλεῖς πρὸς ὥραν καιόμενον καὶ μετ’ ὀλίγον  σβεννύμενον·  ἀγνοεῖς γὰρ τὸ τῆς  μελλούσης κρίσεως καὶ αἰωνίου κολάσεως τοῖς  ἀσεβέσι τηρούμενον πῦρ. ἀλλὰ τί  βραδύνεις; φέρε ὃ  βούλει.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="25"><p> <q rend="merge">ταῦτα δὲ καὶ ἕτερα πλείονα λέγων,  θάρσους καὶ χαρᾶς ἐνεπίμπλατο καὶ τὸ πρόσωπον αὐτοῦ χάριτος ἐπληροῦτο, ὥστε μὴ μόνον μὴ  συμπεσεῖν ταραχθέντα ὑπὸ τῶν λεγομένων πρὸς αὐτόν, ἀλλὰ τοὐναντίον τὸν ἀνθύπατον ἐκστῆναι  πέμψαι τε τὸν κήρυκα καὶ ἐν μέσῳ τῷ σταδίῳ κηρῦξαι <q>τρὶς Πολύκαρπος ὡμολόγησεν ἑαυτὸν Χριστιανὸν εἶναι.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="26"><p><q rend="merge">τούτου  λεχθέντος ὑπὸ τοῦ  κήρυκος,   πᾶν τὸ πλῆθος ἐθνῶν τε καὶ Ἰουδαίων τῶν τὴν Σμύρναν κατοικούντων  ἀκατασχέτῳ θυμῷ καὶ μεγάλῃ φωνῇ ἐβόα <q>οὗτός ἐστιν ὁ τῆς Ἀσίας διδάσκαλος, ὁ πατὴρ τῶν Χριστιανῶν, ὁ τῶν ἡμετέρων θεῶν  καθαιρέτης, ὁ πολλοὺς διδάσκων μὴ θύειν μηδὲ προσκυνεῖν.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="27"><p><q rend="merge">ταῦτα λέγοντες, ἐπεβόων καὶ  ἠρώτων τὸν ἀσιάρχην Φίλιππον ἵνα  ἐπαφῇ τῷ Πολυκάρπῳ  λέοντα· ὁ δὲ ἔφη μὴ εἶναι ἐξὸν αὐτῷ ἐπειδὴ  πεπληρώκει τὰ  κυνηγέσια. τότε ἔδοξεν αὐτοῖς ὁμοθυμαδὸν ἐπιβοῆσαι ὥστε ζῶντα τὸν Πολύκαρπον  κατακαῦσαι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="28"><p> <q rend="merge">ἔδει γὰρ τὸ τῆς  φανερωθείσης αὐτῷ ἐπὶ τοῦ  προσκεφαλαίου ὀπτασίας  πληρωθῆναι, ὅτε ἰδὼν αὐτὸ καιόμενον  προσευχόμενος, εἶπεν  ἐπιστραφεὶς τοῖς μετ’ αὐτοῦ πιστοῖς  προφητικῶς <q>δεῖ με ζῶντα  καῆναι.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="29"><p><q rend="merge">ταῦτα οὖν μετὰ τοσούτου  τάχους ἐγένετο θᾶττον ἢ ἐλέγετο,   τῶν  ὄχλων παραχρῆμα  συναγόντων ἐκ τῶν  ἐργαστηρίων καὶ ἐκ τῶν βαλανείων ξύλα καὶ  φρύγανα, μάλιστα Ἰουδαίων <pb n="v.1.p.352"/> προθύμως, ὡς ἔθος αὐτοῖς,  εἰς ταῦτα  ὑπουργούντων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="30"><p><q rend="merge">ἀλλ’ ὅτε ἡ  πυρὰ  ἡτοιμάσθη, ἀποθέμενος ἑαυτῷ πάντα τὰ ἱμάτια καὶ  λύσας τὴν  ζώνην, ἐπειρᾶτο καὶ  ὑπολύειν ἑαυτόν, μὴ πρότερον τοῦτο ποιῶν διὰ τὸ ἀεὶ ἕκαστον τῶν πιστῶν  σπουδάζειν ὅστις τάχιον τοῦ  χρωτὸς αὐτοῦ  ἐφάψηται· ἐν παντὶ γὰρ ἀγαθῆς ἕνεκεν πολιτείας καὶ πρὸ τῆς πολιᾶς ἐκεκόσμητο.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="31"><p><q rend="merge">εὐθέως οὖν αὐτῷ  περιετίθετο τὰ πρὸς τὴν πυρὰν  ἡρμοσμένα  ὄργανα· μελλόντων δὲ αὐτῶν καὶ  προσηλοῦν αὐτόν, εἶπεν <q>ἄφετέ με οὕτως· ὁ γὰρ διδοὺς ὑπομεῖναι τὸ πῦρ  δώσει καὶ χωρὶς τῆς ὑμετέρας ἐκ τῶν  ἥλων ἀσφαλείας  ἀσκύλτως  ἐπιμεῖναι τῇ πυρᾷ.</q>  οἱ δὲ οὐ  καθήλωσαν,  προσέδησαν δὲ αὐτόν. </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="32"><p><q rend="merge">ὁ δ’ ὀπίσω τὰς χεῖρας ποιήσας καὶ  προσδεθεὶς ὥσπερ  κριὸς ἐπίσημος,  <note place="margin" xml:lang="eng"><bibl>Wisd. 3, 6</bibl></note> ἀναφερόμενος ἐκ μεγάλου  ποιμνίου  ὁλοκαύτωμα  δεκτὸν θεῷ παντοκράτορι,</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="33"><p><q rend="merge">εἶπεν <q>ὁ τοῦ ἀγαπητοῦ καὶ  εὐλογητοῦ παιδός σου Ἰησοῦ Χριστοῦ πατήρ, δι’ οὗ τὴν περὶ σὲ  ἐπίγνωσιν εἰλήφαμεν, ὁ θεὸς ἀγγέλων καὶ δυνάμεων καὶ πάσης κτίσεως παντός τε τοῦ γένους τῶν δικαίων οἳ  ζῶσιν ἐνώπιόν σου, εὐλογῶ σε ὅτι  ἠξίωσάς με τῆς ἡμέρας καὶ ὥρας ταύτης, τοῦ λαβεῖν μέρος ἐν ἀριθμῷ τῶν μαρτύρων ἐν τῷ  ποτηρίῳ τοῦ Χριστοῦ σου εἰς  ἀνάστασιν ζωῆς αἰωνίου ψυχῆς τε καὶ σώματος ἐν  ἀφθαρσίᾳ πνεύματος ἁγίου· </q></q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="34"><p><q rend="merge">ἐν οἷς  προσδεχθείην ἐνώπιόν σου σήμερον ἐν  θυσίᾳ  πίονι καὶ  προσδεκτῇ, καθὼς  προητοίμασας,  προφανερώσας καὶ πληρώσας ὁ  ἀψευδὴς καὶ ἀληθινὸς θεός.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="35"><p><q rend="merge">διὰ τοῦτο καὶ περὶ πάντων σὲ  αἰνῶ, σὲ εὐλογῶ, σὲ  δοξάζω διὰ τοῦ αἰωνίου ἀρχιερέως Ἰησοῦ Χριστοῦ τοῦ ἀγαπητοῦ <pb n="v.1.p.354"/> σου παιδός, δι’ οὗ σοι σὺν αὐτῷ ἐν πνεύματι ἁγίῳ δόξα καὶ νῦν καὶ εἰς τοὺς μέλλοντας αἰῶνας, ἀμήν.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="36"><p> <q rend="merge">ἀναπέμψαντος δὲ αὐτοῦ τὸ ἀμὴν καὶ  πληρώσαντος τὴν  προσευχήν, οἱ τοῦ πυρὸς ἄνθρωποι  ἐξῆψαν τὸ πῦρ, μεγάλης δὲ  ἐκλαμψάσης  φλογὸς θαῦμα εἴδομεν οἷς ἰδεῖν ἐδόθη, οἳ καὶ  ἐτηρήθησαν εἰς τὸ  ἀναγγεῖλαι τοῖς λοιποῖς  τὰ γενόμενα</q>. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="37"><p><q rend="merge">τὸ γὰρ πῦρ  καμάρας εἶδος  ποιῆσαν ὥσπερ  ὀθόνης  πλοίου ὑπὸ πνεύματος  πληρουμένης, κύκλῳ  περιετείχισε τὸ σῶμα τοῦ μάρτυρος, καὶ ἦν μέσον οὐχ ὡς σὰρξ  <note place="margin" xml:lang="eng"><bibl>Wisd. 3, 6</bibl></note>  καιομένη, ἀλλ’ ὡς  χρυσὸς καὶ ἄργυρος ἐν  καμίνῳ  πυρούμενος· καὶ γὰρ εὐωδίας τοσαύτης  ἀντελαβόμεθα ὡς  λιβανωτοῦ  πνέοντος ἢ ἄλλου τινὸς τῶν  τιμίων  ἀρωμάτων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="38"><p><q rend="merge">πέρας γοῦν ἰδόντες οἱ  ἄνομοι μὴ δυνάμενον τὸ σῶμα ὑπὸ τοῦ πυρὸς  δαπανηθῆναι,  ἐκέλευσαν προσελθόντα αὐτῷ  κομφέκτορα  παραβῦσαι ξίφος,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="39"><p><q>καὶ τοῦτο ποιήσαντος, ἐξῆλθεν πλῆθος αἵματος, ὥστε  κατασβέσαι τὸ πῦρ καὶ θαυμάσαι πάντα τὸν ὄχλον εἰ τοσαύτη τις  διαφορὰ μεταξὺ τῶν τε ἀπίστων καὶ τῶν  ἐκλεκτῶν· ὧν εἷς καὶ οὗτος γέγονεν ὁ θαυμασιώτατος ἐν τοῖς καθ’ ἡμᾶς χρόνοις διδάσκαλος ἀποστολικὸς καὶ  προφητικὸς γενόμενος ἐπίσκοπος τῆς ἐν Σμύρνῃ καθολικῆς ἐκκλησίας· πᾶν γὰρ ῥῆμα ὃ ἀφῆκεν ἐκ τοῦ στόματος αὐτοῦ, καὶ ἐτελειώθη καὶ  τελειωθήσεται.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="40"><p rend="align(indent)"><q rend="merge">ὁ  δὲ  ἀντίζηλος καὶ  βάσκανος  πονηρός, ὁ ἀντικείμενος τῷ γένει τῶν δικαίων, ἰδὼν τὸ μέγεθος αὐτοῦ τῆς μαρτυρίας καὶ τὴν ἀπ’ ἀρχῆς  ἀνεπίληπτον πολιτείαν  ἐστεφανωμένον τε τὸν τῆς ἀφθαρσίας στέφανον καὶ  βραβεῖον  ἀναντίρρητον  ἀπενηνεγμένον, ἐπετήδευσεν ὡς μηδὲ τὸ σωμάτιον αὐτοῦ ὑφ’ ἡμῶν  ληφθείη, καίπερ πολλῶν  ἐπιθυμούντων <pb n="v.1.p.356"/> τοῦτο ποιῆσαι καὶ  κοινωνῆσαι τῷ ἁγίῳ αὐτοῦ  σαρκίῳ.</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="41"><p><q rend="merge">ὑπέβαλον γοῦν τινες  Νικήτην, τὸν τοῦ Ἡρῴδου πατέρα,   ἀδελφὸν δ’  Ἄλκης, ἐντυχεῖν τῷ ἡγεμόνι ὥστε μὴ δοῦναι αὐτοῦ τὸ σῶμα, <q>μή,</q> φησίν, <q>ἀφέντες τὸν ἐσταυρωμένον, τοῦτον  ἄρξωνται σέβειν.</q> καὶ ταῦτα εἶπον  ὑποβαλόντων καὶ  ἐνισχυσάντων τῶν Ἰουδαίων· οἳ καὶ ἐτήρησαν μελλόντων ἡμῶν ἐκ τοῦ πυρὸς αὐτὸν λαμβάνειν, ἀγνοοῦντες ὅτι οὔτε τὸν Χριστόν ποτε καταλιπεῖν  δυνησόμεθα, τὸν ὑπὲρ τῆς τοῦ παντὸς κόσμου τῶν σῳζομένων σωτηρίας  παθόντα, οὔτε ἕτερόν τινα  σέβειν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="42"><p> <q rend="merge">τοῦτον μὲν γὰρ υἱὸν ὄντα τοῦ θεοῦ προσκυνοῦμεν, τοὺς δὲ μάρτυρας ὡς μαθητὰς καὶ  μιμητὰς τοῦ κυρίου  ἀγαπῶμεν  ἀξίως ἕνεκα εὐνοίας  ἀνυπερβλήτου τῆς εἰς τὸν ἴδιον βασιλέα καὶ διδάσκαλον· ὧν γένοιτο καὶ ἡμᾶς  συγκοινωνούς τε καὶ συμμαθητὰς  γενέσθαι.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="43"><p><q rend="merge">ἰδὼν οὖν ὁ  ἑκατοντάρχης τὴν τῶν Ἰουδαίων γενομένην φιλονεικίαν, θεὶς αὐτὸν ἐν μέσῳ, ὡς ἔθος αὐτοῖς,  ἔκαυσεν, οὕτως τε ἡμεῖς ὕστερον  ἀνελόμενοι τὰ τιμιώτερα λίθων πολυτελῶν καὶ  δοκιμώτερα ὑπὲρ  χρυσίον  ὀστᾶ αὐτοῦ  ἀπεθέμεθα ὅπου καὶ ἀκόλουθον ἦν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="44"><p><q rend="merge">ἔνθα, ὡς δυνατόν, ἡμῖν  συναγομένοις ἐν  ἀγαλλιάσει καὶ  χαρᾷ παρέξει ὁ κύριος ἐπιτελεῖν τὴν τοῦ μαρτυρίου αὐτοῦ ἡμέραν  γενέθλιον εἴς τε τὴν τῶν  προηθληκότων μνήμην καὶ τῶν μελλόντων  ἄσκησίν τε καὶ  ἑτοιμασίαν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="45"><p><q rend="merge">τοιαῦτα τὰ κατὰ τὸν μακάριον Πολύκαρπον· σὺν τοῖς ἀπὸ  Φιλαδελφείας δωδέκάτου ἐν Σμύρνῃ μαρτυρήσαντος, <del>ὃς</del> μόνος ὑπὸ πάντων μᾶλλον μνημονεύεται, ὡς καὶ ὑπὸ τῶν ἐθνῶν ἐν παντὶ τόπῳ  λαλεῖσθαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="46"><p rend="align(indent)">Τὰ μὲν δὴ κατὰ τὸν θαυμάσιον καὶ ἀποστολικὸν <pb n="v.1.p.358"/> Πολύκαρπον τοιούτου κατηξίωτο τέλους, τῶν κατὰ τὴν Σμυρναίων ἐκκλησίαν ἀδελφῶν τὴν ἱστορίαν ἐν ᾗ δεδηλώκαμεν αὐτῶν ἐπιστολῇ κατατεθειμένων· ἐν τῇ αὐτῇ δὲ περὶ αὐτοῦ γραφῇ καὶ ἄλλα μαρτύρια συνῆπτο κατὰ τὴν αὐτὴν Σμύρναν πεπραγμένα ὑπὸ τὴν αὐτὴν  περίοδον τοῦ χρόνου τῆς τοῦ Πολυκάρπου μαρτυρίας, μεθ’ ὧν καὶ  Μητρόδωρος τῆς κατὰ Μαρκίωνα πλάνης πρεσβύτερος δὴ εἶναι δοκῶν πυρὶ παραδοθεὶς  ἀνῄρηται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="47"><p>τῶν γε μὴν τότε περιβόητος μάρτυς εἷς τις ἐγνωρίζετο  Πιόνιος·  οὗ τὰς κατὰ μέρος ὁμολογίας τὴν τε τοῦ λόγου παρρησίαν καὶ τὰς ὑπὲρ τῆς πίστεως ἐπὶ τοῦ δήμου καὶ τῶν ἀρχόντων ἀπολογίας  διδασκαλικάς τε  δημηγορίας καὶ ἔτι τὰς πρὸς τοὺς ὑποπεπτωκότας τῷ κατὰ τὸν διωγμὸν πειρασμῷ δεξιώσεις παραμυθίας τε ἃς ἐπὶ τῆς εἱρκτῆς τοῖς παρ’ αὐτὸν  εἰσαφικνουμένοις ἀδελφοῖς παρετίθετο,  ἅς τε ἐπὶ τούτοις ὑπέμεινεν βασάνους, καὶ τὰς ἐπὶ ταύταις ἀλγηδόνας  καθηλώσεις τε καὶ τὴν ἐπὶ τῆς  πυρᾶς καρτερίαν τήν τε ἐφ’ ἅπασιν τοῖς παραδόξοις αὐτοῦ τελευτὴν πληρέστατα τῆς περὶ αὐτοῦ γραφῆς περιεχούσης, τοὺς οἷς φίλον ἐπὶ ταύτην ἀναπέμψομεν τοῖς τῶν ἀρχαίων  συναχθεῖσιν ἡμῖν μαρτυρίοις  ἐντεταγμένην.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.15" n="48"><p>ἑξῆς δὲ καὶ ἄλλων ἐν  Περγάμῳ πόλει τῆς Ἀσίας ὑπομνήματα μεμαρτυρηκότων φέρεται,  Κάρπου καὶ  Παπύλου καὶ γυναικὸς  Ἀγαθονίκης, μετὰ πλείστας καὶ διαπρεπεῖς ὁμολογίας ἐπιδόξως τετελειωμένων.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="16">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="1"><p rend="align(indent)"> Κατὰ τούτους δὲ καὶ ὁ μικρῷ πρόσθεν ἡμῖν δηλωθεὶς Ἰουστῖνος δεύτερον ὑπὲρ τῶν καθ’ ἡμᾶς δογμάτων βιβλίον  ἀναδοὺς τοῖς δεδηλωμένοις ἄρχουσιν, θείῳ  κατακοσμεῖται μαρτυρίῳ, φιλοσόφου <pb n="v.1.p.360"/> Κρήσκεντος (τὸν φερώνυμον δ’ οὗτος τῇ  Κυνικῇ προσηγορίᾳ βίον τε καὶ τρόπον ἐζήλου) τὴν ἐπιβουλὴν αὐτῷ  καττύσαντος, ἐπειδὴ  πλεονάκις ἐν  διαλόγοις ἀκροατῶν παρόντων εὐθύνας αὐτόν, τὰ νικητήρια τελευτῶν ἧς ἐπρέσβευεν ἀληθείας διὰ τοῦ μαρτυρίου τοῦ κατ’ αὐτὸν ἀνεδήσατο.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="2"><p rend="align(indent)">Τοῦτο δὲ καὶ αὐτὸς ὁ ταῖς  ἀληθείαις  φιλοσοφώτατος 
ἐν τῇ δεδηλωμένῃ ἀπολογίᾳ σαφῶς οὕτως, ὥσπερ οὖν καὶ ἔμελλεν ὅσον οὔπω περὶ αὐτὸν συμβήσεσθαι, προλαβὼν  ἀποσημαίνει τούτοις  <note place="margin" xml:lang="eng"><bibl>Justin, Apol. 2, 3</bibl></note> τοῖς ῥήμασιν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="3"><p><q>κἀγὼ  οὖν προσδοκῶ ὑπό <note place="margin" xml:lang="eng"><bibl>Chron. Pasch. 482, 10-483, 7</bibl></note> τινος τῶν ὠνομασμένων ἐπιβουλευθῆναι καὶ ξύλῳ  ἐντιναγῆναι ἢ κἂν ὑπὸ Κρήσκεντος τοῦ ἀφιλοσόφου καὶ  φιλοκόμπου· οὐ γὰρ φιλόσοφον εἰπεῖν ἄξιον τὸν ἄνδρα, ὅς γε περὶ ὧν μὴ ἐπίσταται, δημοσίᾳ  καταμαρτυρεῖ ὡς ἀθέων καὶ ἀσεβῶν Χριστιανῶν ὄντων, πρὸς χάριν καὶ ἡσονὴν τῶν πολλῶν τῶν  πεπλανημένων τοῦτο  πράττων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="4"><p><q rend="merge">εἴτε γὰρ μὴ ἐντυχὼν τοῖς τοῦ Χριστοῦ  διδάγμασιν  κατατρέχει ἡμῶν, παμπόνηρός ἐστιν καὶ ἰδιωτῶν πολὺ χείρων, οἳ  φυλάττονται πολλάκις περὶ ὧν οὐκ  ἐπίστανται, διαλέγεσθαι καὶ  ψευδομαρτυρεῖν· καὶ εἰ ἐντυχὼν μὴ συνῆκεν τὸ ἐν αὐτοῖς μεγαλεῖον ἢ συνεὶς πρὸς τὸ μὴ  ὑποπτευθῆναι τοιοῦτος ταῦτα ποιεῖ, πολὺ μάλλον  ἀγεννὴς καὶ  παμπόνηρος,   ἰδιωτικῆς καὶ  ἀλόγου δόξης καὶ φόβου  ἐλάττων ὤν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="5"><p><q rend="merge">καὶ γὰρ  προθέντα με καὶ  ἐρωτήσαντα αὐτὸν ἐρωτήσεις τινὰς τοιαύτας, μαθεῖν καὶ ἐλέγξαι  <note place="margin" xml:lang="eng"><bibl>Chron. Pasch. 482, 10-483, 7</bibl></note> ὅτι ἀληθῶς μηδὲν ἐπίσταται, εἰδέναι ὑμᾶς βούλομαι, καὶ ὅτι ἀληθῆ λέγω, εἰ μὴ  ἀνηνέχθησαν ὑμῖν αἱ  κοινωνίαι τῶν λόγων, ἕτοιμος καὶ ἐφ’ ὑμῶν <pb n="v.1.p.362"/> κοινωνεῖν τῶν  ἐρωτήσεων πάλιν· βασιλικὸν δ’ ἂν καὶ τοῦτο ἔργον εἴη.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="6"><p><q rend="merge">εἰ δὲ καὶ ἐγνώσθησαν  ὑμῖν αἱ ἐρωτήσεις μου καὶ αἱ ἐκείνου ἀποκρίσεις, φανερὸν ὑμῖν ἐστιν ὅτι οὐδὲν τῶν ἡμετέρων ἐπίσταται· ἢ εἰ ἐπίσταται, διὰ τοὺς  ἀκούοντας δὲ οὐ  τολμᾷ λέγειν, ὡς πρότερον ἔφην, οὐ φιλόσοφος, ἀλλὰ  φιλόδοξος ἁνὴρ δείκνυται, ὅς γε μηδὲ τὸ  Σωκρατικόν,  ἀξιέραστον  ὄν, τιμᾷ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="7"><p rend="align(indent)"> Ταῦτα μὲν οὖν ὁ Ἰουστῖνος· ὅτι δὲ κατὰ τὴν αὐτοῦ πρόρρησιν πρὸς τοῦ Κρήσκεντος  συσκευασθεὶς  <note place="margin" xml:lang="eng"><bibl>Tatian, p. 36, 26</bibl></note> ἐτελειώθη,  Τατιανός, ἀνὴρ τὸν πρῶτον αὐτοῦ βίον  σοφιστεύσας ἐν τοῖς Ἑλλήνων  μαθήμασι καὶ δόξαν οὐ  σμικρὰν ἐν αὐτοῖς ἀπενηνεγμένος πλεῖστά
  τε ἐν συγγράμμασιν αὐτοῦ καταλιπὼν μνημεῖα,  <note place="margin" xml:lang="eng"><bibl>Tatian, p. 20, 15-17</bibl></note> ἐν τῷ Πρὸς Ἕλληνας ἱστορεῖ, λέγων ὧδε· <q>καὶ ὁ θαυμασιώτατος Ἰουστῖνος ὀρθῶς  ἐξεφώνησεν ἐοικέναι τοὺς προειρημένους  λῃσταῖς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="8"><p>εἶτ’ ἐπειπών τινα περὶ τῶν φιλοσόφων, ἐπιλέγει ταῦτα· <note place="margin" xml:lang="eng"><bibl>Tatian, p. 21, 1-6</bibl></note> <q>Κρήσκης γοῦν ὁ  ἐννεοττεύσας τῇ μεγάλῃ πόλει  παιδεραστίᾳ μὲν πάντας  ὑπερήνεγκεν,  φιλαργυρίᾳ
δὲ πάνυ  προσεχὴς ἦν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.16" n="9"><p><q rend="merge">θανάτου δὲ ὁ  καταφρονεῖν  συμβουλεύων οὕτως αὐτὸς  ἐδεδίει τὸν θάνατον, ὡς καὶ Ἰουστῖνον, καθάπερ μεγάλῳ  κακῷ, τῷ θανάτῳ  περιβαλεῖν  πραγματεύσασθαι, διότι  κηρύττων τὴν ἀλήθειαν  λίχνους τοὺς  φιλοσόφους καὶ ἀπατεῶνας  συνήλεγχεν.</q> καὶ τὸ μὲν κατὰ Ἰουστῖνον μαρτύριον τοιαύτην εἴληχεν αἰτίαν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="17">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="1"><p rend="align(indent)">Ὁ δ’ αὐτὸς ἀνὴρ πρὸ τοῦ κατ’ αὐτὸν ἀγῶνος ἑτέρων πρὸ αὐτοῦ μαρτυρησάντων ἐν τῇ προτέρᾳ μνημονεύει ἀπολογίᾳ,  χρησίμως τῇ ὑποθέσει καὶ <note place="margin" xml:lang="eng"><bibl>Justin, Apol. 2,2</bibl></note> ταῦτα ἱστορῶν· γράφει δὲ ὧδε· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="2"><p><q>γυνή τις  συνεβίου ἀνδρὶ  ἀκολασταίνοντι,  ἀκολασταίνουσα καὶ αὐτὴ <pb n="v.1.p.364"/> πρότερον· ἐπειδὴ δὲ τὰ τοῦ Χριστοῦ διδάγματα ἔγνω, ἐσωφρονίσθη, καὶ τὸν ἄνδρα ὁμοίως  σωφρονεῖν πείθειν ἐπειρᾶτο, τὰ διδάγματα  ἀναφέρουσα τήν τε μέλλουσαν τοῖς. οὐ  σωφρόνως καὶ μετὰ λόγου ὀρθοῦ  βιοῦσιν ἔσεσθαι ἐν αἰωνίῳ πυρὶ κόλασιν ἀπαγγέλλουσα.</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="3"><p><q rend="merge">ὁ δὲ ταῖς αὐταῖς  ἀσελγείαις  ἐπιμένων, ἀλλοτρίαν διὰ τῶν πράξεων ἐποιεῖτο τὴν  γαμετήν· ἀσεβὲς γὰρ  ἡγουμένη τὸ λοιπὸν ἡ γυνὴ  συγκατακλίνεσθαι ἀνδρὶ παρὰ τὸν τῆς φύσεως νόμον καὶ παρὰ τὸ δίκαιον πόρους ἡδονῆς ἐκ παντὸς  πειρωμένῳ ποιεῖσθαι, τῆς  συζυγίας χωρισθῆναι ἐβουλήθη.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="4"><p><q rend="merge">καὶ ἐπειδὴ  ἐξεδυσωπεῖτο ὑπὸ τῶν αὐτῆς, ἔτι  προσμένειν  συμβουλευόντων ὡς εἰς ἐλπίδα μεταβολῆς  ἥξοντός ποτε τοῦ ἀνδρός,  βιαζομένη ἑαυτὴν ἐπέμενεν·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="5"><p><q rend="merge">ἐπειδὴ δὲ ὁ ταύτης ἀνὴρ εἰς τὴν Ἀλεξάνδρειαν πορευθείς, χαλεπώτερα πράττειν  ἀπηγγέλθη, ὅπως μὴ  κοινωνὸς τῶν  ἀδικημάτων καὶ ἀσεβημάτων γένηται  μένουσα ἐν τῇ  συζυγίᾳ καὶ  ὁμοδίαιτος καὶ  ὁμόκοιτος  γινομένη, τὸ λεγόμενον παρ’ ὑμῖν ῥεπούδιον  δοῦσα  ἐχωρίσθη.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="6"><p> <q rend="merge">ὁ δὲ καλὸς  κἀγαθὸς ταύτης ἀνήρ, δέον αὐτὸν χαίρειν ὅτι ἃ πάλαι μετὰ
τῶν ὑπηρετῶν καὶ τῶν μισθοφόρων  εὐχερῶς ἔπραττεν  μέθαις χαίρουσα καὶ κακίᾳ πάσῃ, τούτων μὲν τῶν πράξεων πέπαυτο καὶ αὐτὸν τὰ αὐτὰ  παύσασθαι πράττοντα ἐβούλετο, μὴ βουλομένου  ἀπαλλαγείσης, κατηγορίαν πεποίηται, λέγων αὐτὴν Χριστιανὴν εἶναι.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="7"><p><q rend="merge">καὶ ἡ μὲν  βιβλίδιόν σοι τῷ αὐτοκράτορι  ἀνέδωκεν, πρότερον συγχωρηθῆναι αὐτῇ  διοικήσασθαι τὰ ἑαυτῆς  ἀξιοῦσα, ἔπειτα  ἀπολογήσασθαι περὶ τοῦ  κατηγορήματος μετὰ τὴν τῶν πραγμάτων αὐτῆς  διοίκησιν,   καὶ  συνεχώρησας <pb n="v.1.p.366"/> τοῦτο</q>· </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="8"><p><q rend="merge">ὁ δὲ ταύτης ποτὲ ἀνὴρ πρὸς ἐκείνην μὲν μὴ δυνάμενος τὰ νῦν ἔτι λέγειν, πρὸς  Πτολεμαῖόν τινα, ὃν  Οὐρβίκιος ἐκολάσατο, διδάσκαλον ἐκείνης τῶν Χριστιανῶν μαθημάτων γενόμενον, ἐτράπετο διὰ τοῦδε τοῦ τρόπου.</q></p></div>  
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="9"><p><q rend="merge">ἑκατόνταρχον εἰς δεσμὰ  ἐμβαλόντα τὸν Πτολεμαῖον, φίλον αὐτῷ ὑπάρχοντα,  ἔπεισε λαβέσθαι τοῦ  Πτολεμαίου καὶ  ἀνερωτῆσαι εἰ, αὐτὸ τοῦτο μόνον, Χριστιανός ἐστιν. καὶ τὸν Πτολεμαῖον,  φιλαλήθη ἀλλ’ οὐκ ἀπατηλὸν οὐδὲ  ψευδολόγον τὴν γνώμην ὄντα,  ὁμολογήσαντα ἑαυτὸν εἶναι Χριστιανόν, ἐν δεσμοῖς γενέσθαι ὁ  ἑκατόνταρχος πεποίηκεν, καὶ
  ἐπὶ πολὺν χρόνον ἐν τῷ δεσμωτηρίῳ ἐκολάσατο·</q></p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="10"><p> <q rend="merge">τελευταῖον δὲ ὅτε ἐπὶ Οὐρβίκιον ἤχθη ὁ ἄνθρωπος, ὁμοίως αὐτὸ τοῦτο μόνον  ἐξητάσθη, εἰ εἴη Χριστιανός· καὶ πάλιν, τὰ καλὰ ἑαυτῷ  συνεπιστάμενος διὰ τὴν ἀπὸ τοῦ Χριστοῦ  διδαχήν, τὸ διδασκαλεῖον τῆς θείας ἀρετῆς ὡμολόγησεν.</q></p></div>  
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="11"><p><q rend="merge">ὁ γὰρ  ἀρνούμενος ὁτιοῦν ἢ  κατεγνωκὼς τοῦ πράγματος  ἔξαρνος γίνεται ἢ ἑαυτὸν  ἀνάξιον ἐπιστάμενος καὶ ἀλλότριον τοῦ πράγματος τὴν ὁμολογίαν  φεύγει· ὧν οὐδὲν  πρόσεστιν τῷ ἀληθινῷ Χριστιανῷ.</q></p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="12"><p><q rend="merge">καὶ τοῦ  Οὐρβικίου κελεύσαντος αὐτὸν ἀπαχθῆναι,  Λούκιός τις, καὶ αὐτὸς ὢν Χριστιανός, ὁρῶν τὴν ἀλόγως οὕτως γενομένην κρίσιν, πρὸς τὸν Οὐρβίκιον ἔφη <q>τίς ἡ αἰτία τοῦ μήτε  μοιχὸν μήτε  πόρνον μήτε  ἀνδροφόνον μήτε  λωποδύτην μήτε  ἅρπαγα μήτε ἁπλῶς  ἀδίκημά τι  πράξαντα  ἐλεγχόμενον, ὀνόματος <pb n="v.1.p.368"/>
δὲ Χριστιανοῦ  προσωνυμίαν ὁμολογοῦντα, τὸν ἄνθρωπον τοῦτον  ἐκολάσω; οὐ πρέποντα Εὐσεβεῖ αὐτοκράτορι οὐδὲ φιλοσόφῳ Καίσαρος παιδὶ οὐδὲ ἱερᾷ συγκλήτῳ  κρίνεις, ὦ  Οὐρβίκιε.</q></q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.17" n="13"><p><q rend="merge">καὶ ὅς, οὐδὲν ἄλλο  ἀποκρινάμενος, καὶ πρὸς τὸν  Λούκιον ἔφη <q>δοκεῖς μοι καὶ σὺ εἶναι τοιοῦτος,</q> καὶ τοῦ  Λουκίου φήσαντος <q>μάλιστα,</q> πάλιν καὶ αὐτὸν ἀπαχθῆναι ἐκέλευσεν· ὁ δὲ χάριν εἰδέναι ὡμολόγει· πονηρῶν γὰρ δεσποτῶν τῶν τοιούτων ἀπηλλάχθαι  ἐπεῖπεν καὶ παρὰ ἀγαθὸν πατέρα καὶ βασιλέα τὸν θεὸν  πορεύεσθαι. καὶ ἄλλος δὲ τρίτος  ἐπελθὼν κολασθῆναι  προσετιμήθη.</q> τούτοις ὁ Ἰουστῖνος εἰκότως καὶ ἀκολούθως ἃς προεμνημονεύσαμεν αὐτοῦ φωνὰς  ἐπάγει λέγων <q>κἀγὼ οὖν προσδοκῶ ὑπό τινος τῶν ὠνομασμένων ἐπιβουλευθῆναι</q> καὶ τὰ  λοιπά.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="18">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="1"><p rend="align(indent)"> Πλεῖστα δὲ οὗτος καταλέλοιπεν ἡμῖν  πεπαιδευμένης 
 διανοίας καὶ περὶ τὰ θεῖα  ἐσπουδακυίας ὑπομνήματα, πάσης ὠφελείας ἔμπλεα· ἐφ’ ἃ τοὺς φιλομαθεῖς ἀναπέμψομεν, τὰ εἰς ἡμετέραν  γνῶσιν ἐλθόντα χρησίμως  παρασημηνάμενοι. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="2"><p>ὁ μέν τίς ἐστιν αὐτῷ λόγος πρὸς Ἀντωνῖνον τὸν Εὐσεβῆ  προσαγορευθέντα καὶ τοὺς τούτου παῖδας τήν τε Ῥωμαίων σύγκλητον  προσφωνητικὸς ὑπὲρ τῶν καθ’ ἡμᾶς δογμάτων, ὁ δὲ δευτέραν περιέχων ὑπὲρ τῆς ἡμετέρας πίστεως ἀπολογίαν, ἣν πεποίηται πρὸς τὸν τοῦ δεδηλωμένου αὐτοκράτορος  διάδοχόν τε καὶ ὁμώνυμον Ἀντωνῖνον Οὐῆρον, οὗ τὰ κατὰ τοὺς χρόνους ἐπὶ τοῦ παρόντος διέξιμεν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="3"><p>καὶ ἄλλος ὁ πρὸς Ἕλληνας, ἐν ᾧ μακρὸν περὶ πλείστων παρ’ ἡμῖν τε καὶ τοῖς Ἑλλήνων φιλοσόφοις ζητουμένων κατατείνας λόγον, περὶ τῆς τῶν δαιμόνων διαλαμβάνει φύσεως· ἃ οὐδὲν ἂν  ἐπείγοι <pb n="v.1.p.370"/>
τὰ νῦν παρατίθεσθαι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="4"><p>καὶ αὖθις ἕτερον πρὸς Ἕλληνας εἰς ἡμᾶς ἐλήλυθεν αὐτοῦ σύγγραμμα, ὃ καὶ ἐπέγραψεν Ἔλεγχον, καὶ παρὰ τούτους ἄλλο περὶ θεοῦ μοναρχίας, ἣν οὐ μόνον ἐκ τῶν παρ’ ἡμῖν γραφῶν, ἀλλὰ καὶ τῶν Ἑλληνικῶν συνίστησιν βιβλίων·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="5"><p>ἐπὶ τούτοις ἐπιγεγραμμένον  Ψάλτης, καὶ ἄλλο  σχολικὸν Περὶ ψυχῆς, ἐν ᾧ διαφόρους πεύσεις προτείνας περὶ τοῦ κατὰ τὴν ὑπόθεσιν  προβλήματος, τῶν παρ’ Ἕλλησιν φιλοσόφων παρατίθεται τὰς δόξας, αἷς καὶ ἀντιλέξειν ὑπισχνεῖται τήν τε αὐτὸς αὐτοῦ δόξαν ἐν ἑτέρῳ παραθήσεσθαι συγγράμματι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="6"><p>καὶ  διάλογον δὲ πρὸς Ἰουδαίους συνέταξεν, ὃν ἐπὶ τῆς  Ἐφεσίων πόλεως πρὸς Τρύφωνα τῶν τότε Ἑβραίων ἐπισημότατον πεποίηται· <note place="margin" xml:lang="eng"><bibl>Justin, Dial. 2-8</bibl></note> ἐν ᾧ τίνα τρόπον ἡ θεία χάρις αὐτὸν ἐπὶ τὸν τῆς πίστεως  παρώρμησε λόγον, δηλοῖ ὁποίαν τε πρότερον περὶ τὰ φιλόσοφα μαθήματα σπουδὴν εἰσενήνεκται καὶ ὅσην ἐποιήσατο τῆς ἀληθείας  ἐκθυμοτάτην ζήτησιν. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="7"><p>ἱστορεῖ δ’ ἐν ταὐτῷ περὶ Ἰουδαίων ὡς κατὰ τῆς τοῦ Χριστοῦ διδασκαλίας ἐπιβουλὴν  συσκευασαμένων, αὐτὰ ταῦτα πρὸς  <note place="margin" xml:lang="eng"><bibl>Justin, Dial. 17</bibl></note> τὸν Τρύφωνα ἀποτεινόμενος· <q>οὐ μόνον δὲ οὐ  μετενοήσατε ἐφ’ οἷς  ἐπράξατε κακῶς, ἀλλὰ ἄνδρας ἐκλεκτοὺς  ἐκλεξάμενοι τότε ἀπὸ Ἱερουσαλὴμ  ἐξεπέμψατε εἰς πᾶσαν τὴν γῆν, λέγοντες αἵρεσιν ἄθεον Χριστιανῶν πεφάνθαι  καταλέγοντές τε ταῦτα ἅπερ καθ’ ἡμῶν οἱ ἀγνοοῦντες ἡμᾶς πάντες λέγουσιν, ὥστε οὐ μόνον ἑαυτοῖς  ἀδικίας  αἴτιοι  ὑπάρχετε, ἀλλὰ καὶ τοῖς ἄλλοις ἅπασιν ἁπλῶς ἀνθρώποις.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="8"><p rend="align(indent)">  <note place="margin" xml:lang="eng"><bibl>Justin, Dial. 82</bibl></note> Γράφει δὲ καὶ ὡς ὅτι μέχρι καὶ αὐτοῦ χαρίσματα  <note place="margin" xml:lang="eng"><bibl>Justin, Dial. 81</bibl></note> προφητικὰ διέλαμπεν ἐπὶ τῆς ἐκκλησίας,  μέμνηταί τε τῆς Ἰωάννου Ἀποκαλύψεως, σαφῶς τοῦ <pb n="v.1.p.372"/>  <note place="margin" xml:lang="eng"><bibl>Justin, Dial. 71-73</bibl></note> ἀποστόλου αὐτὴν εἶναι λέγων· καὶ  ῥητῶν δέ τινων  προφητικῶν μνημονεύει, διελέγχων τὸν Τρύφωνα ὡς δὴ  περικοψάντων αὐτὰ Ἰουδαίων ἀπὸ τῆς γραφῆς. πλεῖστα δὲ καὶ ἕτερα παρὰ πολλοῖς φέρεται ἀδελφοῖς τῶν αὐτοῦ πόνων,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="9"><p> οὑτωσὶ δὲ σπουδῆς εἶναι ἄξιοι καὶ τοῖς παλαιοῖς ἐδόκουν οἱ τἀνδρὸς λόγοι, ὡς τὸν Εἰρηναῖον  ἀπομνημονεύειν αὐτοῦ φωνάς, τοῦτο μὲν ἐν τῷ τετάρτῳ Πρὸς τὰς  <note place="margin" xml:lang="eng"><bibl>Iren. 4, 6, 2</bibl></note> αἱρέσεις αὐτὰ δὴ ταῦτα  ἐπιλέγοντα· <q>καὶ καλῶς ὁ Ἰουστῖνος ἐν τῷ πρὸς Μαρκίωνα  συντάγματί φησιν ὅτι αὐτῷ τῷ κυρίῳ οὐκ ἂν  ἐπείσθην ἄλλον θεὸν καταγγέλλοντι παρὰ τὸν δημιουργόν,</q> τοῦτο δὲ ἐν τῷ πέμπτῳ τῆς αὐτῆς ὑποθέσεως διὰ τούτων· <note place="margin" xml:lang="eng"><bibl>Iren. 5, 25, 2</bibl></note> <q>καὶ καλῶς ὁ Ἰουστῖνος ἔφη ὅτι πρὸ μὲν τῆς τοῦ κυρίου παρουσίας οὐδέποτε ἐτόλμησεν ὁ σατανᾶς βλασφημῆσαι τὸν θεόν, ἅτε μηδέπω εἰδὼς αὐτοῦ τὴν  κατάκρισιν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.18" n="10"><p>καὶ ταῦτα δὲ ἀναγκαίως εἰρήσθω εἰς  προτροπὴν τοῦ μετὰ σπουδῆς τοὺς φιλομαθεῖς καὶ τοὺς τούτου περιέπειν λόγους. καὶ τὰ μὲν κατὰ τόνδε τοιαῦτα ἦν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="19">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.19" n="1"><p rend="align(indent)">Ἤδη δὲ εἰς ὄγδοον  ἐλαυνούσης ἔτος τῆς δηλουμένης ἡγεμονίας, τῆς Ῥωμαίων ἐκκλησίας τὴν ἐπισκοπὴν Ἀνίκητον ἕνδεκα τοῖς πᾶσιν ἔτεσιν διελθόντα Σωτὴρ διαδέχεται, ἀλλὰ καὶ τῆς Ἀλεξανδρέων παροικίας  Κελαδίωνος τέτταρσιν ἐπὶ δέκα ἔτεσιν προστάντος. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="20">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.20" n="1"><p>τὴν διαδοχὴν  Ἀγριππῖνος διαλαμβάνει,  καὶ ἐπὶ τῆς Ἀντιοχέων δὲ ἐκκλησίας Θεόφιλος ἕκτος ἀπὸ τῶν ἀποστόλων ἐγνωρίζετο,  τετάρτου μὲν τῶν ἐκεῖσε μετὰ  Ἥρωνα καταστάντος Κορνηλίου, μετὰ δὲ αὐτὸν πέμπτῳ  βαθμῷ τὴν ἐπισκοπὴν  Ἔρωτος διαδεξαμένου.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="21">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.21" n="1"><p rend="align(indent)"> Ἤκμαζον δ’ ἐν τούτοις ἐπὶ τῆς ἐκκλησίας 
<pb n="v.1.p.374"/>  Ἡγήσιππός τε, ὃν ἴσμεν ἐκ τῶν προτέρων, καὶ Διονύσιος Κορινθίων ἐπίσκοπος  Πινυτός τε ἄλλος τῶν ἐπὶ Κρήτης ἐπίσκοπος Φίλιππός τε ἐπὶ τούτοις καὶ Ἀπολινάριος καὶ Μελίτων  Μουσανός τε καὶ Μόδεστος καὶ ἐπὶ πᾶσιν Εἰρηναῖος, ὧν καὶ εἰς ἡμᾶς τῆς ἀποστολικῆς παραδόσεως ἡ τῆς ὑγιοῦς πίστεως ἔγγραφος κατῆλθεν ὀρθοδοξία.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="22">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="1"><p rend="align(indent)">Ὁ μὲν οὖν Ἡγήσιππος ἐν πέντε τοῖς εἰς 
ἡμᾶς  ἐλθοῦσιν ὑπομνήμασιν τῆς ἰδίας γνώμης πληρεστάτην μνήμην καταλέλοιπεν· ἐν οἷς δηλοῖ ὡς πλείστοις ἐπισκόποις  συμμίξειεν  ἀποδημίαν στειλάμενος μέχρι Ῥώμης, καὶ ὡς ὅτι τὴν αὐτὴν παρὰ πάντων παρείληφεν διδασκαλίαν.  ἀκοῦσαί γέ τοι πάρεστιν μετά τινα περὶ τῆς Κλήμεντος πρὸς Κορινθίους ἐπιστολῆς αὐτῷ εἰρημένα  ἐπιλέγοντος ταῦτα· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="2"><p><q>καὶ  ἐπέμενεν ἡ ἐκκλησία ἡ Κορινθίων ἐν τῷ ὀρθῷ λόγῳ μέχρι  Πρίμου  ἐπισκοπεύοντος ἐν Κορίνθῳ· οἷς  συνέμιξα  πλέων εἰς Ῥώμην καὶ  συνδιέτριψα τοῖς Κορινθίοις ἡμέρας  ἱκανάς,  ἐν αἷς  συνανεπάημεν τῷ ὀρθῷ λόγῳ·</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="3"><p><q rend="merge">γενόμενος δὲ ἐν Ῥώμῃ, διαδοχὴν ἐποιησάμην μέχρις Ἀνικήτου· οὗ διάκονος ἦν Ἐλεύθερος, καὶ παρὰ Ἀνικήτου διαδέχεται Σωτήρ, μεθ’ ὃν Ἐλεύθερος. ἐν ἑκάστῃ δὲ διαδοχῇ καὶ ἐν ἑκάστῃ πόλει οὕτως ἔχει ὡς ὁ νόμος κηρύσσει καὶ οἱ προφῆται καὶ ὁ κύριος.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="4"><p rend="align(indent)"> Ὁ δ’ αὐτὸς καὶ τῶν κατ’ αὐτὸν αἱρέσεων τὰς ἀρχὰς ὑποτίθεται διὰ τούτων· <q>καὶ μετὰ τὸ μαρτυρῆσαι Ἰάκωβον τὸν δίκαιον, ὡς καὶ ὁ κύριος, ἐπὶ τῷ αὐτῷ λόγῳ, πάλιν ὁ ἐκ θείου αὐτοῦ Συμεὼν ὁ τοῦ Κλωπᾶ καθίσταται ἐπίσκοπος, ὃν  προέθεντο πάντες, ὄντα  ἀνεψιὸν τοῦ κυρίου δεύτερον. διὰ τοῦτο ἐκάλουν τὴν ἐκκλησίαν παρθένον, οὔπω γὰρ <pb n="v.1.p.376"/>  ἔφθαρτο ἀκοαῖς  ματαίαις·</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="5"><p><q rend="merge">ἄρχεται δὲ ὁ Θεβουθις διὰ τὸ μὴ γενέσθαι αὐτὸν ἐπίσκοπον  ὑποφθείρειν ἀπὸ τῶν ἑπτὰ αἱρέσεων, ὧν καὶ αὐτὸς ἦν, ἐν τῷ λαῷ, ἀφ’ ὧν Σίμων, ὅθεν  Σιμωνιανοί, καὶ  Κλεόβιος, ὅθεν  Κλεοβιηνοί, καὶ  Δοσίθεος, ὅθεν Λοσιθιανοί, καὶ  Γορθαῖος, ὅθεν  Γοραθηνοί, καὶ Μασβωθεοι. ἀπὸ τούτων  Μενανδριανισταὶ καὶ Μαρκιανισταὶ
καὶ Καρποκρατιανοὶ καὶ  Οὐαλεντινιανοὶ καὶ  Βασιλειδιανοὶ καὶ Σατορνιλιανοὶ ἕκαστος ἰδίως καὶ  ἑτεροίως ἰδίαν δόξαν παρεισηγάγοσαν,</q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="6"><p><q rend="merge">ἀπὸ τούτων  ψευδόχριστοι,  ψευδοπροφῆται,  ψευδαπόστολοι, οἵτινες  ἐμέρισαν τὴν  ἕνωσιν τῆς ἐκκλησίας  φθοριμαίοις λόγοις κατὰ τοῦ θεοῦ καὶ κατὰ τοῦ Χριστοῦ αὐτοῦ.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="7"><p rend="align(indent)"> Ἔτι δ’ ὁ αὐτὸς καὶ τὰς πάλαι  γεγενημένας παρὰ Ἰουδαίοις αἱρέσεις ἱστορεῖ λέγων· <q>ἦσαν δὲ  γνῶμαι διάφοροι ἐν τῇ  περιτομῇ ἐν υἱοῖς Ἰσραηλιτῶν κατὰ τῆς φυλῆς Ἰούδα καὶ τοῦ Χριστοῦ αὗται·  Ἐσσαῖοι  Γαλιλαῖοι  Ἡμεροβαπτισταὶ Μασβωθεοι  Σαμαρεῖται  Σαδδουκαῖοι Φαρισαῖοι.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="8"><p rend="align(indent)"> Καὶ ἕτερα δὲ πλεῖστα γράφει, ὧν ἐκ μέρους ἤδη πρότερον ἐμνημονεύσαμεν, οἰκείως τοῖς καιροῖς τὰς ἱστορίας παραθέμενοι, ἔκ τε τοῦ καθ’ Ἑβραίους εὐαγγελίου καὶ τοῦ  Συριακοῦ καὶ ἰδίως ἐκ τῆς Ἑβραΐδος  διαλέκτου τινὰ τίθησιν, ἐμφαίνων ἐξ Ἑβραίων ἑαυτὸν  πεπιστευκέναι, καὶ ἄλλα δὲ ὡς ἐξ Ἰουδαϊκῆς ἀγράφου παραδόσεως μνημονεύει.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.22" n="9"><p>οὐ  <note place="margin" xml:lang="eng"><bibl>Iren. 4, 20, 3</bibl></note> μόνος δὲ οὗτος, καὶ Εἰρηναῖος δὲ καὶ ὁ πᾶς τῶν ἀρχαίων χορὸς πανάρετον  Σοφίαν τὰς Σολομῶνος  Παροιμίας ἐκάλουν. καὶ περὶ τῶν λεγομένων δὲ
<pb n="v.1.p.378"/>  ἀποκρύφων διαλαμβάνων, ἐπὶ τῶν αὐτοῦ χρόνων πρός τινων αἱρετικῶν  ἀναπεπλάσθαι τινὰ τούτων ἱστορεῖ. ἀλλὰ γὰρ ἐφ’ ἕτερον ἤδη  μεταβατέον.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="23">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="1"><p rend="align(indent)">Καὶ πρῶτόν γε περὶ Διονυσίου  φατέον ὅτι τε τῆς ἐν Κορίνθῳ παροικίας τὸν τῆς ἐπισκοπῆς ἐγκεχείριστο θρόνον, καὶ ὡς τῆς ἐνθέου φιλοπονίας οὐ μόνοις τοῖς ὑπ’ αὐτόν, ἀλλ’ ἤδη καὶ τοῖς ἐπὶ ἐπιστολαῖς· 
τῆς ἀλλοδαπῆς ἀφθόνως  ἐκοινώνει,  χρησιμώτατον ἅπασιν ἑαυτὸν καθιστὰς ἐν αἷς  ὑπετυποῦτο  καθολικαῖς πρὸς τὰς ἐκκλησίας  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="2"><p>ὧν ἐστιν ἡ μὲν πρὸς  Λακεδαιμονίους ὀρθοδοξίας  κατηχητικὴ εἰρήνης τε καὶ ἑνώσεως  ὑποθετική, ἡ δὲ πρὸς Ἀθηναίους  διεγερτικὴ πίστεως καὶ τῆς κατὰ τὸ εὐαγγέλιον πολιτείας, ἧς  ὀλιγωρήσαντας  ἐλέγχει ὡς ἂν μικροῦ δεῖν ἀποστάντας τοῦ λόγου ἐξ  οὗπερ τὸν  προεστῶτα αὐτῶν Πούπλιον μαρτυρῆσαι κατὰ τοὺς τότε συνέβη  διωγμούς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="3"><p> Κοδράτου δὲ μετὰ τὸν μαρτυρήσαντα Πούπλιον καταστάντος αὐτῶν ἐπισκόπου μέμνηται, ἐπιμαρτυρῶν ὡς διὰ τῆς αὐτοῦ σπουδῆς ἐπισυναχθέντων καὶ τῆς πίστεως  <note place="margin" xml:lang="eng"><bibl>Acts 17, 34</bibl></note>  ἀναζωπύρησιν  εἰληχότων· δηλοῖ δ’ ἐπὶ τούτοις ὡς καὶ Διονύσιος ὁ  Ἀρεοπαγίτης ὑπὸ τοῦ ἀποστόλου Παύλου  προτραπεὶς ἐπὶ τὴν πίστιν κατὰ τὰ ἐν ταῖς Πράξεσιν δεδηλωμένα, πρῶτος τῆς  Ἀθήνησι παροικίας τὴν ἐπισκοπὴν ἐγκεχείριστο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="4"><p>ἄλλη δ’ ἐπιστολή τις αὐτοῦ πρὸς  Νικομηδέας φέρεται, ἐν ᾗ τὴν Μαρκίωνος αἵρεσιν  πολεμῶν τῷ τῆς ἀληθείας παρίσταται  κανόνι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="5"><p>καὶ τῇ ἐκκλησίᾳ δὲ τῇ παροικούσῃ  Γόρτυναν ἅμα ταῖς λοιπαῖς κατὰ  Κρήτην παροικίαις ἐπιστείλας, Φίλιππον ἐπίσκοπον αὐτῶν ἀποδέχεται ἅτε δὴ ἐπὶ πλείσταις μαρτυρουμένης  ἀνδραγαθίαις τῆς ὑπ’ αὐτὸν ἐκκλησίας, <pb n="v.1.p.380"/> τήν τε τῶν αἱρετικῶν  διαστροφὴν  ὑπομιμνήσκει φυλάττεσθαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="6"><p>καὶ τῇ ἐκκλησίᾳ δὲ τῇ παροικούσῃ  Ἄμαστριν ἅμα ταῖς κατὰ Πόντον ἐπιστείλας,  Βακχυλίδου μὲν καὶ  Ἐλπίστου ὡς ἂν αὐτὸν ἐπὶ τὸ γράψαι  προτρεψάντων μέμνηται, γραφῶν τε θείων ἐξηγήσεις παρατέθειται, ἐπίσκοπον αὐτῶν ὀνόματι  Πάλμαν  ὑποσημαίνων· πολλὰ δὲ περὶ  γάμου καὶ ἁγνείας τοῖς αὐτοῖς παραινεῖ, καὶ τοὺς ἐξ οἵας δ’ οὖν  ἀποπτώσεως, εἴτε  πλημμελείας εἴτε μὴν αἱρετικῆς πλάνης, ἐπιστρέφοντας  δεξιοῦσθαι προστάττει. </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="7"><p>ταύταις ἄλλη  ἐγκατείλεκται πρὸς  Κνωσίους ἐπιστολή, ἐν ᾗ  Πινυτὸν τῆς παροικίας ἐπίσκοπον  παρακαλεῖ <note place="margin" xml:lang="eng"><bibl>Matt. 11, 30</bibl></note> μὴ βαρὺ  φορτίον ἐπάναγκες τὸ περὶ ἁγνείας τοῖς ἀδελφοῖς  ἐπιτιθέναι, τῆς δὲ τῶν πολλῶν  καταστοχάζεσθαι  ἀσθενείας·</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="8"><p>πρὸς ἣν ὁ  Πινυτὸς ἀντιγράφων,  θαυμάζει μὲν καὶ ἀποδέχεται τὸν Διονύσιον,  <note place="margin" xml:lang="eng"><bibl>1 Cor. 3, 1. 2 Heb. 5 12-14</bibl></note>  ἀντιπαρακαλεῖ δὲ  στερροτέρας ἤδη ποτὲ μεταδιδόναι τροφῆς,  τελειοτέροις γράμμασιν εἰς αὖθις τὸν παρ’ αὐτῷ λαὸν  ὑποθρέψαντα, ὡς μὴ διὰ τέλους τοῖς  γαλακτώδεσιν  ἐνδιατρίβοντες λόγοις τῇ  νηπιώδει  ἀγωγῇ  λάθοιεν  καταγηράσαντες· δι’ ἧς ἐπιστολῆς καὶ ἡ τοῦ  Πινυτοῦ περὶ τὴν πίστιν ὀρθοδοξία τε καὶ  φροντὶς τῆς τῶν ὑπηκόων ὠφελείας τό τε λόγιον καὶ ἡ περὶ τὰ θεῖα  σύνεσις ὡς δι’ ἀκριβεστάτης ἀναδείκνυται εἰκόνος.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="9"><p rend="align(indent)"> Ἔτι τοῦ Διονυσίου καὶ πρὸς Ῥωμαίους ἐπιστολὴ φέρεται, ἐπισκόπῳ τῷ τότε  Σωτῆρι  προσφωνοῦσα· ἐξ ἧς οὐδὲν οἷον τὸ καὶ παραθέσθαι λέξεις δι’ ὧν τὸ μέχρι τοῦ καθ’ ἡμᾶς διωγμοῦ  φυλαχθὲν Ῥωμαίων ἔθος ἀποδεχόμενος ταῦτα γράφει· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="10"><p><q>ἐξ  ἀρχῆς γὰρ ὑμῖν ἔθος ἐστὶν τοῦτο, <pb n="v.1.p.382"/> πάντας μὲν ἀδελφοὺς  ποικίλως  εὐεργετεῖν ἐκκλησίαις τε πολλαῖς ταῖς κατὰ πᾶσαν πόλιν ἐφόδια  πέμπειν, ὧδε μὲν τὴν τῶν δεομένων  πενίαν ἀναψύχοντας, ἐν μετάλλοις δὲ ἀδελφοῖς ὑπάρχουσιν ἐπιχορηγοῦντας δι’ ὧν  πέμπετε ἀρχῆθεν  ἐφοδίων  πατροπαράδοτον ἔθος Ῥωμαίων Ῥωμαῖοι  φυλάττοντες, ὃ οὐ μόνον διατετήρηκεν ὁ μακάριος ὑμῶν ἐπίσκοπος Σωτήρ, ἀλλὰ καὶ  ηὔξηκεν,  ἐπιχορηγῶν μὲν τὴν  διαπεμπομένην  δαψίλειαν τὴν εἰς τοὺς ἁγίους, λόγοις δὲ μακαρίοις τοὺς  ἀνιόντας ἀδελφούς, ὡς τέκνα πατὴρ  φιλόστοργος, παρακαλῶν.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="11"><p rend="align(indent)"> Ἐν αὐτῇ δὲ ταύτῃ καὶ τῆς Κλήμεντος πρὸς Κορινθίους μέμνηται ἐπιστολῆς, δηλῶν ἀνέκαθεν ἐξ ἀρχαίου ἔθους ἐπὶ τῆς ἐκκλησίας τὴν  ἀνάγνωσιν αὐτῆς ποιεῖσθαι· λέγει γοῦν· <q>τὴν σήμερον οὖν  κυριακὴν ἁγίαν ἡμέραν  διηγάγομεν, ἐν ᾗ ἀνέγνωμεν ὑμῶν τὴν ἐπιστολήν, ἣν  ἕξομεν ἀεί ποτε ἀναγινώσκοντες  νουθετεῖσθαι, ὡς καὶ τὴν προτέραν ἡμῖν διὰ Κλήμεντος γραφεῖσαν.</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="12"><p rend="align(indent)">Ἔτι δ’ ὁ αὐτὸς καὶ περὶ τῶν ἰδίων ἐπιστολῶν ὡς ῥᾳδιουργηθεισῶν ταῦτά φησιν· <q>ἐπιστολὰς γὰρ  <note place="margin" xml:lang="eng"><bibl>Matt. 13, 25</bibl></note> ἀδελφῶν  ἀξιωσάντων με γράψαι  ἔγραψα. καὶ ταύτας οἱ τοῦ διαβόλου ἀπόστολοι ζιζανίων  <note place="margin" xml:lang="eng"><bibl>Rev. 22, 18,19</bibl></note>  γεγέμικαν, ἃ μὲν  ἐξαιροῦντες, ἃ δὲ προστιθέντες· οἷς τὸ οὐαὶ κεῖται. οὐ θαυμαστὸν ἄρα εἰ καὶ τῶν κυριακῶν  ῥᾳδιουργῆσαί τινες  ἐπιβέβληνται γραφῶν, ὁπότε καὶ ταῖς οὐ τοιαύταις  ἐπιβεβουλεύκασιν.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.23" n="13"><p rend="align(indent)"> Καὶ ἄλλη δέ τις παρὰ ταύτας ἐπιστολὴ τοῦ Διονυσίου φέρεται  Χρυσοφόρᾳ  πιστοτάτῃ  ἀδελφῇ <pb n="v.1.p.384"/> ἐπιστείλαντος, ᾗ τὰ κατάλληλα γράφων, τῆς προσηκούσης καὶ αὐτῇ  μετεδίδου λογικῆς τροφῆς. καὶ τὰ μὲν τοῦ Διονυσίου τοσαῦτα.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="24">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.24" n="1"><p rend="align(indent)">Τοῦ δὲ Θεοφίλου, ὃν τῆς Ἀντιοχέων ἐκκλησίας ἐπίσκοπον δεδηλώκαμεν, τρία τὰ πρὸς  Αὐτόλυκον  στοιχειώδη φέρεται συγγράμματα, καὶ ἄλλο Πρὸς τὴν αἵρεσιν  Ἑρμογένους τὴν ἐπιγραφὴν ἔχον, ἐν ᾧ ἐκ τῆς Ἀποκαλύψεως Ἰωάννου κέχρηται μαρτυρίαις· καὶ ἕτερα δέ τινα  κατηχητικὰ αὐτοῦ φέρεται βιβλία. τῶν γε μὴν αἱρετικῶν οὐ χεῖρον  <note place="margin" xml:lang="eng"><bibl>Matt. 13, 25</bibl></note> καὶ τότε ζιζανίων δίκην  λυμαινομένων τὸν  εἰλικρινῆ τῆς ἀποστολικῆς διδασκαλίας  σπόρον, οἱ πανταχόσε τῶν ἐκκλησιῶν ποιμένες, ὥσπερ τινὰς θῆρας ἀγρίους τῶν Χριστοῦ προβάτων  ἀποσοβοῦντες, αὐτοὺς  ἀνεῖργον τοτὲ μὲν ταῖς πρὸς τοὺς ἀδελφοὺς  νουθεσίαις καὶ  παραινέσεσιν, τοτὲ δὲ πρὸς αὐτοὺς γυμνότερον  ἀποδυόμενοι, ἀγράφοις τε εἰς πρόσωπον  ζητήσεσι καὶ  ἀνατροπαῖς, ἤδη δὲ καὶ δι’ ἐγγράφων ὑπομνημάτων τὰς δόξας αὐτῶν  ἀκριβεστάτοις ἐλέγχοις διευθύνοντες. ὅ γέ τοι Θεόφιλος σὺν τοῖς ἄλλοις κατὰ τούτων στρατευσάμενος δῆλός ἐστιν ἀπό τινος οὐκ ἀγεννῶς αὐτῷ κατὰ Μαρκίωνος  πεπονημένου λόγου, ὃς καὶ αὐτὸς μεθ’ ὧν ἄλλων εἰρήκαμεν εἰς ἔτι νῦν διασέσωσται. τοῦτον μὲν οὖν ἕβδομος ἀπὸ τῶν ἀποστόλων τῆς Ἀντιοχέων ἐκκλησίας διαδέχεται Μαξιμῖνος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="25">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.25" n="1"><p rend="align(indent)"> Φίλιππός γε μήν, ὃν ἐκ τῶν Διονυσίου φωνῶν τῆς ἐν  Γορτύνῃ παροικίας ἐπίσκοπον ἔγνωμεν, πάνυ γε  σπουδαιότατον πεποίηται καὶ αὐτὸς κατὰ Μαρκίωνος λόγον,  Εἰρηναῖός τε ὡσαύτως καὶ Μόδεστος, ὃς καὶ διαφερόντως παρὰ τοὺς ἄλλους <pb n="v.1.p.386"/> τὴν τοῦ ἀνδρὸς εἰς ἔκδηλον τοῖς πᾶσιν  κατεφώρασε πλάνην, καὶ ἄλλοι δὲ πλείους, ὧν παρὰ πλείστοις τῶν ἀδελφῶν εἰς ἔτι νῦν οἱ πόνοι διαφυλάττονται.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="26">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="1"><p rend="align(indent)"> Ἐπὶ τῶνδε καὶ Μελίτων τῆς ἐν Σάρδεσιν παροικίας ἐπίσκοπος  Ἀπολινάριός τε τῆς ἐν Ἱεραπόλει διαπρεπῶς ἤκμαζον, οἳ καὶ τῷ δηλωθέντι κατὰ τοὺς χρόνους Ῥωμαίων βασιλεῖ λόγους ὑπὲρ τῆς πίστεως ἰδίως ἑκάτερος ἀπολογίας  προσεφώνησαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="2"><p>τούτων εἰς ἡμετέραν γνῶσιν  ἀφῖκται τὰ  ὑποτεταγμένα· Μελίτωνος, τὰ Περὶ τοῦ πάσχα δύο καὶ τὸ Περὶ πολιτείας καὶ προφητῶν καὶ ὁ Περὶ ἐκκλησίας καὶ ὁ Περὶ κυριακῆς λόγος, ἔτι δὲ ὁ Περὶ πίστεως ἀνθρώπου καὶ ὁ Περὶ
 <note place="margin" xml:lang="eng"><bibl>Heb. 5, 14</bibl></note>  πλάσεως, καὶ ὁ Περὶ  ὑπακοῆς πίστεως <del>καὶ Περὶ</del>  αἰσθητηρίων καὶ πρὸς τούτοις ὁ Περὶ ψυχῆς καὶ σώματος <del>  ηνενοις</del> καὶ ὁ Περὶ λουτροῦ καὶ Περὶ ἀληθείας καὶ Περὶ πίστεως καὶ γενέσεως Χριστοῦ καὶ λόγος αὐτοῦ προφητείας καὶ Περὶ ψυχῆς καὶ σώματος καὶ ὁ Περὶ φιλοξενίας καὶ ἡ  Κλεὶς καὶ
τὰ Περὶ τοῦ διαβόλου καὶ τῆς Ἀποκαλύψεως Ἰωάννου καὶ ὁ Περὶ  ἐνσωμάτου θεοῦ, ἐπὶ πᾶσι καὶ τὸ Πρὸς Ἀντωνῖνον  βιβλίδιον.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="3"><p rend="align(indent)">Ἐν μὲν οὖν τῷ Περὶ τοῦ πάσχα τὸν χρόνον καθ’ ὃν  συνέταττεν, ἀρχόμενος σημαίνει ἐν τούτοις·  <q>ἐπὶ  Σερουιλλίου Παύλου ἀνθυπάτου τῆς Ἀσίας, ᾧ  Σάγαρις καιρῷ ἐμαρτύρησεν, ἐγένετο  ζήτησις <pb n="v.1.p.388"/> πολλὴ ἐν Λαοδικείᾳ περὶ τοῦ πάσχα,  ἐμπεσόντος κατὰ καιρὸν ἐν ἐκείναις ταῖς ἡμέραις, καὶ ἐγράφη ταῦτα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="4"><p>τούτου δὲ τοῦ λόγου μέμνηται Κλήμης ὁ Ἀλεξανδρεὺς ἐν ἰδίῳ Περὶ τοῦ πάσχα λόγῳ, ὃν ὡς ἐξ αἰτίας τῆς τοῦ Μελίτωνος γραφῆς φησιν ἑαυτὸν συντάξαι. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="5"><p>ἐν δὲ τῷ πρὸς τὸν αὐτοκράτορα βιβλίῳ τοιαῦτά τινα καθ’ ἡμῶν ἐπ’ αὐτοῦ γεγονέναι ἱστορεῖ· <q>τὸ   γὰρ οὐδεπώποτε γενόμενον, νῦν  διώκεται τὸ τῶν θεοσεβῶν γένος  καινοῖς ἐλαυνόμενον δόγμασιν κατὰ τὴν Ἀσίαν. οἱ γὰρ  ἀναιδεῖς  συκοφάνται καὶ τῶν ἀλλοτρίων  ἐρασταὶ τὴν ἐκ τῶν διαταγμάτων ἔχοντες  ἀφορμήν, φανερῶς  λῃστεύουσι, νύκτωρ καὶ μεθ’ ἡμέραν  διαρπάζοντες τοὺς μηδὲν  ἀδικοῦντας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="6"><p>καὶ μεθ’ ἕτερά φησιν·  <q>καὶ εἰ μὲν σοῦ κελεύσαντος τοῦτο  πράττεται, ἔστω καλῶς γινόμενον· δίκαιος γὰρ βασιλεὺς οὐκ ἂν ἀδίκως  βουλεύσαιτο πώποτε, καὶ ἡμεῖς ἡδέως  φέρομεν τοῦ τοιούτου θανάτου τὸ γέρας· ταύτην δέ σοι μόνην  προσφέρομεν  δέησιν ἵνα αὐτὸς πρότερον  ἐπιγνοὺς τοὺς τῆς τοιαύτης φιλονεικίας  ἐργάτας, δικαίως  κρίνειας εἰ ἄξιοι θανάτου καὶ τιμωρίας ἢ σωτηρίας καὶ ἡσυχίας εἰσίν. εἰ δὲ καὶ παρὰ σοῦ μὴ εἴη ἡ βουλὴ αὕτη καὶ τὸ καινὸν τοῦτο διάταγμα, ὃ μηδὲ κατὰ βαρβάρων  πρέπει πολεμίων, πολὺ μᾶλλον  δεόμεθά σου μὴ  περιιδεῖν ἡμᾶς ἐν τοιαύτῃ δημώδει  λεηλασίᾳ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="7"><p>τούτοις αὖθις ἐπιφέρει λέγων· <q>ἡ γὰρ καθ’ ἡμᾶς  φιλοσοφία πρότερον μὲν ἐν βαρβάροις ἤκμασεν,  ἐπανθήσασα δὲ τοῖς  σοῖς ἔθνέσιν κατὰ τὴν Αὐγούστου τοῦ σοῦ  προγόνου μεγάλην ἀρχήν, ἐγενήθη μάλιστα τῇ
σῇ βασιλείᾳ αἴσιον ἀγαθόν.  ἔκτοτε γὰρ εἰς μέγα καὶ λαμπρὸν τὸ Ῥωμαίων  ηὐξήθη κράτος· οὗ σὺ
<pb n="v.1.p.390"/> διάδοχος  εὐκταῖος  γέγονάς τε καὶ  ἔσῃ μετὰ τοῦ παιδός,  φυλάσσων τῆς βασιλείας τὴν  σύντροφον καὶ  συναρξαμένην  Αὐγούστῳ φιλοσοφίαν, ἣν καὶ οἱ  πρόγονοί σου πρὸς ταῖς ἄλλαις θρῃσκείαις  ἐτίμησαν,  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="8"><p><q rend="merge">καὶ τοῦτο μέγιστον τεκμήριον τοῦ πρὸς ἀγαθοῦ τὸν καθ’ ἡμᾶς λόγον  συνακμάσαι τῇ καλῶς  ἀρξαμένῃ βασιλείᾳ, ἐκ τοῦ μηδὲν φαῦλον ἀπὸ τῆς Αὐγούστου ἀρχῆς  ἀπαντῆσαι, ἀλλὰ τοὐναντίον ἅπαντα λαμπρὰ καὶ  ἔνδοξα κατὰ τὰς πάντων εὐχάς.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="9"><p><q rend="merge">μόνοι πάντων,  ἀναπεισθέντες ὑπό τινων  βασκάνων ἀνθρώπων, τὸν καθ’ ἡμᾶς ἐν διαβολῇ καταστῆσαι λόγον  ἠθέλησαν  Νέρων καὶ  Δομετιανός, ἀφ’ ὧν καὶ τὸ τῆς συκοφαντίας  ἀλόγῳ συνηθείᾳ περὶ τοὺς τοιούτους ῥυῆναι συμβέβηκεν  ψεῦδος·</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="10"><p><q rend="merge">ἀλλὰ τὴν ἐκείνων  ἄγνοιαν οἱ σοὶ εὐσεβεῖς πατέρες  ἐπηνωρθώσαντο, πολλάκις πολλοῖς  ἐπιπλήξαντες ἐγγράφως, ὅσοι περὶ τούτων  νεωτερίσαι ἐτόλμησαν· ἐν οἷς ὁ μὲν  πάππος σου Ἁδριανὸς πολλοῖς μὲν καὶ ἄλλοις, καὶ Φουνδανῷ δὲ τῷ ἀνθυπάτῳ,  ἡγουμένῳ δὲ τῆς Ἀσίας, γράφων φαίνεται, ὁ δὲ πατήρ σου, καὶ σοῦ τὰ σύμπαντα  διοικοῦντος αὐτῷ, ταῖς  πόλεσι περὶ τοῦ μηδὲν νεωτερίζειν περὶ ἡμῶν ἔγραψεν, ἐν οἷς καὶ πρὸς  Λαρισαίους καὶ πρὸς  Θεσσαλονικεῖς καὶ Ἀθηναίους καὶ πρὸς πάντας Ἕλληνας. </q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="11"><p><q rend="merge">σὲ δὲ καὶ μᾶλλον περὶ τούτων τὴν αὐτὴν ἐκείνοις ἔχοντα γνώμην καὶ πολύ γε  φιλανθρωποτέραν καὶ  φιλοσοφωτέραν, πεπείσμεθα πάντα πράσσειν ὅσα σου  δεόμεθα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="12"><p rend="align(indent)"> Ἀλλὰ ταῦτα μὲν ἐν τῷ δηλωθέντι τέθειται λόγῳ· ἐν δὲ ταῖς  γραφείσαις αὐτῷ  Ἐκλογαῖς ὁ <pb n="v.1.p.392"/> αὐτὸς κατὰ τὸ προοίμιον ἀρχόμενος τῶν ὁμολογουμένων τῆς παλαιᾶς διαθήκης γραφῶν ποιεῖται κατάλογον· ὃν καὶ ἀναγκαῖον ἐνταῦθα καταλέξαι, γράφει δὲ οὕτως· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="13"><p><q>Μελίτων  Ὀνησίμῳ τῷ ἀδελφῷ χαίρειν. ἐπειδὴ πολλάκις  ἠξίωσας, σπουδῇ τῇ πρὸς τὸν λόγον χρώμενος, γενέσθαι σοι ἐκλογὰς ἔκ τε τοῦ νόμου καὶ τῶν προφητῶν περὶ τοῦ σωτῆρος καὶ πάσης τῆς πίστεως ἡμῶν, ἔτι δὲ
καὶ μαθεῖν τὴν τῶν παλαιῶν βιβλίων  ἐβουλήθης  ἀκρίβειαν  πόσα τὸν ἀριθμὸν καὶ ὁποῖα τὴν τάξιν εἶεν,  ἐσπούδασα τὸ τοιοῦτο πρᾶξαι,  ἐπιστάμενός σου τὸ σπουδαῖον περὶ τὴν πίστιν καὶ  φιλομαθὲς περὶ τὸν λόγον ὅτι τε μάλιστα πάντων  πόθῳ τῷ πρὸς τὸν θεὸν ταῦτα  προκρίνεις, περὶ τῆς αἰωνίου σωτηρίας  ἀγωνιζόμενος.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.26" n="14"><p><q rend="merge">ἀνελθὼν οὖν εἰς τὴν ἀνατολὴν καὶ ἕως τοῦ τόπου γενόμενος ἔνθα  ἐκηρύχθη καὶ ἐπράχθη, καὶ ἀκριβῶς μαθὼν τὰ τῆς παλαιᾶς διαθήκης βιβλία, ὑποτάξας ἔπεμψά σοι· ὧν ἐστι τὰ ὀνόματα· Μωυσέως πέντε, Γένεσις Ἔξοδος  Ἀριθμοὶ  Λευιτικὸν Δευτερονόμιον, Ἰησοῦς Ναυῆ, Κριταί, Ῥούθ, Βασιλειῶν τέσσαρα, Παραλειπομένων δύο, Ψαλμῶν Δαυίδ, Σολομῶνος  Παροιμίαι ἡ καὶ  Σοφία, Ἐκκλησιαστής, Ἆισμα  Ἀισμάτων, Ἰώβ,  Προφητῶν Ἡσαΐου Ἱερεμίου τῶν δώδεκα ἐν  μονοβίβλῳ Δανιήλ, Ἰεζεκιήλ,  Ἔσδρας· ἐξ ὧν καὶ τὰς ἐκλογὰς ἐποιησάμην, εἰς ἓξ βιβλία διελών.</q> καὶ τὰ μὲν τοῦ Μελίτωνος τοσαῦτα.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="27">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.27" n="1"><p rend="align(indent)">Τοῦ δ’ Ἀπολιναρίου πολλῶν παρὰ πολλοῖς σῳζομένων τὰ εἰς ἡμᾶς ἐλθόντα ἐστὶν τάδε· λόγος ὁ πρὸς τὸν προειρημένον βασιλέα καὶ Πρὸς Ἕλληνας συγγράμματα πέντε καὶ Περὶ ἀληθείας <pb n="v.1.p.394"/>
<num>α</num> <num>β</num> καὶ Πρὸς Ἰουδαίους <num>α</num> <num>β</num> καὶ ἃ μετὰ ταῦτα  συνέγραψε κατὰ τῆς τῶν Φρυγῶν αἱρέσεως, μετ’ οὐ πολὺν  καινοτομηθείσης χρόνον, τότε γε μὴν ὥσπερ  ἐκφύειν ἀρχομένης, ἔτι τοῦ Μοντανοῦ ἅμα ταῖς αὐτοῦ  ψευδοπροφήτισιν ἀρχὰς τῆς παρεκτροπῆς  ποιουμένου.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="28">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.28" n="1"><p rend="align(indent)"> Καὶ Μουσανοῦ δέ, ὃν ἐν τοῖς  φθάσασιν κατελέξαμεν, φέρεταί τις  ἐπιστρεπτικώτατος λόγος, πρός τινας αὐτῷ  γραφεὶς ἀδελφοὺς  ἀποκλίναντας ἐπὶ τὴν τῶν λεγομένων  Ἐγκρατιτῶν αἵρεσιν, ἄρτι τότε φύειν  ἀρχομένην ξένην τε καὶ  φθοριμαίαν  ψευδοδοξίαν  εἰσάγουσαν τῷ βίῳ· </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="29">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.29" n="1"><p>ἧς παρεκτροπῆς ἀρχηγὸν καταστῆναι Τατιανὸν λόγος ἔχει, οὗ μικρῷ πρόσθεν τὰς περὶ τοῦ  θαυμασίου Ἰουστίνου παρατεθείμεθα λέξεις, μαθητὴν αὐτὸν  ἱστοροῦντες τοῦ μάρτυρος. δηλοῖ δὲ τοῦτο Εἰρηναῖος ἐν τῷ πρώτῳ τῶν Πρὸς τὰς αἱρέσεις, ὁμοῦ τά τε περὶ αὐτοῦ καὶ τῆς κατ’ αὐτὸν αἱρέσεως οὕτω γράφων·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.29" n="2"><note place="margin" xml:lang="eng"><bibl>ιρεν. 1, 28, 1</bibl></note> <q>ἀπὸ  Σατορνίνου καὶ Μαρκίωνος οἱ καλούμενοι  Ἐγκρατεῖς  ἀγαμίαν ἐκήρυξαν,  ἀθετοῦντες τὴν ἀρχαίαν  πλάσιν τοῦ θεοῦ καὶ ἠρέμα κατηγοροῦντες τοῦ  ἄρρεν καὶ  θῆλυ εἰς γένεσιν ἀνθρώπων  πεποιηκότος, καὶ τῶν λεγομένων παρ’ αὐτοῖς ἐμψύχων  ἀποχὴν  εἰσηγήσαντο,  ἀχαριστοῦντες τῷ πάντα  πεποιηκότι θεῷ, ἀντιλέγουσί  τε τῇ τοῦ  πρωτοπλάστου σωτηρίᾳ.</q></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.29" n="3"><p><q rend="merge">καὶ τοῦτο νῦν ἐξευρέθη παρ’ αὐτοῖς Τατιανοῦ τινος πρώτως ταύτην  εἰσενέγκαντος τὴν βλασφημίαν· ὃς Ἰουστίνου ἀκροατὴς γεγονώς, ἐφ’ ὅσον μὲν συνῆν ἐκείνῳ, οὐδὲν ἐξέφηνεν τοιοῦτον, μετὰ δὲ τὴν ἐκείνου μαρτυρίαν <pb n="v.1.p.396"/> ἀποστὰς τῆς ἐκκλησίας,  οἰήματι διδασκάλου  ἐπαρθεὶς καὶ  τυφωθεὶς ὡς  διαφέρων τῶν λοιπῶν, ἴδιον χαρακτῆρα διδασκαλείου συνεστήσατο,  αἰῶνάς τινας  ἀοράτους ὁμοίως τοῖς ἀπὸ Οὐαλεντίνου  μυθολογήσας γάμον τε φθορὰν καὶ  πορνείαν παραπλησίως  Μαρκίωνι καὶ  Σατορνίνῳ  ἀναγορεύσας, τῇ δὲ τοῦ Ἀδὰμ σωτηρίᾳ παρ’ ἑαυτοῦ τὴν  ἀντιλογίαν ποιησάμενος.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.29" n="4"><p>ταῦτα μὲν ὁ Εἰρηναῖος τότε· σμικρῷ δὲ ὕστερον  Σευῆρός τις τοὔνομα  κρατύνας τὴν προδεδηλωμένην αἵρεσιν, αἴτιος τοῖς ἐξ αὐτῆς  ὡρμημένοις τῆς ἀπ’ αὐτοῦ  παρηγμένης  Σευηριανῶν προσηγορίας  γέγονεν. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.29" n="5"><p> χρῶνται μὲν οὖν οὗτοι νόμῳ καὶ προφήταις καὶ εὐαγγελίοις, ἰδίως  ἑρμηνεύοντες τῶν ἱερῶν τὰ νοήματα γραφῶν· βλασφημοῦντες δὲ Παῦλον τὸν ἀπόστολον, ἀθετοῦσιν αὐτοῦ τὰς ἐπιστολάς, μηδὲ τὰς Πράξεις τῶν ἀποστόλων καταδεχόμενοι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.29" n="6"><p>ὁ μέντοι γε πρότερος αὐτῶν ἀρχηγὸς ὁ  Τατιανὸς  συνάφειάν τινα καὶ  συναγωγὴν οὐκ οἶδ’ ὅπως τῶν εὐαγγελίων  συνθείς, Τὸ διὰ τεσσάρων τοῦτο  προσωνόμασεν, ὃ καὶ παρά τισιν εἰς ἔτι νῦν φέρεται· τοῦ δ’ ἀποστόλου φασὶ  τολμῆσαί τινας αὐτὸν  μεταφράσαι φωνάς, ὡς  ἐπιδιορθούμενον αὐτῶν τὴν τῆς φράσεως σύνταξιν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.29" n="7"><p>καταλέλοιπεν δὲ οὗτος πολύ τι πλῆθος συγγραμμάτων, ὧν μάλιστα παρὰ πολλοῖς μνημονεύεται διαβόητος αὐτοῦ λόγος ὁ Πρὸς Ἕλληνας, ἐν ᾧ καὶ τῶν ἀνέκαθεν χρόνων μνημονεύσας, τῶν παρ’ Ἕλλησιν  εὐδοκίμων ἁπάντων  προγενέστερον Μωυσέα τε καὶ τοὺς Ἑβραίων προφήτας ἀπέφηνεν· ὃς δὴ καὶ δοκεῖ τῶν συγγραμμάτων ἁπάντων αὐτοῦ  κάλλιστός τε καὶ  ὠφελιμώτατος ὑπάρχειν. καὶ τὰ μὲν κατὰ τούσδε τοιαῦτα ἦν.</p></div></div>
<pb n="v.1.p.398"/>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:4" n="30">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.30" n="1"><p rend="align(indent)">Ἐπὶ δὲ τῆς αὐτῆς βασιλείας,  πληθυουσῶν τῶν αἱρέσεων ἐπὶ τῆς  Μέσης τῶν ποταμῶν,  Βαρδησάνης,  ἱκανώτατός τις ἀνὴρ ἔν τε τῇ Σύρων φωνῇ  διαλεκτικώτατος, πρὸς τοὺς κατὰ Μαρκίωνα καὶ τινας ἑτέρους διαφόρων  προϊσταμένους δογμάτων διαλόγους συστησάμενος τῇ  οἰκείᾳ παρέδωκεν γλώττῃ τε καὶ γραφῇ μετὰ καὶ πλείστων ἑτέρων αὐτοῦ συγγραμμάτων· οὓς οἱ γνώριμοι (πλεῖστοι δὲ ἦσαν αὐτῷ  δυνατῶς τῷ λόγῳ παρισταμένῳ) ἐπὶ τὴν Ἑλλήνων ἀπὸ τῆς Σύρων  μεταβεβλήκασι φωνῆς·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.30" n="2"><p>ἐν οἷς ἐστιν καὶ ὁ πρὸς Ἀντωνῖνον ἱκανώτατος αὐτοῦ Περὶ εἱμαρμένης διάλογος ὅσα τε ἄλλα φασὶν αὐτὸν προφάσει τοῦ τότε διωγμοῦ συγγράψαι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:4.30" n="3"><p>ἦν δ’ οὗτος πρότερον τῆς κατὰ Οὐαλεντῖνον σχολῆς,  καταγνοὺς δὲ ταύτης πλεῖστά
τε τῆς κατὰ τοῦτον μυθοποιίας ἀπελέγξας, ἐδόκει μέν πως αὐτὸς ἑαυτῷ ἐπὶ τὴν  ὀρθοτέραν γνώμην μετατεθεῖσθαι, οὐ μὴν καὶ παντελῶς γε  ἀπερρύψατο τὸν τῆς παλαιᾶς αἱρέσεως ῥύπον.</p>
 <p rend="align(indent)">Ἐν τούτῳ γε μὴν καὶ ὁ τῆς Ῥωμαίων ἐκκλησίας ἐπίσκοπος Σωτὴρ τελευτᾷ.</p>
</div></div>
</div>

<pb n="v.1.p.400"/>

<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="5">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="arg">
<head rend="align(center)">Τάδε καὶ ἡ πέμπτη περιέχει βίβλος τῆς Ἐκκλησιαστικῆς ἱστορίας</head>
<p rend="align(indent)"><num>Α</num> Ὅσοι καὶ ὅπως κατὰ Οὐῆρον ἐπὶ τῆς Γαλλίας τὸν ὑπὲρ τῆς εὐσεβείας διεξῆλθον ἀγῶνα.</p>
<p rend="align(indent)"><num>Β</num> Ὡς οἱ θεοφιλεῖς μάρτυρες τοὺς ἐν τῷ διωγμῷ  διαπεπτωκότας  ἐθεράπευον  δεξιούμενοι.</p>
<p rend="align(indent)"><num>Γ</num> Ὁποία τῷ μάρτυρι Ἀττάλῳ δι’  ὀνείρου γέγονεν  ἐπιφάνεια.</p>
<p rend="align(indent)"><num>Δ</num> Ὅπως οἱ μάρτυρες τὸν Εἰρηναῖον δι’ ἐπιστολῆς  παρετίθεντο.</p>
<p rend="align(indent)"><num>Ε</num> Ὡς Μάρκῳ  Αὐρηλίῳ Καίσαρι ταῖς τῶν ἡμετέρων εὐχαῖς  οὐρανόθεν ὁ θεὸς ἐπακούσας  ὗσεν.</p>
<p rend="align(indent)"><num>Σ</num> Τῶν ἐπὶ Ῥώμης ἐπισκοπευσάντων κατάλογος.</p>
<p rend="align(indent)"><num>Ζ</num> Ὡς καὶ μέχρι τῶν τότε καιρῶν διὰ τῶν πιστῶν δυνάμεις  ἐνηργοῦντο παράδοξοι.</p>
<p rend="align(indent)"><num>Η</num> Ὅπως ὁ Εἰρηναῖος τῶν θείων μνημονεύει γραφῶν.</p>
<p rend="align(indent)"><num>Θ</num> Οἱ κατὰ  Κόμοδον  ἐπισκοπεύσαντες.</p>
<p rend="align(indent)"><num>Ι</num> Περὶ Πανταίνου τοῦ φιλοσόφου.</p>
<p rend="align(indent)"><num>ΙΑ</num> Περὶ Κλήμεντος τοῦ Ἀλεξανδρέως.</p>
<p rend="align(indent)"><num>ΙΒ</num> Περὶ τῶν ἐν Ἱεροσολύμοις ἐπισκόπων.</p>
<p rend="align(indent)"><num>ΙΓ</num> Περὶ  Ῥόδωνος καὶ ἧς ἐμνημόνευσεν κατὰ Μαρκίωνα διαφωνίας.</p>
<pb n="v.1.p.402"/>
<p rend="align(indent)"><num>ΙΔ</num> Περὶ τῶν κατὰ Φρύγας ψευδοπροφητῶν.</p>
<p rend="align(indent)"><num>ΙΕ</num> Περὶ τοῦ κατὰ Βλάστον ἐπὶ Ῥώμης γενομένου σχίσματος.</p>
<p rend="align(indent)"><num>ΙΣ</num> Ὅσα περὶ Μοντανοῦ καὶ τῶν μετ’ αὐτοῦ ψευδοπροφητῶν μνημονεύεται.</p>
<p rend="align(indent)"><num>ΙΖ</num> Περὶ Μιλτιάδου καὶ ὧν συνέταξε λόγων.</p>
<p rend="align(indent)"><num>ΙΗ</num> Ὅσα καὶ Ἀπολλώνιος τοὺς κατὰ Φρύγας ἀπήλεγξεν καὶ  τίνων ἐμνημόνευσεν.</p>
<p rend="align(indent)"><num>ΙΘ</num> Σεραπίωνος περὶ τῆς τῶν Φρυγῶν αἱρέσεως.</p>
<p rend="align(indent)"><num>Κ</num> Ὅσα Εἰρηναῖος τοῖς ἐπὶ Ῥώμης  σχισματικοῖς ἐγγράφως  διείλεκται.</p>
<p rend="align(indent)"><num>ΚΑ</num> Ὅπως ἐπὶ Ῥώμης Ἀπολλώνιος ἐμαρτύρησεν.</p>
<p rend="align(indent)"><num>ΚΒ</num> Τίνες κατὰ τούτους ἐπίσκοποι ἐγνωρίζοντο.</p>
<p rend="align(indent)"><num>ΚΓ</num> Περὶ τοῦ τότε κινηθέντος ἀμφὶ τοῦ πάσχα ζητήματος.</p>
<p rend="align(indent)"><num>ΚΔ</num> Περὶ τῆς κατὰ τὴν Ἀσίαν διαφωνίας.</p>
<p rend="align(indent)"><num>ΚΕ</num> Ὅπως τοῖς πᾶσι μία  ψῆφος περὶ τοῦ πάσχα  συνεφωνήθη.</p>
<p rend="align(indent)"><num>ΚΣ</num> Ὅσα τῆς Εἰρηναίου φιλοκαλίας καὶ εἰς ἡμᾶς κατῆλθεν.</p>
<p rend="align(indent)"><num>ΚΖ</num> Ὅσα καὶ τῶν λοιπῶν τῶν τηνικάδε  συνηκμακότων.</p>
<p rend="align(indent)"><num>ΚΗ</num> Περὶ τῶν τὴν Ἀρτέμωνος αἵρεσιν ἐξ ἀρχῆς προβεβλημένων οἷοί τε τὸν τρόπον γεγόνασιν καὶ ὅπως τὰς ἁγίας γραφὰς  διαφθεῖραι τετολμήκασιν.</p></div>
 
<pb n="v.1.p.404"/>
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="praef">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.praef" n="1"><p rend="align(indent)">
Ὁ μὲν οὖν τῆς Ῥωμαίων ἐκκλησίας ἐπίσκοπος Σωτὴρ ἐπὶ ὄγδοον ἔτος ἡγησάμενος τελευτᾷ τὸν βίον· τοῦτον δωδέκατος ἀπὸ τῶν ἀποστόλων Ἐλεύθερος διαδέχεται, ἔτος δ’ ἦν ἑπτακαιδέκατον αὐτοκράτορος Ἀντωνίνου Οὐήρου· ἐν ᾧ κατά τινα μέρη τῆς γῆς σφοδρότερον ἀναρριπισθέντος τοῦ καθ’ ἡμῶν διωγμοῦ, ἐξ ἐπιθέσεως τῶν κατὰ πόλεις δήμων μυριάδας μαρτύρων διαπρέψαι  στοχασμῷ λαβεῖν ἔνεστιν ἀπὸ τῶν καθ’ ἓν ἔθνος συμβεβηκότων, ἃ καὶ γραφῇ τοῖς μετέπειτα παραδοθῆναι, ἀλήστου μνήμης ὡς ἀληθῶς  ἐπάξια ὄντα, συμβέβηκεν.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.praef" n="2"><p>τῆς μὲν οὖν περὶ τούτων  ἐντελεστάτης ὑφηγήσεως τὸ πᾶν σύγγραμμα τῇ τῶν μαρτύρων ἡμῖν  κατατέτακται συναγωγῇ, οὐχ  ἱστορικὴν αὐτὸ μόνον, ἀλλὰ καὶ  διδασκαλικὴν περιέχον διήγησιν· ὁπόσα γέ τοι τῆς παρούσης  ἔχοιτο πραγματείας, ταῦτ’ ἐπὶ τοῦ παρόντος  ἀναλεξάμενος παραθήσομαι.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.praef" n="3"><p>ἄλλοι μὲν οὖν  ἱστορικὰς ποιούμενοι διηγήσεις, πάντως ἂν παρέδωκαν τῇ γραφῇ πολέμων νίκας καὶ τρόπαια κατ’ ἐχθρῶν στρατηγῶν τε ἀριστείας καὶ ὁπλιτῶν  ἀνδραγαθίας, αἵματι καὶ μυρίοις φόνοις παίδων καὶ πατρίδος καὶ τῆς ἄλλης ἕνεκεν περιουσίας  μιανθέντων·  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.praef" n="4"><p>ὁ δέ γε τοῦ κατὰ θεὸν  <pb n="v.1.p.406"/>  πολιτεύματος  διηγηματικὸς ἡμῖν λόγος τοὺς ὑπὲρ αὐτῆς τῆς κατὰ ψυχὴν εἰρήνης  εἰρηνικωτάτους πολέμους καὶ τοὺς ἐν τούτοις ὑπὲρ ἀληθείας μᾶλλον ἢ πατρίδος καὶ μᾶλλον ὑπὲρ εὐσεβείας ἢ τῶν φιλτάτων  ἀνδρισαμένους  αἰωνίαις  ἀναγράψεται στήλαις, τῶν εὐσεβείας ἀθλητῶν τὰς ἐνστάσεις καὶ τὰς  πολυτλήτους ἀνδρείας  τρόπαιά τε τὰ κατὰ δαιμόνων καὶ νίκας τὰς κατὰ τῶν ἀοράτων  ἀντιπάλων καὶ τοὺς ἐπὶ πᾶσι τούτοις στεφάνους εἰς αἰώνιον μνήμην ἀνακηρύττων.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="1"><p rend="align(indent)">  Γαλλία μὲν οὖν ἡ  χώρα ἦν, καθ’ ἣν τὸ τῶν δηλουμένων συνεκροτεῖτο στάδιον, ἧς  μητροπόλεις  ἐπίσημοι καὶ παρὰ τὰς ἄλλας τῶν αὐτόθι  διαφέρουσαι  βεβόηνται  Λούγδουνος καὶ  Βίεννα, δι’
ὧν ἀμφοτέρων τὴν ἅπασαν χώραν πολλῷ τῷ  ῥεύματι  περιρρέων ὁ  Ῥοδανὸς ποταμὸς διέξεισιν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="2"><p>τὴν οὖν περὶ τῶν μαρτύρων γραφὴν αἱ τῇδε διαφανέσταται ἐκκλησίαι ταῖς κατὰ τὴν Ἀσίαν καὶ Φρυγίαν διαπέμπονται, τὰ παρ’ αὐταῖς πραχθέντα τοῦτον  ἀνιστοροῦσαι τὸν τρόπον,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="3"><p>παραθήσομαι δὲ τὰς αὐτῶν φωνάς· <q>οἱ ἐν  Βιέννῃ καὶ Λουγδούνῳ τῆς Γαλλίας παροικοῦντες  δοῦλοι Χριστοῦ τοῖς κατὰ τὴν Ἀσίαν καὶ Φρυγίαν τὴν αὐτὴν τῆς  ἀπολυτρώσεως ἡμῖν πίστιν καὶ ἐλπίδα ἔχουσιν ἀδελφοῖς· εἰρήνη καὶ χάρις καὶ δόξα ἀπὸ θεοῦ πατρὸς καὶ Χριστοῦ Ἰησοῦ τοῦ κυρίου ἡμῶν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="4"><p rend="align(indent)"> Εἶτα τούτοις ἑξῆς ἕτερα  προοιμιασάμενοι, τὴν τοῦ λόγου  καταρχὴν  ποιοῦνται ἐν τούτοις· <q>τὸ μὲν οὖν μέγεθος τῆς ἐνθάδε θλίψεως καὶ τὴν τοσαύτην τῶν ἐθνῶν εἰς τοὺς ἁγίους ὀργὴν καὶ ὅσα ὑπέμειναν οἱ μακάριοι μάρτυρες, ἐπ’ ἀκριβὲς οὔθ’ ἡμεῖς εἰπεῖν ἱκανοὶ οὔτε μὴν γραφῇ  περιληφθῆναι <pb n="v.1.p.408"/> δυνατόν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="5"><p><q rend="merge">παντὶ γὰρ σθένει ἐνέσκηψεν ὁ ἀντικείμενος,  προοιμιαζόμενος ἤδη τὴν ἀδεῶς μέλλουσαν ἔσεσθαι παρουσίαν αὐτοῦ, καὶ διὰ πάντων  διῆλθεν,  ἐθίζων τοὺς ἑαυτοῦ καὶ  προγυμνάζων κατὰ τῶν  δούλων τοῦ θεοῦ, ὥστε μὴ μόνον οἰκιῶν καὶ βαλανείων καὶ ἀγορᾶς  εἴργεσθαι,  ἀλλὰ καὶ τὸ καθόλου φαίνεσθαι ἡμῶν τινα αὐτοῖς  ἀπειρῆσθαι ἐν  ὁποίῳ δήποτε τόπῳ.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="6"><p><q rend="merge">ἀντεστρατήγει δὲ ἡ χάρις τοῦ θεοῦ, καὶ τοὺς μὲν ἀσθενεῖς  ἐρρύετο,  <note place="margin" xml:lang="eng"><bibl>1 Tim. 3, 15</bibl></note>  ἀντιπαρέτασσε δὲ  στύλους  ἑδραίους δυναμένους διὰ τῆς ὑπομονῆς πᾶσαν τὴν ὁρμὴν τοῦ πονηροῦ
 <note place="margin" xml:lang="eng"><bibl>Heb. 10, 33</bibl></note> εἰς ἑαυτοὺς  ἑλκύσαι· οἳ καὶ ὁμόσε ἐχώρουν, πᾶν εἶδος  ὀνειδισμοῦ καὶ κολάσεως  ἀνεχόμενοι· οἳ καὶ τὰ πολλὰ ὀλίγα ἡγούμενοι ἔσπευδον πρὸς Χριστόν,  <note place="margin" xml:lang="eng"><bibl>Rom. 8, 18</bibl></note> ὄντως ἐπιδεικνύμενοι ὅτι οὐκ ἄξια τὰ παθήματα τοῦ νῦν καιροῦ πρὸς τὴν μέλλουσαν δόξαν  ἀποκαλυφθῆναι εἰς ἡμᾶς.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="7"><p rend="align(indent)"> <q rend="merge">Καὶ πρῶτον μὲν τὰ ἀπὸ τοῦ ὄχλου πανδημεὶ σωρηδὸν  ἐπιφερόμενα γενναίως ὑπέμενον, ἐπιβοήσεις καὶ  πληγὰς καὶ  συρμοὺς καὶ  διαρπαγὰς καὶ λίθων  βολὰς καὶ συγκλείσεις καὶ πάνθ’ ὅσα ἠγριωμένῳ πλήθει ὡς πρὸς ἐχθροὺς καὶ πολεμίους  φιλεῖ γίνεσθαι,</q> </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="8"><p><q rend="merge">καὶ δὴ  ἀναχθέντες εἰς τὴν  ἀγορὰν ὑπό τε τοῦ χιλιάρχου καὶ τῶν προεστηκότων τῆς πόλεως ἐξουσιῶν ἐπὶ παντὸς τοῦ πλήθους  ἀνακριθέντες καὶ ὁμολογήσαντες,  συνεκλείσθησαν εἰς τὴν εἱρκτὴν ἕως τῆς τοῦ ἡγεμόνος παρουσίας·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="9"><p><q rend="merge">μετέπειτα δὲ ἐπὶ τὸν ἡγεμόνα  ἀχθέντων αὐτῶν  κἀκείνου πάσῃ τῇ πρὸς ἡμᾶς ὠμότητι χρωμένου,  Οὐέττιος  Ἐπάγαθος, εἷς ἐκ τῶν ἀδελφῶν,  πλήρωμα ἀγάπης τῆς πρὸς τὸν θεὸν καὶ πρὸς τὸν πλησίον  κεχωρηκώς, οὗ καὶ ἐπὶ τοσοῦτον  ἠκρίβωτο ἡ  πολιτεία, ὡς <pb n="v.1.p.410"/> <note place="margin" xml:lang="eng"><bibl>Luke 1, 16</bibl></note> καίπερ ὄντα νέον  συνεξισοῦσθαι τῇ τοῦ πρεσβυτέρου Ζαχαρίου μαρτυρίᾳ·  πεπόρευτο γοῦν ἐν πάσαις ταῖς ἐντολαῖς καὶ  δικαιώμασι τοῦ κυρίου  ἄμεμπτος καὶ πάσῃ τῇ πρὸς τὸν πλησίον λειτουργίᾳ  ἄοκνος, ζῆλον θεοῦ πολὺν ἔχων καὶ  ζέων τῷ πνεύματι· τοιοῦτος δή τις ὤν, τὴν οὕτως καθ’ ἡμῶν ἀλόγως  γινομένην κρίσιν οὐκ  ἐβάστασεν, ἀλλ’  ὑπερηγανάκτησεν καὶ ἠξίου καὶ αὐτὸς ἀκουσθῆναι ἀπολογούμενος ὑπὲρ τῶν ἀδελφῶν ὅτι μηδὲν ἄθεον μηδὲ  ἀσεβές ἐστιν ἐν ἡμῖν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="10"><p><q rend="merge">τῶν δὲ περὶ τὸ βῆμα  καταβοησάντων αὐτοῦ, καὶ γὰρ ἦν ἐπίσημος, καὶ τοῦ ἡγεμόνος μὴ  ἀνασχομένου τῆς οὕτως ὑπ’ αὐτοῦ  δικαίας  προταθείσης ἀξιώσεως, ἀλλὰ μόνον τοῦτο  πυθομένου εἰ καὶ αὐτὸς εἴη Χριστιανός, τοῦ δὲ  λαμπροτάτῃ φωνῇ ὁμολογήσαντος, ἀνελήφθη καὶ αὐτὸς εἰς τὸν κλῆρον τῶν μαρτύρων,  παράκλητος Χριστιανῶν χρηματίσας, ἔχων δὲ τὸν παράκλητον  <note place="margin" xml:lang="eng"><bibl>Luke 1, 67</bibl></note> ἐν ἑαυτῷ, τὸ πνεῦμα τοῦ Ζαχαρίου, ὃ διὰ τοῦ
 <note place="margin" xml:lang="eng"><bibl>1 John 3, 16</bibl></note>  πληρώματος τῆς ἀγάπης  ἐνεδείξατο,  εὐδοκήσας  <note place="margin" xml:lang="eng"><bibl>1 Thes. 2, 8</bibl></note> ὑπὲρ τῆς τῶν ἀδελφῶν ἀπολογίας καὶ τὴν ἑαυτοῦ  θεῖναι ψυχήν· ἦν γὰρ καὶ ἔστιν γνήσιος Χριστοῦ
 <note place="margin" xml:lang="eng"><bibl>Rev. 14, 4</bibl></note> μαθητής,  ἀκολουθῶν τῷ  ἀρνίῳ ὅπου ἂν  ὑπάγῃ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="11"><p rend="align(indent)"> <q rend="merge">Ἐντεῦθεν δὴ  διεκρίνοντο οἱ  λοιποί, καὶ  φανεροὶ
  καὶ ἕτοιμοι ἐγίνοντο πρωτομάρτυρες, οἳ καὶ μετὰ πάσης προθυμίας  ἀνεπλήρουν τὴν ὁμολογίαν τῆς μαρτυρίας,  ἐφαίνοντο δὲ καὶ οἱ  ἀνέτοιμοι καὶ  ἀγύμναστοι καὶ ἔτι ἀσθενεῖς, ἀγῶνος μεγάλου <pb n="v.1.p.412"/>  τόνον  ἐνεγκεῖν μὴ δυνάμενοι· ὧν καὶ  ἐξέτρωσαν ὡς δέκα τὸν ἀριθμόν· οἳ καὶ μεγάλην  λύπην καὶ πένθος ἀμέτρητον  ἐνεποίησαν ἡμῖν καὶ τὴν προθυμίαν τῶν λοιπῶν τῶν μὴ  συνειλημμένων  ἐνέκοψαν· οἳ καίπερ πάντα τὰ δεινὰ  πάσχοντες, ὅμως  συμπαρῆσαν τοῖς μάρτυσιν καὶ οὐκ  ἀπελείποντο αὐτῶν,</q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="12"><p><q rend="merge">τότε δὲ οἱ πάντες μεγάλως  ἐπτοήθημεν διὰ τὸ ἄδηλον τῆς ὁμολογίας, οὐ τὰς  ἐπιφερομένας κολάσεις  φοβούμενοι, ἀλλὰ τὸ τέλος ἀφορῶντες καὶ τὸ  ἀποπεσεῖν τινα δεδιότες.</q></p></div>  
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="13"><p><q rend="merge">συνελαμβάνοντο μέντοι καθ’ ἑκάστην ἡμέραν οἱ ἄξιοι τὸν ἐκείνων  ἀναπληροῦντες ἀριθμόν, ὥστε  συλλεγῆναι ἐκ τῶν δύο ἐκκλησιῶν πάντας τοὺς  σπουδαίους καὶ δι’ ὧν μάλιστα  συνεστήκει τὰ ἐνθάδε</q>·</p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="14"><p><q rend="merge">συνελαμβάνοντο δὲ καὶ  ἐθνικοί τινες  οἰκέται τῶν ἡμετέρων, ἐπεὶ δημοσίᾳ ἐκέλευσεν ὁ ἡγεμὼν ἀναζητεῖσθαι πάντας ἡμᾶς· οἳ καὶ κατ’  ἐνέδραν τοῦ σατανᾶ, φοβηθέντες τὰς βασάνους ἃς τοὺς ἁγίους ἔβλεπον  πάσχοντας, τῶν στρατιωτῶν ἐπὶ τοῦτο  παρορμώντων αὐτούς,  κατεψεύσαντο ἡμῶν  Θυέστεια  δεῖπνα καὶ Οἰδιποδείους  μίξεις καὶ ὅσα μήτε λαλεῖν μήτε  νοεῖν θέμις ἡμῖν, ἀλλὰ μηδὲ πιστεύειν εἴ τι τοιοῦτο πώποτε παρὰ ἀνθρώποις ἐγένετο.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="15"><p><q rend="merge">τούτων δὲ  φημισθέντων, πάντες ἀπεθηριώθησαν εἰς ἡμᾶς, ὥστε καὶ εἴ τινες  <note place="margin" xml:lang="eng"><bibl>Acts 7, 54</bibl></note> τὸ πρότερον δι’  οἰκειότητα  ἐμετρίαζον, τότε μεγάλως  ἐχαλέπαινον καὶ  διεπρίοντο ἐφ’ ἡμῖν· ἐπληροῦτο δὲ τὸ ὑπὸ τοῦ κυρίου ἡμῶν εἰρημένον  <note place="margin" xml:lang="eng"><bibl>John 16, 2</bibl></note> ὅτι  ἐλεύσεται καιρὸς ἐν ᾧ πᾶς ὁ  ἀποκτείνας ὑμᾶς  δόξει λατρείαν  προσφέρειν τῷ θεῷ.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="16"><p><q rend="merge">ἐνταῦθα λοιπὸν  ὑπεράνω πάσης ἐξηγήσεως ὑπέμενον κολάσεις οἱ  ἅγιοι μάρτυρες,  φιλοτιμουμένου τοῦ σατανᾶ καὶ <pb n="v.1.p.414"/> δι’ ἐκείνων  ῥηθῆναί τι τῶν  βλασφήμων·</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="17"><p><q rend="merge">ὑπερβεβλημένως  δὲ ἐνέσκηψεν ἡ ὀργὴ πᾶσα καὶ ὄχλου καὶ ἡγεμόνος καὶ στρατιωτῶν εἰς  Σάγκτον τὸν διάκονον ἀπὸ  Βιέννης καὶ εἰς  Μάτουρον,  νεοφώτιστον μέν, ἀλλὰ  γενναῖον  ἀγωνιστήν, καὶ εἰς  <note place="margin" xml:lang="eng"><bibl>1 Tim. 3, 15</bibl></note> Ἄτταλον  Περγαμηνὸν τῷ γένει,  στῦλον καὶ ἑδραίωμα τῶν ἐνταῦθα ἀεὶ γεγονότα, καὶ εἰς  Βλανδῖναν, δι’ ἧς  ἐπέδειξεν ὁ Χριστὸς ὅτι τὰ παρὰ ἀνθρώποις  εὐτελῆ καὶ  ἀειδῆ καὶ  εὐκαταφρόνητα  φαινόμενα μεγάλης καταξιοῦται παρὰ θεῷ δόξης διὰ τὴν πρὸς αὐτὸν ἀγάπην τὴν ἐν δυνάμει  δεικνυμένην καὶ μὴ ἐν εἴδει  καυχωμένην.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="18"><p><q rend="merge">ἡμῶν γὰρ πάντων  δεδιότων καὶ τῆς  σαρκίνης  δεσποίνης αὐτῆς, ἥτις ἦν καὶ αὐτὴ τῶν μαρτύρων μία  ἀγωνίστρια,  ἀγωνιώσης μὴ οὐδὲ τὴν ὁμολογίαν  δυνήσεται  παρρησιάσασθαι διὰ τὸ ἀσθενὲς τοῦ σώματος, ἡ Βλανδῖνα τοσαύτης  ἐπληρώθη δυνάμεως, ὥστε  ἐκλυθῆναι καὶ  παρεθῆναι τοὺς κατὰ διαδοχὰς παντὶ τρόπῳ  βασανίζοντας αὐτὴν ἀπὸ  ἑωθινῆς ἕως ἑσπέρας, καὶ αὐτοὺς  ὁμολογοῦντας ὅτι  νενίκηνται μηδὲν ἔχοντες μηκέτι ὃ ποιήσωσιν αὐτῇ, καὶ θαυμάζειν ἐπὶ τῷ παραμένειν  ἔμπνουν αὐτήν, παντὸς τοῦ σώματος  περιερρωγότος καὶ  ἠνεῳγμένου, καὶ μαρτυρεῖν ὅτι ἓν εἶδος  στρεβλώσεως ἱκανὸν ἦν πρὸς τὸ  ἐξαγαγεῖν τὴν ψυχήν, οὐχ ὅτι γε τοιαῦτα καὶ τοσαῦτα. </q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="19"><p><q rend="merge">ἀλλ’ ἡ μακαρία ὡς γενναῖος ἀθλητὴς  ἀνενέαζεν ἐν τῇ ὁμολογίᾳ, καὶ
ἦν αὐτῆς  ἀνάληψις καὶ  ἀνάπαυσις καὶ  ἀναλγησία τῶν συμβαινόντων τὸ λέγειν ὅτι *<q>χριστιανή εἰμι καὶ παρ’ ἡμῖν οὐδὲν φαῦλον γίνεται.</q> </q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="20"><p rend="align(indent)"><q rend="merge">Ὁ δὲ Σάγκτος καὶ αὐτὸς ὑπερβεβλημένως καὶ ὑπὲρ πάντα ἄνθρωπον πάσας τὰς ἐξ ἀνθρώπων <pb n="v.1.p.416"/> αἰκίας γενναίως ὑπομένων, τῶν ἀνόμων ἐλπιζόντων διὰ τὴν  ἐπιμονὴν καὶ τὸ μέγεθος τῶν βασάνων  ἀκούσεσθαί τι παρ’ αὐτοῦ τῶν μὴ  δεόντων, τοσαύτῃ  ὑποστάσει  ἀντιπαρετάξατο αὐτοῖς, ὥστε μήτε τὸ ἴδιον  κατειπεῖν ὄνομα μήτε ἔθνους μήτε πόλεως ὅθεν ἦν, μήτε εἰ δοῦλος ἢ  ἐλεύθερος εἴη· ἀλλὰ πρὸς πάντα τὰ  ἐπερωτώμενα ἀπεκρίνατο τῇ Ῥωμαϊκῇ φωνῇ <q>Χριστιανός εἰμι</q>· τοῦτο καὶ ἀντὶ ὀνόματος καὶ ἀντὶ πόλεως καὶ ἀντὶ γένους καὶ ἀντὶ παντὸς ἐπαλλήλως ὡμολόγει, ἄλλην δὲ φωνὴν οὐκ ἤκουσαν αὐτοῦ τὰ ἔθνη·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="21"><p><q rend="merge">ὅθεν δὴ καὶ  φιλονεικία μεγάλη τοῦ τε ἡγεμόνος καὶ τῶν  βασανιστῶν ἐγένετο πρὸς αὐτόν, ὥστε ὁπότε μηκέτι μηδὲν εἶχον ὃ ποιήσωσιν αὐτῷ, τὸ τελευταῖον  χαλκᾶς  λεπίδας  διαπύρους  προσεκόλλων τοῖς  τρυφερωτάτοις  μέλεσι τοῦ σώματος αὐτοῦ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="22"><p><q rend="merge">καὶ ταῦτα μὲν  ἐκαίετο, αὐτὸς δὲ  παρέμενεν  ἀνεπίκαμπτος καὶ  ἀνένδοτος,  στερρὸς  <note place="margin" xml:lang="eng"><bibl>John 7, 38</bibl></note> πρὸς τὴν ὁμολογίαν, ὑπὸ τῆς οὐρανίου πηγῆς τοῦ ὕδατος τῆς ζωῆς τοῦ  ἐξιόντος ἐκ τῆς  νηδύος τοῦ Χριστοῦ  δροσιζόμενος καὶ  ἐνδυναμούμενος· </q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="23"><p><q rend="merge">τὸ <note place="margin" xml:lang="eng"><bibl>Is. 53, 2. 5</bibl></note> δὲ σωμάτιον μάρτυς ἦν τῶν συμβεβηκότων, ὅλον  τραῦμα καὶ  μώλωψ καὶ  συνεσπασμένον καὶ  ἀποβεβληκὸς τὴν  ἀνθρώπειον ἔξωθεν  μορφήν, ἐν ᾧ πάσχων Χριστὸς  μεγάλας ἐπετέλει δόξας,  καταργῶν  <note place="margin" xml:lang="eng"><bibl>1 Tim. 1, 16</bibl></note> τὸν ἀντικείμενον καὶ εἰς τὴν τῶν λοιπῶν  ὑποτύπωσιν  ὑποδεικνύων ὅτι μηδὲν φοβερὸν ὅπου πατρὸς ἀγάπη, μηδὲ  ἀλγεινὸν ὅπου Χριστοῦ δόξα.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="24"><p><q rend="merge">τῶν γὰρ ἀνόμων μεθ’ ἡμέρας πάλιν  στρεβλούντων τὸν μάρτυρα καὶ  νομιζόντων ὅτι  οἰδούντων καὶ  φλεγμαινόντων τῶν σωμάτων, εἰ τὰ αὐτὰ  προσενέγκοιεν  κολαστήρια, περιέσοιντο αὐτοῦ, ὁπότε οὐδὲ τὴν ἀπὸ τῶν χειρῶν  ἁφὴν  ἠνείχετο, ἢ ὅτι <pb n="v.1.p.418"/> ἐναποθανὼν ταῖς βασάνοις φόβον  ἐμποιήσειεν τοῖς λοιποῖς, οὐ μόνον οὐδὲν περὶ αὐτὸν τοιοῦτο συνέβη, ἀλλὰ καὶ παρὰ πᾶσαν δόξαν ἀνθρώπων  ἀνέκυψεν καὶ  ἀνωρθώθη τὸ σωμάτιον ἐν ταῖς μετέπειτα βασάνοις, καὶ τὴν ἰδέαν  ἀπέλαβεν τὴν προτέραν καὶ τὴν  χρῆσιν τῶν μελῶν, ὥστε μὴ κόλασιν, ἀλλ’  ἴασιν διὰ τῆς χάριτος τοῦ Χριστοῦ τὴν δευτέραν  στρέβλωσιν αὐτῷ γενέσθαι.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="25"><p rend="align(indent)"><q rend="merge">Καὶ  Βιβλίδα δέ, μίαν τῶν ἠρνημένων, ἤδη δοκῶν ὁ διάβολος καταπεπωκέναι, θελήσας δὲ καὶ διὰ βλασφημίας  κατακρῖναι, ἦγεν ἐπὶ κόλασιν,  ἀναγκάζων εἰπεῖν τὰ ἄθεα περὶ ἡμῶν, ὡς  εὔθραυστον ἤδη καὶ ἄνανδρον·</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="26"><p><q rend="merge">ἣ δὲ ἐν τῇ  στρεβλώσει  ἀνένηψεν καὶ ὡς ἂν εἰπεῖν ἐκ βαθέος  ὕπνου  ἀνεγρηγόρησεν,  ὑπομνησθεῖσα διὰ τῆς προσκαίρου τιμωρίας τὴν αἰώνιον ἐν  γεέννῃ κόλασιν, καὶ ἐξ ἐναντίας  ἀντεῖπεν τοῖς βλασφήμοις, φήσασα <q>πῶς ἂν παιδία  φάγοιεν οἱ τοιοῦτοι, οἷς μηδὲ ἀλόγων ζῴων αἷμα  φαγεῖν ἐξόν;</q> καὶ ἀπὸ τοῦδε Χριστιανὴν ἑαυτὴν ὡμολόγει καὶ τῷ κλήρῳ τῶν μαρτύρων  προσετέθη.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="27"><p rend="align(indent)"> <q rend="merge">Καταργηθέντων δὲ τῶν  τυραννικῶν  κολαστηρίων ὑπὸ τοῦ Χριστοῦ διὰ τῆς τῶν μακαρίων ὑπομονῆς, ἑτέρας μηχανὰς ὁ διάβολος ἐπενόει, τὰς κατὰ τὴν εἱρκτὴν ἐν τῷ σκότει καὶ τῷ  χαλεπωτάτῳ  χωρίῳ συγκλείσεις καὶ τὰς ἐν τῷ ξύλῳ  διατάσεις τῶν ποδῶν, ἐπὶ πέμπτον  διατεινομένων  τρύπημα, καὶ τὰς λοιπὰς αἰκὶας, ὅσας εἰώθασιν  ὀργιζόμενοι  ὑπουργοὶ καὶ ταῦτα διαβόλου πλήρεις  διατιθέναι τοὺς  ἐγκλειομένους· ὥστε  ἀποπνιγῆναι τοὺς πλείστους ἐν τῇ εἱρκτῇ, ὅσους γε ὁ κύριος οὕτως  ἐξελθεῖν ἠθέλησεν, ἐπιδεικνύων τὴν αὐτοῦ δόξαν.</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="28"><p><q rend="merge">οἱ μὲν γὰρ  βασανισθέντες πικρῶς ὥστε <pb n="v.1.p.420"/> δοκεῖν μηδὲ τῆς πάσης θεραπείας τυχόντας ἔτι  ζῆσαι δύνασθαι, παρέμενον ἐν τῇ εἱρκτῇ,  ἔρημοι μὲν τῆς παρὰ ἀνθρώπων ἐπιμελείας,  ἀναρρωννύμενοι δὲ ὑπὸ κυρίου καὶ  ἐνδυναμούμενοι καὶ σώματι καὶ ψυχῇ καὶ τοὺς λοιποὺς  παρορμῶντες καὶ  παραμυθούμενοι· οἱ δὲ  νεαροὶ καὶ ἄρτι  συνειλημμένοι, ὧν μὴ  προκατῄκιστο τὰ σώματα, τὸ βάρος οὐκ ἔφερον τῆς  συγκλείσεως, ἀλλ’ ἔνδον ἐναπέθνῃσκον.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="29"><p rend="align(indent)"><q rend="merge">Ὁ δὲ μακάριος  Ποθεινός, ὁ τὴν διακονίαν τῆς ἐπισκοπῆς ἐν Λουγδούνῳ  πεπιστευμένος, ὑπὲρ τὰ ἐνενήκοντα ἔτη τῆς ἡλικίας γεγονὼς καὶ πάνυ ἀσθενὴς τῷ σώματι, μόλις μὲν ἐμπνέων διὰ τὴν προκειμένην σωματικὴν ἀσθένειαν, ὑπὸ δὲ προθυμίας πνεύματος  ἀναρρωννύμενος διὰ τὴν ἐγκειμένην τῆς μαρτυρίας ἐπιθυμίαν, καὶ αὐτὸς ἐπὶ τὸ βῆμα ἐσύρετο, τοῦ μὲν σώματος καὶ ὑπὸ τοῦ <note place="margin" xml:lang="eng"><bibl>2 Cor. 2, 14</bibl></note>  γήρως καὶ ὑπὸ τῆς νόσου  λελυμένου,  τηρουμένης δὲ τῆς ψυχῆς ἐν αὐτῷ, ἵνα δι’ αὐτῆς Χριστὸς  θριαμβεύσῃ·</q>  </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="30"><p><q rend="merge">ὃς ὑπὸ τῶν στρατιωτῶν ἐπὶ τὸ βῆμα  κομισθείς,  παραπεμπόντων αὐτὸν τῶν  πολιτικῶν ἐξουσιῶν καὶ παντὸς τοῦ πλήθους, ἐπιβοήσεις παντοίας ποιουμένων ὡς αὐτοῦ ὄντος τοῦ Χριστοῦ, ἀπεδίδου τὴν καλὴν μαρτυρίαν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="31"><p> <q rend="merge">ἀνεταζόμενος δὲ ὑπὸ τοῦ ἡγεμόνος τίς εἴη Χριστιανῶν ὁ θεός, ἔφη <q>ἐὰν ᾖς ἄξιος, γνώσῃ</q>· ἐντεῦθεν δὲ ἀφειδῶς ἐσύρετο καὶ ποικίλας  ἔπασχε  πληγάς, τῶν μὲν  σύνεγγυς χερσὶν καὶ ποσὶν ἐνυβριζόντων παντοίως, μηδὲ τὴν ἡλικίαν  αἰδουμένων αὐτοῦ, τῶν δὲ  μακράν, ὃ μετὰ χεῖρας ἕκαστος εἶχεν, εἰς αὐτὸν ἀκοντιζόντων, πάντων δὲ ἡγουμένων μεγάλως  πλημμελεῖν καὶ  ἀσεβεῖν, εἴ τις  ἀπολειφθείη τῆς εἰς αὐτὸν  ἀσελγείας· καὶ γὰρ τοὺς θεοὺς αὐτῶν <pb n="v.1.p.422"/> ᾤοντο οὕτως  ἐκδικήσειν. καὶ μόγις ἐμπνέων  ἐρρίφη ἐν τῇ εἱρκτῇ καὶ μετὰ δύο ἡμέρας  ἀπέψυξεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="32"><p rend="align(indent)"><q rend="merge">Ἐνταῦθα  δὴ μεγάλη τις οἰκονομία θεοῦ ἐγίνετο καὶ ἔλεος ἀμέτρητον ἀνεφαίνετο Ἰησοῦ, σπανίως μὲν ἐν τῇ ἀδελφότητι γεγονός, μὴ  ἀπολειπόμενον δὲ τῆς τέχνης Χριστοῦ.</q></p></div>  
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="33"><p><q rend="merge">οἱ γὰρ κατὰ τὴν πρώτην  σύλληψιν ἔξαρνοι γενόμενοι συνεκλείοντο καὶ αὐτοὶ καὶ μετεῖχον τῶν δεινῶν· οὐδὲ γὰρ ἐν τῷ καιρῷ τούτῳ  ὄφελός τι αὐτοῖς ἡ  ἐξάρνησις ἐγίνετο, ἀλλ’ οἱ μὲν ὁμολογοῦντες ὃ καὶ ἦσαν, συνεκλείοντο ὡς Χριστιανοί, μηδεμιᾶς ἄλλης αἰτίας αὐτοῖς  ἐπιφερομένης, οὗτοι δὲ λοιπὸν ὡς  ἀνδροφόνοι καὶ  μιαροὶ  κατείχοντο,  διπλότερον παρὰ τοὺς λοιποὺς  κολαζόμενοι.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="34"><p><q rend="merge">ἐκείνους μὲν γὰρ  ἐπεκούφιζεν ἡ χαρὰ τῆς μαρτυρίας καὶ ἡ ἐλπὶς τῶν  ἐπηγγελμένων καὶ ἡ πρὸς τὸν Χριστὸν ἀγάπη καὶ τὸ πνεῦμα τὸ  πατρικόν, τούτους δὲ τὸ  συνειδὸς μεγάλως  ἐτιμωρεῖτο, ὥστε καὶ παρὰ τοῖς λοιποῖς ἅπασιν κατὰ τὰς παρόδους  διαδήλους τὰς ὄψεις αὐτῶν εἶναι.</q></p></div>  
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="35"><p><q rend="merge">οἳ μὲν γὰρ  ἱλαροὶ  προῄεσαν, δόξης καὶ χάριτος πολλῆς ταῖς  ὄψεσιν αὐτῶν  συγκεκραμένης,  <note place="margin" xml:lang="eng"><bibl>Ps. 44, 14</bibl></note> ὥστε καὶ τὰ δεσμὰ κόσμον  εὐπρεπῆ περικεῖσθαι αὐτοῖς, ὡς νύμφῃ  κεκοσμημένῃ ἐν  κροσσωτοῖς  <note place="margin" xml:lang="eng"><bibl>2 Cor. 2, 15</bibl></note>  χρυσοῖς  πεποικιλμένοις, τὴν  εὐωδίαν  ὀδωδότες ἅμα τὴν Χριστοῦ, ὥστε  ἐνίους δόξαι καὶ  μύρῳ  κοσμικῷ  κεχρῖσθαι αὐτούς· οἳ δὲ κατηφεῖς καὶ  ταπεινοὶ καὶ  δυσειδεῖς καὶ πάσης  ἀσχημοσύνης  ἀνάπλεοι, προσέτι δὲ καὶ ὑπὸ τῶν ἐθνῶν  ὀνειδιζόμενοι ὡς  ἀγεννεῖς καὶ  ἄνανδροι,  ἀνδροφόνων μὲν  ἐγκλήματα ἔχοντες,  ἀπολωλεκότες δὲ τὴν  πάντιμον καὶ ἔνδοξον καὶ ζωοποιὸν προσηγορίαν. ταῦτα δὴ οἱ λοιποὶ  θεωροῦντες  ἐστηρίχθησαν, καὶ οἱ <pb n="v.1.p.424"/>  συλλαμβανόμενοι ἀδιστάκτως ὡμολόγουν, μηδὲ ἔννοιαν ἔχοντες  διαβολικοῦ λογισμοῦ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="36"><p rend="align(indent)">τούτοις  μεταξύ τινα  ἐπειπόντες, αὖθις  ἐπιφέρουσιν· <q>μετὰ ταῦτα δὴ λοιπὸν εἰς πᾶν εἶδος  διῃρεῖτο τὰ μαρτύρια τῆς ἐξόδου αὐτῶν. ἐκ διαφόρων γὰρ χρωμάτων καὶ παντοίων  ἀνθῶν ἕνα  πλέξαντες στέφανον  προσήνεγκαν τῷ πατρί· ἐχρῆν δ’ οὖν τοὺς  γενναίους  ἀθλητὰς  ποικίλον ὑπομείναντας ἀγῶνα καὶ μεγάλως  νικήσαντας ἀπολαβεῖν τὸν μέγαν τῆς ἀφθαρσίας στέφανον. </q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="37"><p><q rend="merge">ὁ μὲν οὖν Μάτουρος καὶ ὁ Σάγκτος καὶ ἡ Βλανδῖνα καὶ Ἄτταλος ἤγοντο ἐπὶ τὰ θηρία εἰς τὸ δημόσιον καὶ εἰς κοινὸν τῶν ἐθνῶν τῆς  ἀπανθρωπίας θέαμα, ἐπίτηδες τῆς τῶν  θηριομαχίων ἡμέρας διὰ τοὺς ἡμετέρους διδομένης.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="38"><p><q rend="merge">καὶ ὁ μὲν Μάτουρος καὶ ὁ Σάγκτος αὖθις  διῄεσαν ἐν τῷ ἀμφιθεάτρῳ διὰ πάσης κολάσεως, ὡς μηδὲν ὅλως  προπεπονθότες, μάλλον δ’ ὡς διὰ πλειόνων ἤδη κλήρων  ἐκβεβιακότες τὸν ἀντίπαλον καὶ περὶ τοῦ  στεφάνου αὐτοῦ τὸν ἀγῶνα ἔχοντες, ὑπέφερον πάλιν τὰς  διεξόδους τῶν μαστίγων τὰς ἐκεῖσε  εἰθισμένας καὶ τοὺς ἀπὸ τῶν θηρίων  ἑλκηθμοὺς καὶ πάνθ’ ὅσα  μαινόμενος ὁ δῆμος, ἄλλοι  ἀλλαχόθεν, ἐπεβόων καὶ  ἐπεκελεύοντο, ἐπὶ πᾶσιν τὴν  σιδηρᾶν  καθέδραν, ἐφ’ ἧς  τηγανιζόμενα τὰ σώματα κνίσης αὐτοὺς  ἐνεφόρει.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="39"><p><q rend="merge">οἱ δ’ οὐδ’ οὕτως  ἔληγον, ἀλλ’ ἔτι καὶ μᾶλλον  ἐξεμαίνοντο, βουλόμενοι νικῆσαι τὴν ἐκείνων ὑπομονήν, καὶ οὐδ’  ὣς παρὰ  Σάγκτου ἕτερόν τι  εἰσήκουσαν παρ’ ἣν ἀπ’ ἀρχῆς  εἴθιστο λέγειν τῆς ὁμολογίας φωνήν.</q></p></div>
<pb n="v.1.p.426"/> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="40"><p rend="align(indent)"> <q rend="merge">οὗτοι μὲν οὖν, δι’ ἀγῶνος μεγάλου ἐπὶ πολὺ  παραμενούσης αὐτῶν τῆς ψυχῆς, τοὔσχατον ἐτύθησαν, διὰ τῆς ἡμέρας ἐκείνης ἀντὶ πάσης τῆς ἐν τοῖς  μονομαχίοις  ποικιλίας αὐτοὶ θέαμα γενόμενοι τῷ κόσμῳ·</q> </p></div> 
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="41"><p><q rend="merge">ἡ δὲ Βλανδῖνα ἐπὶ ξύλου  κρεμασθεῖσα  προύκειτο βορὰ τῶν  εἰσβαλλομένων θηρίων· ἣ καὶ διὰ τοῦ  βλέπεσθαι σταυροῦ σχήματι  κρεμαμένη διὰ τῆς  εὐτόνου προσευχῆς πολλὴν προθυμίαν τοῖς  ἀγωνιζομένοις ἐνεποίει,  βλεπόντων αὐτῶν ἐν τῷ  ἀγῶνι καὶ τοῖς ἔξωθεν ὀφθαλμοῖς διὰ τῆς ἀδελφῆς τὸν ὑπὲρ αὐτῶν ἐσταυρωμένον, ἵνα  πείσῃ τοὺς  πιστεύοντας εἰς αὐτὸν ὅτι πᾶς ὁ ὑπὲρ τῆς Χριστοῦ δόξης παθὼν τὴν κοινωνίαν ἀεὶ ἔχει μετὰ τοῦ ζῶντος θεοῦ.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="42"><p><q rend="merge">καὶ μηδενὸς  ἁψαμένου τότε τῶν θηρίων αὐτῆς,  καθαιρεθεῖσα ἀπὸ τοῦ ξύλου ἀνελήφθη πάλιν εἰς τὴν  εἱρκτήν, εἰς ἄλλον  <note place="margin" xml:lang="eng"><bibl>Is. 27, 1</bibl></note> ἀγῶνα  τηρουμένη, ἵνα διὰ πλειόνων  γυμνασμάτων  νικήσασα, τῷ μὲν  σκολιῷ  ὄφει ἀπαραίτητον  ποιήσῃ τὴν  καταδίκην,  προτρέψηται δὲ τοὺς ἀδελφούς, ἡ μικρὰ καὶ ἀσθενὴς καὶ  εὐκαταφρόνητος  <note place="margin" xml:lang="eng"><bibl>Rom. 13, 14</bibl></note> μέγαν καὶ ἀκαταγώνιστον  ἀθλητὴν Χριστὸν  ἐνδεδυμένη,  <note place="margin" xml:lang="eng"><bibl>Gal. 3, 27</bibl></note> διὰ πολλῶν κλήρων  ἐκβιάσασα τὸν ἀντικείμενον καὶ δι’ ἀγῶνος τὸν τῆς ἀφθαρσίας  στεψαμένη στέφανον.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="43"><p rend="align(indent)"><q rend="merge">Ὁ  δὲ Ἄτταλος καὶ αὐτὸς μεγάλως  ἐξαιτηθεὶς ὑπὸ τοῦ ὄχλου (καὶ γὰρ ἦν ὀνομαστός), ἕτοιμος εἰσῆλθεν  ἀγωνιστὴς διὰ τὸ  εὐσυνείδητον, ἐπειδὴ γνησίως ἐν τῇ  Χριστιανῇ συντάξει  γεγυμνασμένος ἦν καὶ ἀεὶ μάρτυς ἐγεγόνει παρ’ ἡμῖν ἀληθείας.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="44"><p><q rend="merge">καὶ  περιαχθεὶς κύκλῳ τοῦ  ἀμφιθεάτρου,  πίνακος αὐτὸν  προάγοντος ἐν ᾧ  ἐγέγραπτο  Ῥωμαϊστί <q>οὗτός ἐστιν Ἄτταλος ὁ Χριστιανός,</q> καὶ τοῦ <pb n="v.1.p.428"/> δήμου σφόδρα  σφριγῶντος ἐπ’ αὐτῷ, μαθὼν ὁ ἡγεμὼν ὅτι  Ῥωμαῖός ἐστιν, ἐκέλευσεν αὐτὸν ἀναληφθῆναι μετὰ καὶ τῶν λοιπῶν τῶν ἐν τῇ εἱρκτῇ ὄντων, περὶ ὧν ἐπέστειλεν τῷ Καίσαρι καὶ  περιέμενεν τὴν ἀπόφασιν τὴν ἀπ’ ἐκείνου.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="45"><p rend="align(indent)"><note place="margin" xml:lang="eng"><bibl>2 Peter 1, 8</bibl></note><q rend="merge">Ὁ δὲ διὰ  μέσου καιρὸς οὐκ  ἀργὸς αὐτοῖς οὐδὲ  ἄκαρπος ἐγίνετο, ἀλλὰ διὰ τῆς ὑπομονῆς αὐτῶν τὸ ἀμέτρητον ἔλεος ἀνεφαίνετο Χριστοῦ· διὰ γὰρ τῶν ζώντων ἐζωοποιοῦντο τὰ  νεκρά, καὶ μάρτυρες  <note place="margin" xml:lang="eng"><bibl>2 Cor. 2, 7 Col. 3, 13</bibl></note> τοῖς μὴ μάρτυσιν  ἐχαρίζοντο, καὶ  ἐνεγίνετο πολλὴ χαρὰ τῇ  παρθένῳ  μητρί, οὓς ὡς νεκροὺς  ἐξέτρωσε, τούτους ζῶντας  ἀπολαμβανούσῃ.</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="46"><p><q rend="merge">δι’ ἐκείνων γὰρ οἱ πλείους τῶν ἠρνημένων ἀνεμετροῦντο καὶ ἀνεκυΐσκοντο καὶ  ἀνεζωπυροῦντο καὶ  ἐμάνθανον ὁμολογεῖν καὶ ζῶντες ἤδη καὶ  τετονωμένοι προσῄεσαν  <note place="margin" xml:lang="eng"><bibl>Ezek. 12, 23; 33, 11</bibl></note> τῷ βήματι,  ἐγγλυκαίνοντος τοῦ τὸν μὲν θάνατον τοῦ ἁμαρτωλοῦ μὴ βουλομένου, ἐπὶ δὲ τὴν μετάνοιαν  χρηστευομένου θεοῦ, ἵνα καὶ πάλιν  ἐπερωτηθῶσιν ὑπὸ τοῦ ἡγεμόνος.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="47"><p><q rend="merge">ἐπιστείλαντος γὰρ τοῦ Καίσαρος τοὺς μὲν  ἀποτυμπανισθῆναι, εἰ δέ τινες ἀρνοῖντο, τούτους  ἀπολυθῆναι, τῆς ἐνθάδε πανηγύρεως (ἔστιν δὲ αὕτη πολυάνθρωπος ἐκ πάντων τῶν ἐθνῶν  συνερχομένων εἰς αὐτήν) ἀρχομένης συνεστάναι,  ἀνῆγεν ἐπὶ τὸ βῆμα  θεατρίζων τοὺς μακαρίους καὶ  ἐμπομπεύων τοῖς  ὄχλοις· δι’ ὃ καὶ πάλιν ἀνήταζεν, καὶ ὅσοι μὲν ἐδόκουν πολιτείαν Ῥωμαίων ἐσχηκέναι, τούτων  ἀπέτεμνε τὰς κεφαλάς, τοὺς δὲ λοιποὺς  ἔπεμπεν εἰς θηρία.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="48"><p> <q rend="merge">ἐδοξάζετο δὲ μεγάλως ὁ Χριστὸς ἐπὶ τοῖς πρότερον  ἀρνησαμένοις, τότε παρὰ τὴν τῶν ἐθνῶν ὑπόνοιαν ὁμολογοῦσιν. καὶ γὰρ ἰδίᾳ οὗτοι  ἀνητάζοντο ὡς δῆθεν ἀπολυθησόμενοι, καὶ ὁμολογοῦντες <pb n="v.1.p.430"/> προσετίθεντο τῷ τῶν μαρτύρων κλήρῳ·  <note place="margin" xml:lang="eng"><bibl>Matt. 22, 11-13</bibl></note> ἔμειναν δὲ ἔξω οἱ μηδὲ  ἴχνος πώποτε πίστεως μηδὲ <note place="margin" xml:lang="eng"><bibl>Rom. 2. 24</bibl></note> αἴσθησιν  ἐνδύματος  νυμφικοῦ μηδὲ ἔννοιαν φόβου θεοῦ σχόντες, ἀλλὰ καὶ διὰ τῆς  ἀναστροφῆς αὐτῶν  <note place="margin" xml:lang="eng"><bibl>John 17, 12</bibl></note> βλασφημοῦντες τὴν ὁδόν, τοῦτ’ ἐστὶν οἱ  υἱοὶ τῆς ἀπωλείας,  οἱ δὲ λοιποὶ πάντες τῇ ἐκκλησίᾳ προσετέθησαν·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="49"><p><q rend="merge">ὧν καὶ  ἀνεταζομένων,  Ἀλέξανδρός τις,  Φρὺξ μὲν τὸ γένος, ἰατρὸς δὲ τὴν ἐπιστήμην, πολλοῖς ἔτεσιν ἐν ταῖς  Γαλλίαις διατρίψας καὶ <note place="margin" xml:lang="eng"><bibl>Acts 4, 29-31</bibl></note>  γνωστὸς σχεδὸν πᾶσιν διὰ τὴν πρὸς θεὸν ἀγάπην  καὶ παρρησίαν τοῦ λόγου (ἦν γὰρ καὶ οὐκ ἄμοιρος ἀποστολικοῦ χαρίσματος), παρεστὼς τῷ βήματι καὶ νεύματι  προτρέπων αὐτοὺς πρὸς τὴν ὁμολογίαν, φανερὸς ἦν τοῖς  περιεστηκόσιν τὸ βῆμα ὥσπερ  ὠδίνων.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="50"><p><q rend="merge">ἀγανακτήσαντες δὲ οἱ  ὄχλοι ἐπὶ τῷ τοὺς πρότερον  ἠρνημένους αὖθις ὁμολογεῖν, κατεβόησαν τοῦ Ἀλεξάνδρου ὡς ἐκείνου τοῦτο ποιοῦντος, καὶ  ἐπιστήσαντος τοῦ ἡγεμόνος καὶ  ἀνετάσαντος αὐτὸν τίς εἴη, τοῦ δὲ φήσαντος ὅτι <q>Χριστιανός,</q> ἐν ὀργῇ γενόμενος  κατέκρινεν αὐτὸν πρὸς θηρία. καὶ τῇ  ἐπιούσῃ εἰσῆλθεν μετὰ καὶ τοῦ  Ἀττάλου, καὶ γὰρ καὶ τὸν Ἄτταλον τῷ  ὄχλῳ  χαριζόμενος ὁ ἡγεμὼν  ἐξέδωκε πάλιν πρὸς θηρία·</q> </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="51"><p><q rend="merge">οἳ καὶ διὰ πάντων διελθόντες τῶν ἐν τῷ ἀμφιθεάτρῳ πρὸς κόλασιν  ἐξηυρημένων  ὀργάνων καὶ μέγιστον  ὑπομείναντες ἀγῶνα, τοὔσχατον ἐτύθησαν καὶ αὐτοί, τοῦ μὲν Ἀλεξάνδρου μήτε  στενάξαντος μήτε  γρύξαντός τι ὅλως, ἀλλὰ κατὰ καρδίαν  ὁμιλοῦντος τῷ θεῷ,</q> </p></div> 
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="52"><p><q rend="merge">ὁ δὲ Ἄτταλος, ὁπότε ἐπὶ τῆς  σιδηρᾶς  ἐπετέθη  καθέδρας καὶ  περιεκαίετο, ἡνίκα ἡ ἀπὸ τοῦ σώματος  κνῖσα  ἀνεφέρετο, ἔφη πρὸς τὸ πλῆθος τῇ Ῥωμαϊκῇ φωνῇ <q>ἰδοὺ τοῦτό ἐστιν ἀνθρώπους <pb n="v.1.p.432"/> ἐσθίειν, ὃ ποιεῖτε ὑμεῖς· ἡμεῖς δὲ οὔτε ἀνθρώπους  ἐσθίομεν οὔθ’ ἕτερόν τι  πονηρὸν  πράσσομεν.</q> ἐπερωτώμενος δὲ τί ὄνομα ἔχει ὁ θεός, ἀπεκρίθη <q>ὁ θεὸς ὄνομα οὐκ ἔχει ὡς ἄνθρωπος.</q></q></p></div>  
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="53"><p rend="align(indent)"><q rend="merge">Ἐπὶ πᾶσι δὲ τούτοις τῇ ἐσχάτῃ λοιπὸν ἡμέρᾳ τῶν  μονομαχίων ἡ Βλανδῖνα πάλιν  εἰσεκομίζετο μετὰ καὶ  Ποντικοῦ,  παιδαρίου ὡς πεντεκαίδεκα ἐτῶν, οἳ καὶ καθ’ ἡμέραν  εἰσήγοντο πρὸς τὸ βλέπειν τὴν τῶν λοιπῶν κόλασιν· καὶ  ἠναγκάζοντο ὀμνύναι κατὰ τῶν εἰδώλων αὐτῶν, καὶ διὰ τὸ ἐμμένειν εὐσταθῶς καὶ  ἐξουθενεῖν αὐτοὺς  ἠγριώθη πρὸς αὐτοὺς τὸ πλῆθος, ὡς μήτε τὴν ἡλικίαν τοῦ παιδὸς οἰκτεῖραι μήτε τὸ γύναιον  αἰδεσθῆναι,</q> </p></div> 
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="54"><p><q rend="merge">πρὸς πάντα δὲ τὰ δεινὰ παρέβαλλον αὐτοὺς καὶ διὰ πάσης ἐν κύκλῳ διῆγον κολάσεως, ἐπαλλήλως  ἀναγκάζοντες  ὀμόσαι, ἀλλὰ μὴ δυνάμενοι τοῦτο πρᾶξαι. ὁ μὲν γὰρ Ποντικὸς ὑπὸ τῆς ἀδελφῆς  παρωρμημένος, ὡς καὶ τὰ ἔθνη βλέπειν ὅτι ἐκείνη ἦν  προτρεπομένη καὶ  στηρίζουσα αὐτόν, πᾶσαν κόλασιν γενναίως ὑπομείνας ἀπέδωκεν τὸ πνεῦμα·</q></p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="55"><p><note place="margin" xml:lang="eng"><bibl>2 Macc. 7, 21-23. 27-29. 41</bibl></note> <q rend="merge">ἡ δὲ μακαρία Βλανδῖνα πάντων ἐσχάτη, καθάπερ μήτηρ εὐγενὴς  παρορμήσασα τὰ τέκνα καὶ  νικηφόρους  προπέμψασα πρὸς τὸν βασιλέα,  ἀναμετρουμένη καὶ αὐτὴ πάντα τὰ τῶν παίδων  ἀγωνίσματα ἔσπευδεν πρὸς αὐτούς, χαίρουσα καὶ  ἀγαλλιωμένη ἐπὶ τῇ  ἐξόδῳ, ὡς εἰς  νυμφικὸν  δεῖπνον  κεκλημένη, ἀλλὰ μὴ πρὸς θηρία  βεβλημένη·</q></p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="56"><p><q rend="merge">καὶ μετὰ τὰς μάστιγας, μετὰ τὰ θηρία, μετὰ τὸ  τήγανον, τοὔσχατον εἰς  γυργαθὸν  βληθεῖσα ταύρῳ  παρεβλήθη, καὶ ἱκανῶς  ἀναβληθεῖσα πρὸς τοῦ  ζῴου μηδὲ αἴσθησιν ἔτι τῶν συμβαινόντων ἔχουσα διὰ τὴν ἐλπίδα καὶ  ἐποχὴν τῶν  πεπιστευμένων καὶ <pb n="v.1.p.434"/> ὁμιλίαν πρὸς Χριστόν,  ἐτύθη καὶ αὐτή, καὶ αὐτῶν  ὁμολογούντων τῶν ἐθνῶν ὅτι  μηδεπώποτε παρ’ αὐτοῖς γυνὴ τοιαῦτα καὶ τοσαῦτα  ἔπαθεν.</q></p></div>
     <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="57"><p rend="align(indent)"> <q rend="merge">Ἀλλ’ οὐδ’ οὕτως κόρον ἐλάμβανεν αὐτῶν ἡ  μανία καὶ ἡ πρὸς τοὺς ἁγίους  ὠμότης. ὑπὸ γὰρ  ἀγρίου  θηρὸς  ἄγρια καὶ βάρβαρα  φῦλα ταραχθέντα  δυσπαύστως εἶχεν, καὶ ἄλλην ἰδίαν ἀρχὴν ἐπὶ τοῖς σώμασιν ἐλάμβανεν ἡ  ὕβρις αὐτῶν·</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="58"><p><q rend="merge">τὸ γὰρ  νενικῆσθαι αὐτοὺς οὐκ ἐδυσώπει διὰ τὸ μὴ ἔχειν ἀνθρώπινον  ἐπιλογισμόν, μᾶλλον δὲ καὶ  ἐξέκαιεν αὐτῶν τὴν ὀργὴν καθάπερ θηρίου, καὶ τοῦ ἡγεμόνος καὶ τοῦ δήμου τὸ ὅμοιον εἰς ἡμᾶς ἄδικον  ἐπιδεικνυμένων  <note place="margin" xml:lang="eng"><bibl>Rev. 22, 11</bibl></note> μῖσος, ἵνα ἡ γραφὴ  πληρωθῇ <q>ὁ ἄνομος  ἀνομησάτω ἔτι, καὶ ὁ δίκαιος  δικαιωθήτω ἔτι.</q></q></p></div>  
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="59"><p><q rend="merge">καὶ γὰρ τοὺς  ἐναποπνιγέντας τῇ εἱρκτῇ παρέβαλλον  κυσίν, ἐπιμελῶς  παραφυλάσσοντες νύκτωρ καὶ μεθ’ ἡμέραν μὴ  κηδευθῇ τις ὑφ’ ἡμῶν· καὶ τότε δὴ  προθέντες τά τε τῶν θηρίων τά τε τοῦ πυρὸς λείψανα, πῇ μὲν  ἐσπαραγμένα, πῇ δὲ ἠνθρακευμένα, καὶ τῶν λοιπῶν τὰς κεφαλὰς σὺν τοῖς  ἀποτμήμασιν αὐτῶν ὡσαύτως ἀτάφους παρεφύλαττον μετὰ στρατιωτικῆς ἐπιμελείας ἡμέραις  <note place="margin" xml:lang="eng"><bibl>Acts 7, 54</bibl></note>  συχναῖς.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="60"><p><q rend="merge">καὶ οἱ μὲν  ἐνεβριμοῦντο καὶ  ἔβρυχον τοὺς ὀδόντας ἐπ’ αὐτοῖς,  ζητοῦντές τινα περισσοτέραν ἐκδίκησιν παρ’ αὐτῶν λαβεῖν, οἱ δὲ  ἐνεγέλων καὶ ἐπετώθαζον,  μεγαλύνοντες ἅμα τὰ εἴδωλα αὐτῶν καὶ ἐκείνοις  προσάπτοντες τὴν τούτων τιμωρίαν, οἱ δὲ  ἐπιεικέστεροι καὶ κατὰ ποσὸν  συμπαθεῖν δοκοῦντες  ὠνείδιζον πολύ, λέγοντες  <q>ποῦ ὁ θεὸς αὐτῶν καὶ τί αὐτοὺς  ὤνησεν ἡ θρῃσκεία, ἣν καὶ πρὸ τῆς ἑαυτῶν  εἵλαντο ψυχῆς;</q></q></p></div>  
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="61"><p><q rend="merge">καὶ τὰ μὲν ἀπ’ ἐκείνων τοιαύτην  εἶχε τὴν  ποικιλίαν, <pb n="v.1.p.436"/> τὰ δὲ καθ’ ἡμᾶς ἐν μεγάλῳ καθειστήκει  πένθει διὰ τὸ μὴ δύνασθαι τὰ σώματα κρύψαι τῇ γῇ· οὔτε γὰρ νὺξ  συνεβάλλετο ἡμῖν. πρὸς τοῦτο οὔτε  ἀργύρια ἔπειθεν οὔτε  λιτανεία ἐδυσώπει, παντὶ δὲ τρόπῳ  παρετήρουν, ὡς μέγα τι  κερδανοῦντες, εἰ μὴ τύχοιεν  ταφῆς.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="62"><p rend="align(indent)"> Τούτοις ἑξῆς μεθ’ ἕτερά φασιν· <q>τὰ οὖν σώματα τῶν μαρτύρων παντοίως παραδειγματισθέντα καὶ  αἰθριασθέντα ἐπὶ ἡμέρας ἕξ, μετέπειτα  καέντα καὶ  αἰθαλωθέντα ὑπὸ τῶν ἀνόμων  κατεσαρώθη εἰς τὸν  Ῥοδανὸν ποταμὸν πλησίον παραρρέοντα, ὅπως μηδὲ  λείψανον αὐτῶν φαίνηται ἐπὶ τῆς γῆς ἔτι.</q></p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.1" n="63"><p><q rend="merge">καὶ ταῦτ’ ἔπραττον ὡς δυνάμενοι νικῆσαι τὸν θεὸν  καὶ ἀφελέσθαι αὐτῶν τὴν  παλιγγενεσίαν, ἵνα, ὡς ἔλεγον ἐκεῖνοι, <q>μηδὲ ἐλπίδα  σχῶσιν ἀναστάσεως, ἐφ’ ᾗ  πεποιθότες ξένην τινὰ καὶ καινὴν  εἰσάγουσιν ἡμῖν θρῃσκείαν καὶ  καταφρονοῦσι τῶν δεινῶν, ἕτοιμοι καὶ μετὰ χαρᾶς  ἥκοντες ἐπὶ τὸν θάνατον· νῦν ἴδωμεν εἰ  ἀναστήσονται καὶ εἰ δύναται  βοηθῆσαι αὐτοῖς ὁ θεὸς αὐτῶν καὶ  ἐξελέσθαι ἐκ τῶν χειρῶν ἡμῶν.</q></q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.2" n="1"><p rend="align(indent)"> Τοιαῦτα καὶ τὰ κατὰ τὸν δεδηλωμένον αὐτοκράτορα 
ταῖς Χριστοῦ συμβέβηκεν ἐκκλησίαις, ἀφ’ ὧν καὶ τὰ ἐν ταῖς λοιπαῖς ἐπαρχίαις  ἐνηργημένα  εἰκότι λογισμῷ  στοχάζεσθαι πάρεστιν. ἄξιον τούτοις ἐκ τῆς αὐτῆς ἐπισυνάψαι γραφῆς λέξεις ἑτέρας, δι’ ὧν τὸ  ἐπιεικὲς καὶ φιλάνθρωπον τῶν δεδηλωμένων μαρτύρων  ἀναγέγραπται τούτοις αὐτοῖς τοῖς ῥήμασιν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.2" n="2"><p><q>οἳ  καὶ ἐπὶ τοσοῦτον ζηλωταὶ  <note place="margin" xml:lang="eng"><bibl>Phil. 2, 6</bibl></note> καὶ  μιμηταὶ Χριστοῦ  ἐγένοντο, ὃς ἐν μορφῇ θεοῦ ὑπάρχων οὐχ ἁρπαγμὸν ἡγήσατο τὸ εἶναι ἴσα θεῷ, ὥστε ἐν τοιαύτῃ δόξῃ ὑπάρχοντες καὶ οὐχ ἅπαξ <pb n="v.1.p.438"/> οὐδὲ δὶς ἀλλὰ πολλάκις μαρτυρήσαντες καὶ ἐκ θηρίων αὖθις  ἀναληφθέντες καὶ τὰ  καυτήρια καὶ τοὺς μώλωπας καὶ τὰ τραύματα ἔχοντες  περικείμενα, οὔτ’ αὐτοὶ μάρτυρας ἑαυτοὺς  ἀνεκήρυττον οὔτε μὴν ἡμῖν ἐπέτρεπον τούτῳ τῷ ὀνόματι  προσαγορεύειν αὐτούς, ἀλλ’ εἴ ποτέ τις ἡμῶν δι’ ἐπιστολῆς ἢ διὰ λόγου μάρτυρας αὐτοὺς προσεῖπεν,  ἐπέπλησσον πικρῶς.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.2" n="3"><p><q rend="merge">ἡδέως γὰρ  παρεχώρουν τὴν  <note place="margin" xml:lang="eng"><bibl>Rev. 3, 14</bibl></note> τῆς μαρτυρίας προσηγορίαν τῷ Χριστῷ, τῷ  πιστῷ <note place="margin" xml:lang="eng"><bibl>Rev. 1, 5</bibl></note> καὶ ἀληθινῷ μάρτυρι καὶ  πρωτοτόκῳ τῶν νεκρῶν  <note place="margin" xml:lang="eng"><bibl>Acts 3, 15</bibl></note> καὶ ἀρχηγῷ τῆς ζωῆς τοῦ θεοῦ, καὶ  ἐπεμιμνήσκοντο τῶν  ἐξεληλυθότων ἤδη μαρτύρων καὶ ἔλεγον <q>ἐκεῖνοι ἤδη μάρτυρες, οὓς ἐν τῇ ὁμολογίᾳ Χριστὸς ἠξίωσεν ἀναληφθῆναι, ἐπισφραγισάμενος αὐτῶν διὰ τῆς ἐξόδου τὴν μαρτυρίαν, ἡμεῖς δὲ  ὁμόλογοι  μέτριοι καὶ  ταπεινοί,</q> καὶ μετὰ δακρύων  παρεκάλουν τοὺς ἀδελφοὺς δεόμενοι ἵνα  ἐκτενεῖς  εὐχαὶ  γίνωνται πρὸς τὸ τελειωθῆναι αὐτούς.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.2" n="4"><p><q rend="merge">καὶ τὴν μὲν δύναμιν τῆς μαρτυρίας ἔργῳ  ἐπεδείκνυντο, πολλὴν παρρησίαν ἄγοντες πρὸς τὰ ἔθνη, καὶ τὴν εὐγένειαν διὰ τῆς ὑπομονῆς καὶ  ἀφοβίας καὶ  ἀτρομίας φανερὰν  ἐποίουν, τὴν δὲ πρὸς τοὺς ἀδελφοὺς τῶν μαρτύρων προσηγορίαν  παρῃτοῦντο,  ἐμπεπλησμένοι φόβου θεοῦ.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.2" n="5"><p rend="align(indent)"> <note place="margin" xml:lang="eng"><bibl>1 Peter 5, 6</bibl></note> Καὶ αὖθις μετὰ βραχέα φασίν· <q>ἐταπείνουν ἑαυτοὺς ὑπὸ τὴν  κραταιὰν χεῖρα, ὑφ’ ἧς ἱκανῶς νῦν εἰσιν  ὑψωμένοι. τότε δὲ πᾶσι μὲν  ἀπελογοῦντο,  κατηγόρουν δὲ  οὐδενός·  ἔλυον ἅπαντας,  ἐδέσμευον <pb n="v.1.p.440"/> δὲ οὐδένα· καὶ ὑπὲρ τῶν τὰ δεινὰ  διατιθέντων  <note place="margin" xml:lang="eng"><bibl>Acts 7, 60</bibl></note>  ηὔχοντο, καθάπερ Στέφανος ὁ  τέλειος μάρτυς κύριε, μὴ  στήσῃς αὐτοῖς τὴν ἁμαρτίαν ταύτην.) εἰ δ’ ὑπὲρ τῶν λιθαζόντων  ἐδέετο,  πόσῳ μᾶλλον ὑπὲρ τῶν ἀδελφῶν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.2" n="6"><p rend="align(indent)"> Καὶ αὖθίς φασι μεθ’ ἕτερα· <q>οὗτος γὰρ καὶ μέγιστος αὐτοῖς πρὸς αὐτὸν ὁ πόλεμος ἐγένετο διὰ τὸ γνήσιον τῆς ἀγάπης, ἵνα  ἀποπνιχθεὶς ὁ  θὴρ οὓς πρότερον ᾤετο καταπεπωκέναι, ζῶντας  ἐξεμέσῃ.<note place="margin" xml:lang="eng"><bibl>Gal. 6, 4</bibl></note> οὐ γὰρ  ἔλαβον  καύχημα κατὰ τῶν  πεπτωκότων, ἀλλ’ ἐν οἷς  ἐπλεόναζον αὐτοί, τοῦτο τοῖς  ἐνδεεστέροις  ἐπήρκουν  μητρικὰ σπλάγχνα ἔχοντες, καὶ πολλὰ περὶ αὐτῶν  ἐκχέοντες  δάκρυα πρὸς τὸν πατέρα, ζωὴν  ᾐτήσαντο,  καὶ ἔδωκεν αὐτοῖς·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.2" n="7"><p><q rend="merge">ἣν καὶ  συνεμερίσαντο τοῖς πλησίον, κατὰ πάντα  νικηφόροι πρὸς θεὸν  ἀπελθόντες. εἰρήνην ἀγαπήσαντες ἀεὶ καὶ εἰρήνην ἡμῖν  παρεγγυήσαντες, μετ’ εἰρήνης  ἐχώρησαν πρὸς θεόν, μὴ καταλιπόντες πόνον τῇ μητρὶ μηδὲ στάσιν καὶ πόλεμον τοῖς ἀδελφοῖς ἀλλὰ χαρὰν καὶ εἰρήνην καὶ ὁμόνοιαν καὶ ἀγάπην.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.2" n="8"><p>ταῦτα καὶ περὶ τῆς τῶν μακαρίων ἐκείνων πρὸς τοὺς  παραπεπτωκότας τῶν ἀδελφῶν στοργῆς ὠφελίμως  προκείσθω τῆς  ἀπανθρώπου καὶ  ἀνηλεοῦς ἕνεκα διαθέσεως τῶν μετὰ ταῦτα ἀφειδῶς τοῖς Χριστοῦ  μέλεσιν  προσενηνεγμένων.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="3">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.3" n="1"><p rend="align(indent)">Ἡ δ’ αὐτὴ τῶν προειρημένων μαρτύρων γραφὴ καὶ ἄλλην τινὰ μνήμης ἀξίαν ἱστορίαν περιέχει, ἣν καὶ οὐδεὶς ἂν γένοιτο φθόνος μὴ οὐχὶ τῶν <pb n="v.1.p.442"/> ἐντευξομένων εἰς γνῶσιν προθεῖναι· ἔχει δὲ οὕτως.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.3" n="2"><p>Ἀλκιβιάδου γάρ τινος ἐξ αὐτῶν πάνυ  αὐχμηρὸν  βιοῦντος βίον καὶ μηδενὸς ὅλως τὸ πρότερον  μεταλαμβάνοντος, ἀλλ’ ἢ  ἄρτῳ μόνῳ καὶ ὕδατι χρωμένου πειρωμένου τε καὶ ἐν τῇ εἱρκτῇ οὕτω διάγειν, Ἀττάλῳ μετὰ τὸν πρῶτον ἀγῶνα ὃν ἐν τῷ ἀμφιθεάτρῳ  ἤνυσεν,  ἀπεκαλύφθη ὅτι μὴ καλῶς  ποιοίη ὁ Ἀλκιβιάδης μὴ χρώμενος τοῖς  κτίσμασι τοῦ θεοῦ καὶ ἄλλοις τύπον  σκανδάλου  ὑπολειπόμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.3" n="3"><p>πεισθεὶς δὲ ὁ Ἀλκιβιάδης πάντων ἀνέδην  μετελάμβανεν καὶ  ηὐχαρίστει τῷ θεῷ· οὐ γὰρ  ἀνεπίσκεπτοι χάριτος θεοῦ ἦσαν, ἀλλὰ τὸ πνεῦμα τὸ ἅγιον ἦν σύμβουλον αὐτοῖς. καὶ ταῦτα μὲν ὡδὶ ἐχέτω.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.3" n="4"><p rend="align(indent)">Τῶν δ’ ἀμφὶ τὸν Μοντανὸν καὶ Ἀλκιβιάδην καὶ Θεόδοτον περὶ τὴν Φρυγίαν ἄρτι τότε πρῶτον τὴν περὶ τοῦ προφητεύειν ὑπόληψιν παρὰ πολλοῖς ἐκφερομένων (πλεῖσται γὰρ οὖν καὶ ἄλλαι  παραδοξοποιίαι τοῦ θείου χαρίσματος εἰς ἔτι τότε κατὰ διαφόρους ἐκκλησίας  ἐκτελούμεναι πίστιν παρὰ πολλοῖς τοῦ κἀκείνους προφητεύειν παρεῖχον) 
καὶ δὴ διαφωνίας ὑπαρχούσης περὶ τῶν δεδηλωμένων, αὖθις οἱ κατὰ τὴν Γαλλίαν ἀδελφοὶ τὴν ἰδίαν κρίσιν καὶ περὶ τούτων  εὐλαβῆ καὶ  ὀρθοδοξοτάτην  ὑποτάττουσιν,  ἐκθέμενοι καὶ τῶν παρ’ αὐτοῖς τελειωθέντων μαρτύρων διαφόρους ἐπιστολάς, ἃς ἐν δεσμοῖς ἔτι ὑπάρχοντες τοῖς ἐπ’ Ἀσίας καὶ Φρυγίας ἀδελφοῖς  διεχάραξαν, οὐ μὴν ἀλλὰ καὶ  Ἐλευθέρῳ τῷ τότε Ῥωμαίων ἐπισκόπῳ, τῆς τῶν ἐκκλησιῶν εἰρήνης ἕνεκα  πρεσβεύοντες.</p></div></div>
<pb n="v.1.p.444"/>


<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="4">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.4" n="1"><p rend="align(indent)">Οἱ δ’ αὐτοὶ μάρτυρες καὶ τὸν Εἰρηναῖον, πρεσβύτερον ἤδη τότ’ ὄντα τῆς ἐν Λουγδούνῳ παροικίας, τῷ δηλωθέντι κατὰ Ῥώμην ἐπισκόπῳ  συνίστων, πλεῖστα τῷ ἀνδρὶ  μαρτυροῦντες, ὡς αἱ τοῦτον  ἔχουσαι τὸν τρόπον  δηλοῦσι φωναί· </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.4" n="2"><p><q>χαίρειν  ἐν θεῷ σε πάλιν εὐχόμεθα καὶ ἀεί, πάτερ  Ἐλεύθερε.
 <note place="margin" xml:lang="eng"><bibl>Rev. 1, 9</bibl></note> ταῦτά σοι τὰ γράμματα  προετρεψάμεθα τὸν ἀδελφὸν ἡμῶν καὶ κοινωνὸν Εἰρηναῖον  διακομίσαι, καὶ  παρακαλοῦμεν ἔχειν σε αὐτὸν ἐν παραθέσει, ζηλωτὴν ὄντα τῆς διαθήκης Χριστοῦ. εἰ γὰρ  ᾔδειμεν τόπον τινὶ δικαιοσύνην  περιποιεῖσθαι, ὡς πρεσβύτερον ἐκκλησίας, ὅπερ ἐστὶν ἐπ’ αὐτῷ, ἐν πρώτοις ἂν  παρεθέμεθα.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.4" n="3"><p rend="align(indent)"> Τί δεῖ καταλέγειν τὸν ἐν τῇ δηλωθείσῃ γραφῇ  τῶν μαρτύρων κατάλογον, ἰδίᾳ μὲν τῶν  ἀποτμήσει κεφαλῆς τετελειωμένων, ἰδίᾳ δὲ τῶν θηρσὶν εἰς βορὰν  παραβεβλημένων, καὶ αὖθις τῶν ἐπὶ τῆς εἱρκτῆς  κεκοιμημένων, τόν τε ἀριθμὸν τῶν εἰς ἔτι τότε  περιόντων ὁμολογητῶν; ὅτῳ γὰρ φίλον, καὶ ταῦτα ῥᾴδιον πληρέστατα διαγνῶναι μετὰ χεῖρας  ἀναλαβόντι τὸ σύγγραμμα, ὃ καὶ αὐτὸ τῇ τῶν μαρτύρων συναγωγῇ πρὸς ἡμῶν, ὡς γοῦν ἔφην, κατείλεκται. ἀλλὰ τὰ μὲν ἐπ’ Ἀντωνίνου τοιαῦτα.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="5">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="1"><p rend="align(indent)">Τούτου δὴ ἀδελφὸν Μάρκον  Αὐρήλιον Καίσαρα λόγος ἔχει  Γερμανοῖς καὶ  Σαρμάταις  ἀντιπαραταττόμενον  μάχῃ, δίψει  πιεζομένης αὐτοῦ τῆς στρατιᾶς, ἐν  ἀμηχανίᾳ γενέσθαι· τοὺς δ’ ἐπὶ τῆς  Μελιτηνῆς οὕτω καλουμένης  λεγεῶνος στρατιώτας διὰ πίστεως ἐξ ἐκείνου καὶ εἰς δεῦρο συνεστώσης ἐν τῇ πρὸς τοὺς πολεμίους παρατάξει γόνυ  θέντας ἐπὶ γῆν κατὰ τὸ οἰκεῖον ἡμῖν τῶν εὐχῶν ἔθος ἐπὶ <pb n="v.1.p.446"/> τὰς πρὸς τὸν θεὸν  ἱκεσίας  τραπέσθαι,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="2"><p>παραδόξου δὲ τοῖς  πολεμίοις τοῦ τοιούτου δὴ  θεάματος  φανέντος, ἄλλο τι λόγος ἔχει παραδοξότερον  ἐπικαταλαβεῖν αὐτίκα,  σκηπτὸν μὲν εἰς φυγὴν καὶ ἀπώλειαν  συνελαύνοντα τοὺς πολεμίους,  ὄμβρον δὲ ἐπὶ τὴν τῶν τὸ θεῖον  παρακεκληκότων  στρατιάν, πᾶσαν αὐτὴν ἐκ τοῦ  δίψους μέλλουσαν ὅσον οὔπω διαφθείρεσθαι  ἀνακτώμενον.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="3"><p rend="align(indent)">Ἡ δ’ ἱστορία φέρεται μὲν καὶ παρὰ τοῖς πόρρω τοῦ καθ’ ἡμᾶς λόγου  συγγραφεῦσιν οἷς  μέλον γέγονεν τῆς κατὰ τοὺς δηλουμένους γραφῆς, δεδήλωται δὲ καὶ πρὸς τῶν ἡμετέρων. ἀλλὰ τοῖς μὲν ἔξωθεν  ἱστορικοῖς, ἅτε τῆς πίστεως  ἀνοικείοις, τέθειται μὲν τὸ παράδοξον, οὐ μὴν καὶ ταῖς τῶν ἡμετέρων εὐχαῖς τοῦθ’  ὡμολογήθη γεγονέναι· τοῖς δέ γε  ἡμετέροις, ἅτε ἀληθείας φίλοις,  ἁπλῷ καὶ  ἀκακοήθει τρόπῳ τὸ πραχθὲν παραδέδοται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="4"><p>τούτων δ’ ἂν εἴη καὶ Ἀπολινάριος, ἐξ ἐκείνου φήσας τὴν δι’ εὐχῆς τὸ παράδοξον  πεποιηκυῖαν  λεγεῶνα οἰκείαν τῷ γεγονότι πρὸς τοῦ βασιλέως εἰληφέναι προσηγορίαν,  κεραυνοβόλον τῇ Ῥωμαίων  ἐπικληθεῖσαν φωνῇ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="5"><p>μάρτυς δὲ τούτων γένοιτ’ ἂν ἀξιόχρεως ὁ  Τερτυλλιανός, τὴν Ῥωμαϊκὴν τῇ συγκλήτῳ προσφωνήσας ὑπὲρ τῆς πίστεως ἀπολογίαν, ἧς καὶ πρόσθεν ἐμνημονεύσαμεν, τήν τε ἱστορίαν  βεβαιῶν σὺν ἀποδείξει μείζονι καὶ  ἐναργεστέρᾳ·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="6"><p><note place="margin" xml:lang="eng"><bibl>Tertull. Apol. 5</bibl></note> γράφει δ’ οὖν καὶ αὐτός, λέγων Μάρκου τοῦ  συνετωτάτου βασιλέως ἐπιστολὰς εἰς ἔτι νῦν φέρεσθαι ἐν αἷς αὐτὸς μαρτυρεῖ ἐν  Γερμανίᾳ <pb n="v.1.p.448"/> ὕδατος ἀπορίᾳ μέλλοντα αὐτοῦ τὸν στρατὸν διαφθείρεσθαι ταῖς τῶν Χριστιανῶν εὐχαῖς  σεσῶσθαι, τοῦτον δέ φησιν καὶ θάνατον ἀπειλῆσαι τοῖς κατηγορεῖν ἡμῶν  ἐπιχειροῦσιν· οἷς ὁ δηλωθεὶς ἀνὴρ καὶ ταῦτα  προσεπιλέγει· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="7"><p><q>ποταποὶ οὖν οἱ νόμοι οὗτοι, οὓς καθ’ ἡμῶν μόνων  ἕπονται ἀσεβεῖς  ἄδικοι  ὠμοί; οὓς οὔτε Οὐεσπασιανὸς  ἐφύλαξεν, καίτοι γε Ἰουδαίους  νικήσας, οὓς Τραϊανὸς ἐκ μέρους  ἐξουθένησεν,  κωλύων ἐκζητεῖσθαι Χριστιανούς, οὓς οὔτε  Ἁδριανός, καίτοι γε πάντα τὰ  περίεργα  πολυπραγμονῶν, οὔτε ὁ Εὐσεβὴς ἐπικληθεὶς  ἐπεκύρωσεν.</q> ἀλλὰ ταῦτα μὲν ὅπῃ τις ἐθέλοι,  τιθέσθω· μετίωμεν δ’ ἡμεῖς ἐπὶ τὴν τῶν ἑξῆς ἀκολουθίαν.</p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="8"><p rend="align(indent)"> Ποθεινοῦ δὴ ἐφ’ ὅλοις τῆς ζωῆς ἔτεσιν ἐνενήκοντα σὺν τοῖς ἐπὶ Γαλλίας  μαρτυρήσασιν τελειωθέντος, Εἰρηναῖος τῆς κατὰ  Λούγδουνον ἧς ὁ  Ποθεινὸς ἡγεῖτο παροικίας τὴν ἐπισκοπὴν διαδέχεται· Πολυκάρπου δὲ τοῦτον  ἀκουστὴν γενέσθαι κατὰ τὴν νέαν  ἐμανθάνομεν ἡλικίαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.5" n="9"><p>οὗτος τῶν ἐπὶ Ῥώμης τὴν διαδοχὴν ἐπισκόπων ἐν τρίτῃ συντάξει τῶν πρὸς τὰς αἱρέσεις παραθέμενος, εἰς Ἐλεύθερον, οὗ τὰ κατὰ τοὺς χρόνους ἡμῖν  ἐξετάζεται, ὡς ἂν δὴ κατ’ αὐτὸν  σπουδαζομένης αὐτῷ τῆς γραφῆς,  <note place="margin" xml:lang="eng"><bibl>Iren. 3, 3. 3</bibl></note> τὸν κατάλογον  ἵστησι, γράφων ὧδε· </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.6" n="1"><p><q>θεμελιώσαντες οὖν καὶ  οἰκοδομήσαντες οἱ μακάριοι ἀπόστολοι τὴν ἐκκλησίαν,  Λίνῳ τὴν τῆς ἐπισκοπῆς λειτουργίαν  ἐνεχείρισαν· τούτου τοῦ  Λίνου Παῦλος  <note place="margin" xml:lang="eng"><bibl>2 Tim. 4, 21</bibl></note> ἐν ταῖς πρὸς Τιμόθεον ἐπιστολαῖς μέμνηται.</q>   </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.6" n="2"><p><q rend="merge">διαδέχεται δ’ αὐτὸν Ἀνέγκλητος, μετὰ τοῦτον δὲ τρίτῳ τόπῳ ἀπὸ τῶν ἀποστόλων τὴν ἐπισκοπὴν κληροῦται Κλήμης, ὁ καὶ  ἑορακὼς τοὺς μακαρίους <pb n="v.1.p.450"/> ἀποστόλους καὶ συμβεβληκὼς αὐτοῖς καὶ ἔτι  ἔναυλον τὸ κήρυγμα τῶν ἀποστόλων καὶ τὴν παράδοσιν πρὸ ὀφθαλμῶν ἔχων, οὐ μόνος· ἔτι γὰρ πολλοὶ  ὑπελείποντο τότε ὑπὸ τῶν ἀποστόλων  δεδιδαγμένοι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.6" n="3"><p><q rend="merge">ἐπὶ τούτου οὖν τοῦ Κλήμεντος στάσεως οὐκ  ὀλίγης τοῖς ἐν Κορίνθῳ γενομένης ἀδελφοῖς, ἐπέστειλεν ἡ ἐν Ῥώμῃ ἐκκλησία  ἱκανωτάτην γραφὴν τοῖς Κορινθίοις, εἰς εἰρήνην συμβιβάζουσα αὐτοὺς καὶ  ἀνανεοῦσα τὴν πίστιν αὐτῶν καὶ ἣν νεωστὶ ἀπὸ τῶν ἀποστόλων παράδοσιν εἰλήφει.</q>  <note place="margin" xml:lang="eng"><bibl>Iren. 3, 3, 3</bibl></note> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.6" n="4"><p rend="align(indent)">Καὶ μετὰ βραχέα φησίν· <q>τὸν  δὲ Κλήμεντα τοῦτον διαδέχεται Εὐάρεστος καὶ τὸν  Εὐάρεστον Ἀλέξανδρος, εἶθ’ οὕτως ἕκτος ἀπὸ τῶν ἀποστόλων καθίσταται Ξύστος, μετὰ δὲ τοῦτον Τελεσφόρος, ὃς καὶ ἐνδόξως ἐμαρτύρησεν· ἔπειτα Ὑγῖνος, εἶτα Πίος, μεθ’ ὃν Ἀνίκητος. διαδεξαμένου τὸν Ἀνίκητον Σωτῆρος, νῦν δωδεκάτῳ τόπῳ τὸν τῆς ἐπισκοπῆς ἀπὸ τῶν ἀποστόλων κατέχει κλῆρον Ἐλεύθερος.</q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.6" n="5"><p><q rend="merge">τῇ αὐτῇ τάξει καὶ τῇ αὐτῇ  διδαχῇ ἥ τε ἀπὸ τῶν ἀποστόλων ἐν τῇ ἐκκλησίᾳ παράδοσις καὶ τὸ τῆς ἀληθείας κήρυγμα  κατήντηκεν εἰς ἡμᾶς.</q> </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="7">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.7" n="1"><p rend="align(indent)"> Ταῦτα ὁ Εἰρηναῖος ἀκολούθως ταῖς  προδιεξοδευθείσαις ἡμῖν  ὑπογράψας ἱστορίαις ἐν οἷς ἐπέγραψεν, πέντε  οὖσι τὸν ἀριθμόν,  Ἐλέγχου καὶ <note place="margin" xml:lang="eng"><bibl>1 Tim. 6, 20</bibl></note> ἀνατροπῆς τῆς ψευδωνύμου γνώσεως, ἐν δευτέρῳ τῆς αὐτῆς ὑποθέσεως, ὅτι δὴ καὶ εἰς αὐτὸν ὑποδείγματα τῆς θείας καὶ παραδόξου δυνάμεως ἐν ἐκκλησίαις τισὶν  ὑπολέλειπτο, διὰ τούτων ἐπισημαίνεται, <pb n="v.1.p.452"/> <note place="margin" xml:lang="eng"><bibl>Iren. 2, 31, 2</bibl></note> λέγων·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.7" n="2"><p><q>τοσοῦτον  δὲ  ἀποδέουσιν τοῦ νεκρὸν  ἐγεῖραι, καθὼς ὁ κύριος ἤγειρεν καὶ οἱ ἀπόστολοι διὰ προσευχῆς καὶ ἐν τῇ ἀδελφότητι πολλάκις διὰ τὸ ἀναγκαῖον καὶ τῆς κατὰ τόπον ἐκκλησίας πάσης  αἰτησαμένης μετὰ νηστείας καὶ  λιτανείας πολλῆς ἐπέστρεψεν τὸ πνεῦμα τοῦ  τετελευτηκότος καὶ  ἐχαρίσθη ὁ ἄνθρωπος ταῖς εὐχαῖς τῶν ἁγίων.</q>  <note place="margin" xml:lang="eng"><bibl>Iren. 2, 32, 4</bibl></note>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.7" n="3"><p>καὶ αὖθίς φησιν μεθ’ ἕτερα· <q>εἰ δὲ καὶ τὸν κύριον  φαντασιωδῶς τὰ τοιαῦτα πεποιηκέναι  φήσουσιν, ἐπὶ τὰ προφητικὰ  ἀνάγοντες αὐτούς, ἐξ αὐτῶν ἐπιδείξομεν πάντα οὕτως περὶ αὐτοῦ καὶ  προειρῆσθαι καὶ γεγονέναι βεβαίως καὶ αὐτὸν μόνον εἶναι τὸν υἱὸν τοῦ θεοῦ· δι’ ὃ καὶ ἐν τῷ ἐκείνου ὀνόματι οἱ ἀληθῶς αὐτοῦ μαθηταί, παρ’ αὐτοῦ λαβόντες τὴν χάριν ἐπιτελοῦσιν ἐπ’ εὐεργεσίᾳ τῇ τῶν λοιπῶν ἀνθρώπων, καθὼς εἷς ἕκαστος τὴν δωρεὰν εἴληφεν παρ’ αὐτοῦ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.7" n="4"><p><q rend="merge">οἱ μὲν γὰρ δαίμονας  ἐλαύνουσιν βεβαίως καὶ ἀληθῶς, ὥστε πολλάκις καὶ πιστεύειν ἐκείνους αὐτοὺς τοὺς  καθαρισθέντας ἀπὸ τῶν πονηρῶν πνευμάτων καὶ εἶναι ἐν τῇ ἐκκλησίᾳ, οἱ δὲ καὶ πρόγνωσιν ἔχουσιν τῶν μελλόντων καὶ ὀπτασίας καὶ  ῥήσεις  προφητικάς, ἄλλοι δὲ τοὺς  κάμνοντας διὰ τῆς τῶν χειρῶν ἐπιθέσεως  ἰῶνται καὶ  ὑγιεῖς  ἀποκαθιστᾶσιν, ἤδη δέ, καθὼς ἔφαμεν, καὶ  νεκροὶ  ἠγέρθησαν καὶ  παρέμειναν σὺν ἡμῖν ἔτεσιν  ἱκανοῖς, καί, τί γάρ;</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.7" n="5"><p><q rend="merge">οὐκ ἔστιν ἀριθμὸν εἰπεῖν τῶν χαρισμάτων ὧν κατὰ παντὸς τοῦ κόσμου ἡ ἐκκλησία παρὰ θεοῦ λαβοῦσα ἐν τῷ ὀνόματι Ἰησοῦ Χριστοῦ τοῦ σταυρωθέντος ἐπὶ Ποντίου Πιλάτου ἑκάστης ἡμέρας ἐπ’ εὐεργεσίᾳ <pb n="v.1.p.454"/> τῇ τῶν ἐθνῶν  ἐπιτελεῖ, μήτε  ἐξαπατῶσά τινας  <note place="margin" xml:lang="eng"><bibl>Matt. 10, 8</bibl></note> μήτε ἐξαργυριζομένη· ὡς γὰρ δωρεὰν εἴληφεν παρὰ θεοῦ, δωρεὰν καὶ  διακονεῖ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.7" n="6"><p>καὶ ἐν ἑτέρῳ δὲ τόπῳ <note place="margin" xml:lang="eng"><bibl>Iren. 5, 6, 1</bibl></note> ὁ αὐτὸς γράφει· <q>καθὼς καὶ πολλῶν  ἀκούομεν ἀδελφῶν ἐν τῇ ἐκκλησίᾳ προφητικὰ χαρίσματα ἐχόντων καὶ  παντοδαπαῖς  λαλούντων διὰ τοῦ πνεύματος  γλώσσαις καὶ τὰ  κρύφια τῶν ἀνθρώπων εἰς φανερὸν  ἀγόντων ἐπὶ τῷ  συμφέροντι καὶ τὰ μυστήρια τοῦ θεοῦ  ἐκδιηγουμένων.</q> ταῦτα καὶ περὶ τοῦ διαφορὰς χαρισμάτων μέχρι καὶ τῶν δηλουμένων χρόνων παρὰ τοῖς  ἀξίοις διαμεῖναι.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="1"><p rend="align(indent)"> Ἐπεὶ δὲ  ἀρχόμενοι τῆς πραγματείας  ὑπόσχεσιν πεποιήμεθα παραθήσεσθαι κατὰ καιρὸν  εἰπόντες τὰς τῶν ἀρχαίων ἐκκλησιαστικῶν πρεσβυτέρων τε καὶ συγγραφέων φωνὰς ἐν αἷς τὰς περὶ τῶν ἐνδιαθήκων γραφῶν εἰς αὐτοὺς  κατελθούσας παραδόσεις γραφῇ παραδεδώκασιν, τούτων δὲ καὶ ὁ Εἰρηναῖος ἦν, φέρε, καὶ τὰς αὐτοῦ παραθώμεθα λέξεις,  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="2"><p>καὶ πρώτας γε τὰς περὶ τῶν ἱερῶν εὐαγγελίων,  <note place="margin" xml:lang="eng"><bibl>Iren. 3, 1, 1</bibl></note> οὕτως ἐχούσας· <q>ὁ μὲν δὴ Ματθαῖος ἐν τοῖς Ἑβραίοις τῇ ἰδίᾳ αὐτῶν διαλέκτῳ καὶ γραφὴν  ἐξήνεγκεν εὐαγγελίου, τοῦ Πέτρου καὶ τοῦ Παύλου ἐν Ῥώμῃ  εὐαγγελιζομένων καὶ  θεμελιούντων τὴν ἐκκλησίαν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="3"><p><q rend="merge">μετὰ δὲ τὴν τούτων ἔξοδον Μάρκος, ὁ μαθητὴς καὶ ἑρμηνευτὴς Πέτρου, καὶ αὐτὸς τὰ ὑπὸ Πέτρου  κηρυσσόμενα ἐγγράφως ἡμῖν παραδέδωκεν· καὶ Λουκᾶς δέ, ὁ  ἀκόλουθος Παύλου, τὸ ὑπ’ ἐκείνου  κηρυσσόμενον εὐαγγέλιον ἐν βίβλῳ  κατέθετο.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="4"><p><q rend="merge">ἔπειτα Ἰωάννης, ὁ μαθητὴς τοῦ κυρίου,  <note place="margin" xml:lang="eng"><bibl>John 13, 25. 21, 20</bibl></note> ὁ καὶ ἐπὶ τὸ στῆθος αὐτοῦ ἀναπεσών, καὶ αὐτὸς ἐξέδωκεν τὸ εὐαγγέλιον, ἐν Ἐφέσῳ τῆς Ἀσίας διατρίβων.</q></p></div> 
 <pb n="v.1.p.456"/>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="5"><p rend="align(indent)">Ταῦτα μὲν οὖν ἐν τρίτῳ τῆς εἰρημένης ὑποθέσεως τῷ  προδηλωθέντι εἴρηται, ἐν δὲ τῷ πέμπτῳ περὶ <note place="margin" xml:lang="eng"><bibl>Rev. 13, 18</bibl></note> τῆς Ἰωάννου Ἀποκαλύψεως καὶ τῆς ψήφου τῆς τοῦ ἀντιχρίστου προσηγορίας οὕτως διαλαμβάνει· <note place="margin" xml:lang="eng"><bibl>Iren. 5, 30, 1</bibl></note> <q>τούτων δὲ οὕτως ἐχόντων καὶ ἐν πᾶσι δὲ τοῖς σπουδαίοις καὶ ἀρχαίοις  ἀντιγράφοις τοῦ ἀριθμοῦ τούτου κειμένου καὶ  μαρτυρούντων αὐτῶν ἐκείνων τῶν κατ’ ὄψιν τὸν Ἰωάννην ἑορακότων καὶ τοῦ λόγου διδάσκοντος ἡμᾶς ὅτι ὁ ἀριθμὸς τοῦ ὀνόματος τοῦ θηρίου κατὰ τὴν Ἑλλήνων ψῆφον διὰ
τῶν ἐν αὐτῷ γραμμάτων  ἐμφαίνεται.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="6"><p>καὶ ὑποκαταβὰς  <note place="margin" xml:lang="eng"><bibl>Iren 5, 30, 3</bibl></note> περὶ τοῦ αὐτοῦ φάσκει· <q>ἡμεῖς οὖν οὐκ  ἀποκινδυνεύομεν περὶ τοῦ ὀνόματος τοῦ ἀντιχρίστου  ἀποφαινόμενοι  βεβαιωτικῶς. εἰ γὰρ ἔδει ἀναφανδὸν <add>ἐν</add> τῷ νῦν καιρῷ κηρύττεσθαι τοὔνομα αὐτοῦ, δι’ ἐκείνου ἂν ἐρρέθη τοῦ καὶ τὴν ἀποκάλυψιν ἑορακότος· οὐδὲ γὰρ πρὸ πολλοῦ χρόνου ἑωράθη, ἀλλὰ σχεδὸν ἐπὶ τῆς ἡμετέρας γενεᾶς, πρὸς τῷ τέλει τῆς Δομετιανοῦ ἀρχῆς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="7"><p rend="align(indent)">  <note place="margin" xml:lang="eng"><bibl>Iren. 3, 16, 5. 8</bibl></note> Ταῦτα καὶ περὶ τῆς Ἀποκαλύψεως ἱστόρηται  <note place="margin" xml:lang="eng"><bibl>[1 John 2, 18-22. 4, 1-3. 5, 1]</bibl></note> τῷ δεδηλωμένῳ· μέμνηται δὲ καὶ τῆς Ἰωάννου πρώτης ἐπιστολῆς, μαρτυρίας ἐξ αὐτῆς πλείστας  <note place="margin" xml:lang="eng"><bibl>Iren. 4, 9, 2. 5, 7, 2. 4, 16, 5</bibl></note>  εἰσφέρων, ὁμοίως δὲ καὶ τῆς Πέτρου προτέρας. <note place="margin" xml:lang="eng"><bibl>[1 Peter 1, 8. 2. 16]</bibl></note> οὐ μόνον δὲ οἶδεν, ἀλλὰ καὶ ἀποδέχεται τὴν τοῦ <note place="margin" xml:lang="eng"><bibl>Iren. 4, 20, 2  [Herm. Mand. 1]</bibl></note> Ποιμένος γραφήν, λέγων· <q>καλῶς οὖν ἡ γραφὴ ἡ λέγουσα πρῶτον πάντων πίστευσον ὅτι εἷς ἐστιν ὁ θεὸς ὁ τὰ πάντα  κτίσας καὶ  καταρτίσας</q> καὶ τὰ ἑξῆς.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="8"><p>καὶ ῥητοῖς δέ τισιν ἐκ τῆς Σολομῶνος  <note place="margin" xml:lang="eng"><bibl>Iren. 4, 38. 3</bibl></note> Σοφίας κέχρηται, μόνον οὐχὶ φάσκων· <q>ὅρασις <pb n="v.1.p.458"/> <note place="margin" xml:lang="eng"><bibl>Wisd. 6, 20</bibl></note> δὲ θεοῦ  περιποιητικὴ ἀφθαρσίας, ἀφθαρσία δὲ <note place="margin" xml:lang="eng"><bibl>Iren. 4, 27, 1. 2, 28, 1. 30, 1. 31, 1. 32, 1</bibl></note> ἐγγὺς εἶναι ποιεῖ θεοῦ.</q> καὶ  ἀπομνημονευμάτων δὲ ἀποστολικοῦ τινος πρεσβυτέρου, οὗ τοὔνομα σιωπῇ παρέδωκεν, μνημονεύει ἐξηγήσεις τε αὐτοῦ <note place="margin" xml:lang="eng"><bibl>Iren. 4, 6, 2. 5, 26, 2. 28, 4</bibl></note> θείων γραφῶν παρατέθειται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="9"><p>ἔτι καὶ Ἰουστίνου τοῦ μάρτυρος καὶ Ἰγνατίου μνήμην πεποίηται, μαρτυρίαις αὖθις καὶ ἀπὸ τῶν τούτοις γραφέντων  <note place="margin" xml:lang="eng"><bibl>Iren. 1, 27. 4</bibl></note> κεχρημένος,  ἐπήγγελται δ’ αὐτὸς ἐκ τῶν Μαρκίωνος συγγραμμάτων ἀντιλέξειν αὐτῷ ἐν ἰδίῳ σπουδάσματι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="10"><p rend="align(indent)">Καὶ περὶ τῆς κατὰ τοὺς ἑβδομήκοντα ἑρμηνείας τῶν  θεοπνεύστων γραφῶν ἄκουε οἷα κατὰ λέξιν  <note place="margin" xml:lang="eng"><bibl>Iren. 3, 21, 1</bibl></note> γράφει· <q>ὁ θεὸς οὖν ἄνθρωπος ἐγένετο καὶ αὐτὸς κύριος ἔσωσεν ἡμᾶς, δοὺς τὸ τῆς παρθένου σημεῖον, ἀλλ’ οὐχ ὡς  ἔνιοί φασιν τῶν νῦν  τολμώντων  <note place="margin" xml:lang="eng"><bibl>Is. 7, 14</bibl></note>  μεθερμηνεύειν τὴν γραφήν, <q>ἰδοὺ ἡ  νεᾶνις ἐν γαστρὶ ἕξει καὶ  τέξεται υἱόν</q>· ὡς Θεοδοτίων ἡρμήνευσεν ὁ  Ἐφέσιος καὶ Ἀκύλας ὁ  Ποντικός, ἀμφότεροι Ἰουδαῖοι  προσήλυτοι, οἷς κατακολουθήσαντες οἱ  Ἐβιωναῖοι ἐξ Ἰωσὴφ αὐτὸν γεγενῆσθαι φάσκουσιν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="11"><p>τούτοις ἐπιφέρει μετὰ <note place="margin" xml:lang="eng"><bibl>Iren. 3, 21, 2</bibl></note> βραχέα λέγων· <q>πρὸ τοῦ γὰρ Ῥωμαίους  κρατῦναι τὴν ἀρχὴν αὐτῶν, ἔτι τῶν Μακεδόνων τὴν Ἀσίαν  κατεχόντων, Πτολεμαῖος ὁ  Λάγου  φιλοτιμούμενος τὴν ὑπ’ αὐτοῦ  κατεσκευασμένην  βιβλιοθήκην ἐν Ἀλεξανδρείᾳ  κοσμῆσαι τοῖς πάντων ἀνθρώπων συγγράμμασιν ὅσα γε  σπουδαῖα ὑπῆρχεν,  ᾐτήσατο παρὰ τῶν  Ἱεροσολυμιτῶν εἰς τὴν  Ἑλληνικὴν διάλεκτον σχεῖν αὐτῶν  μεταβεβλημένας τὰς γραφάς.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="12"><p><q rend="merge">οἱ δέ,  ὑπήκουον γὰρ ἔτι τοῖς  Μακεδόσιν τότε, τοὺς παρ’ αὐτοῖς  ἐμπειροτάτους τῶν γραφῶν καὶ ἀμφοτέρων τῶν διαλέκτων, ἑβδομήκοντα πρεσβυτέρους, <pb n="v.1.p.460"/>  ἔπεμψαν Πτολεμαίῳ, ποιήσαντος τοῦ θεοῦ ὅπερ  ἠβούλετο.</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="13"><p><q rend="merge">ὁ δὲ ἰδίᾳ πεῖραν αὐτῶν λαβεῖν θελήσας  εὐλαβηθείς τε μή τι ἄρα  συνθέμενοι  ἀποκρύψωσι τὴν ἐν ταῖς γραφαῖς διὰ τῆς ἑρμηνείας ἀλήθειαν,  χωρίσας αὐτοὺς ἀπ’ ἀλλήλων  ἐκέλευσε τοὺς πάντας τὴν αὐτὴν ἑρμηνείαν γράφειν, καὶ
τοῦτ’ ἐπὶ πάντων τῶν βιβλίων ἐποίησεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="14"><p><q rend="merge">συνελθόντων δὲ αὐτῶν ἐπὶ τὸ αὐτὸ παρὰ τῷ Πτολεμαίῳ καὶ  συναντιβαλόντων ἑκάστου τὴν ἑαυτοῦ ἑρμηνείαν, ὁ μὲν θεὸς  ἐδοξάσθη, αἱ δὲ  γραφαὶ ὄντως θεῖαι ἐγνώσθησαν, τῶν πάντων τὰ αὐτὰ ταῖς αὐταῖς λέξεσιν καὶ τοῖς αὐτοῖς  ὀνόμασιν  ἀναγορευσάντων ἀπ’ ἀρχῆς μέχρι τέλους, ὥστε καὶ τὰ παρόντα ἔθνη γνῶναι ὅτι κατ’  ἐπίπνοιαν τοῦ θεοῦ εἰσιν  ἑρμηνευμέναι αἱ γραφαί.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.8" n="15"><p><q rend="merge">καὶ οὐδέν γε θαυμαστὸν τὸν θεὸν τοῦτο  ἐνηργηκέναι, ὅς γε καὶ ἐν τῇ ἐπὶ Ναβουχοδονόσορ  αἰχμαλωσίᾳ τοῦ λαοῦ  διαφθαρεισῶν τῶν γραφῶν καὶ μετὰ ἑβδομήκοντα ἔτη τῶν Ἰουδαίων  ἀνελθόντων εἰς τὴν χώραν αὐτῶν, ἔπειτα ἐν τοῖς χρόνοις Ἀρταξέρξου τοῦ Περσῶν  <note place="margin" xml:lang="eng"><bibl>1 Ezra 9, 38-41</bibl></note> βασιλέως ἐνέπνευσεν  Ἔσδρᾳ τῷ  ἱερεῖ ἐκ τῆς φυλῆς  Λευὶ τοὺς τῶν  προγεγονότων προφητῶν πάντας  ἀνατάξασθαι λόγους καὶ  ἀποκαταστῆσαι τῷ λαῷ τὴν διὰ Μωυσέως  νομοθεσίαν.</q> τοσαῦτα ὁ Εἰρηναῖος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="9">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.9" n="1"><p rend="align(indent)">  Ἐννέα δὲ καὶ δέκα ἔτεσιν τῇ βασιλείᾳ διαρκέσαντος Ἀντωνίνου,  Κόμοδος τὴν ἡγεμονίαν παραλαμβάνει· οὗ κατὰ τὸ πρῶτον ἔτος τῶν κατ’ Ἀλεξάνδρειαν ἐκκλησιῶν Ἰουλιανὸς ἐγχειρίζεται τὴν  ἐπισκοπήν, ἐπὶ δυοκαίδεκα ἔτεσιν Ἀγριππίνου τὴν λειτουργίαν ἀποπλήσαντος.</p></div></div>
<pb n="v.1.p.462"/>


<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="10">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.10" n="1"><p rend="align(indent)">  Ἡγεῖτο δὲ τηνικαῦτα τῆς τῶν πιστῶν αὐτόθι διατριβῆς ἀνὴρ κατὰ παιδείαν ἐπιδοξότατος, ὄνομα αὐτῷ Πάνταινος, ἐξ ἀρχαίου ἔθους διδασκαλείου τῶν ἱερῶν λόγων παρ’ αὐτοῖς συνεστῶτος· ὃ καὶ εἰς ἡμᾶς  παρατείνεται καὶ πρὸς τῶν ἐν λόγῳ καὶ τῇ περὶ τὰ θεῖα σπουδῇ δυνατῶν  συγκροτεῖσθαι παρειλήφαμεν, ἐν δὲ τοῖς μάλιστα κατ’ ἐκεῖνο καιροῦ  διαλάμψαι λόγος ἔχει τὸν δεδηλωμένον, οἷα καὶ ἀπὸ φιλοσόφου ἀγωγῆς τῶν καλουμένων  Στωϊκῶν  ὡρμημένον</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.10" n="2"><p>τοσαύτην δ’ οὖν φασιν αὐτὸν  ἐκθυμοτάτῃ διαθέσει προθυμίαν περὶ τὸν θεῖον λόγον  ἐνδείξασθαι, ὡς καὶ κήρυκα τοῦ κατὰ Χριστὸν εὐαγγελίου τοῖς ἐπ’ ἀνατολῆς ἔθνεσιν  ἀναδειχθῆναι, μέχρι καὶ τῆς  Ἰνδῶν στειλάμενον γῆς. ἦσαν γάρ, ἦσαν εἰς ἔτι τότε πλείους εὐαγγελισταὶ τοῦ λόγου, ἔνθεον ζῆλον ἀποστολικοῦ  μιμήματος  συνεισφέρειν ἐπ’  αὐξήσει καὶ  οἰκοδομῇ τοῦ θείου λόγου  προμηθούμενοι·  ὧν εἷς γενόμενος καὶ ὁ Πάνταινος, καὶ εἰς  Ἰνδοὺς ἐλθεῖν λέγεται, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.10" n="3"><p>ἔνθα λόγος εὑρεῖν αὐτὸν  προφθάσαν τὴν αὐτοῦ παρουσίαν τὸ κατὰ Ματθαῖον εὐαγγέλιον παρά τισιν αὐτόθι τὸν Χριστὸν  ἐπεγνωκόσιν, οἷς  Βαρθολομαῖον τῶν ἀποστόλων ἕνα κηρῦξαι αὐτοῖς τε Ἑβραίων γράμμασι τὴν τοῦ Ματθαίου  καταλεῖψαι γραφήν, ἣν καὶ σῴζεσθαι εἰς τὸν δηλούμενον χρόνον.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.10" n="4"><p>ὅ γε μὴν Πάνταινος ἐπὶ πολλοῖς  κατορθώμασι τοῦ
κατ’ Ἀλεξάνδρειαν τελευτῶν ἡγεῖται διδασκαλείου,  ζώσῃ φωνῇ καὶ διὰ συγγραμμάτων τοὺς τῶν θείων δογμάτων  θησαυροὺς ὑπομνηματιζόμενος.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="11">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.11" n="1"><p rend="align(indent)"> Κατὰ τοῦτον ταῖς θείαις γραφαῖς  συνασκούμενος ἐπ’ Ἀλεξανδρείας ἐγνωρίζετο Κλήμης, ὁμώνυμος τῷ πάλαι τῆς Ῥωμαίων ἐκκλησίας <pb n="v.1.p.464"/>  ἡγησαμένῳ φοιτῇ τῶν ἀποστόλων·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.11" n="2"><p>ὃς δὴ καὶ ὀνομαστὶ ἐν αἷς συνέταξεν Ὑποτυπώσεσιν ὡς ἂν διδασκάλου τοῦ Πανταίνου μέμνηται, τοῦτόν τε αὐτὸν καὶ τῶν Στρωματέων ἐν πρώτῳ συγγράμματι  αἰνίττεσθαί μοι δοκεῖ, ὅτε τοὺς  ἐμφανεστέρους ἧς κατείληφεν ἀποστολικῆς διαδοχῆς ἐπισημηνάμενος  <note place="margin" xml:lang="eng"><bibl>Clem. <foreign xml:lang="lat">Strom.</foreign> 1, 11</bibl></note> ταῦτά φησιν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.11" n="3"><p><q>ἤδη  δὲ οὐ γραφὴ εἰς ἐπίδειξιν  τετεχνασμένη ἥδε ἡ  πραγματεία, ἀλλά μοι ὑπομνήματα εἰς γῆρας  θησαυρίζεται, λήθης φάρμακον, εἴδωλον  ἀτεχνῶς καὶ  σκιαγραφία τῶν  ἐναργῶν καὶ ἐμψύχων ἐκείνων ὧν  κατηξιώθην ἐπακοῦσαι λόγων τε καὶ ἀνδρῶν μακαρίων καὶ τῷ ὄντι ἀξιολόγων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.11" n="4"><p><q rend="merge">τούτων ὁ μὲν ἐπὶ τῆς Ἑλλάδος, ὁ  Ἰωνικός, ὁ δὲ ἐπὶ τῆς μεγάλης Ἑλλάδος, τῆς  Κοίλης  ἅτερος αὐτῶν Συρίας ἦν, ὁ δὲ ἀπ’ Αἰγύπτου, ἄλλοι δὲ ἀνὰ τὴν  ἀνατολήν, καὶ ταύτης ὁ μέν τις τῶν  Ἀσσυρίων, ὁ δὲ ἐν τῇ Παλαιστίνῃ Ἑβραῖος ἀνέκαθεν·  ὑστάτῳ δὲ  περιτυχών, δυνάμει δὲ ἄρα πρῶτος ἦν,  ἀνεπαυσάμην, ἐν Αἰγύπτῳ  θηράσας  λεληθότα.</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.11" n="5"><p><q rend="merge">ἀλλ’ οἱ μὲν τὴν ἀληθῆ τῆς  μακαρίας  σῴζοντες διδασκαλίας παράδοσιν εὐθὺς ἀπὸ Πέτρου καὶ Ἰακώβου Ἰωάννου τε καὶ Παύλου τῶν ἁγίων ἀποστόλων παῖς παρὰ πατρὸς  ἐκδεξάμενος (ὀλίγοι δὲ οἱ  πατράσιν ὅμοιοι), ἧκον δὴ σὺν θεῷ καὶ εἰς ἡμᾶς, τὰ  προγονικὰ ἐκεῖνα καὶ ἀποστολικὰ  καταθησόμενοι σπέρματα.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="12">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.12" n="1"><p rend="align(indent)"> Ἐπὶ τούτων τῆς ἐν Ἱεροσολύμοις ἐκκλησίας ἐπίσκοπος ὁ παρὰ πολλοῖς εἰς ἔτι νῦν βεβοημένος Νάρκισσος ἐγνωρίζετο,  πεντεκαιδεκάτην ἄγων διαδοχὴν ἀπὸ τῆς τῶν Ἰουδαίων κατὰ Ἁδριανὸν πολιορκίας, ἐξ οὗ δὴ πρῶτον τὴν αὐτόθι ἐκκλησίαν ἐξ ἐθνῶν συστῆναι μετὰ τοὺς <pb n="v.1.p.466"/> ἐκ περιτομῆς  καθηγήσασθαί τε αὐτῶν πρῶτον ἐξ ἐθνῶν ἐπίσκοπον Μάρκον ἐδηλώσαμεν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.12" n="2"><p>μεθ’ ὃν  ἐπισκοπεῦσαι  Κασσιανὸν αἱ τῶν αὐτόθι  διαδοχαὶ περιέχουσιν, καὶ μετὰ τοῦτον Πούπλιον, εἶτα Μάξιμον, καὶ ἐπὶ τούτοις Ἰουλιανόν, ἔπειτα Γάϊον, μεθ’ ὃν Σύμμαχον, καὶ Γάϊον ἕτερον, καὶ πάλιν ἄλλον Ἰουλιανόν,  Καπίτωνά τε πρὸς τούτοις καὶ  Οὐάλεντα καὶ  Δολιχιανόν, καὶ ἐπὶ πᾶσι τὸν Νάρκισσον,  τριακοστὸν ἀπὸ τῶν ἀποστόλων κατὰ
τὴν τῶν ἑξῆς διαδοχὴν γεγενημένον.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="13">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="1"><p rend="align(indent)">Ἐν τούτῳ καὶ Ῥόδων, γένος τῶν ἀπὸ Ἀσίας, μαθητευθεὶς ἐπὶ Ῥώμης, ὡς αὐτὸς ἱστορεῖ, Τατιανῷ, ὃν ἐκ τῶν πρόσθεν ἔγνωμεν, διάφορα συντάξας βιβλία, μετὰ τῶν λοιπῶν καὶ πρὸς τὴν Μαρκίωνος  παρατέτακται αἵρεσιν· ἣν καὶ εἰς διαφόρους γνώμας κατ’ αὐτὸν  διαστᾶσαν ἱστορεῖ, τοὺς τὴν  διάστασιν  ἐμπεποιηκότας ἀναγράφων ἐπ’ ἀκριβές τε τὰς παρ’ ἑκάστῳ τούτων  ἐπινενοημένας διελέγχων ψευδολογίας. ἄκουε δ’ οὖν καὶ αὐτοῦ ταῦτα γράφοντος· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="2"><p><q>διὰ τοῦτο καὶ παρ’ ἑαυτοῖς ἀσύμφωνοι γεγόνασιν,  ἀσυστάτου γνώμης  ἀντιποιούμενοι. ἀπὸ γὰρ τῆς τούτων ἀγέλης Ἀπελλῆς μέν, ὁ τὴν πολιτείαν  σεμνυνόμενος καὶ τὸ γῆρας, μίαν ἀρχὴν ὁμολογεῖ, τὰς δὲ προφητείας ἐξ  ἀντικειμένου λέγει πνεύματος, πειθόμενος  ἀποφθέγμασι παρθένου δαιμονώσης, ὄνομα  Φιλουμένης·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="3"><p><q rend="merge">ἕτεροι δέ, καθὼς καὶ αὐτὸς ὁ  ναύτης <del> Μαρκίων</del>, δύο ἀρχὰς  εἰσηγοῦνται· ἀφ’ ὧν εἰσιν  Ποτῖτός τε καὶ  Βασιλικός.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="4"><p><q rend="merge">καὶ οὗτοι μὲν κατακολουθήσαντες τῷ  Ποντικῷ  λύκῳ καὶ μὴ  εὑρίσκοντες τὴν  διαίρεσιν <pb n="v.1.p.468"/> τῶν πραγμάτων, ὡς οὐδ’ ἐκεῖνος, ἐπὶ τὴν εὐχέρειαν ἐτράποντο καὶ δύο ἀρχὰς  ἀπεφήναντο  ψιλῶς καὶ  ἀναποδείκτως· ἄλλοι δὲ πάλιν ἀπ’ αὐτῶν ἐπὶ τὸ χεῖρον  ἐξοκείλαντες, οὐ μόνον δύο, ἀλλὰ καὶ τρεῖς  ὑποτίθενται  φύσεις· ὧν ἐστιν ἀρχηγὸς καὶ  προστάτης  Συνέρως, καθὼς οἱ τὸ διδασκαλεῖον αὐτοῦ  προβαλλόμενοι λέγουσιν.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="5"><p rend="align(indent)"> Γράφει δὲ ὁ αὐτὸς ὡς καὶ εἰς λόγους  ἐληλύθει τῷ  Ἀπελλῇ, φάσκων οὕτως· <q>ὁ γὰρ γέρων Ἀπελλῆς  συμμίξας ἡμῖν, πολλὰ μὲν κακῶς λέγων  ἠλέγχθη· ὅθεν καὶ ἔφασκεν μὴ δεῖν ὅλως ἐξετάζειν τὸν λόγον, ἀλλ’ ἕκαστον, ὡς  πεπίστευκεν, διαμένειν·  σωθήσεσθαι γὰρ τοὺς ἐπὶ τὸν ἐσταυρωμένον  ἠλπικότας  ἀπεφαίνετο, μόνον ἐὰν ἐν ἔργοις ἀγαθοῖς  εὑρίσκωνται· τὸ δὲ πάντων  ἀσαφέστατον  ἐδογματίζετο αὐτῷ πρᾶγμα, καθὼς προειρήκαμεν, τὸ περὶ θεοῦ. ἔλεγεν μὲν γὰρ μίαν ἀρχὴν καθὼς καὶ ὁ ἡμέτερος λόγος.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="6"><p>εἶτα  προθεὶς αὐτοῦ πᾶσαν τὴν δόξαν, ἐπιφέρει φάσκων· <q>λέγοντος δὲ πρὸς αὐτόν <q>πόθεν ἡ ἀπόδειξις αὕτη σοι, ἢ πῶς  δύνασαι λέγειν μίαν ἀρχήν;  φράσον ἡμῖν</q> ἔφη τὰς μὲν προφητείας ἑαυτὰς ἐλέγχειν διὰ τὸ μηδὲν ὅλως ἀληθὲς  εἰρηκέναι· ἀσύμφωνοι γὰρ  ὑπάρχουσι καὶ ψευδεῖς καὶ  ἑαυταῖς  ἀντικείμεναι. τὸ δὲ πῶς ἐστιν μία ἀρχή, μὴ γινώσκειν ἔλεγεν, οὕτως δὲ  κινεῖσθαι μόνον.</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="7"><p><q rend="merge">εἶτ’  ἐπομοσαμένου μου τἀληθὲς εἰπεῖν, ὤμνυεν  ἀληθεύων λέγειν μὴ ἐπίστασθαι πῶς εἷς ἐστιν  ἀγένητος θεός, τοῦτο δὲ πιστεύειν. ἐγὼ δὲ  γελάσας  κατέγνων αὐτοῦ, διότι διδάσκαλος εἶναι λέγων, οὐκ  ᾔδει τὸ  διδασκόμενον ὑπ’ αὐτοῦ κρατύνειν.</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="8"><p rend="align(indent)">Ἐν τῷ αὐτῷ δὲ συγγράμματι  Καλλιστίωνι <pb n="v.1.p.470"/>  προσφωνῶν ὁ αὐτὸς  μεμαθητεῦσθαι ἐπὶ Ῥώμης Τατιανῷ ἑαυτὸν ὁμολογεῖ· φησὶν δὲ καὶ  ἐσπουδάσθαι τῷ Τατιανῷ  Προβλημάτων βιβλίον· δι’ ὧν τὸ  ἀσαφὲς καὶ  ἐπικεκρυμμένον τῶν θείων γραφῶν  παραστήσειν  ὑποσχομένου τοῦ Τατιανοῦ, αὐτὸς ὁ Ῥόδων ἐν ἰδίῳ συγγράμματι τὰς τῶν ἐκείνου προβλημάτων ἐπιλύσεις  ἐκθήσεσθαι  ἐπαγγέλλεται. φέρεται δὲ τοῦ αὐτοῦ καὶ εἰς τὴν ἑξαήμερον ὑπόμνημα.</p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.13" n="9"><p>ὅ γέ τοι Ἀπελλῆς οὗτος μυρία κατὰ τοῦ Μωυσέως  ἠσέβησεν νόμου, διὰ πλειόνων συγγραμμάτων τοὺς θείους  βλασφημήσας λόγους εἰς  ἔλεγχόν τε, ὥς γε δὴ ἐδόκει, καὶ ἀνατροπὴν αὐτῶν οὐ μικρὰν πεποιημένος σπουδήν. ταῦτα μὲν οὖν περὶ τούτων·</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="14">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.14" n="1"><p rend="align(indent)">Μισόκαλός γε μὴν ἐς τὰ μάλιστα καὶ φιλοπόνηρος ὢν ὁ τῆς ἐκκλησίας τοῦ θεοῦ πολέμιος, μηδένα τε μηδαμῶς τῆς κατὰ τῶν ἀνθρώπων  ἀπολιπὼν ἐπιβουλῆς τρόπον, αἱρέσεις ξένας αὖθις  ἐπιφύεσθαι κατὰ τῆς ἐκκλησίας  ἐνήργει· ὧν οἱ μὲν  ἰοβόλων δίκην ἐρπετῶν ἐπὶ τῆς Ἀσίας καὶ Φρυγίας  εἷρπον, τὸν μὲν δὴ παράκλητον  Μοντανόν, τὰς δ’ ἐξ αὐτοῦ γυναῖκας, Πρίσκιλλαν καὶ  Μαξίμιλλαν, ὡς ἂν τοῦ Μοντανοῦ προφήτιδας γεγονυίας, αὐχοῦντες· </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="15">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.15" n="1"><p>οἱ δ’ ἐπὶ Ῥώμης ἤκμαζον, ὧν ἡγεῖτο  Φλωρῖνος, πρεσβυτερίου τῆς ἐκκλησίας  ἀποπεσών,  Βλάστος τε σὺν τούτῳ,  παραπλησίῳ  πτώματι  κατεσχημένος· οἳ καὶ πλείους τῆς ἐκκλησίας  περιέλκοντες ἐπὶ τὸ σφῶν  ὑπῆγον βούλημα,  θάτερος ἰδίως περὶ τὴν ἀλήθειαν νεωτερίζειν πειρώμενος.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="16">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="1"><p rend="align(indent)"> Πρὸς μὲν οὖν τὴν λεγομένην κατὰ Φρύγας αἵρεσιν ὅπλον  ἰσχυρὸν καὶ ἀκαταγώνιστον ἐπὶ τῆς <pb n="v.1.p.472"/>  Ἱεραπόλεως τὸν  Ἀπολινάριον, οὗ καὶ πρόσθεν μνήμην ὁ λόγος πεποίητο, ἄλλους τε σὺν αὐτῷ πλείους τῶν τηνικάδε λογίων ἀνδρῶν ἡ τῆς ἀληθείας ὑπέρμαχος ἀνίστη δύναμις, ἐξ ὧν καὶ ἡμῖν ἱστορίας πλείστη τις ὑπόθεσις  καταλέλειπται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="2"><p>ἀρχόμενος γοῦν τῆς κατ’ αὐτῶν γραφῆς, τῶν εἰρημένων δή τις πρῶτον ἐπισημαίνεται ὡς καὶ ἀγράφοις τοῖς κατ’ αὐτῶν  ἐπεξέλθοι ἐλέγχοις·  προοιμιάζεται γοῦν τοῦτον τὸν τρόπον·  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="3"><p><q>ἐκ πλείστου  ὅσου καὶ  ἱκανωτάτου χρόνου, ἀγαπητὲ  Ἀυίρκιε  Μάρκελλε,  ἐπιταχθεὶς ὑπὸ σοῦ συγγράψαι τινὰ λόγον εἰς τὴν τῶν κατὰ  Μιλτιάδην λεγομένων αἵρεσιν,  ἐφεκτικώτερόν πως μέχρι νῦν  διεκείμην, οὐκ ἀπορίᾳ τοῦ δύνασθαι ἐλέγχειν μὲν τὸ ψεῦδος, μαρτυρεῖν δὲ τῇ ἀληθείᾳ, δεδιὼς δὲ καὶ  ἐξευλαβούμενος μή πῃ <note place="margin" xml:lang="eng"><bibl>Rev. 22, 18. 19</bibl></note>  δόξω τισὶν ἐπισυγγράφειν ἢ  ἐπιδιατάσσεσθαι τῷ τῆς τοῦ εὐαγγελίου καινῆς διαθήκης λόγῳ, ᾧ μήτε  προσθεῖναι μήτε ἀφελεῖν δυνατὸν τῷ κατὰ τὸ εὐαγγέλιον αὐτὸ  πολιτεύεσθαι  προῃρημένῳ.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="4"><p> <q rend="merge">προσφάτως δὲ γενόμενος ἐν  Ἀγκύρᾳ τῆς Γαλατίας καὶ καταλαβὼν τὴν κατὰ τόπον ἐκκλησίαν ὑπὸ τῆς νέας ταύτης, οὐχ, ὡς αὐτοί φασιν, προφητείας, πολὺ δὲ μᾶλλον, ὡς  δειχθήσεται,  ψευδοπροφητείας  διατεθρυλημένην, καθ’ ὅσον δυνατόν, τοῦ κυρίου παρασχόντος, περὶ αὐτῶν τε τούτων καὶ τῶν  προτεινομένων ὑπ’ αὐτῶν ἕκαστά τε  διελέχθημεν ἡμέραις πλείοσιν ἐν τῇ ἐκκλησίᾳ, ὡς τὴν μὲν ἐκκλησίαν·  ἀγαλλιαθῆναι καὶ πρὸς τὴν ἀλήθειαν  ἐπιρρωσθῆναι, τοὺς δ’ ἐξ ἐναντίας πρὸς τὸ παρὸν  ἀποκρουσθῆναι καὶ τοὺς  ἀντιθέτους  λυπηθῆναι.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="5"><p><q rend="merge">ἀξιούντων οὖν τῶν κατὰ τόπον πρεσβυτέρων ὅπως  τῶν λεχθέντων κατὰ τῶν  ἀντιδιατιθεμένων τῷ τῆς <pb n="v.1.p.474"/> ἀληθεία λόγῳ  ὑπόμνημά τι  καταλείπωμεν, παρόντος καὶ τοῦ  συμπρεσβυτέρου ἡμῶν  Ζωτικοῦ τοῦ  Ὀτρηνοῦ, τοῦτο μὲν οὐκ  ἐπράξαμεν,  ἐπηγγειλάμεθα δέ, ἐνθάδε  γράψαντες, τοῦ κυρίου  διδόντος, διὰ σπουδῆς πέμψειν αὐτοῖς.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="6"><p rend="align(indent)"> Ταῦτα καὶ ἑξῆς τούτοις ἕτερα κατ’ ἀρχὰς εἰπὼν τοῦ λόγου, τὸν αἴτιον τῆς δηλουμένης αἱρέσεως προϊὼν τοῦτον  ἀνιστορεῖ τὸν τρόπον· <q>ἡ τοίνυν ἔνστασις αὐτῶν καὶ πρόσφατος τοῦ  ἀποσχίσματος αἵρεσις πρὸς τὴν ἐκκλησίαν τὴν αἰτίαν  ἔσχε τοιαύτην.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="7"><p><q rend="merge"> κώμη τις εἶναι λέγεται ἐν τῇ κατὰ τὴν Φρυγίαν  Μυσίᾳ, καλουμένη  Ἀρδαβαῦ τοὔνομα· ἔνθα φασί τινα τῶν  νεοπίστων πρώτως, Μοντανὸν τοὔνομα, κατὰ  Γρᾶτον Ἀσίας ἀνθύπατον, ἐν  ἐπιθυμίᾳ ψυχῆς  ἀμέτρῳ  φιλοπρωτείας  δόντα πάροδον εἰς ἑαυτὸν τῷ  ἀντικειμένῳ  πνευματοφορηθῆναί τε καὶ  αἰφνιδίως ἐν  κατοχῇ τινι καὶ παρεκστάσει γενόμενον  ἐνθουσιᾶν  ἄρξασθαί τε λαλεῖν καὶ  ξενοφωνεῖν, παρὰ τὸ κατὰ παράδοσιν καὶ κατὰ διαδοχὴν ἄνωθεν τῆς ἐκκλησίας ἔθος δῆθεν  προφητεύοντα.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="8"><p><q>τῶν δὲ κατ’ ἐκεῖνο καιροῦ ἐν τῇ τῶν νόθων  ἐκφωνημάτων ἀκροάσει γενομένων οἱ μὲν ὡς ἐπὶ  ἐνεργουμένῳ καὶ  δαιμονῶντι καὶ ἐν πλάνης πνεύματι  ὑπάρχοντι καὶ τοὺς  ὄχλους ταράττοντι  ἀχθόμενοι,  ἐπετίμων καὶ λαλεῖν  ἐκώλυον,  μεμνημένοι  <note place="margin" xml:lang="eng"><bibl>Matt. 7, 15</bibl></note> τῆς τοῦ κυρίου διαστολῆς τε καὶ ἀπειλῆς πρὸς τὸ φυλάττεσθαι τὴν τῶν ψευδοπροφητῶν  ἐγρηγορότως παρουσίαν· οἱ δὲ ὡς ἁγίῳ πνεύματι καὶ προφητικῷ χαρίσματι  ἐπαιρόμενοι καὶ οὐχ ἥκιστα  χαυνούμενοι καὶ τῆς διαστολῆς τοῦ κυρίου ἐπιλανθανόμενοι, τὸ  βλαψίφρον καὶ  ὑποκοριστικὸν καὶ λαοπλάνον πνεῦμα  προυκαλοῦντο,  θελγόμενοι <pb n="v.1.p.476"/> καὶ  πλανώμενοι ὑπ’ αὐτοῦ, εἰς τὸ μηκέτι κωλύεσθαι  σιωπᾶν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="9"><p><q rend="merge">τέχνῃ δέ τινι, μᾶλλον δὲ τοιαύτῃ μεθόδῳ  κακοτεχνίας ὁ διάβολος τὴν κατὰ τῶν  παρηκόων ἀπώλειαν  μηχανησάμενος καὶ παρ’ ἀξίαν ὑπ’ αὐτῶν  τιμώμενος  ὑπεξήγειρέν τε καὶ  προσεξέκαυσεν αὐτῶν τὴν  ἀποκεκοιμημένην ἀπὸ τῆς κατ’ ἀλήθειαν πίστεως διάνοιαν, ὡς καὶ ἑτέρας τινὰς δύο γυναῖκας  ἐπεγεῖραι καὶ τοῦ νόθου πνεύματος πληρῶσαι, ὡς καὶ λαλεῖν  ἐκφρόνως καὶ  ἀκαίρως καὶ  ἀλλοτριοτρόπως, ὁμοίως τῷ προειρημένῳ. καὶ τοὺς μὲν  χαίροντας καὶ  χαυνουμένους ἐπ’ αὐτῷ  μακαρίζοντος τοῦ πνεύματος καὶ διὰ τοῦ  μεγέθους τῶν  ἐπαγγελμάτων  ἐκφυσιοῦντος, ἔσθ’ ὅπῃ δὲ καὶ κατακρίνοντος  στοχαστικῶς καὶ  ἀξιοπίστως αὐτοὺς ἄντικρυς, ἵνα καὶ  ἐλεγκτικὸν εἶναι  δοκῇ (ὀλίγοι δ’ ἦσαν οὗτοι τῶν Φρυγῶν ἐξηπατημένοι), τὴν δὲ καθόλου καὶ πᾶσαν τὴν ὑπὸ τὸν οὐρανὸν ἐκκλησίαν  βλασφημεῖν διδάσκοντος τοῦ  ἀπηυθαδισμένου πνεύματος,</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="10"><p><q rend="merge">ὅτι μήτε τιμὴν μήτε πάροδον εἰς αὐτὴν τὸ  ψευδοπροφητικὸν  ἐλάμβανε πνεῦμα,  τῶν γὰρ κατὰ τὴν Ἀσίαν πιστῶν πολλάκις καὶ  πολλαχῇ τῆς Ἀσίας εἰς τοῦτο συνελθόντων καὶ τοὺς  προσφάτους λόγους  ἐξετασάντων καὶ  βεβήλους ἀποφηνάντων καὶ ἀποδοκιμασάντων τὴν αἵρεσιν, οὕτω δὴ τῆς τε ἐκκλησίας  ἐξεώσθησαν καὶ τῆς κοινωνίας  εἴρχθησαν.</q></p></div> 
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="11"><p rend="align(indent)"> Ταῦτα ἐν πρώτοις ἱστορήσας καὶ δι’ ὅλου τοῦ συγγράμματος τὸν ἔλεγχον τῆς κατ’ αὐτοὺς πλάνης ἐπαγαγών, ἐν τῷ δευτέρῳ περὶ τῆς τελευτῆς <pb n="v.1.p.478"/> τῶν προδεδηλωμένων ταῦτά φησιν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="12"><p><q>ἐπειδὴ  τοίνυν καὶ  προφητοφόντας ἡμᾶς  ἀπεκάλουν, ὅτι μὴ τοὺς  ἀμετροφώνους αὐτῶν προφήτας  ἐδεξάμεθα (τούτους  <note place="margin" xml:lang="eng"><bibl>John 14, 26</bibl></note> γὰρ εἶναί φασιν οὕσπερ  ἐπηγγείλατο τῷ λαῷ πέμψειν ὁ κύριος),  ἀποκρινάσθωσαν ἡμῖν πρὸς θεοῦ· ἔστιν τις, ὦ  βέλτιστοι, τούτων τῶν ἀπὸ Μοντανοῦ καὶ τῶν γυναικῶν λαλεῖν  ἀρξαμένων  <note place="margin" xml:lang="eng"><bibl>Matt. 23, 34</bibl></note> ὅστις ὑπὸ Ἰουδαίων  ἐδιώχθη ἢ ὑπὸ  παρανόμων  ἀπεκτάνθη; οὐδείς. οὐδέ γέ τις αὐτῶν  κρατηθεὶς ὑπὲρ τοῦ ὀνόματος  ἀνεσταυρώθη; οὐ γὰρ οὖν. οὐδὲ μὴν οὐδὲ ἐν  συναγωγαῖς Ἰουδαίων τῶν γυναικῶν τις ἐμαστιγώθη ποτὲ ἢ  ἐλιθοβολήθη;</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="13"><p> <q rend="merge">οὐδαμόσε οὐδαμῶς, ἄλλῳ δὲ θανάτῳ τελευτῆσαι λέγονται Μοντανός τε καὶ  Μαξίμιλλα. τούτους γὰρ ὑπὸ πνεύματος  βλαψίφρονος  ἑκατέρους  ὑποκινήσαντος λόγος  ἀναρτῆσαι ἑαυτοὺς οὐχ ὁμοῦ, κατὰ δὲ τὸν τῆς ἑκάστου τελευτῆς καιρὸν  φήμη πολλὴ καὶ οὕτω δὲ τελευτῆσαι καὶ τὸν βίον  καταστρέψαι Ἰούδα προδότου δίκην,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="14"><p><q rend="merge">καθάπερ καὶ τὸν θαυμαστὸν ἐκεῖνον τὸν πρῶτον τῆς κατ’ αὐτοὺς λεγομένης προφητείας οἷον  ἐπίτροπόν τινα Θεόδοτον πολὺς  αἱρεῖ λόγος ὡς  αἰρόμενόν ποτε καὶ  ἀναλαμβανόμενον εἰς οὐρανοὺς  παρεκστῆναί τε καὶ  καταπιστεῦσαι ἑαυτὸν τῷ τῆς ἀπάτης πνεύματι καὶ  δισκευθέντα κακῶς τελευτῆσαι· φασὶ γοῦν τοῦτο οὕτως γεγονέναι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="15"><p><q rend="merge">ἀλλὰ μὴ ἄνευ τοῦ ἰδεῖν ἡμᾶς  ἐπίστασθαί τι τῶν τοιούτων  νομίζωμεν, ὦ  μακάριε· ἴσως μὲν γὰρ οὕτως, ἴσως δὲ οὐχ οὕτως  τετελευτήκασιν Μοντανός τε καὶ Θεόδοτος καὶ ἡ  προειρημένη γυνή.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="16"><p rend="align(indent)"> Αὖθις δ’ ἐν τῷ αὐτῷ φησιν λόγῳ τοὺς τότε ἱεροὺς ἐπισκόπους  πεπειρᾶσθαι μὲν τὸ ἐν τῇ
<pb n="v.1.p.480"/>  Μαξιμίλλῃ πνεῦμα διελέγξαι,  κεκωλύσθαι δὲ πρὸς ἑτέρων,  συνεργούντων δηλαδὴ τῷ πνεύματι·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="17"><p>γράφει δὲ οὕτως· <q>καὶ μὴ  λεγέτω ἐν τῷ αὐτῷ λόγῳ τῷ κατὰ  Ἀστέριον  Ὀρβανὸν τὸ διὰ Μαξιμίλλης πνεῦμα (διώκομαι ὡς λύκος ἐκ προβάτων· οὐκ εἰμὶ λύκος·  ῥῆμά εἰμι καὶ πνεῦμα καὶ δύναμις,) ἀλλὰ τὴν ἐν τῷ πνεύματι δύναμιν ἐναργῶς  δειξάτω καὶ  ἐλεγξάτω καὶ  ἐξομολογεῖσθαι διὰ τοῦ πνεύματος  καταναγκασάτω τοὺς τότε παρόντας εἰς τὸ δοκιμάσαι καὶ διαλεχθῆναι τῷ πνεύματι  λαλοῦντι, ἄνδρας  δοκίμους καὶ ἐπισκόπους,  Ζωτικὸν ἀπὸ  Κουμάνης κώμης καὶ Ἰουλιανὸν ἀπὸ  Ἀπαμείας, ὧν οἱ περὶ  Θεμίσωνα τὰ στόματα φιμώσαντες οὐκ  εἴασαν τὸ  ψευδὲς καὶ λαοπλάνον πνεῦμα ὑπ’ αὐτῶν  ἐλεγχθῆναι.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="18"><p rend="align(indent)"> Ἐν ταὐτῷ δὲ πάλιν ἕτερα μεταξὺ πρὸς ἔλεγχον τῶν τῆς Μαξιμίλλης  ψευδοπροφητειῶν εἰπών, ὁμοῦ τόν τε χρόνον καθ’ ὃν ταῦτ’ ἔγραφεν, σημαίνει καὶ τῶν προρρήσεων αὐτῆς μέμνηται δι’ ὧν πολέμους ἔσεσθαι καὶ  ἀκαταστασίας  προεμαντεύσατο, ὧν καὶ τὴν  ψευδολογίαν  εὐθύνει, ὧδε λέγων· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="19"><p><q>καὶ  πῶς οὐ καταφανὲς ἤδη γέγονεν καὶ τοῦτο τὸ ψεῦδος; πλείω γὰρ ἢ  τρισκαίδεκα ἔτη εἰς ταύτην τὴν ἡμέραν ἐξ οὗ  τετελεύτηκεν ἡ γυνή, καὶ οὔτε  μερικὸς οὔτε  καθολικὸς κόσμῳ γέγονεν πόλεμος, ἀλλὰ καὶ Χριστιανοῖς μᾶλλον εἰρήνη  διάμονος ἐξ  ἐλέου θεοῦ.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="20"><p rend="align(indent)"> Καὶ ταῦτα δ’ ἐκ τοῦ δευτέρου συγγράμματος. καὶ ἀπὸ τοῦ τρίτου δὲ σμικρὰς παραθήσομαι <pb n="v.1.p.482"/> λέξεις, δι’ὧν πρὸς τοὺς  αὐχοῦντας ὡς ἄρα πλείους καὶ αὐτῶν μεμαρτυρηκότες εἶεν, ταῦτά φησιν·
 <q>ὅταν τοίνυν ἐν πᾶσι τοῖς εἰρημένοις  ἐλεγχθέντες  ἀπορήσωσιν, ἐπὶ τοὺς μάρτυρας  καταφεύγειν πειρῶνται, λέγοντες πολλοὺς ἔχειν μάρτυρας καὶ τοῦτ’ εἶναι τεκμήριον  πιστὸν τῆς δυνάμεως τοῦ παρ’ αὐτοῖς λεγομένου προφητικοῦ πνεύματος. τὸ δ’ ἐστὶν ἄρα, ὡς ἔοικεν, παντὸς μᾶλλον οὐκ ἀληθές.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="21"><p><q rend="merge">καὶ γὰρ τῶν ἄλλων  αἱρέσεών τινες πλείστους ὅσους ἔχουσι μάρτυρας, καὶ οὐ παρὰ τοῦτο δήπου  συγκαταθησόμεθα, οὐδὲ ἀλήθειαν ἔχειν αὐτοὺς  ὁμολογήσομεν. καὶ  πρῶτοί γε οἱ ἀπὸ τῆς Μαρκίωνος αἱρέσεως Μαρκιανισταὶ καλούμενοι πλείστους ὅσους ἔχειν Χριστοῦ μάρτυρας λέγουσιν, ἀλλὰ τόν γε Χριστὸν αὐτὸν κατ’ ἀλήθειαν οὐχ ὁμολογοῦσιν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.16" n="22"><p rend="align(indent)">Καὶ μετὰ βραχέα τούτοις ἐπιφέρει λέγων· <q>ὅθεν  τοι καὶ ἐπειδὰν οἱ ἐπὶ τὸ τῆς κατ’ ἀλήθειαν πίστεως μαρτύριον  κληθέντες ἀπὸ τῆς ἐκκλησίας  τύχωσι μετά τινων τῶν ἀπὸ τῆς τῶν Φρυγῶν αἱρέσεως λεγομένων μαρτύρων,  διαφέρονταί τε πρὸς αὐτοὺς καὶ μὴ  κοινωνήσαντες αὐτοῖς τελειοῦνται διὰ τὸ μὴ βούλεσθαι  συγκαταθέσθαι τῷ διὰ Μοντανοῦ καὶ τῶν γυναικῶν πνεύματι. καὶ ὅτι τοῦτ’ ἀληθές, καὶ ἐπὶ τῶν ἡμετέρων χρόνων ἐν  Ἀπαμείᾳ τῇ πρὸς Μαιάνδρῳ τυγχάνει γεγενημένον ἐν τοῖς περὶ Γάϊον καὶ Ἀλέξανδρον ἀπὸ Εὐμενείας  μαρτυρήσασι πρόδηλον.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="17">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.17" n="1"><p rend="align(indent)">Ἐν τούτῳ δὲ τῷ συγγράμματι καὶ Μιλτιάδου συγγραφέως μέμνηται, ὡς λόγον τινὰ
καὶ αὐτοῦ κατὰ τῆς προειρημένης αἱρέσεως γεγραφότος· παραθέμενος γοῦν αὐτῶν λέξεις τινάς, <pb n="v.1.p.484"/> ἐπιφέρει λέγων· <q>ταῦτα εὑρὼν ἔν τινι συγγράμματι αὐτῶν  ἐνισταμένων τῷ Ἀλκιβιάδου τοῦ ἀδελφοῦ συγγράμματι, ἐν ᾧ ἀποδείκνυσιν περὶ τοῦ μὴ δεῖν προφήτην ἐν  ἐκστάσει λαλεῖν,  ἐπετεμόμην.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.17" n="2"><p>ὑποκαταβὰς δ’ ἐν ταὐτῷ τοὺς κατὰ τὴν καινὴν διαθήκην  προπεφητευκότας καταλέγει, ἐν οἷς  καταριθμεῖ Ἀμμίαν τινὰ καὶ Κοδρᾶτον, λέγων οὕτως· <q>ἀλλ’ ὅ γε ψευδοπροφήτης ἐν παρεκστάσει, ᾧ ἕπεται  ἄδεια καὶ  ἀφοβία,  ἀρχομένου μὲν ἐξ  ἑκουσίου  ἀμαθίας,  καταστρέφοντος δὲ εἰς  ἀκούσιον μανίαν ψυχῆς, ὡς προείρηται.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.17" n="3"><p><q rend="merge">τοῦτον δὲ τὸν τρόπον οὔτε τινὰ τῶν κατὰ τὴν παλαιὰν οὔτε τῶν κατὰ τὴν καινὴν  πνευματοφορηθέντα προφήτην δεῖξαι  δυνήσονται,  <note place="margin" xml:lang="eng"><bibl>Acts 11, 28. 21, 10. 15, 32 21, 9</bibl></note> οὔτε  Ἄγαβον οὔτε  Ἰούδαν οὔτε  Σίλαν οὔτε τὰς Φιλίππου θυγατέρας, οὔτε τὴν ἐν Φιλαδελφίᾳ Ἀμμίαν οὔτε Κοδρᾶτον, οὔτε εἰ δή τινας ἄλλους μηδὲν αὐτοῖς προσήκοντας  καυχήσονται.</q></p></div> 
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.17" n="4"><p>καὶ αὖθις δὲ μετὰ βραχέα ταῦτά φησιν· <q>εἰ γὰρ μετὰ Κοδρᾶτον καὶ τὴν ἐν Φιλαδελφίᾳ Ἀμμίαν, ὥς φασιν, αἱ περὶ Μοντανὸν διεδέξαντο γυναῖκες τὸ προφητικὸν χάρισμα, τοὺς ἀπὸ Μοντανοῦ καὶ τῶν γυναικῶν τίνες παρ’ αὐτοῖς διεδέξαντο,  <note place="margin" xml:lang="eng"><bibl>Eph.4, 11 ff. 1 Cor. 1, 7</bibl></note>  δειξάτωσαν· δεῖν γὰρ εἶναι τὸ προφητικὸν χάρισμα ἐν πάσῃ τῇ ἐκκλησίᾳ μέχρι τῆς  τελείας παρουσίας ὁ ἀπόστολος ἀξιοῖ. ἀλλ’ οὐκ ἂν ἔχοιεν δεῖξαι  τεσσαρεσκαιδέκατον ἤδη που τοῦτο ἔτος ἀπὸ τῆς Μαξιμίλλης τελευτῆς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.17" n="5"><p rend="align(indent)"> Οὗτος μὲν δὴ τοσαῦτα· ὅ γέ τοι πρὸς αὐτοῦ δεδηλωμένος  Μιλτιάδης καὶ ἄλλας ἡμῖν τῆς ἰδίας περὶ τὰ θεῖα λόγια σπουδῆς  μνήμας καταλέλοιπεν <pb n="v.1.p.486"/> ἔν τε οἷς πρὸς Ἕλληνας συνέταξε λόγοις καὶ τοῖς πρὸς Ἰουδαίους,  ἑκατέρᾳ ἰδίως ὑποθέσει ἐν δυσὶν  ὑπαντήσας συγγράμμασιν, ἔτι δὲ καὶ πρὸς τοὺς  κοσμικοὺς ἄρχοντας ὑπὲρ ἧς μετῄει φιλοσοφίας πεποίηται ἀπολογίαν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="18">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="1"><p rend="align(indent)"> Τῆς δὲ κατὰ Φρύγας καλουμένης αἱρέσεως καὶ Ἀπολλώνιος, ἐκκλησιαστικὸς συγγραφεύς, ἀκμαζούσης εἰς ἔτι τότε κατὰ τὴν Φρυγίαν ἔλεγχον ἐνστησάμενος, ἴδιον κατ’ αὐτῶν πεποίηται σύγγραμμα, τὰς μὲν φερομένας αὐτῶν προφητείας ψευδεῖς οὔσας κατὰ λέξιν εὐθύνων, τὸν δὲ βίον τῶν τῆς αἱρέσεως  ἀρχηγῶν ὁποῖός τις γέγονεν, διελέγχων· αὐτοῖς δὲ ῥήμασιν περὶ τοῦ Μοντανοῦ ταῦτα λέγοντος ἄκουε· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="2"><p><q>ἀλλὰ  τίς ἐστιν οὗτος ὁ πρόσφατος διδάσκαλος, τὰ ἔργα αὐτοῦ καὶ ἡ διδασκαλία δείκνυσιν. οὗτός ἐστιν ὁ διδάξας  λύσεις γάμων, ὁ νηστείας  νομοθετήσας, ὁ  Πέπουζαν καὶ  Τύμιον Ἱερουσαλὴμ ὀνομάσας (πόλεις δ’ εἰσὶν αὗται  μικραὶ τῆς Φρυγίας), τοὺς πανταχόθεν ἐκεῖ συναγαγεῖν  ἐθέλων, ὁ  πρακτῆρας χρημάτων καταστήσας, ὁ ἐπ’ ὀνόματι  προσφορῶν τὴν  δωροληψίαν ἐπιτεχνώμενος, ὁ  σαλάρια  χορηγῶν τοῖς  κηρύσσουσιν αὐτοῦ τὸν λόγον, ἵνα διὰ τῆς  γαστριμαργίας ἡ διδασκαλία τοῦ λόγου  κρατύνηται.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="3"><p rend="align(indent)"> Καὶ ταῦτα μὲν περὶ τοῦ Μοντανοῦ· καὶ περὶ τῶν  προφητίδων δὲ αὐτοῦ ὑποκαταβὰς οὕτω γράφει·  <q>δείκνυμεν οὖν αὐτὰς πρώτας τὰς προφήτιδας ταύτας, ἀφ’ οὗ τοῦ πνεύματος  ἐπληρώθησαν, τοὺς ἄνδρας καταλιπούσας. πῶς οὖν  ἐψεύδοντο Πρίσκιλλαν παρθένον ἀποκαλοῦντες;</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="4"><p>εἶτ’ ἐπιφέρει  <note place="margin" xml:lang="eng"><bibl>Didache 11, 12</bibl></note> λέγων· <q>δοκεῖ σοι πᾶσα γραφὴ κωλύειν προφήτην λαμβάνειν δῶρα καὶ χρήματα; ὅταν οὖν  ἴδω τὴν <pb n="v.1.p.488"/>  προφῆτιν  εἰληφυῖαν καὶ χρυσὸν καὶ ἄργυρον καὶ πολυτελεῖς  ἐσθῆτας, πῶς αὐτὴν μὴ  παραιτήσωμαι.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="5"><p rend="align(indent)"> Αὖθις δ’ ὑποκαταβὰς περί τινος τῶν κατ’ αὐτοὺς ὁμολογητῶν ταῦτά φησιν· <q>ἔτι δὲ καὶ  Θεμίσων, ὁ τὴν ἀξιόπιστον  πλεονεξίαν  ἠμφιεσμένος, ὁ μὴ  βαστάσας τῆς ὁμολογίας τὸ σημεῖον, ἀλλὰ πλήθει χρημάτων ἀποθέμενος τὰ δεσμά, δέον ἐπὶ τούτῳ  ταπεινοφρονεῖν, ὡς μάρτυς  καυχώμενος, ἐτόλμησεν,  μιμούμενος τὸν ἀπόστολον,  καθολικήν τινα  συνταξάμενος ἐπιστολήν, κατηχεῖν μὲν τοὺς  ἄμεινον αὐτοῦ  πεπιστευκότας,  συναγωνίζεσθαι δὲ τοῖς τῆς  κενοφωνίας λόγοις, βλασφημῆσαι δὲ εἰς τὸν κύριον καὶ τοὺς ἀποστόλους καὶ τὴν ἁγίαν ἐκκλησίαν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="6"><p>καὶ περὶ ἑτέρου δὲ αὖθις τῶν κατ’ αὐτοὺς τετιμημένων ὡς δὴ μαρτύρων οὕτω γράφει·
 <q>ἵνα δὲ μὴ περὶ πλειόνων  λέγωμεν, ἡ  προφῆτις ἡμῖν  εἰπάτω τὰ κατὰ Ἀλέξανδρον, τὸν λέγοντα ἑαυτὸν μάρτυρα, ᾧ  συνεστιᾶται, ᾧ προσκυνοῦσιν καὶ αὐτῷ πολλοί· οὗ τὰς λῃστείας καὶ τὰ ἄλλα  τολμήματα ἐφ’ οἷς  κεκόλασται, οὐχ ἡμᾶς δεῖ λέγειν, ἀλλὰ ὁ  ὀπισθόδομος ἔχει. τίς οὖν τίνι  χαρίζεται τὰ ἁμαρτήματα;</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="7"><p><q rend="merge">πότερον ὁ προφήτης τὰς λῃστείας τῷ μάρτυρι ἢ ὁ μάρτυς τῷ  προφήτῃ τὰς πλεονεξίας; εἰρηκότος γὰρ τοῦ κυρίου μὴ <note place="margin" xml:lang="eng"><bibl>Matt. 10, 9. 10</bibl></note> κτήσησθε χρυσὸν μήτε ἄργυρον μηδὲ δύο χιτῶνας, οὗτοι πᾶν τοὐναντίον  πεπλημμελήκασιν περὶ τὰς τούτων τῶν  ἀπηγορευμένων κτήσεις.  δείξομεν γὰρ τοὺς  λεγομένους παρ’ αὐτοῖς προφήτας καὶ <pb n="v.1.p.490"/> μάρτυρας μὴ μόνον παρὰ  πλουσίων, ἀλλὰ καὶ παρὰ  πτωχῶν καὶ  ὀρφανῶν καὶ  χηρῶν  κερματιζομένους.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="8"><p><q rend="merge">καὶ εἰ  πεποίθησιν ἔχουσιν,  στήτωσαν ἐν τούτῳ καὶ διορισάσθωσαν ἐπὶ τούτοις, ἵνα ἐὰν ἐλεγχθῶσιν, κἂν τοῦ λοιποῦ  παύσωνται  πλημμελοῦντες. δεῖ γὰρ τοὺς καρποὺς δοκιμάζεσθαι  <note place="margin" xml:lang="eng"><bibl>Matt. 12, 33</bibl></note> τοῦ προφήτου·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="9"><p><q rend="merge">ἀπὸ γὰρ τοῦ  καρποῦ τὸ ξύλον  γινώσκεται. ἵνα δὲ τοῖς βουλομένοις τὰ κατὰ Ἀλέξανδρον ᾖ  γνώριμα, κέκριται ὑπὸ  Αἰμιλίου  Φροντίνου ἀνθυπάτου ἐν Ἐφέσῳ, οὐ διὰ τὸ ὄνομα, ἀλλὰ δι’ ἃς ἐτόλμησεν λῃστείας, ὢν ἤδη  παραβάτης· εἶτ’  ἐπιψευσάμενος τῷ ὀνόματι τοῦ κυρίου,  ἀπολέλυται,  πλανήσας τοὺς ἐκεῖ  πιστούς, καὶ ἡ ἰδία  παροικία αὐτόν, ὅθεν ἦν, οὐκ ἐδέξατο διὰ τὸ εἶναι αὐτὸν  λῃστήν, καὶ οἱ  θέλοντες μαθεῖν τὰ κατ’ αὐτὸν ἔχουσιν τὸ τῆς Ἀσίας δημόσιον  ἀρχεῖον·  ὃν ὁ προφήτης  συνόντα πολλοῖς ἔτεσιν ἀγνοεῖ.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="10"><p><q rend="merge">τοῦτον  ἐλέγχοντες ἡμεῖς, δι’ αὐτοῦ καὶ τὴν  ὑπόστασιν  ἐξελέγχομεν τοῦ προφήτου. τὸ ὅμοιον ἐπὶ πολλῶν  δυνάμεθα  ἀποδεῖξαι, καὶ εἰ  θαρροῦσιν,  ὑπομεινάτωσαν τὸν ἔλεγχον.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="11"><p rend="align(indent)"> Πάλιν τε αὖ ἐν ἑτέρῳ τόπῳ τοῦ συγγράμματος περὶ ὧν αὐχοῦσι προφητῶν ἐπιλέγει ταῦτα· <q>ἐὰν  ἀρνῶνται δῶρα τοὺς προφήτας αὐτῶν εἰληφέναι, τοῦθ’ ὁμολογησάτωσαν ὅτι ἐὰν ἐλεγχθῶσιν εἰληφότες, οὐκ εἰσὶ προφῆται, καὶ μυρίας ἀποδείξεις τούτων  παραστήσομεν. ἀναγκαῖον δέ ἐστιν πάντας καρποὺς δοκιμάζεσθαι προφήτου. προφήτης,  εἰπέ μοι,  βάπτεται; προφήτης  στιβίζεται; προφήτης  φιλοκοσμεῖ; προφήτης  τάβλαις καὶ  κύβοις  παίζει; προφήτης  δανείζει; ταῦτα ὁμολογησάτωσαν πότερον <pb n="v.1.p.492"/> ἔξεστιν ἢ μή, ἐγὼ δ’ ὅτι γέγονεν παρ’ αὐτοῖς,  δείξω.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="12"><p rend="align(indent)"> Ὁ δ’ αὐτὸς οὗτος Ἀπολλώνιος κατὰ τὸ αὐτὸ σύγγραμμα ἱστορεῖ ὡς ἄρα τεσσαρακοστὸν ἐτύγχανεν ἔτος ἐπὶ τὴν τοῦ συγγράμματος αὐτοῦ γραφὴν ἐξ οὗ τῇ  προσποιήτῳ αὐτοῦ προφητείᾳ ὁ  Μοντανὸς  ἐπικεχείρηκεν,   καὶ πάλιν φησὶν ὡς ἄρα  Ζωτικός, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="13"><p>οὗ καὶ ὁ πρότερος συγγραφεὺς ἐμνημόνευσεν,  ἐν  Πεπούζοις προφητεύειν δὴ  προσποιουμένης τῆς Μαξιμίλλης ἐπιστὰς διελέγξαι τὸ  ἐνεργοῦν ἐν αὐτῇ πνεῦμα πεπείραται,  ἐκωλύθη γε μὴν πρὸς τῶν τὰ ἐκείνης  φρονούντων. καὶ Θρασέα δέ τινος τῶν τότε μαρτύρων μνημονεύει. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.18" n="14"><p>ἔτι δὲ ὡς ἐκ παραδόσεως τὸν σωτῆρά φησιν  προστεταχέναι τοῖς αὐτοῦ ἀποστόλοις ἐπὶ δώδεκα ἔτεσιν μὴ χωρισθῆναι τῆς Ἱερουσαλήμ, κέχρηται δὲ καὶ μαρτυρίαις ἀπὸ τῆς Ἰωάννου Ἀποκαλύψεως, καὶ νεκρὸν δὲ δυνάμει θείᾳ πρὸς αὐτοῦ Ἰωάννου ἐν τῇ Ἐφέσῳ  ἐγηγέρθαι ἱστορεῖ, καὶ ἄλλα τινά φησιν, δι’ ὧν ἱκανῶς τῆς προειρημένης αἱρέσεως πληρέστατα  διηύθυνεν τὴν πλάνην. ταῦτα καὶ ὁ Ἀπολλώνιος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="19">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.19" n="1"><p rend="align(indent)"> Τῶν δὲ Ἀπολιναρίου κατὰ τῆς δηλωθείσης αἱρέσεως μνήμην πεποίηται Σεραπίων, ὃν ἐπὶ τῶν δηλουμένων χρόνων μετὰ Μαξιμῖνον ἐπίσκοπον τῆς Ἀντιοχέων ἐκκλησίας γενέσθαι κατέχει λόγος· μέμνηται δ’ αὐτοῦ ἐν ἰδίᾳ ἐπιστολῇ τῇ πρὸς  Καρικὸν καὶ Πόντιον, ἐν ᾗ διευθύνων καὶ αὐτὸς τὴν αὐτὴν αἵρεσιν, ἐπιλέγει ταῦτα· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.19" n="2"><p><q>ὅπως  δὲ καὶ τοῦτο εἰδῆτε ὅτι τῆς  ψευδοῦς ταύτης τάξεως τῆς ἐπικαλουμένης νέας προφητείας  ἐβδέλυκται ἡ  ἐνέργεια παρὰ πάσῃ τῇ ἐν κόσμῳ ἀδελφότητι, <pb n="v.1.p.494"/>  πέπομφα ὑμῖν καὶ Κλαυδίου Ἀπολιναρίου, τοῦ  μακαριωτάτου γενομένου ἐν Ἱεραπόλει τῆς Ἀσίας ἐπισκόπου, γράμματα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.19" n="3"><p>ἐν ταύτῃ δὲ τῇ τοῦ Σεραπίωνος ἐπιστολῇ καὶ ὑποσημειώσεις φέρονται διαφόρων ἐπισκόπων, ὧν ὁ μέν τις ὧδέ πως  ὑποσεσημείωται· <q>Αὐρήλιος Κυρίνιος μάρτυς  ἐρρῶσθαι ὑμᾶς εὔχομαι,</q> ὁ δέ τις τοῦτον τὸν τρόπον·
 <q>Αἴλιος Πούπλιος  Ἰούλιος ἀπὸ  Δεβελτοῦ  κολωνίας τῆς  Θρᾴκης ἐπίσκοπος·  ζῇ ὁ θεὸς ὁ ἐν τοῖς οὐρανοῖς, ὅτι  Σωτᾶς ὁ μακάριος ὁ ἐν  Ἀγχιάλῳ  ἠθέλησε τὸν δαίμονα τὸν  Πρισκίλλης  ἐκβαλεῖν, καὶ οἱ  ὑποκριταὶ οὐκ  ἀφῆκαν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.19" n="4"><p>καὶ ἄλλων δὲ πλειόνων τὸν ἀριθμὸν ἐπισκόπων  συμψήφων τούτοις ἐν τοῖς  δηλωθεῖσιν γράμμασιν  αὐτόγραφοι φέρονται  σημειώσεις. καὶ τὰ μὲν κατὰ τούτους ἦν τοιαῦτα.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="20">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.20" n="1"><p rend="align(indent)">Ἐξ ἐναντίας δὲ τῶν ἐπὶ Ῥώμης τὸν ὑγιῆ τῆς ἐκκλησίας θεσμὸν  παραχαραττόντων, Εἰρηναῖος διαφόρους ἐπιστολὰς συντάττει, τὴν μὲν ἐπιγράψας Πρὸς Βλάστον περὶ σχίσματος, τὴν δὲ πρὸς Φλωρῖνον περὶ μοναρχίας ἢ περὶ τοῦ μὴ εἶναι τὸν θεὸν ποιητὴν κακῶν. ταύτης γάρ τοι τῆς γνώμης οὗτος ἐδόκει  προασπίζειν· δι’ ὃν αὖθις  ὑποσυρόμενον τῇ κατὰ Οὐαλεντῖνον πλάνῃ καὶ τὸ Περὶ  ὀγδοάδος  συντάττεται τῷ Εἰρηναίῳ σπούδασμα, ἐν ᾧ καὶ ἐπισημαίνεται τὴν πρώτην τῶν ἀποστόλων κατειληφέναι ἑαυτὸν διαδοχήν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.20" n="2"><p>ἔνθα πρὸς τῷ τοῦ συγγράμματος τέλει  χαριεστάτην αὐτοῦ  σημείωσιν εὑρόντες, ἀναγκαίως καὶ ταύτην τῇδε  καταλέξομεν τῇ γραφῇ, τοῦτον ἔχουσαν τὸν τρόπον· <q>ὁρκίζω σε τὸν  μεταγραψόμενον τὸ βιβλίον τοῦτο κατὰ τοῦ κυρίου ἡμῶν Ἰησοῦ Χριστοῦ καὶ κατὰ τῆς ἐνδόξου παρουσίας αὐτοῦ, ἧς ἔρχεται  κρῖναι ζῶντας καὶ
<pb n="v.1.p.496"/> νεκρούς, ἵνα  ἀντιβάλῃς ὃ μετεγράψω, καὶ  κατορθώσῃς αὐτὸ πρὸς τὸ ἀντίγραφον τοῦτο ὅθεν μετεγράψω, ἐπιμελῶς· καὶ τὸν ὅρκον τοῦτον ὁμοίως  μεταγράψεις καὶ  θήσεις ἐν τῷ  ἀντιγράφῳ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.20" n="3"><p>καὶ ταῦτα δὲ ὠφελίμως ὑπ’ ἐκείνου  λελέχθω πρὸς ἡμῶν τε  ἱστορείσθω, ὡς ἂν ἔχοιμεν ἄριστον  σπουδαιοτάτης ἐπιμελείας τοὺς ἀρχαίους ἐκείνους καὶ ὄντως ἱεροὺς ἄνδρας ὑπόδειγμα.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.20" n="4"><p rend="align(indent)">Ἐν ᾗ γε μὴν προειρήκαμεν πρὸς τὸν Φλωρῖνον ὁ Εἰρηναῖος ἐπιστολῇ αὖθις τῆς ἅμα Πολυκάρπῳ συνουσίας αὐτοῦ μνημονεύει, λέγων· <q>ταῦτα τὰ δόγματα,  Φλωρῖνε, ἵνα πεφεισμένως  εἴπω, οὐκ ἔστιν ὑγιοῦς γνώμης· ταῦτα τὰ δόγματα  ἀσύμφωνά ἐστιν τῇ ἐκκλησίᾳ εἰς τὴν μεγίστην  ἀσέβειαν  περιβάλλοντα τοὺς πειθομένους αὐτοῖς· ταῦτα τὰ δόγματα οὐδὲ οἱ ἔξω τῆς ἐκκλησίας  αἱρετικοὶ ἐτόλμησαν  ἀποφήνασθαί ποτε· ταῦτα τὰ δόγματα οἱ πρὸ ἡμῶν πρεσβύτεροι, οἱ καὶ τοῖς ἀποστόλοις  συμφοιτήσαντες, οὐ  παρέδωκάν σοι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.20" n="5"><p><q rend="merge">εἶδον γάρ σε, παῖς ἔτι ὤν, ἐν τῇ κάτω Ἀσίᾳ παρὰ Πολυκάρπῳ, λαμπρῶς  πράσσοντα ἐν τῇ βασιλικῇ  αὐλῇ καὶ πειρώμενον  εὐδοκιμεῖν παρ’ αὐτῷ. μᾶλλον γὰρ τὰ τότε  διαμνημονεύω τῶν ἔναγχος γινομένων</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.20" n="6"><p><q rend="merge">(αἱ  γὰρ ἐκ παίδων  μαθήσεις  συναύξουσαι τῇ ψυχῇ,  ἑνοῦνται αὐτῇ), ὥστε με δύνασθαι εἰπεῖν καὶ τὸν τόπον ἐν ᾧ καθεζόμενος διελέγετο ὁ μακάριος Πολύκαρπος, καὶ τὰς  προόδους αὐτοῦ καὶ τὰς εἰσόδους καὶ τὸν χαρακτῆρα τοῦ βίου καὶ τὴν τοῦ σώματος ἰδέαν καὶ τὰς διαλέξεις ἃς ἐποιεῖτο πρὸς τὸ πλῆθος, καὶ τὴν μετὰ Ἰωάννου  συναναστροφὴν ὡς ἀπήγγελλεν καὶ τὴν μετὰ τῶν λοιπῶν τῶν ἑορακότων τὸν κύριον, καὶ ὡς  ἀπεμνημόνευεν τοὺς <pb n="v.1.p.498"/> λόγους αὐτῶν, καὶ περὶ τοῦ κυρίου τίνα ἦν ἃ παρ’ ἐκείνων ἀκηκόει, καὶ περὶ τῶν δυνάμεων αὐτοῦ,  <note place="margin" xml:lang="eng"><bibl>John 1, 1, 2</bibl></note> καὶ περὶ τῆς διδασκαλίας, ὡς παρὰ τῶν αὐτοπτῶν τῆς ζωῆς τοῦ λόγου  παρειληφὼς ὁ Πολύκαρπος ἀπήγγελλεν πάντα σύμφωνα ταῖς γραφαῖς.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.20" n="7"><p><q rend="merge">ταῦτα καὶ τότε διὰ τὸ ἔλεος τοῦ θεοῦ τὸ ἐπ’ ἐμοὶ γεγονὸς  σπουδαίως  ἤκουον, ὑπομνηματιζόμενος αὐτὰ οὐκ ἐν  χάρτῃ, ἀλλ’ ἐν τῇ ἐμῇ καρδίᾳ· καὶ ἀεὶ διὰ τὴν χάριν τοῦ θεοῦ γνησίως αὐτὰ  ἀναμαρυκῶμαι, καὶ δύναμαι  διαμαρτύρασθαι ἔμπροσθεν τοῦ θεοῦ ὅτι εἴ τι τοιοῦτον ἀκηκόει ἐκεῖνος ὁ μακάριος καὶ ἀποστολικὸς πρεσβύτερος,  ἀνακράξας ἂν καὶ  ἐμφράξας τὰ ὦτα αὐτοῦ καὶ κατὰ τὸ σύνηθες αὐτῷ εἰπών <q>ὦ  καλὲ  θεέ, εἰς οἵους με καιροὺς  τετήρηκας, ἵνα τούτων  ἀνέχωμαι,</q>  πεφεύγει ἂν καὶ τὸν τόπον ἐν ᾧ καθεζόμενος ἢ  ἑστὼς τῶν τοιούτων ἀκηκόει λόγων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.20" n="8"><p><q rend="merge">καὶ ἐκ τῶν ἐπιστολῶν δὲ αὐτοῦ ὧν ἐπέστειλεν ἤτοι ταῖς  γειτνιώσαις ἐκκλησίαις,  ἐπιστηρίζων αὐτάς, ἢ τῶν ἀδελφῶν  τισί,  νουθετῶν αὐτοὺς καὶ προτρεπόμενος, δύναται  φανερωθῆναι.</q> ταῦτα ὁ Εἰρηναῖος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="21">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.21" n="1"><p rend="align(indent)"> Κατὰ δὲ τὸν αὐτὸν τῆς Κομόδου βασιλείας χρόνον  μεταβέβλητο μὲν ἐπὶ τὸ πρᾶον τὰ καθ’ ἡμᾶς, εἰρήνης σὺν θείᾳ χάριτι τὰς καθ’ ὅλης τῆς οἰκουμένης διαλαβούσης ἐκκλησίας· ὅτε καὶ ὁ σωτήριος λόγος ἐκ παντὸς γένους ἀνθρώπων πᾶσαν  ὑπήγετο ψυχὴν ἐπὶ τὴν εὐσεβῆ τοῦ τῶν ὅλων θεοῦ θρῃσκείαν, ὡς ἤδη καὶ τῶν ἐπὶ Ῥώμης εὖ μάλα πλούτῳ καὶ γένει διαφανῶν πλείους ἐπὶ τὴν σφῶν ὁμόσε χωρεῖν  πανοικεί τε καὶ παγγενεῖ σωτηρίαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.21" n="2"><p>οὐκ ἦν δὲ ἄρα τοῦτο τῷ μισοκάλῳ δαίμονι  βασκάνῳ ὄντι τὴν φύσιν  οἰστόν,  ἀπεδύετο δ’ οὖν εἰς αὖθις, <pb n="v.1.p.500"/> ποικίλας τὰς καθ’ ἡμῶν μηχανὰς ἐπιτεχνώμενος. ἐπὶ γοῦν τῆς Ῥωμαίων πόλεως  Ἀπολλώνιον, ἄνδρα τῶν τότε πιστῶν ἐπὶ παιδείᾳ καὶ φιλοσοφίᾳ βεβοημένον, ἐπὶ δικαστήριον ἄγει, ἕνα γέ τινα τῶν εἰς ταῦτ’ ἐπιτηδείων αὐτῷ διακόνων ἐπὶ κατηγορίᾳ τἀνδρὸς ἐγείρας.</p></div>  
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.21" n="3"><p>ἀλλ’ ὁ μὲν δείλαιος παρὰ καιρὸν τὴν δίκην  εἰσελθών, ὅτι μὴ ζῆν ἐξὸν ἦν κατὰ βασιλικὸν ὅρον τοὺς τῶν τοιῶνδε  μηνυτάς, αὐτίκα  κατεάγνυται τὰ σκέλη, Περεννίου δικαστοῦ τοιαύτην κατ’ αὐτοῦ ψῆφον ἀπενέγκαντος·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.21" n="4"><p>ὁ δέ γε θεοφιλέστατος μάρτυς, πολλὰ λιπαρῶς  ἱκετεύσαντος τοῦ δικαστοῦ καὶ λόγον αὐτὸν ἐπὶ τῆς συγκλήτου βουλῆς  αἰτήσαντος,  λογιωτάτην ὑπὲρ ἧς ἐμαρτύρει πίστεως ἐπὶ πάντων παρασχὼν ἀπολογίαν,  κεφαλικῇ κολάσει ὡς ἂν ἀπὸ δόγματος συγκλήτου τελειοῦται, μηδ’ ἄλλως  ἀφεῖσθαι τοὺς ἅπαξ εἰς δικαστήριον  παριόντας καὶ μηδαμῶς τῆς προθέσεως  μεταβαλλομένους ἀρχαίου παρ’ αὐτοῖς  <note place="margin" xml:lang="eng"><bibl><foreign xml:lang="lat">Acta Martyr.</foreign> sel. ed. Gebhardt, p. vi</bibl></note> νόμου κεκρατηκότος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.21" n="5"><p>τούτου μὲν οὖν τὰς ἐπὶ τοῦ δικαστοῦ φωνὰς καὶ τὰς ἀποκρίσεις ἃς πρὸς  πεῦσιν πεποίητο τοῦ Περεννίου, πᾶσάν τε τὴν πρὸς τὴν σύγκλητον ἀπολογίαν, ὅτῳ διαγνῶναι φίλον, ἐκ τῆς τῶν ἀρχαίων μαρτύρων συναχθείσης ἡμῖν ἀναγραφῆς  εἴσεται.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="22">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.22" n="1"><p rend="align(indent)">Δεκάτῳ γε μὴν τῆς Κομόδου βασιλείας ἔτει δέκα πρὸς τρισὶν ἔτεσιν τὴν ἐπισκοπὴν  λελειτουργηκότα Ἐλεύθερον διαδέχεται Βίκτωρ· ἐν ᾧ καὶ  Ἰουλιανοῦ δέκατον ἔτος ἀποπλήσαντος, τῶν κατ’ Ἀλεξάνδρειαν παροικιῶν τὴν λειτουργίαν ἐγχειρίζεται Δημήτριος· καθ’ οὓς καὶ τῆς Ἀντιοχέων ἐκκλησίας ὄγδοος ἀπὸ τῶν ἀποστόλων ὁ πρόσθεν ἤδη δεδηλωμένος ἔτι τότε Σεραπίων <pb n="v.1.p.502"/> ἐπίσκοπος ἐγνωρίζετο. Καισαρείας δὲ τῆς Παλαιστίνων ἡγεῖτο Θεόφιλος, καὶ Νάρκισσος δὲ ὁμοίως, οὗ καὶ πρόσθεν ὁ λόγος μνήμην ἐποιήσατο, τῆς ἐν Ἱεροσολύμοις ἐκκλησίας ἔτι τότε τὴν λειτουργίαν εἶχεν,  Κορίνθου δὲ τῆς καθ’ Ἑλλάδα κατὰ τοὺς αὐτοὺς ἐπίσκοπος ἦν  Βάκχυλλος καὶ τῆς ἐν Ἐφέσῳ παροικίας Πολυκράτης. καὶ ἄλλοι δ’, ὥς γε εἰκός, ἐπὶ τούτοις μυρίοι κατὰ τούσδε διέπρεπον· ὧν γε μὴν ἔγγραφος ἡ τῆς πίστεως εἰς ἡμᾶς κατῆλθεν ὀρθοδοξία, τούτους εἰκότως ὀνομαστὶ κατελέξαμεν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="23">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.23" n="1"><p rend="align(indent)">  Ζητήσεως δῆτα κατὰ τούσδε οὐ σμικρᾶς 
ἀνακινηθείσης, ὅτι δὴ τῆς Ἀσίας ἁπάσης αἱ  παροικίαι ὡς ἐκ παραδόσεως  ἀρχαιοτέρας  σελήνης τὴν τεσσαρεσκαιδεκάτην ᾤοντο δεῖν ἐπὶ τῆς τοῦ σωτηρίου πάσχα ἑορτῆς παραφυλάττειν, ἐν ᾗ θύειν τὸ  πρόβατον Ἰουδαίοις  προηγόρευτο, ὡς δέον ἐκ παντὸς κατὰ ταύτην,  ὁποίᾳ  δἂν ἡμέρᾳ τῆς  ἑβδομάδος  περιτυγχάνοι, τὰς τῶν  ἀσιτιῶν ἐπιλύσεις ποιεῖσθαι, οὐκ ἔθους ὄντος τοῦτον ἐπιτελεῖν τὸν τρόπον ταῖς ἀνὰ τὴν λοιπὴν ἅπασαν οἰκουμένην ἐκκλησίαις, ἐξ ἀποστολικῆς παραδόσεως τὸ καὶ εἰς δεῦρο  κρατῆσαν ἔθος  φυλαττούσαις, ὡς μηδ’ ἑτέρᾳ προσήκειν παρὰ τὴν τῆς ἀναστάσεως τοῦ σωτῆρος ἡμῶν ἡμέρᾳ τὰς νηστείας  ἐπιλύεσθαι,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.23" n="2"><p> σύνοδοι δὴ καὶ  συγκροτήσεις ἐπισκόπων ἐπὶ ταὐτὸν ἐγίνοντο, πάντες τε μιᾷ γνώμῃ δι’ ἐπιστολῶν ἐκκλησιαστικὸν δόγμα τοῖς πανταχόσε  διετυποῦντο ὡς ἂν μηδ’ ἐν  ἄλλῃ ποτὲ τῆς κυριακῆς ἡμέρᾳ τὸ τῆς ἐκ νεκρῶν ἀναστάσεως  ἐπιτελοῖτο τοῦ κυρίου μυστήριον, καὶ ὅπως ἐν ταύτῃ μόνῃ τῶν κατὰ τὸ <pb n="v.1.p.504"/> πάσχα  νηστειῶν  φυλαττοίμεθα τὰς ἐπιλύσεις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.23" n="3"><p>φέρεται δ’ εἰς ἔτι νῦν τῶν κατὰ Παλαιστίνην τηνικάδε συγκεκροτημένων γραφή, ὧν προυτέτακτο Θεόφιλος τῆς ἐν Καισαρείᾳ παροικίας ἐπίσκοπος καὶ Νάρκισσος τῆς ἐν Ἱεροσολύμοις, καὶ τῶν ἐπὶ Ῥώμης δ’ ὁμοίως ἄλλη περὶ τοῦ αὐτοῦ ζητήματος, ἐπίσκοπον Βίκτορα δηλοῦσα, τῶν τε κατὰ Πόντον ἐπισκόπων, ὧν  Πάλμας ὡς  ἀρχαιότατος προυτέτακτο, καὶ τῶν κατὰ Γαλλίαν δὲ παροικιῶν, ἃς Εἰρηναῖος  ἐπεσκόπει,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.23" n="4"><p>ἔτι τε τῶν κατὰ τὴν  Ὀσροηνὴν καὶ τὰς ἐκεῖσε πόλεις, καὶ ἰδίως  Βακχύλλου τῆς Κορινθίων ἐκκλησίας ἐπισκόπου, καὶ πλείστων ὅσων ἄλλων, οἳ μίαν καὶ τὴν αὐτὴν δόξαν τε καὶ κρίσιν  ἐξενηνεγμένοι, τὴν αὐτὴν τέθεινται ψῆφον.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="24">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="1"><p rend="align(indent)">Καὶ τούτων μὲν ἦν ὅρος εἷς, ὁ δεδηλωμένος·
 τῶν δὲ ἐπὶ τῆς Ἀσίας ἐπισκόπων τὸ πάλαι πρότερον αὐτοῖς  παραδοθὲν διαφυλάττειν ἔθος χρῆναι  διισχυριζομένων ἡγεῖτο Πολυκράτης· ὃς καὶ αὐτὸς ἐν ᾗ πρὸς Βίκτορα καὶ τὴν Ῥωμαίων ἐκκλησίαν διετυπώσατο γραφῇ τὴν εἰς αὐτὸν ἐλθοῦσαν παράδοσιν ἐκτίθεται διὰ τούτων·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="2"><p><q rend="merge">ἡμεῖς οὖν  ἀρᾳδιούργητον  ἄγομεν τὴν ἡμέραν, μήτε προστιθέντες μήτε  ἀφαιρούμενοι. καὶ γὰρ κατὰ τὴν Ἀσίαν μεγαλα στοιχεῖα κεκοίμηται· ἅτινα ἀναστήσεται τῇ ἡμέρᾳ τῆς παρουσίας τοῦ κυρίου, ἐν ᾗ ἔρχεται μετὰ δόξης ἐξ οὐρανῶν καὶ ἀναζητήσει πάντας τοὺς ἁγίους, Φίλιππον τῶν δώδεκα ἀποστόλων, ὃς κεκοίμηται ἐν Ἱεραπόλει καὶ δύο θυγατέρες αὐτοῦ γεγηρακυῖαι παρθένοι καὶ ἡ ἑτέρα αὐτοῦ θυγάτηρ ἐν ἁγίῳ πνεύματι πολιτευσαμένη  <note place="margin" xml:lang="eng"><bibl>John 21, 20 13, 23</bibl></note> ἐν Ἐφέσῳ ἀναπαύεται·</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="3"><p><q rend="merge">ἔτι δὲ καὶ  <pb n="v.1.p.506"/> Ἰωάννης ὁ ἐπὶ τὸ στῆθος τοῦ κυρίου ἀναπεσών,  <note place="margin" xml:lang="eng"><bibl>Ex. 28, 32 ff. 36, 38 ff.</bibl></note> ὃς ἐγενήθη ἱερεὺς τὸ πέταλον πεφορεκὼς καὶ μάρτυς καὶ διδάσκαλος·</q></p></div> 
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="4"><p><q rend="merge">οὗτος ἐν Ἐφέσῳ κεκοίμηται, ἔτι δὲ καὶ Πολύκαρπος ἐν Σμύρνῃ, καὶ ἐπίσκοπος καὶ μάρτυς· καὶ  Θρασέας καὶ ἐπίσκοπος καὶ μάρτυς ἀπὸ Εὐμενείας, ὃς ἐν Σμύρνῃ κεκοίμηται. τί δὲ δεῖ λέγειν  Σάγαριν ἐπίσκοπον καὶ μάρτυρα,</q> </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="5"><p><q rend="merge">ὃς ἐν Λαοδικείᾳ κεκοίμηται, ἔτι δὲ καὶ  Παπίριον τὸν μακάριον καὶ  Μελίτωνα τὸν  εὐνοῦχον, τὸν ἐν ἁγίῳ πνεύματι πάντα  πολιτευσάμενον, ὃς κεῖται ἐν Σάρδεσιν  περιμένων τὴν ἀπὸ τῶν οὐρανῶν ἐπισκοπὴν ἐν ᾗ ἐκ νεκρῶν ἀναστήσεται;</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="6"><p><q rend="merge">οὗτοι πάντες ἐτήρησαν τὴν ἡμέραν τῆς  τεσσαρεσκαιδεκάτης τοῦ πάσχα κατὰ τὸ εὐαγγέλιον, μηδὲν  παρεκβαίνοντες, ἀλλὰ κατὰ τὸν κανὸνα τῆς πίστεως  ἀκολουθοῦντες· ἔτι δὲ κἀγὼ ὁ  μικρότερος πάντων ὑμῶν Πολυκράτης, κατὰ παράδοσιν τῶν συγγενῶν μου, οἷς καὶ  παρηκολούθησά τισιν αὐτῶν. ἑπτὰ μὲν ἦσαν συγγενεῖς μου ἐπίσκοποι, ἐγὼ δὲ ὄγδοος· καὶ πάντοτε τὴν ἡμέραν ἤγαγον οἱ συγγενεῖς μου ὅταν ὁ λαὸς  ἤρνυεν τὴν  ζύμην.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="7"><p><q rend="merge">ἐγὼ οὖν, ἀδελφοί, ἑξήκοντα πέντε ἔτη ἔχων ἐν κυρίῳ καὶ συμβεβληκὼς  <note place="margin" xml:lang="eng"><bibl>Philipp. 1, 28</bibl></note> τοῖς ἀπὸ τῆς οἰκουμένης ἀδελφοῖς καὶ πᾶσαν ἁγίαν γραφὴν  διεληλυθώς, οὐ  πτύρομαι ἐπὶ τοῖς  καταπλησσομένοις· οἱ γὰρ ἐμοῦ  μείζονες  εἰρήκασι  <note place="margin" xml:lang="eng"><bibl>Acts 5, 29</bibl></note> <q>πειθαρχεῖν δεῖ θεῷ μᾶλλον ἢ ἀνθρώποις.</q></q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="8"><p rend="align(indent)"> Τούτοις ἐπιφέρει περὶ τῶν γράφοντι συμπαρόντων αὐτῷ καὶ  ὁμοδοξούντων ἐπισκόπων ταῦτα λέγων  <q>ἐδυνάμην δὲ τῶν ἐπισκόπων τῶν συμπαρόντων μνημονεῦσαι, οὓς ὑμεῖς ἠξιώσατε  μετακληθῆναι ὑπ’ ἐμοῦ καὶ  μετεκαλεσάμην· ὧν τὰ ὀνόματα ἐὰν  γράφω, πολλὰ πλήθη εἰσίν· οἱ δὲ εἰδότες τὸν <pb n="v.1.p.508"/> μικρόν μου ἄνθρωπον  συνηυδόκησαν τῇ ἐπιστολῇ, εἰδότες ὅτι εἰκῇ  πολιὰς οὐκ  ἤνεγκα, ἀλλ’ ἐν Χριστῷ Ἰησοῦ πάντοτε  πεπολίτευμαι.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="9"><p rend="align(indent)"> Ἐπὶ τούτοις ὁ μὲν τῆς Ῥωμαίων προεστὼς Βίκτωρ ἀθρόως τῆς Ἀσίας πάσης ἅμα ταῖς  ὁμόροις ἐκκλησίαις τὰς παροικίας  ἀποτέμνειν, ὡς ἂν  ἑτεροδοξούσας, τῆς κοινῆς ἑνώσεως πειρᾶται, καὶ  στηλιτεύει γε διὰ γραμμάτων  ἀκοινωνήτους πάντας ἄρδην τοὺς ἐκεῖσε ἀνακηρύττων ἀδελφούς·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="10"><p>ἀλλ’ οὐ πᾶσί γε τοῖς ἐπισκόποις ταῦτ’  ἠρέσκετο.  ἀντιπαρακελεύονται δῆτα αὐτῷ τὰ τῆς εἰρήνης καὶ τῆς πρὸς τοὺς πλησίον  ἑνώσεώς τε καὶ ἀγάπης φρονεῖν, φέρονται δὲ καὶ αἱ τούτων φωναὶ  πληκτικώτερον καθαπτομένων τοῦ Βίκτορος·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="11"><p>ἐν οἷς καὶ ὁ Εἰρηναῖος ἐκ προσώπου ὧν ἡγεῖτο κατὰ τὴν Γαλλίαν ἀδελφῶν ἐπιστείλας, παρίσταται μὲν τῷ δεῖν ἐν μόνῃ τῇ τῆς κυριακῆς ἡμέρᾳ τὸ τῆς τοῦ κυρίου ἀναστάσεως ἐπιτελεῖσθαι μυστήριον, τῷ γε μὴν Βίκτορι  προσηκόντως, ὡς μὴ  ἀποκόπτοι ὅλας ἐκκλησίας θεοῦ ἀρχαίου ἔθους παράδοσιν  ἐπιτηρούσας, πλεῖστα ἕτερα παραινεῖ, καὶ αὐτοῖς δὲ ῥήμασιν τάδε ἐπιλέγων· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="12"><p><q>οὐδὲ γὰρ μόνον περὶ τῆς ἡμέρας ἐστὶν ἡ ἀμφισβήτησις, ἀλλὰ καὶ περὶ τοῦ εἴδους αὐτοῦ τῆς νηστείας. οἱ μὲν γὰρ  οἴονται μίαν ἡμέραν δεῖν αὐτοὺς  νηστεύειν, οἱ δὲ δύο, οἱ δὲ καὶ πλείονας· οἱ δὲ τεσσαράκοντα ὥρας  ἡμερινάς τε καὶ  νυκτερινὰς  συμμετροῦσιν τὴν ἡμέραν αὐτῶν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="13"><p><q rend="merge">καὶ τοιαύτη μὲν  ποικιλία τῶν  ἐπιτηρούντων οὐ νῦν ἐφ’ ἡμῶν γεγονυῖα, ἀλλὰ καὶ πολὺ πρότερον <pb n="v.1.p.510"/> ἐπὶ τῶν πρὸ ἡμῶν, τῶν παρὰ τὸ ἀκριβές, ὡς εἰκός, κρατούντων τὴν καθ’  ἁπλότητα καὶ ἰδιωτισμὸν συνήθειαν εἰς τὸ μετέπειτα  πεποιηκότων, καὶ οὐδὲν ἔλαττον πάντες οὗτοι  εἰρήνευσάν τε καὶ  εἰρηνεύομεν πρὸς ἀλλήλους, καὶ ἡ  διαφωνία τῆς νηστείας τὴν ὁμόνοιαν τῆς πίστεως συνίστησιν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="14"><p rend="align(indent)"> Τούτοις καὶ ἱστορίαν προστίθησιν, ἣν οἰκείως παραθήσομαι, τοῦτον ἔχουσαν τὸν τρόπον· <q>ἐν οἷς καὶ οἱ πρὸ Σωτῆρος πρεσβύτεροι, οἱ  προστάντες τῆς ἐκκλησίας ἧς σὺ νῦν  ἀφηγῇ, Ἀνίκητον  λέγομεν καὶ  Πίον Ὑγῖνόν τε καὶ Τελεσφόρον καὶ Ξύστον, οὔτε αὐτοὶ ἐτήρησαν οὔτε τοῖς μετ’ αὐτῶν ἐπέτρεπον, καὶ οὐδὲν ἔλαττον αὐτοὶ μὴ τηροῦντες  εἰρήνευον τοῖς ἀπὸ τῶν παροικιῶν ἐν αἷς  ἐτηρεῖτο,  ἐρχομένοις πρὸς αὐτούς· καίτοι μᾶλλον ἐναντίον ἦν τὸ τηρεῖν τοῖς μὴ τηροῦσιν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="15"><p><q rend="merge">καὶ οὐδέποτε διὰ τὸ εἶδος τοῦτο  ἀπεβλήθησάν τινες, ἀλλ’ αὐτοὶ μὴ τηροῦντες οἱ πρὸ σοῦ πρεσβύτεροι τοῖς ἀπὸ τῶν παροικιῶ τηροῦσιν  ἔπεμπον εὐχαριστίαν,</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="16"><p><q rend="merge">καὶ τοῦ μακαρίου Πολυκάρπου ἐπιδημήσαντος τῇ Ῥώμῃ ἐπὶ Ἀνικήτου καὶ περὶ ἄλλων τινῶν μικρὰ σχόντες πρὸς ἀλλήλους, εὐθὺς  εἰρήνευσαν, περὶ τούτου τοῦ  κεφαλαίου μὴ  φιλεριστήσαντες εἰς ἑαυτούς. οὔτε γὰρ ὁ Ἀνίκητος τὸν Πολύκαρπον πεῖσαι ἐδύνατο μὴ τηρεῖν, ἅτε μετὰ Ἰωάννου τοῦ μαθητοῦ τοῦ κυρίου ἡμῶν καὶ τῶν λοιπῶν ἀποστόλων οἷς  συνδιέτριψεν, ἀεὶ  τετηρηκότα, οὔτε μὴν ὁ Πολύκαρπος τὸν Ἀνίκητον ἔπεισεν τηρεῖν, <pb n="v.1.p.512"/> λέγοντα τὴν συνήθειαν τῶν πρὸ αὐτοῦ πρεσβυτέρων  ὀφείλειν κατέχειν.</q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="17"><p><q rend="merge">καὶ τούτων οὕτως ἐχόντων, ἐκοινώνησαν ἑαυτοῖς, καὶ ἐν τῇ ἐκκλησίᾳ παρεχώρησεν ὁ Ἀνίκητος τὴν εὐχαριστίαν τῷ Πολυκάρπῳ, κατ’  ἐντροπὴν δηλονότι, καὶ μετ’ εἰρήνης ἀπ’ ἀλλήλων ἀπηλλάγησαν, πάσης τῆς ἐκκλησίας εἰρήνην ἐχόντων, καὶ τῶν τηρούντων καὶ τῶν μὴ τηρούντων.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.24" n="18"><p rend="align(indent)">Καὶ ὁ μὲν Εἰρηναῖος  φερώνυμός τις ὢν τῇ προσηγορίᾳ αὐτῷ τε τῷ τρόπῳ  εἰρηνοποιός, τοιαῦτα ὑπὲρ τῆς τῶν ἐκκλησιῶν εἰρήνης παρεκάλει τε καὶ ἐπρέσβευεν, ὁ δ’ αὐτὸς οὐ μόνῳ τῷ Βίκτορι, καὶ διαφόροις δὲ πλείστοις ἄρχουσιν ἐκκλησιῶν τὰ κατάλληλα δι’ ἐπιστολῶν περὶ τοῦ  κεκινημένου ζητήματος ὡμίλει.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="25">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.25" n="1"><p rend="align(indent)">Οἵ γε μὴν ἐπὶ Παλαιστίνης, οὓς ἀρτίως διεληλύθαμεν, ὅ τε Νάρκισσος καὶ Θεόφιλος, καὶ σὺν αὐτοῖς  Κάσσιος τῆς κατὰ Τύρον ἐκκλησίας ἐπίσκοπος καὶ  Κλᾶρος τῆς ἐν Πτολεμαΐδι οἵ τε μετὰ τούτων  συνεληλυθότες, περὶ τῆς κατελθούσης εἰς αὐτοὺς ἐκ διαδοχῆς τῶν ἀποστόλων περὶ τοῦ πάσχα παραδόσεως πλεῖστα διειληφότες, κατὰ τὸ τέλος τῆς γραφῆς αὐτοῖς ῥήμασιν ἐπιλέγουσιν ταῦτα· <q>τῆς δ’ ἐπιστολῆς ἡμῶν  πειράθητε κατὰ πᾶσαν παροικίαν ἀντίγραφα  διαπέμψασθαι, ὅπως μὴ  ἔνοχοι  ὦμεν τοῖς ῥᾳδίως  πλανῶσιν ἑαυτῶν τὰς ψυχάς.  δηλοῦμεν δὲ ὑμῖν ὅτι τῇ αὐτῇ ἡμέρᾳ καὶ ἐν Ἀλεξανδρείᾳ ἄγουσιν  ᾗπερ καὶ ἡμεῖς· παρ’ ἡμῶν γὰρ τὰ γράμματα  κομίζεται αὐτοῖς καὶ ἡμῖν παρ’ αὐτῶν, ὥστε συμφώνως καὶ ὁμοῦ ἄγειν ἡμᾶς τὴν ἁγίαν ἡμέραν.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="26">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.26" n="1"><p rend="align(indent)"> Ἀλλὰ γὰρ πρὸς τοῖς  ἀποδοθεῖσιν Εἰρηναίου 
<pb n="v.1.p.514"/> συγγράμμασιν καὶ ταῖς ἐπιστολαῖς φέρεταί τις αὐτοῦ πρὸς Ἕλληνας λόγος  συντομώτατος καὶ τὰ μάλιστα  ἀναγκαιότατος, Περὶ ἐπιστήμης ἐπιγεγραμμένος, καὶ ἄλλος, ὃν ἀνατέθεικεν ἀδελφῷ  Μαρκιανῷ τοὔνομα εἰς ἐπίδειξιν τοῦ ἀποστολικοῦ
κηρύγματος, καὶ βιβλίον τι  διαλέξεων διαφόρων, ἐν ᾧ τῆς πρὸς Ἑβραίους ἐπιστολῆς καὶ τῆς λεγομένης Σολομῶνος Σοφίας μνημονεύει,  ῥητά τινα ἐξ αὐτῶν παραθέμενος. καὶ τὰ μὲν εἰς ἡμετέραν ἐλθόντα γνῶσιν τῶν Εἰρηναίου τοσαῦτα.</p>
 <p rend="align(indent)">Κομόδου δὲ τὴν ἀρχὴν ἐπὶ δέκα καὶ τρισὶν ἔτεσιν καταλύσαντος, αὐτοκράτωρ Σευῆρος οὐδ’ ὅλοις μησὶν ἓξ μετὰ τὴν Κομόδου τελευτὴν  Περτίνακος διαγενομένου κρατεῖ. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="27">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.27" n="1"><p>πλεῖστα μὲν οὖν παρὰ πολλοῖς εἰς ἔτι νῦν τῶν τότε σῴζεται παλαιῶν καὶ ἐκκλησιαστικῶν ἀνδρῶν ἐναρέτου σπουδῆς ὑπομνήματα· ὧν γε μὴν αὐτοὶ διέγνωμεν, εἴη ἂν τὰ  Ἡρακλείτου εἰς τὸν ἀπόστολον, καὶ τὰ Μαξίμου περὶ τοῦ  πολυθρυλήτου παρὰ τοῖς  αἱρεσιώταις ζητήματος τοῦ πόθεν ἡ  κακία, καὶ περὶ τοῦ  γενητὴν ὑπάρχειν τὴν ὕλην, τά τε  Κανδίδου εἰς τὴν ἑξαήμερον, καὶ Ἀπίωνος εἰς τὴν αὐτὴν ὑπόθεσιν, ὁμοίως  Σέξτου περὶ ἀναστάσεως, καὶ ἄλλη τις ὑπόθεσις  Ἀραβιανοῦ, καὶ μυρίων ἄλλων, ὧν διὰ τὸ μηδεμίαν ἔχειν  ἀφορμὴν οὐχ οἷόν τε οὔτε τοὺς χρόνους παραδοῦναι γραφῇ οὔθ’ ἱστορίας μνήμην ὑποσημήνασθαι. καὶ ἄλλων δὲ πλείστων, ὧν οὐδὲ τὰς προσηγορίας καταλέγειν ἡμῖν δυνατόν, ἦλθον εἰς ἡμᾶς λόγοι,  ὀρθοδόξων μὲν καὶ ἐκκλησιαστικῶν, <pb n="v.1.p.516"/> ὥς γε δὴ ἡ ἐκάστου  παραδείκνυσιν τῆς θείας γραφῆς ἑρμηνεία,  ἀδήλων δ’ ὅμως ἡμῖν, ὅτι μὴ τὴν προσηγορίαν  ἐπάγεται τῶν  συγγραψαμένων.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:5" n="28">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="1"><p rend="align(indent)"> Τούτων ἔν τινος σπουδάσματι κατὰ τῆς Ἀρτέμωνος αἱρέσεως  πεπονημένῳ, ἣν αὖθις ὁ
ἐκ Σαμοσάτων Παῦλος καθ’ ἡμᾶς  ἀνανεώσασθαι πεπείραται, φέρεταί τις διήγησις ταῖς  ἐξεταζομέναις ἡμῖν  προσήκουσα ἱστορίαις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="2"><p>τὴν γάρ τοι δεδηλωμένην αἵρεσιν ψιλὸν ἄνθρωπον γενέσθαι τὸν σωτῆρα φάσκουσαν οὐ πρὸ πολλοῦ τε  νεωτερισθεῖσαν διευθύνων, ἐπειδὴ  σεμνύνειν αὐτὴν ὡς ἂν ἀρχαίαν οἱ ταύτης  ἤθελον εἰσηγηταί, πολλὰ καὶ ἄλλα εἰς ἔλεγχον αὐτῶν τῆς  βλασφήμου  ψευδηγορίας παραθεὶς ὁ λόγος ταῦτα κατὰ λέξιν ἱστορεῖ·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="3"><p><q>φασὶν γὰρ τοὺς μὲν προτέρους ἅπαντας καὶ αὐτοὺς τοὺς ἀποστόλους παρειληφέναι τε καὶ  δεδιδαχέναι ταῦτα ἃ νῦν οὗτοι λέγουσιν, καὶ τετηρῆσθαι τὴν ἀλήθειαν τοῦ κηρύγματος μέχρι τῶν Βίκτορος χρόνων, ὃς ἦν τρισκαιδέκατος ἀπὸ Πέτρου ἐν Ῥώμῃ ἐπίσκοπος· ἀπὸ δὲ τοῦ  διαδόχου αὐτοῦ Ζεφυρίνου  παρακεχαράχθαι τὴν ἀλήθειαν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="4"><p><q rend="merge">ἦν δ’ ἂν τυχὸν πιθανὸν τὸ λεγόμενον, εἰ μὴ πρῶτον μὲν  ἀντέπιπτον αὐτοῖς αἱ θεῖαι γραφαί· καὶ ἀδελφῶν δέ τινων ἔστιν γράμματα,  πρεσβύτερα τῶν Βίκτορος χρόνων, ἃ ἐκεῖνοι καὶ πρὸς τὰ ἔθνη ὑπὲρ τῆς ἀληθείας καὶ πρὸς τὰς τότε αἱρέσεις ἔγραψαν, λέγω δὲ Ἰουστίνου καὶ Μιλτιάδου καὶ Τατιανοῦ καὶ Κλήμεντος καὶ ἑτέρων πλειόνων, ἐν οἷς ἅπασιν  θεολογεῖται ὁ Χριστός.</q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="5"><p><q rend="merge">τὰ γὰρ Εἰρηναίου τε καὶ Μελίτωνος καὶ τῶν λοιπῶν τίς ἀγνοεῖ βιβλία, θεὸν καὶ ἄνθρωπον  καταγγέλλοντα <pb n="v.1.p.518"/> τὸν Χριστόν,</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="6"><p><q rend="merge">ψαλμοὶ δὲ ὅσοι καὶ  ᾠδαὶ ἀδελφῶν  ἀπ’ ἀρχῆς ὑπὸ πιστῶν  γραφεῖσαι τὸν λόγον τοῦ θεοῦ τὸν Χριστὸν  ὑμνοῦσιν  θεολογοῦντες; πῶς οὖν ἐκ τοσούτων ἐτῶν  καταγγελλομένου τοῦ ἐκκλησιαστικοῦ φρονήματος,  ἐνδέχεται τοὺς μέχρι Βίκτορος οὕτως ὡς οὗτοι λέγουσιν κεκηρυχέναι; πῶς δὲ οὐκ  αἰδοῦνται ταῦτα Βίκτορος  καταψεύδεσθαι, ἀκριβῶς εἰδότες ὅτι Βίκτωρ Θεόδοτον τὸν  σκυτέα, τὸν ἀρχηγὸν καὶ πατέρα ταύτης τῆς ἀρνησιθέου ἀποστασίας,  ἀπεκήρυξεν τῆς κοινωνίας, πρῶτον εἰπόντα ψιλὸν ἄνθρωπον τὸν Χριστόν; εἰ γὰρ Βίκτωρ κατ’ αὐτοὺς οὕτως  ἐφρόνει ὡς ἡ τούτων διδάσκει  βλασφημία, πῶς ἂν  ἀπέβαλεν Θεόδοτον τὸν τῆς αἱρέσεως ταύτης  εὑρετήν;</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="7"><p rend="align(indent)"> Καὶ τὰ μὲν κατὰ τὸν Βίκτορα τοσαῦτα· τούτου δὲ ἔτεσιν δέκα προστάντος τῆς λειτουργίας διάδοχος καθίσταται Ζεφυρῖνος ἀμφὶ τὸ ἔνατον τῆς Σευήρου βασιλείας ἔτος. προστίθησιν δὲ ὁ τὸ προειρημένον συντάξας περὶ τοῦ  κατάρξαντος τῆς δηλωθείσης αἱρέσεως βιβλίον καὶ ἄλλην κατὰ Ζεφυρῖνον γενομένην πρᾶξιν, ὧδέ πως αὐτοῖς ῥήμασι γράφων· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="8"><p><q>ὑπομνήσω  γοῦν πολλοὺς τῶν  <note place="margin" xml:lang="eng"><bibl>Matt. 11, 23</bibl></note> ἀδελφῶν πρᾶγμα ἐφ’ ἡμῶν γενόμενον, ὃ νομίζω ὅτι εἰ ἐν  Σοδόμοις ἐγεγόνει, τυχὸν ἂν κἀκείνους  ἐνουθέτησεν. Νατάλιος ἦν τις  ὁμολογητής, οὐ πάλαι, ἀλλ’ ἐπὶ τῶν ἡμετέρων γενόμενος καιρῶν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="9"><p><q rend="merge">οὗτος  ἠπατήθη ποτὲ ὑπὸ  Ἀσκληπιοδότου καὶ ἑτέρου Θεοδότου τινὸς  τραπεζίτου· ἦσαν δὲ οὗτοι ἄμφω Θεοδότου τοῦ  σκυτέως μαθηταὶ τοῦ πρώτου ἐπὶ ταύτῃ τῇ φρονήσει, μᾶλλον δὲ  ἀφροσύνῃ,  ἀφορισθέντος τῆς κοινωνίας ὑπὸ Βίκτορος, ὡς <pb n="v.1.p.520"/> ἔφην, τοῦ τότε ἐπισκόπου.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="10"><p> <q rend="merge">ἀνεπείσθη δὲ ὁ Νατάλιος  ὑπ’ αὐτῶν ἐπὶ  σαλαρίῳ ἐπίσκοπος  κληθῆναι ταύτης τῆς αἱρέσεως, ὥστε λαμβάνειν παρ’ αὐτῶν  μηνιαῖα δηνάρια <num>ρν</num>.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="11"><p><q rend="merge">γενόμενος οὖν σὺν αὐτοῖς, δι’  ὁραμάτων πολλάκις  ἐνουθετεῖτο ὑπὸ τοῦ κυρίου· ὁ γὰρ  εὔσπλαγχνος θεὸς καὶ κύριος ἡμῶν Ἰησοῦς Χριστὸς οὐκ ἐβούλετο ἔξω ἐκκλησίας γενόμενον ἀπολέσθαι μάρτυρα τῶν ἰδίων παθῶν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="12"><p><q rend="merge">ἐπεὶ δὲ  ῥᾳθυμότερον τοῖς  ὁράμασιν προσεῖχεν, δελεαζόμενος τῇ τε παρ’ αὐτοῖς  πρωτοκαθεδρίᾳ καὶ τῇ πλείστους  ἀπολλυούσῃ  αἰσχροκερδίᾳ, τελευταῖον ὑπὸ ἁγίων ἀγγέλων ἐμαστιγώθη δι’ ὅλης τῆς νυκτὸς οὐ μικρῶς  αἰκισθείς, ὥστε ἕωθεν  ἀναστῆναι καὶ  ἐνδυσάμενον σάκκον καὶ  σποδὸν  καταπασάμενον μετὰ πολλῆς σπουδῆς καὶ δακρύων προσπεσεῖν  Ζεφυρίνῳ τῷ ἐπισκόπῳ,  κυλιόμενον ὑπὸ τοὺς πόδας οὐ μόνον τῶν ἐν κλήρῳ, ἀλλὰ καὶ τῶν λαϊκῶν,  συγχέαι τε τοῖς  δάκρυσιν τὴν  εὔσπλαγχνον ἐκκλησίαν τοῦ  ἐλεήμονος Χριστοῦ πολλῇ τε τῇ δεήσει  χρησάμενον  δείξαντά τε τοὺς μώλωπας ὧν εἰλήφει πληγῶν μόλις  κοινωνηθῆναι.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="13"><p rend="align(indent)"> Τούτοις  ἐπισυνάψομεν καὶ ἄλλας περὶ τῶν αὐτῶν τοῦ αὐτοῦ συγγραφέως φωνάς, τοῦτον ἐχούσας τὸν τρόπον· <q>γραφὰς μὲν θείας ἀφόβως  ῥερᾳδιουργήκασιν, πίστεώς τε ἀρχαίας κανόνα  ἠθετήκασιν, Χριστὸν δὲ  ἠγνοήκασιν, οὐ τί αἱ θεῖαι λέγουσιν γραφαί,  ζητοῦντες, ἀλλ’ ὁποῖον σχῆμα συλλογισμοῦ εἰς τὴν τῆς  ἀθεότητος  σύστασιν  εὑρεθῇ, φιλοπόνως  ἀσκοῦντες. κἂν αὐτοῖς  προτείνῃ τις  ῥητὸν γραφῆς  θεϊκῆς,  ἐξετάζουσιν πότερον <pb n="v.1.p.522"/>  συνημμένον ἢ  διεζευγμένον δύναται ποιῆσαι σχῆμα συλλογισμοῦ·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="14"><p><q rend="merge">καταλιπόντες δὲ τὰς ἁγίας τοῦ θεοῦ γραφάς, γεωμετρίαν  ἐπιτηδεύουσιν, ὡς ἂν ἐκ τῆς γῆς ὄντες καὶ ἐκ τῆς γῆς  λαλοῦντες καὶ τὸν ἄνωθεν ἐρχόμενον ἀγνοοῦντες.  Εὐκλείδης γοῦν παρά τισιν αὐτῶν φιλοπόνως  γεωμετρεῖται,  Ἀριστοτέλης δὲ καὶ  Θεόφραστος  θαυμάζονται·  Γαληνὸς γὰρ ἴσως ὑπό τινων καὶ  προσκυνεῖται.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="15"><p><q rend="merge">οἱ δὲ ταῖς τῶν ἀπίστων  τέχναις εἰς τὴν τῆς αἱρέσεως αὐτῶν γνώμην  ἀποχρώμενοι καὶ τῇ τῶν ἀθέων πανουργίᾳ ὅτι μηδὲ ἐγγὺς πίστεως ὑπάρχουσιν, τί δεῖ καὶ λέγειν; διὰ τοῦτο ταῖς θείαις γραφαῖς ἀφόβως  ἐπέβαλον τὰς χεῖρας, λέγοντες αὐτὰς  διωρθωκέναι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="16"><p><q rend="merge">καὶ ὅτι τοῦτο μὴ  καταψευδόμενος αὐτῶν λέγω, ὁ βουλόμενος δύναται μαθεῖν. εἰ γάρ τις  θελήσει  συγκομίσας αὐτῶν ἑκάστου τὰ ἀντίγραφα ἐξετάζειν πρὸς ἄλληλα, κατὰ πολὺ ἂν εὕροι  διαφωνοῦντα.  ἀσύμφωνα γοῦν ἔσται τὰ Ἀσκληπιάδου τοῖς Θεοδότου,</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="17"><p><q rend="merge">πολλῶν δὲ ἔστιν  εὐπορῆσαι διὰ τὸ φιλοτίμως  ἐκγεγράφθαι τοὺς μαθητὰς αὐτῶν τὰ ὑφ’ ἑκάστου αὐτῶν, ὡς αὐτοὶ  καλοῦσιν,  κατωρθωμένα, τοῦτ’ ἐστὶν  ἠφανισμένα· πάλιν δὲ τούτοις τὰ  Ἑρμοφίλου οὐ συνᾴδει. τὰ γὰρ  Ἀπολλωνιάδου οὐδὲ αὐτὰ ἑαυτοῖς ἐστιν σύμφωνα· ἔνεστιν γὰρ  συγκρῖναι τὰ πρότερον ὑπ’ αὐτῶν  κατασκευασθέντα τοῖς ὕστερον πάλιν  ἐπιδιαστραφεῖσιν <pb n="v.1.p.524"/> καὶ εὑρεῖν κατὰ πολὺ  ἀπᾴδοντα.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="18"><p> <q rend="merge">ὅσης δὲ τόλμης ἐστὶ τοῦτο τὸ ἁμάρτημα, εἰκὸς μηδὲ ἐκείνους ἀγνοεῖν. ἢ γὰρ οὐ  πιστεύουσιν ἁγίῳ πνεύματι  λελέχθαι τὰς θείας γραφάς, καί εἰσιν  ἄπιστοι· ἢ ἑαυτοὺς  ἡγοῦνται  σοφωτέρους τοῦ ἁγίου πνεύματος ὑπάρχειν, καὶ τί ἕτερον ἢ  δαιμονῶσιν; οὐδὲ γὰρ ἀρνήσασθαι δύνανται ἑαυτῶν εἶναι τὸ τόλμημα, ὁπόταν καὶ τῇ αὐτῶν χειρὶ ᾖ γεγραμμένα, καὶ παρ’ ὧν  κατηχήθησαν, μὴ τοιαύτας παρέλαβον τὰς γραφάς, καὶ δεῖξαι ἀντίγραφα ὅθεν αὐτὰ  μετεγράψαντο, μὴ  ἔχωσιν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:5.28" n="19"><p><q rend="merge">ἔνιοι δ’ αὐτῶν οὐδὲ  παραχαράσσειν  ἠξίωσαν αὐτάς, ἀλλ’ ἁπλῶς  ἀρνησάμενοι τόν τε νόμον καὶ τοὺς προφήτας, ἀνόμου καὶ ἀθέου διδασκαλίας προφάσει χάριτος εἰς ἔσχατον ἀπωλείας ὄλεθρον  κατωλίσθησαν.</q> </p>
 <p rend="align(indent)">Καὶ ταῦτα μὲν τοῦτον  ἱστορήσθω τὸν τρόπον.</p>
</div></div>
</div>
  <pb n="v.2.p.2"/>
<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="6">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="arg">
<head rend="align(center)"> Τάδε καὶ ἡ <num>ς</num> περιέχει βίβλος τῆς Ἐκκλησιαστικῆς ἱστορίας </head>
 <p rend="align(indent)"><num>Α</num>Περὶ τοῦ κατὰ Σευῆρον διωγμοῦ.</p>
<p rend="align(indent)"><num>Β</num> Περὶ τῆς Ὠριγένους ἐκ παιδὸς ἀσκήσεως. </p>
<p rend="align(indent)"><num>Γ</num> Ὡς κομιδῇ νέος ὢν τὸν Χριστοῦ λόγον ἐπρέσβευεν. </p>
<p rend="align(indent)"><num>Δ</num> Ὅσοι διʼ αὐτοῦ  κατηχηθέντες  προήχθησαν μάρτυρες. </p>
<p rend="align(indent)"><num>Ε</num> Περὶ Ποταμιαίνης. </p>
<p rend="align(indent)"><num>Σ</num> Περὶ Κλήμεντος τοῦ Ἀλεξανδρέως. </p>
<p rend="align(indent)"><num>Ζ</num> Περὶ Ἰούδα συγγραφέως. </p>
<p rend="align(indent)"><num>Η</num> Περὶ τοῦ  τολμηθέντος Ὠριγένει. </p>
<p rend="align(indent)"><num>Θ</num> Περὶ τῶν κατὰ Νάρκισσον παραδόξων. </p>
<p rend="align(indent)"><num>Ι</num> Περὶ τῶν ἐν Ἱεροσολύμοις ἐπισκόπων. </p>
<p rend="align(indent)"><num>ΙΑ</num> Περὶ Ἀλεξάνδρου. </p>
<p rend="align(indent)"><num>ΙΒ</num> Περὶ Σεραπίωνος καὶ τῶν φερομένων αὐτοῦ λόγων. </p>
<p rend="align(indent)"><num>ΙΓ</num> Περὶ τῶν Κλήμεντος συγγραμμάτων. </p>
<p rend="align(indent)"><num>ΙΔ</num>  Ὁπόσων  ἐμνημόνευσε γραφῶν. </p>
<p rend="align(indent)"><num>ΙΕ</num> Περὶ Ἡρακλᾶ. </p>
<p rend="align(indent)"><num>ΙΣ</num> Ὅπως Ὠριγένης περὶ τὰς θείας γραφὰς  ἐσπουδάκει. </p>
<pb n="v.2.p.4"/>
<p rend="align(indent)"><num>ΙΖ</num> Περὶ Συμμάχου τοῦ  ἑρμηνέως. </p>
<p rend="align(indent)"><num>ΙΗ</num> Περὶ Ἀμβροσίου. </p>
<p rend="align(indent)"><num>ΙΘ</num> Ὅσα περὶ Ὠριγένους μνημονεύεται. </p>
<p rend="align(indent)"><num>Κ</num> Ὅσοι τῶν τηνικάδε φέρονται λόγοι.  </p>
<p rend="align(indent)"><num>ΚΑ</num> Ὅσοι κατὰ τούσδε ἐπίσκοποι ἐγνωρίζοντο. </p>
<p rend="align(indent)"><num>ΚΒ</num> Ὅσα τῶν Ἱππολύτου εἰς ἡμᾶς ἦλθεν. </p>
<p rend="align(indent)"><num>ΚΓ</num> Περὶ τῆς Ὠριγένους σπουδῆς καὶ ὡς τοῦ ἐκκλησιαστικοῦ πρεσβείου ἠξιώθη. </p>
<p rend="align(indent)"><num>ΚΔ</num> Τίνα ἐπὶ τῆς Ἀλεξανδρείας ἐξηγήσατο. </p>
<p rend="align(indent)"><num>ΚΕ</num> Ὅπως τῶν ἐνδιαθήκων γραφῶν ἐμνημόνευσεν. </p>
<p rend="align(indent)"><num>ΚΣ</num> Ὅπως αὐτὸν ἑώρων οἱ ἐπίσκοποι. </p>
<p rend="align(indent)"><num>ΚΖ</num> Ὡς Ἡρακλᾶς τὴν Ἀλεξανδρέων ἐπισκοπὴν διεδέξατο. </p>
<p rend="align(indent)"><num>ΚΗ</num> Περὶ τοῦ κατὰ Μαξιμῖνον διωγμοῦ. </p>
<p rend="align(indent)"><num>ΚΘ</num> Περὶ Φαβιανοῦ ὡς Ῥωμαίων ἐπίσκοπος ἐκ θεοῦ παραδόξως ἀνεδείχθη. </p>
<p rend="align(indent)"><num>Λ</num> Ὅσοι γεγόνασιν Ὠριγένους φοιτηταί. </p>
<p rend="align(indent)"><num>ΛΑ</num> Περὶ Ἀφρικανοῦ. </p>
<p rend="align(indent)"><num>ΛΒ</num> Τίνα Ὠριγένης ἐν Καισαρείᾳ τῆς Παλαιστίνης  ἐξηγήσατο. </p>
<p rend="align(indent)"><num>ΛΓ</num> Περὶ τῆς Βηρύλλου  παρατροπῆς. </p>
<p rend="align(indent)"><num>ΛΔ</num> Τὰ κατὰ Φίλιππον. </p>
<p rend="align(indent)"><num>ΛΕ</num> Ὡς Διονύσιος Ἡρακλᾶ τὴν ἐπισκοπὴν διεδέξατο. </p>
<p rend="align(indent)"><num>ΛΣ</num> Ὅσα ἄλλα  ἐσπούδαστο τῷ Ὠριγένει. </p>
<pb n="v.2.p.6"/>
<p rend="align(indent)"><num>ΛΖ</num> Περὶ τῆς τῶν Ἀράβων  διαστάσεως. </p>
<p rend="align(indent)"><num>ΛΗ</num> Περὶ τῆς  Ἑλκεσαιτῶν αἱρέσεως. </p>
<p rend="align(indent)"><num>ΛΘ</num> Περὶ τῶν κατὰ Δέκιον. </p>
<p rend="align(indent)"><num>Μ</num> Περὶ τῶν Διονυσίῳ συμβάντων. </p>
<p rend="align(indent)"><num>  ΜΑ</num> Περὶ τῶν ἐπʼ αὐτῆς Ἀλεξανδρείας μαρτυρησάντων. </p>
<p rend="align(indent)"><num>  ΜΒ</num> Περὶ ὧν ἄλλων ὁ Διονύσιος ἱστορεῖ. </p>
<p rend="align(indent)"><num>  ΜΓ</num> Περὶ Νοουάτου, οἷός τις ἦν τὸν τρόπον, καὶ περὶ τῆς κατʼ αὐτὸν αἱρέσεως. </p>
<p rend="align(indent)"><num>  ΜΔ</num> Περὶ Σεραπίωνος ἱστορία Διονυσίου. </p>
<p rend="align(indent)"><num>  ΜΕ</num> Ἐπιστολὴ πρὸς  Νοουᾶτον Διονυσίου. </p>
<p rend="align(indent)"><num>ΜΣ</num> Περὶ τῶν ἄλλων Διονυσίου ἐπιστολῶν.  </p></div>
<pb n="v.2.p.8"/>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.1" n="1"><p rend="align(indent)">Ὡς δὲ καὶ Σευῆρος διωγμὸν κατὰ τῶν ἐκκλησιῶν ἐκίνει, λαμπρὰ μὲν τῶν ὑπὲρ εὐσεβείας ἀθλητῶν κατὰ πάντα τόπον  ἀπετελεῖτο μαρτύρια, μάλιστα δ’  ἐπλήθυεν ἐπ’ Ἀλεξανδρείας, τῶν ἀπ’ Αἰγύπτου καὶ Θηβαΐδος ἁπάσης αὐτόθι ὥσπερ ἐπὶ μέγιστον ἀθλητῶν θεοῦ  παραπεμπομένων στάδιον διὰ  καρτερικωτάτης τε  ποικίλων βασάνων καὶ θανάτου  τρόπων ὑπομονῆς τοὺς παρὰ θεῷ στεφάνους ἀναδουμένων· ἐν οἷς καὶ  Λεωνίδης, ὁ λεγόμενος Ὠριγένους πατήρ, τὴν κεφαλὴν ἀποτμηθείς, νέον κομιδῇ καταλείπει τὸν παῖδα· ὃς δὴ ὁποίας ἐξ ἐκείνου περὶ τὸν θεῖον λόγον προαιρέσεως ἦν, οὐκ  ἄκαιρον διὰ βραχέων διελθεῖν τῷ μάλιστα πολὺν εἶναι παρὰ τοῖς πολλοῖς τὸν περὶ αὐτοῦ βεβοημένον λόγον. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="1"><p>πολλὰ μὲν οὖν ἄν τις εἴποι τὸν βίον τοῦ ἀνδρὸς ἐν σχολῇ παραδοῦναι διὰ γραφῆς πειρώμενος,  δέοιτο δ’ ἂν καὶ ἰδίας ὑποθέσεως ἡ περὶ αὐτοῦ  σύνταξις· ὅμως δ’ ἡμεῖς ἐπὶ τοῦ παρόντος  ἐπιτεμόμενοι τὰ πλεῖστα διὰ βραχέων ὡς οἷόν τε, ὀλίγα ἄττα τῶν <pb n="v.2.p.10"/> περὶ αὐτὸν  διελευσόμεθα, ἔκ τινων ἐπιστολῶν καὶ ἱστορίας τῶν καὶ εἰς ἡμᾶς τῷ βίῳ πεφυλαγμένων αὐτοῦ γνωρίμων τὰ δηλούμενα φέροντες.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="2"><p rend="align(indent)"> Ὠριγένους καὶ τὰ ἐξ αὐτῶν ὡς εἰπεῖν  σπαργάνων  ἀξιομνημόνευτά μοι εἶναι δοκεῖ. δέκατον μὲν γὰρ  ἐπεῖχε Σευῆρος τῆς βασιλείας ἔτος, ἡγεῖτο δὲ Ἀλεξανδρείας καὶ τῆς λοιπῆς Αἰγύπτου  Λαῖτος, τῶν δ’ αὐτόθι παροικιῶν τὴν ἐπισκοπὴν νεωστὶ τότε μετὰ Ἰουλιανὸν Δημήτριος  ὑπειλήφει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="3"><p>εἰς μέγα δὴ οὖν τῆς τοῦ διωγμοῦ πυρκαϊᾶς ἁφθείσης καὶ μυρίων ὅσων τοῖς κατὰ τὸ μαρτύριον ἀναδουμένων  στεφάνοις,  ἔρως τοσοῦτος μαρτυρίου τὴν Ὠριγένους, ἔτι κομιδῇ παιδὸς  ὑπάρχοντος,  κατεῖχε ψυχήν, ὡς ὁμόσε τοῖς κινδύνοις χωρεῖν  προπηδᾶν τε καὶ  ὁρμᾶν ἐπὶ τὸν ἀγῶνα προθύμως ἔχειν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="4"><p>ἤδη γέ τοι σμικρὸν ὅσον αὐτῷ καὶ τὰ τῆς ἀπὸ τοῦ βίου ἀπαλλαγῆς οὐ πόρρω καθίστατο, μὴ οὐχὶ τῆς θείας καὶ οὐρανίου προνοίας εἰς τὴν πλείστων ὠφέλειαν διὰ τῆς αὐτοῦ μητρὸς ἐμποδὼν αὐτῷ τῆς προθυμίας ἐνστάσης.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="5"><p>αὕτη γοῦν τὰ μὲν πρῶτα λόγοις  ἱκετεύουσα, τῆς περὶ αὐτὸν  μητρικῆς διαθέσεως φειδὼ λαβεῖν παρεκάλει, σφοδρότερον δ’  ἐπιτείναντα θεασαμένη, ὅτε γνοὺς ἁλόντα τὸν πατέρα δεσμωτηρίῳ φυλάττεσθαι ὅλος ἐγίνετο τῆς περὶ τὸ μαρτύριον ὁρμῆς, τὴν πᾶσαν αὐτοῦ  ἀποκρυψαμένη ἐσθῆτα οἴκοι μένειν ἀνάγκην  ἐπῆγεν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="6"><p>ὃ δ’, ὡς οὐδὲν ἄλλο πράττειν αὐτῷ παρῆν, τῆς προθυμίας ὑπὲρ τὴν ἡλικίαν  ἐπιτεινομένης οὐχ οἷός τε ὢν  ἠρεμεῖν,  διαπέμπεται τῷ πατρὶ  προτρεπτικωτάτην περὶ μαρτυρίου ἐπιστολήν, ἐν ᾗ κατὰ λέξιν αὐτῷ παραινεῖ λέγων <q>ἔπεχε μὴ δι’
<pb n="v.2.p.12"/> ἡμᾶς ἄλλο τι  φρονήσῃς.</q> τοῦτο πρῶτον τῆς Ὠριγένους  παιδικῆς  ἀγχινοίας καὶ περὶ τὴν θεοσέβειαν γνησιωτάτης διαθέσεως ἀνάγραπτον ἔστω τεκμήριον.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="7"><p>καὶ γὰρ ἤδη καὶ τῶν τῆς πίστεως λόγων οὐ σμικρὰς ἀφορμὰς καταβέβλητο, ταῖς θείαις γραφαῖς ἐξ ἔτι παιδὸς  ἐνησκημένος· οὐ μετρίως γοῦν καὶ περὶ ταύτας πεπόνητο, τοῦ πατρὸς αὐτῷ πρὸς τῇ τῶν  ἐγκυκλίων παιδείᾳ καὶ τούτων οὐ κατὰ πάρεργον τὴν φροντίδα πεποιημένου.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="8"><p>ἐξ ἅπαντος γοῦν αὐτὸν πρὸ τῆς τῶν Ἑλληνικῶν μαθημάτων  μελέτης ἐνῆγεν τοῖς ἱεροῖς  ἐνασκεῖσθαι  παιδεύμασιν,  ἐκμαθήσεις καὶ  ἀπαγγελίας ἡμέρας ἑκάστης αὐτὸν  εἰσπραττόμενος·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="9"><p>οὐκ  ἀπροαιρέτως δὲ ταῦτ’ ἐγίνετο τῷ  παιδί, ἀλλὰ καὶ ἄγαν προθυμότατα περὶ ταῦτα  πονοῦντι, ὡς μηδ’ ἐξαρκεῖν αὐτῷ τὰς  ἁπλᾶς καὶ  προχείρους τῶν ἱερῶν λόγων  ἐντεύξεις, ζητεῖν δέ τι πλέον καὶ  βαθυτέρας ἤδη ἐξ ἐκείνου πολυπραγμονεῖν θεωρίας, ὥστε καὶ πράγματα παρέχειν τῷ πατρί, τί ἄρα ἐθέλοι δηλοῦν τὸ τῆς θεοπνεύστου γραφῆς  ἀναπυνθανόμενος βούλημα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="10"><p>ἐκεῖνος δὲ τῷ μὲν δοκεῖν εἰς πρόσωπον  ἐπέπληττεν αὐτῷ, μηδὲν ὑπὲρ ἡλικίαν μηδὲ τῆς  προφανοῦς διανοίας περαιτέρω τι ζητεῖν  παραινῶν, ἰδίως δὲ παρ’ ἑαυτῷ
τὰ μεγάλα  γεγηθὼς τὴν μεγίστην ὡμολόγει τῷ πάντων ἀγαθῶν αἰτίῳ θεῷ χάριν, ὅτι δὴ αὐτὸν  τοιοῦδε πατέρα γενέσθαι παιδὸς ἠξίωσεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="11"><p>ἐπιστάντα δὲ ἤδη πολλάκις  καθεύδοντι τῷ παιδὶ  γυμνῶσαι μὲν αὐτοῦ τὰ  στέρνα φασίν, ὥσπερ δὲ θείου πνεύματος ἔνδον ἐν αὐτοῖς  ἀφιερωμένου,  φιλῆσαί τε  σεβασμίως καὶ τῆς  εὐτεκνίας μακάριον <pb n="v.2.p.14"/> ἑαυτὸν ἡγήσασθαι. ταῦτα καὶ ἕτερα τούτοις συγγενῆ περὶ παῖδα ὄντα τὸν Ὠριγένην γενέσθαι μνημονεύουσιν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="12"><p rend="align(indent)">Ὡς δὲ ἤδη αὐτῷ ὁ πατὴρ μαρτυρίῳ  τετελείωτο, ἔρημος ἅμα μητρὶ καὶ  βραχυτέροις ἀδελφοῖς τὸν ἀριθμὸν ἕξ, ἑπτακαιδέκατον οὐ  πλῆρες ἔτος ἄγων,  καταλείπεται·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="13"><p>τῆς γε μὴν τοῦ πατρὸς περιουσίας τοῖς βασιλικοῖς  ταμείοις  ἀναληφθείσης, ἐν σπάνει τῶν κατὰ τὸν βίον  χρειῶν σὺν τοῖς προσήκουσιν καταστάς, οἰκονομίας τῆς ἐκ θεοῦ καταξιοῦται καὶ τυγχάνει  δεξιώσεως ὁμοῦ καὶ  ἀναπαύσεως παρά τινι  πλουσιωτάτῃ μὲν τὸν βίον καὶ τὰ ἄλλα  περιφανεστάτῃ γυναικί,  διαβόητόν γε μὴν ἄνδρα  περιεπούσῃ τῶν τότε ἐπὶ τῆς Ἀλεξανδρείας  αἱρεσιωτῶν· τὸ γένος ἦν οὗτος  Ἀντιοχεύς,  θετὸν δ’ υἱὸν αὐτὸν  εἶχέν τε σὺν ἑαυτῇ καὶ ἐν τοῖς μάλιστα  περιεῖπεν ἡ  δεδηλωμένη.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="14"><p>ἀλλὰ τούτῳ γε ἐπάναγκες ὁ Ὠριγένης συνών, τῆς ἐξ ἐκείνου περὶ τὴν πίστιν ὀρθοδοξίας ἐναργῆ  παρείχετο δείγματα, ὅτι δὴ μυρίου πλήθους διὰ τὸ δοκοῦν ἱκανὸν ἐν λόγῳ τοῦ Παύλου (τοῦτο γὰρ ἦν ὄνομα τῷ ἀνδρί)  συναγομένου παρ’ αὐτῷ οὐ μόνον αἱρετικῶν, ἀλλὰ καὶ ἡμετέρων, οὐδεπώποτε  προυτράπη κατὰ τὴν  εὐχὴν αὐτῷ συστῆναι, φυλάττων ἐξ ἔτι παιδὸς κανόνα ἐκκλησίας  βδελυττόμενός τε, ὡς αὐτῷ  ῥήματί φησίν που αὐτός, τὰς τῶν αἱρέσεων διδασκαλίας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.2" n="15"><p>προαχθεὶς δ’ ὑπὸ τοῦ πατρὸς ἐν τοῖς Ἑλλήνων μαθήμασιν  ἐκθυμότερόν τε <del> καὶ</del> μετὰ τὴν ἐκείνου τελευτὴν τῇ περὶ τοὺς λόγους ἀσκήσει ὅλον  ἐπιδοὺς ἑαυτόν, ὡς καὶ  παρασκευὴν ἐπὶ τὰ  γραμματικὰ  μετρίαν ἔχειν, μετ’ οὐ πολὺ τῆς τοῦ πατρὸς  τελειώσεως, τούτοις  ἐπιδεδωκὼς ἑαυτόν, <pb n="v.2.p.16"/>  εὐπόρει τῶν ἀναγκαίων, ὡς ἐν ἐκείνῃ τῇ ἡλικίᾳ,  δαψιλῶς.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="3">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="1"><p rend="align(indent)">Σχολάζοντι δὲ τῇ διατριβῇ, ὥς που καὶ αὐτὸς ἐγγράφως ἱστορεῖ,  μηδενός τε ἐπὶ τῆς Ἀλεξανδρείας τῷ κατηχεῖν  ἀνακειμένου, πάντων δ’ ἀπεληλαμένων ὑπὸ τῆς ἀπειλῆς τοῦ διωγμοῦ, προσῄεσαν αὐτῷ τινες ἀπὸ τῶν ἐθνῶν  ἀκουσόμενοι τὸν λόγον τοῦ θεοῦ·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="2"><p>ὧν πρῶτον ἐπισημαίνεται γεγονέναι Πλούταρχον, ὃς μετὰ τὸ  βιῶναι καλῶς καὶ μαρτυρίῳ θείῳ κατεκοσμήθη, δεύτερον Ἡρακλᾶν, τοῦ  Πλουτάρχου ἀδελφόν, ὃς δὴ καὶ αὐτὸς παρ’ αὐτῷ πλείστην βίου φιλοσόφου καὶ ἀσκήσεως ἀπόδειξιν παρασχών, τῆς Ἀλεξανδρέων μετὰ Δημήτριον ἐπισκοπῆς ἀξιοῦται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="3"><p>ἔτος δ’ ἦγεν ὀκτωκαιδέκατον καθ’ ὃ τοῦ τῆς κατηχήσεως προέστη διδασκαλείου· ἐν ᾧ καὶ  προκόπτει ἐπὶ τῶν κατὰ  Ἀκύλαν τῆς Ἀλεξανδρείας ἡγούμενον διωγμῶν, ὅτε καὶ μάλιστα διαβόητον ἐκτήσατο παρὰ πᾶσιν τοῖς ἀπὸ τῆς πίστεως  ὁρμωμένοις ὄνομα δι’ ἣν ἐνεδείκνυτο πρὸς ἅπαντας τοὺς ἁγίους  ἀγνῶτάς τε καὶ γνωρίμους μάρτυρας  δεξίωσίν τε καὶ προθυμίαν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="4"><p>οὐ μόνον γὰρ ἐν δεσμοῖς τυγχάνουσιν, οὐδὲ μέχρις ὑστάτης ἀποφάσεως  ἀνακρινομένοις συνῆν, ἀλλὰ καὶ μετὰ ταύτην ἀπαγομένοις τὴν ἐπὶ θανάτῳ τοῖς ἁγίοις μάρτυσιν, πολλῇ τῇ παρρησίᾳ χρώμενος καὶ ὁμόσε τοῖς κινδύνοις  χωρῶν· ὥστε ἤδη αὐτὸν προσιόντα  θαρσαλέως καὶ τοὺς μάρτυρας μετὰ πολλῆς παρρησίας  φιλήματι  προσαγορεύοντα πολλάκις ἐπιμανεὶς ὁ ἐν κύκλῳ τῶν ἐθνῶν δῆμος μικροῦ δεῖν  κατέλευσεν, εἰ μὴ τῆς θείας  δεξιᾶς  βοηθοῦ <pb n="v.2.p.18"/>  καθάπαξ τυγχάνων παραδόξως διεδίδρασκεν,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="5"><p>ἡ δ’ αὐτὴ θεία καὶ οὐράνιος χάρις ἄλλοτε πάλιν καὶ
πάλιν καὶ οὐδ’ ἔστιν  ὁσάκις εἰπεῖν, τῆς ἄγαν περὶ τὸν Χριστοῦ λόγον προθυμίας τε καὶ παρρησίας ἕνεκεν τηνικαῦτα  ἐπιβουλευόμενον αὐτὸν  διεφύλαττεν. τοσοῦτος δ’ ἦν ἄρα τῶν ἀπίστων ὁ πρὸς αὐτὸν πόλεμος, ὡς καὶ  συστροφὰς  ποιησαμένους, στρατιώτας αὐτῷ περὶ τὸν οἶκον, ἔνθα κατέμενεν, ἐπιστῆσαι διὰ τὸ πλῆθος τῶν τὰ τῆς ἱερᾶς πίστεως  κατηχουμένων παρ’ αὐτῷ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="6"><p>οὕτω  δὲ ὁσημέραι ὁ κατ’ αὐτοῦ διωγμὸς  ἐξεκάετο, ὡς μηκέτι χωρεῖν αὐτὸν τὴν πᾶσαν πόλιν, οἴκους μὲν ἐξ οἴκων  ἀμείβοντα, πανταχόθεν δὲ ἐλαυνόμενον, τῆς πληθύος ἕνεκεν τῶν δι’ αὐτοῦ τῇ θείᾳ προσιόντων διδασκαλίᾳ· ἐπεὶ καὶ τὰ κατὰ πρᾶξιν ἔργα αὐτῷ γνησιωτάτης φιλοσοφίας κατορθώματα εὖ μάλα θαυμαστὰ περιεῖχεν ( </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="7"><p><q>οἷον γοῦν τὸν λόγον, τοιόνδε,</q> φασίν, <q>τὸν τρόπον</q> καὶ <q>οἷον τὸν τρόπον, τοιόνδε τὸν λόγον</q> ἐπεδείκνυτο), δι’ ἃ δὴ μάλιστα, συναιρομένης αὐτῷ δυνάμεως θείας, μυρίους ἐνῆγεν ἐπὶ τὸν αὐτοῦ ζῆλον.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="8"><p rend="align(indent)">Ἐπειδὴ δὲ ἑώρα  φοιτητὰς ἤδη πλείους προσιόντας, αὐτῷ μόνῳ τῆς τοῦ κατηχεῖν διατριβῆς ὑπὸ Δημητρίου τοῦ τῆς ἐκκλησίας προεστῶτος  ἐπιτετραμμένης,  ἀσύμφωνον ἡγησάμενος τὴν τῶν γραμματικῶν λόγων διδασκαλίαν τῇ πρὸς τὰ θεῖα παιδεύματα ἀσκήσει, μὴ μελλήσας· ἀπορρήγνυσιν ἅτε  ἀνωφελῆ καὶ τοῖς ἱεροῖς μαθήμασιν ἐναντίαν τὴν τῶν γραμματικῶν λόγων  διατριβήν,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="9"><p>εἶτα λογισμῷ  καθήκοντι, ὡς ἂν μὴ γένοιτο τῆς παρ’ ἑτέρων ἐπικουρίας  ἐνδεής,  ὅσαπερ ἦν αὐτῷ πρότερον <pb n="v.2.p.20"/> λόγων ἀρχαίων συγγράμματα  φιλοκάλως  ἐσπουδασμένα,  μεταδούς, ὑπὸ τοῦ ταῦτα  ἐωνημένου  φερομένοις αὐτῷ τέτταρσιν  ὀβολοῖς τῆς ἡμέρας  ἠρκεῖτο. πλείστοις τε ἔτεσιν τοῦτον  φιλοσοφῶν  <note place="margin" xml:lang="eng"><bibl>2 Tim. 2, 22</bibl></note> διετέλει τὸν τρόπον, πάσας ὕλας  νεωτερικῶν ἐπιθυμιῶν ἑαυτοῦ  περιαιρούμενος, καὶ διὰ πάσης μὲν ἡμέρας οὐ  σμικροὺς ἀσκήσεως καμάτους  ἀναπ<add>  ιμπ</add> λῶν, καὶ τῆς νυκτὸς δὲ τὸν πλείονα χρόνον ταῖς τῶν θείων γραφῶν ἑαυτὸν ἀνατιθεὶς  μελέταις, βίῳ τε ὡς ἔνι μάλιστα  ἐγκαρτερῶν  φιλοσοφωτάτῳ, τοτὲ μὲν τοῖς ἐν ἀσιτίαις  γυμνασίοις, τοτὲ δὲ  μεμετρημένοις τοῖς κατὰ τὸν  ὕπνον καιροῖς, οὗ μεταλαμβάνειν οὐδ’ ὅλως ἐπὶ  στρωμνῆς, ἀλλ’ ἐπὶ τοὔδαφος διὰ σπουδῆς ἐποιεῖτο·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="10"><p>πάντων δὲ μάλιστα τὰς  εὐαγγελικὰς τοῦ σωτῆρος   <note place="margin" xml:lang="eng"><bibl>Matt. 10, 10</bibl></note> φωνὰς  φυλακτέας ᾤετο εἶναι δεῖν τάς τε περὶ τοῦ μὴ δύο χιτῶνας μηδ’  ὑποδήμασιν χρῆσθαι  παραινούσας  <note place="margin" xml:lang="eng"><bibl>Cf. Matt. 6, 4</bibl></note> μηδὲ μὴν ταῖς περὶ τοῦ μέλλοντος χρόνου φροντίσιν  κατατρίβεσθαι·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="11"><p>ἀλλὰ καὶ μείζονι τῆς  <note place="margin" xml:lang="eng"><bibl>2 Cor. 11, 27</bibl></note> ἡλικίας προθυμίᾳ χρώμενος, ἐν  ψύχει καὶ  γυμνότητι  διακαρτερῶν εἰς ἄκρον τε ὑπερβαλλούσης  ἀκτημοσύνης  ἐλαύνων, τοὺς ἀμφ’ αὐτὸν εἰς τὰ μάλιστα  κατέπληττεν, μυρίους μὲν  λυπῶν  εὐχομένους αὐτῷ κοινωνεῖν τῶν ὑπαρχόντων δι’ οὓς ἑώρων αὐτὸν  εἰσφέροντα περὶ τὴν θείαν διδασκαλίαν καμάτους, οὐ μὴν αὐτός γε  ἐνδιδοὺς ταῖς  καρτερίαις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="12"><p>λέγεται γοῦν καὶ πλειόνων ἐτῶν γῆν  πεπατηκέναι μηδενὶ μηδαμῶς κεχρημένος  ὑποδήματι, ἀλλὰ καὶ οἴνου  χρήσεως καὶ τῶν ἄλλων παρὰ τὴν ἀναγκαίαν  τροφὴν πλείστοις ἔτεσιν  ἀπεσχημένος, ὥστε ἤδη εἰς κίνδυνον ἀνατροπῆς καὶ  διαφθορᾶς τοῦ  θώρακος περιπεσεῖν.</p></div> 
 <pb n="v.2.p.22"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.3" n="13"><p rend="align(indent)">Τοιαῦτα δὴ φιλοσόφου βίου τοῖς θεωμένοις παρέχων ὑποδείγματα, εἰκότως ἐπὶ τὸν ὅμοιον αὐτῷ ζῆλον πλείους  παρώρμα τῶν φοιτητῶν, ὥστε ἤδη καὶ τῶν ἀπίστων ἐθνῶν τῶν τε ἀπὸ παιδείας καὶ φιλοσοφίας οὐ τοὺς τυχόντας ὑπάγεσθαι τῇ δι’ αὐτοῦ διδασκαλίᾳ· οἷς καὶ αὐτοῖς γνησίως ἐν βάθει ψυχῆς τὴν εἰς τὸν θεῖον λόγον πίστιν δι’ αὐτοῦ παραδεχομένοις, διαπρέπειν συνέβαινεν κατὰ τὸν τότε τοῦ διωγμοῦ καιρόν, ὡς καί τινας αὐτῶν ἁλόντας μαρτυρίῳ τελειωθῆναι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="4">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.4" n="1"><p rend="align(indent)"> Πρῶτος μὲν οὖν τούτων ὁ μικρῷ πρόσθεν δηλωθεὶς  Πλούταρχος ἦν· οὗ τὴν ἐπὶ θάνατον  ἀπαγομένου, σμικροῦ δεῖν αὖθις ὁ περὶ οὗ ὁ λόγος,  συμπαρὼν αὐτῷ εἰς ὑστάτην τοῦ βίου τελευτήν, ὑπὸ τῶν αὐτοῦ πολιτῶν  ἀνῄρητο, ὡς αἴτιος αὐτῷ  πεφηνὼς τοῦ θανάτου· θεοῦ δὲ αὐτὸν  ἐτήρει καὶ τότε  βουλή.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.4" n="2"><p>μετὰ δὲ Πλούταρχον δεύτερος τῶν Ὠριγένους φοιτητῶν μάρτυς ἀναδείκνυται Σέρηνος, διὰ πυρὸς τὴν  δοκιμὴν ἧς  παρειλήφει πίστεως  παρεσχημένος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.4" n="3"><p>τῆς αὐτῆς διατριβῆς τρίτος καθίσταται μάρτυς Ἡρακλείδης, καὶ ἐπὶ τούτῳ τέταρτος Ἥρων, ὁ μὲν πρότερος ἔτι  κατηχούμενος, ὃ δὲ  νεοφώτιστος, τὴν κεφαλὴν  ἀποτμηθέντες. ἔτι πρὸς τούτοις τῆς αὐτῆς σχολῆς πέμπτος ἀθλητὴς εὐσεβείας  ἀνακηρύττεται ἕτερος τοῦ πρώτου Σέρηνος, ὃν μετὰ πλείστην βασάνων ὑπομονὴν κεφαλῇ κολασθῆναι λόγος ἔχει. καὶ γυναικῶν δὲ Ἡραῒς ἔτι  κατηχουμένη <q>τὸ βάπτισμα,</q> ὥς πού φησιν αὐτός, <q>τὸ διὰ πυρὸς λαβοῦσα,</q> τὸν βίον  ἐξελήλυθεν.</p></div></div>
<pb n="v.2.p.24"/>


<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="5">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.5" n="1"><p rend="align(indent)">  Ἕβδομος ἐν τούτοις  ἀριθμείσθω Βασιλείδης, τὴν περιβόητον  Ποταμίαιναν  ἀπαγαγών, περὶ ἧς πολὺς ὁ λόγος εἰς ἔτι νῦν παρὰ τοῖς  ἐπιχωρίοις ᾄδεται, μυρία μὲν ὑπὲρ τῆς τοῦ σώματος ἁγνείας τε καὶ  παρθενίας, ἐν ᾗ  διέπρεψεν, πρὸς  ἐραστὰς  ἀγωνισαμένης (καὶ γὰρ οὖν αὐτῇ ἀκμαῖον πρὸς τῇ ψυχῇ καὶ τὸ τοῦ σώματος  ὡραῖον ἐπήνθει), μυρία δὲ  ἀνατλάσης καὶ τέλος μετὰ δεινὰς καὶ φρικτὰς εἰπεῖν βασάνους ἅμα μητρὶ  Μαρκέλλῃ διὰ πυρὸς  τελειωθείσης.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.5" n="2"><p>φασί γέ τοι τὸν δικαστήν (Ἀκύλας  ἦν τούτῳ ὄνομα)  χαλεπὰς  ἐπιθέντα αὐτῇ κατὰ παντὸς τοῦ σώματος αἰκίας, τέλος ἐφ’ ὕβρει τοῦ σώματος  μονομάχοις αὐτὴν ἀπειλῆσαι παραδοῦναι· τὴν δὲ βραχύ τι πρὸς ἑαυτὴν  ἐπισκεψαμένην  ἐρωτηθεῖσαν ὃ  κρίνειεν, τοιαύτην δοῦναι  ἀπόκρισιν δι’ ἧς ἐδόκει  νενομισμένον τι αὐτοῖς ἀσεβὲς  ἀποφθέγξασθαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.5" n="3"><p>ἅμα δὲ λόγῳ τὸν τῆς ἀποφάσεως ὅρον  καταδεξαμένην ὁ Βασιλείδης, εἷς τις ὢν τῶν ἐν στρατείαις ἀναφερομένων,  ἀπάγει παραλαβὼν τὴν ἐπὶ θανάτῳ. ὡς δὲ τὸ πλῆθος ἐνοχλεῖν αὐτὴν καὶ  ἀκολάστοις ἐνυβρίζειν ῥήμασιν ἐπειρᾶτο, ὃ μὲν ἀνεῖργεν  ἀποσοβῶν τοὺς  ἐνυβρίζοντας, πλεῖστον ἔλεον καὶ φιλανθρωπίαν εἰς αὐτὴν ἐνδεικνύμενος, ἣ δὲ τῆς περὶ αὐτὴν συμπαθείας  ἀποδεξαμένη τὸν ἄνδρα θαρρεῖν παρακελεύεται·  ἐξαιτήσεσθαι γὰρ αὐτὸν  ἀπελθοῦσαν παρὰ τοῦ ἑαυτῆς κυρίου καὶ οὐκ εἰς μακρὸν τῶν εἰς αὐτὴν πεπραγμένων τὴν  ἀμοιβὴν  ἀποτίσειν αὐτῷ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.5" n="4"><p>ταῦτα δ’  εἰποῦσαν γενναίως τὴν ἔξοδον  ὑποστῆναι,  πίττης  ἐμπύρου κατὰ διάφορα μέρη τοῦ σώματος ἀπ’ ἄκρων ποδῶν καὶ μέχρι  κορυφῆς ἠρέμα καὶ κατὰ βραχὺ  περιχυθείσης αὐτῇ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.5" n="5"><p>καὶ ὁ μὲν τῆς  ἀοιδίμου  κόρης <pb n="v.2.p.26"/> τοιοῦτος  κατηγώνιστο  ἆθλος· οὐ μακρὸν δὲ χρόνον  διαλιπὼν ὁ Βασιλείδης ὅρκον διά τινα αἰτίαν πρὸς  <note place="margin" xml:lang="eng"><bibl>Cf. Matt. 5, 33. 34</bibl></note> τῶν  συστρατιωτῶν  αἰτηθείς, μὴ ἐξεῖναι αὐτῷ τὸ παράπαν ὀμνύναι  διεβεβαιοῦτο· Χριστιανὸν γὰρ ὑπάρχειν καὶ τοῦτο ἐμφανῶς ὁμολογεῖν.  παίζειν μὲν οὖν ἐνομίζετο τέως τὰ πρῶτα, ὡς δ’ ἐπιμόνως  ἀπισχυρίζετο, ἄγεται ἐπὶ τὸν δικαστήν· ἐφ’ οὗ τὴν ἔνστασιν ὁμολογήσας, δεσμοῖς  παραδίδοται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.5" n="6"><p>τῶν δὲ κατὰ θεὸν ἀδελφῶν ὡς αὐτὸν  ἀφικνουμένων καὶ τὴν αἰτίαν τῆς ἀθρόας καὶ παραδόξου ταύτης ὁρμῆς  πυνθανομένων, λέγεται εἰπεῖν ὡς ἄρα  Ποταμίαινα τρισὶν ὕστερον ἡμέραις τοῦ μαρτυρίου νύκτωρ  ἐπιστᾶσα, στέφανον αὐτοῦ τῇ κεφαλῇ  περιθεῖσα εἴη φαίη τε  παρακεκληκέναι χάριν αὐτοῦ τὸν κύριον καὶ τῆς ἀξιώσεως τετυχηκέναι οὐκ εἰς μακρόν τε αὐτὸν  παραλήψεσθαι. ἐπὶ τούτοις τῶν ἀδελφῶν τῆς ἐν κυρίῳ  σφραγῖδος  μεταδόντων αὐτῷ, τῇ μετέπειτα ἡμέρᾳ τῷ τοῦ κυρίου διαπρέψας μαρτυρίῳ τὴν κεφαλὴν ἀποτέμνεται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.5" n="7"><p>καὶ ἄλλοι δὲ πλείους τῶν κατ’ Ἀλεξάνδρειαν ἀθρόως τῷ Χριστοῦ λόγῳ  προσελθεῖν κατὰ τοὺς δηλουμένους ἱστοροῦνται, ὡς δὴ καθ’  ὕπνους τῆς Ποταμιαίνης  ἐπιφανείσης καὶ  προσκεκλημένης αὐτούς. ἀλλὰ ταῦτα μὲν ὧδε ἐχέτω.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.6" n="1"><p rend="align(indent)"> Πάνταινον δὲ Κλήμης διαδεξάμενος, τῆς κατ’ Ἀλεξάνδρειαν κατηχήσεως εἰς ἐκεῖνο τοῦ καιροῦ καθηγεῖτο, ὡς καὶ τὸν Ὠριγένην τῶν φοιτητῶν γενέσθαι αὐτοῦ. τήν γέ τοι τῶν Στρωματέων πραγματείαν ὁ Κλήμης ὑπομνηματιζόμενος, κατὰ τὸ πρῶτον σύγγραμμα χρονικὴν ἐκθέμενος γραφήν, εἰς τὴν Κομόδου τελευτὴν περιγράφει τοὺς χρόνους, ὡς εἶναι σαφὲς ὅτι κατὰ <pb n="v.2.p.28"/> Σευῆρον αὐτῷ πεπόνητο τὰ σπουδάσματα, οὗ τοὺς χρόνους ὁ παρὼν ἱστορεῖ λόγος. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="7">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.7" n="1"><p rend="align(indent)">Ἐν τούτῳ καὶ Ἰούδας, συγγραφέων ἕτερος, <note place="margin" xml:lang="eng"><bibl>Dan. 9, 24</bibl></note> εἰς τὰς παρὰ τῷ Δανιὴλ ἑβδομήκοντα  ἑβδομάδας ἐγγράφως διαλεχθείς, ἐπὶ τὸ δέκατον τῆς Σευήρου βασιλείας ἵστησιν τὴν χρονογραφίαν· ὃς καὶ τὴν  θρυλουμένην τοῦ ἀντιχρίστου παρουσίαν ἤδη τότε πλησιάζειν ᾤετο· οὕτω  σφοδρῶς ἡ τοῦ καθ’ ἡμῶν τότε διωγμοῦ κίνησις τὰς τῶν πολλῶν  ἀνατεταράχει διανοίας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.8" n="1"><p rend="align(indent)">Ἐν τούτῳ δὲ τῆς κατηχήσεως ἐπὶ τῆς Ἀλεξανδρείας  τοὔργον  ἐπιτελοῦντι τῷ Ὠριγένει πρᾶγμά τι  πέπρακται  φρενὸς μὲν  ἀτελοῦς καὶ  νεανικῆς, πίστεώς γε μὴν ὁμοῦ καὶ σωφροσύνης  <note place="margin" xml:lang="eng"><bibl>Matt. 19, 12</bibl></note> μέγιστον δεῖγμα περιέχον.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.8" n="2"><p>τὸ γὰρ <q>εἰσὶν  εὐνοῦχοι οἵτινες  εὐνούχισαν ἑαυτοὺς διὰ τὴν βασιλείαν τῶν οὐρανῶν</q>  ἁπλούστερον καὶ νεανικώτερον  ἐκλαβών, ὁμοῦ μὲν σωτήριον φωνὴν ἀποπληροῦν οἰόμενος, ὁμοῦ δὲ καὶ διὰ τὸ νέον τὴν ἡλικίαν ὄντα μὴ ἀνδράσι μόνον, καὶ γυναιξὶ δὲ τὰ θεῖα προσομιλεῖν, ὡς ἂν πᾶσαν τὴν παρὰ τοῖς ἀπίστοις αἰσχρᾶς  διαβολῆς ὑπόνοιαν  ἀποκλείσειεν, τὴν σωτήριον φωνὴν ἔργοις  ἐπιτελέσαι  ὡρμήθη, τοὺς πολλοὺς τῶν ἀμφ’ αὐτὸν γνωρίμων  διαλαθεῖν φροντίσας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.8" n="3"><p>οὐκ ἦν δὲ ἄρα δυνατὸν αὐτῷ καίπερ βουλομένῳ τοσοῦτον ἔργον  ἐπικρύψασθαι. γνοὺς δῆτα ὕστερον ὁ Δημήτριος, ἅτε τῆς αὐτόθι παροικίας προεστώς, εὖ μάλα μὲν αὐτὸν  ἀποθαυμάζει τοῦ  τολμήματος, τὴν δέ γε προθυμίαν καὶ τὸ γνήσιον αὐτοῦ τῆς πίστεως  ἀποδεξάμενος, θαρρεῖν παρακελεύεται, καὶ νῦν μᾶλλον ἔχεσθαι αὐτὸν τοῦ τῆς κατηχήσεως ἔργου παρορμᾷ.</p></div>
<pb n="v.2.p.30"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.8" n="4"><p rend="align(indent)">Ἀλλὰ τότε μὲν οὗτος  τοιοῦτός τις ἦν· οὐ  μακροῖς δὲ χρόνοις ὕστερον ὁ αὐτὸς ὁρῶν εὖ πράττοντα μέγαν τε καὶ λαμπρὸν καὶ παρὰ πᾶσιν ὄντα βεβοημένον,  ἀνθρώπινόν τι πεπονθώς τοῖς ἀνὰ τὴν οἰκουμένην ἐπισκόποις καταγράφειν ὡς  ἀτοπωτάτου τοῦ πραχθέντος ἐπειρᾶτο, ὅτε τῶν κατὰ Παλαιστίνην οἱ μάλιστα δόκιμοι καὶ  διαπρέποντες Καισαρείας τε καὶ Ἱεροσολύμων ἐπίσκοποι  πρεσβείων τὸν Ὠριγένην καὶ τῆς ἀνωτάτω τιμῆς ἄξιον εἶναι δοκιμάσαντες, χεῖρας εἰς πρεσβυτέριον αὐτῷ  τεθείκασιν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.8" n="5"><p>τηνικαῦτα δ’ οὖν εἰς μέγα δόξης προελθόντος ὄνομά τε παρὰ τοῖς πανταχῇ πᾶσιν ἀνθρώποις καὶ κλέος ἀρετῆς καὶ σοφίας οὐ σμικρὸν  κτησαμένου, μηδεμιᾶς ἄλλης  εὐπορῶν ὁ Δημήτριος κατηγορίας, τῆς πάλαι ἐν παιδὶ γεγονυίας αὐτῷ πράξεως δεινὴν ποιεῖται διαβολήν,  συμπεριλαβεῖν τολμήσας ταῖς  κατηγορίαις τοὺς ἐπὶ τὸ πρεσβυτέριον αὐτὸν  προάξαντας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.8" n="6"><p rend="align(indent)">Ταῦτα μὲν οὖν μικρὸν ἐπράχθη ὕστερον· τότε γε μὴν ὁ Ὠριγένης ἐπὶ τῆς Ἀλεξανδρείας τὸ τῆς θείας διδασκαλίας ἔργον εἰς ἅπαντας ἀφυλάκτως τοὺς προσιόντας νύκτωρ καὶ μεθ’ ἡμέραν ἐπετέλει, τοῖς θείοις ἀόκνως μαθήμασιν καὶ τοῖς ὡς αὐτὸν  φοιτῶσιν τὴν πᾶσαν ἀνατιθεὶς σχολήν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.8" n="7"><p rend="align(indent)"> Ἐπὶ δέκα δὲ καὶ ὀκτὼ ἔτεσιν τὴν ἀρχὴν ἐπικρατήσαντα Σευῆρον Ἀντωνῖνος ὁ παῖς διαδέχεται. ἐν τούτῳ δὲ τῶν κατὰ τὸν διωγμὸν ἀνδρισαμένων καὶ μετὰ τοὺς ἐν ὁμολογίαις ἀγῶνας διὰ προνοίας θεοῦ πεφυλαγμένων εἷς τις ὢν Ἀλέξανδρος, ὃν ἀρτίως ἐπίσκοπον τῆς ἐν Ἱεροσολύμοις ἐκκλησίας ἐδηλώσαμεν, οἷα ταῖς ὑπὲρ Χριστοῦ διαπρέψας <pb n="v.2.p.32"/>
ὁμολογίαις, τῆς δηλωθείσης ἐπισκοπῆς ἀξιοῦται, ἔτι Ναρκίσσου, ὃς ἦν αὐτοῦ πρότερος,  περιόντος τῷ βίῳ.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="9">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.9" n="1"><p rend="align(indent)">Πολλὰ μὲν οὖν καὶ ἄλλα παράδοξα οἱ τῆς παροικίας πολῖται ὡς ἐκ παραδόσεως τῶν κατὰ διαδοχὴν ἀδελφῶν τοῦ Ναρκίσσου μνημονεύουσιν, ἐν οἷς καὶ τοιόνδε τι θαῦμα δι’ αὐτοῦ γεγονὸς ἱστοροῦσιν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.9" n="2"><p>κατὰ τὴν μεγάλην ποτὲ τοῦ πάσχα  διανυκτέρευσιν  τοὔλαιόν φασιν τοῖς διακόνοις  ἐπιλιπεῖν· ἐφ’ ᾧ τὸ πᾶν πλῆθος δεινῆς  ἀθυμίας διαλαβούσης, τὸν Νάρκισσον τοῖς τὰ  φῶτα  παρασκευάζουσιν  ἐπιτάξαι ὕδωρ  ἀνιμήσαντας ὡς αὐτὸν  κομιεῖσθαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.9" n="3"><p>τούτου δὲ ἅμα λόγῳ πραχθέντος,  ἐπευξάμενον τῷ ὕδατι,  ἐγχέαι κατὰ τῶν  λύχνων πίστει τῇ εἰς τὸν κύριον  γνησίᾳ παρακελεύσασθαι·  ποιησάντων δὲ καὶ τοῦτο, παρὰ πάντα λόγον δυνάμει παραδόξῳ καὶ θείᾳ  μεταβαλεῖν ἐξ ὕδατος εἰς ἐλαίου  ποιότητα τὴν φύσιν, παρά τε πλείστοις τῶν αὐτόθι ἀδελφῶν ἐπὶ  μήκιστον ἐξ ἐκείνου καὶ εἰς ἡμᾶς βραχύ τι δεῖγμα τοῦ τότε θαύματος  φυλαχθῆναι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.9" n="4"><p rend="align(indent)">Ἄλλα τε πλεῖστα περὶ τοῦ βίου τοῦδε τοῦ ἀνδρὸς μνήμης ἄξια  καταλέγουσιν, ἐν οἷς καὶ τοιόνδε τι. τὸ  εὔτονον αὐτοῦ καὶ στερρὸν τοῦ βίου  φαῦλοί τινες  ἀνθρωπίσκοι μὴ οἷοί τε φέρειν, δέει τοῦ μὴ δίκην ὑποσχεῖν ἁλόντας, διὰ τὸ μυρία κακὰ ἑαυτοῖς  συνεγνωκέναι, συσκευὴν κατ’ αὐτοῦ προλαβόντες  συρράπτουσιν καί τινα δεινὴν  καταχέουσιν αὐτοῦ διαβολήν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.9" n="5"><p>εἶτα  πιστούμενοι τοὺς ἀκροωμένους,  ὅρκοις  ἐβεβαίουν τὰς κατηγορίας, καὶ ὃ μέν, ἦ μὴν  ἀπόλοιτο πυρί, ὤμνυεν, ὃ δέ, ἦ μὴν  σκαιᾷ νόσῳ  δαπανηθείη τὸ σῶμα, ὁ δὲ τρίτος, <pb n="v.2.p.34"/> ἦ μὴν τὰς  ὁράσεις  πηρωθείη· ἀλλ’ οὐδ’ οὕτως αὐτοῖς, καίπερ  ὀμνύουσιν, τῶν πιστῶν τις  προσεῖχε τὸν νοῦν διὰ τὴν εἰς πάντας  λάμπουσαν ἐκ τοῦ παντὸς  σωφροσύνην τε καὶ πανάρετον ἀγωγὴν τοῦ Ναρκίσσου.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.9" n="6"><p>αὐτός γε μὴν τὴν τῶν εἰρημένων μηδαμῶς ὑπομένων μοχθηρίαν καὶ ἄλλως ἐκ μακροῦ τὸν φιλόσοφον  ἀσπαζόμενος βίον,  διαδρὰς πᾶν τὸ τῆς ἐκκλησίας πλῆθος, ἐν ἐρημίαις καὶ ἀφανέσιν  ἀγροῖς  λανθάνων πλείστοις ἔτεσιν  διέτριβεν. ἀλλ’ οὐ καὶ ὁ τῆς δίκης μέγας ὀφθαλμὸς ἐπὶ τοῖς πεπραγμένοις  ἠρέμει, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.9" n="7"><p>μετῄει δὲ ὡς τάχιστα τοὺς ἀσεβεῖς αἷς καθ’ ἑαυτῶν  ἐπιορκοῦντες  κατεδήσαντο  ἀραῖς. ὁ μὲν οὖν πρῶτος, ἐκ μηδεμιᾶς προφάσεως ἁπλῶς οὕτως, μικροῦ  διαπεσόντος ἐφ’ ἧς κατέμενεν οἰκίας  σπινθῆρος, νύκτωρ  ὑφαφθείσης ἁπάσης, παγγενεῖ  καταφλέγεται· ὃ δὲ ἀθρόως τὸ σῶμα ἐξ ἄκρων ποδῶν ἐπὶ κεφαλὴν ἧς αὐτὸς  προσετίμησεν ἑαυτῷ νόσου  πίμπλαται·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.9" n="8"><p>ὁ δὲ τρίτος τὰς τῶν προτέρων  συνιδὼν  ἐκβάσεις καὶ τοῦ πάντων  ἐφόρου θεοῦ  τρέσας τὴν  ἀδιάδραστον δίκην, ὁμολογεῖ μὲν τοῖς πᾶσιν τὰ κοινῇ σφίσιν αὐτοῖς  ἐσκευωρημένα, τοσαύταις δὲ  κατετρύχετο  μεταμελόμενος οἰμωγαῖς δακρύων τε ἐς τοσοῦτον οὐκ  ἀπέλιπεν, ἕως ἄμφω  διεφθάρη τὰς ὄψεις.</p>
 <p rend="align(indent)">Καὶ οἵδε μὲν τῆς ψευδολογίας τοιαύτας  ὑπέσχον τιμωρίας·</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="10">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.10" n="1"><p>τοῦ δὲ Ναρκίσσου  ἀνακεχωρηκότος καὶ μηδαμῶς ὅπῃ ὢν τυγχάνοι,  γινωσκομένου, δόξαν τοῖς τῶν ὁμόρων ἐκκλησιῶν προεστῶσιν, ἐφ’ ἑτέρου  μετίασιν ἐπισκόπου  χειροτονίαν· Δῖος τούτῳ ὄνομα ἦν· ὃν οὐ πολὺν προστάντα χρόνον  Γερμανίων διαδέχεται, καὶ τοῦτον  Γόρδιος· καθ’ <pb n="v.2.p.36"/> ὃν ὥσπερ ἐξ  ἀναβιώσεως  ἀναφανείς ποθεν ὁ Νάρκισσος αὖθις ὑπὸ τῶν ἀδελφῶν ἐπὶ τὴν προστασίαν  παρακαλεῖται, μειζόνως ἔτι μᾶλλον τῶν πάντων  ἀγασθέντων αὐτὸν τῆς τε  ἀναχωρήσεως ἕνεκα καὶ τῆς φιλοσοφίας καὶ ἐφ’ ἅπασιν δι’ ἣν παρὰ τοῦ θεοῦ κατηξίωτο ἐκδίκησιν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="11">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.11" n="1"><p rend="align(indent)">Καὶ δὴ μηκέθ’ οἵου τε ὄντος  λειτουργεῖν διὰ  λιπαρὸν γῆρας, τὸν εἰρημένον Ἀλέξανδρον, ἐπίσκοπον ἑτέρας ὑπάρχοντα παροικίας, οἰκονομία θεοῦ ἐπὶ τὴν ἅμα τῷ  Ναρκίσσῳ λειτουργίαν ἐκάλει κατὰ ἀποκάλυψιν νύκτωρ αὐτῷ δι’ ὁράματος φανεῖσαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.11" n="2"><p>ταύτῃ δ’ οὖν, ὡς κατά τι  θεοπρόπιον, ἐκ τῆς Καππαδοκῶν γῆς, ἔνθα τὸ πρῶτον τῆς ἐπισκοπῆς ἠξίωτο, τὴν πορείαν ἐπὶ τὰ Ἱεροσόλυμα εὐχῆς καὶ τῶν τόπων ἱστορίας ἕνεκεν πεποιημένον  φιλοφρονέστατα οἱ τῇδε ὑπολαβόντες οὐκέτ’ οἴκαδε αὐτῷ  παλινοστεῖν  ἐπιτρέπουσιν καθ’ ἑτέραν ἀποκάλυψιν καὶ αὐτοῖς νύκτωρ  ὀφθεῖσαν μίαν τε φωνὴν  σαφεστάτην τοῖς μάλιστα αὐτῶν σπουδαίοις  χρήσασαν· ἐδήλου γὰρ προελθόντας ἔξω πυλῶν τὸν ἐκ θεοῦ  προωρισμένον αὐτοῖς ἐπίσκοπον  ὑποδέξασθαι· τοῦτο δὲ  πράξαντες, μετὰ κοινῆς τῶν ἐπισκόπων, οἳ τὰς πέριξ διεῖπον ἐκκλησίας, γνώμης ἐπάναγκες αὐτὸν παραμένειν  βιάζονται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.11" n="3"><p>μνημονεύει γέ τοι καὶ αὐτὸς ὁ Ἀλέξανδρος ἐν ἰδίαις ἐπιστολαῖς ταῖς πρὸς Ἀντινοΐτας, εἰς ἔτι νῦν παρ’ ἡμῖν  σῳζομέναις, τῆς Ναρκίσσου σὺν αὐτῷ προεδρίας, ταῦτα κατὰ λέξιν ἐπὶ τέλει γράφων <pb n="v.2.p.38"/> τῆς ἐπιστολῆς, <q>ἀσπάζεται ὑμᾶς Νάρκισσος ὁ πρὸ ἐμοῦ διέπων τὸν τόπον τῆς ἐπισκοπῆς τὸν ἐνθάδε καὶ νῦν  συνεξεταζόμενός μοι διὰ τῶν εὐχῶν, ρις ἔτη  ἠνυκώς, παρακαλῶν ὑμᾶς ὁμοίως ἐμοὶ  ὁμοφρονῆσαι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.11" n="4"><p rend="align(indent)"> Καὶ ταῦτα μὲν οὕτως εἶχεν· τῆς δὲ κατ’ Ἀντιόχειαν ἐκκλησίας, Σεραπίωνος ἀναπαυσαμένου, τὴν ἐπισκοπὴν διαδέχεται  Ἀσκληπιάδης, ἐν ταῖς κατὰ τὸν διωγμὸν ὁμολογίαις διαπρέψας καὶ αὐτός.  μέμνηται καὶ τῆς τούτου καταστάσεως Ἀλέξανδρος  Ἀντιοχεῦσιν γράφων ὧδε· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.11" n="5"><p><q>Ἀλέξανδρος, δοῦλος καὶ δέσμιος Ἰησοῦ Χριστοῦ, τῇ  μακαρίᾳ Ἀντιοχέων ἐκκλησίᾳ ἐν κυρίῳ χαίρειν.  ἐλαφρά μοι καὶ  κοῦφα τὰ δεσμὰ ὁ κύριος ἐποίησεν, κατὰ τὸν καιρὸν τῆς εἱρκτῆς  πυθομένῳ τῆς ἁγίας ὑμῶν τῶν Ἀντιοχέων ἐκκλησίας κατὰ τὴν θείαν πρόνοιαν Ἀσκληπιάδην τὸν ἐπιτηδειότατον κατ’ ἀξίαν τὴν πίστιν τῆς ἐπισκοπῆς  ἐγκεχειρισμένον.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.11" n="6"><p rend="align(indent)"> Ταύτην δὲ τὴν ἐπιστολὴν σημαίνει διὰ Κλήμεντος  ἀπεσταλκέναι, πρὸς τῷ τέλει τοῦτον γράφων τὸν τρόπον· <q>ταῦτα δὲ ὑμῖν,  κύριοί μου ἀδελφοί, τὰ γράμματα  ἀπέστειλα διὰ Κλήμεντος τοῦ μακαρίου πρεσβυτέρου, ἀνδρὸς ἐναρέτου καὶ  δοκίμου, ὃν ἴστε καὶ ὑμεῖς καὶ ἐπιγνώσεσθε· ὃς καὶ ἐνθάδε παρὼν κατὰ τὴν πρόνοιαν καὶ ἐπισκοπὴν τοῦ δεσπότου  ἐπεστήριξέν τε καὶ ηὔξησεν τὴν τοῦ κυρίου ἐκκλησίαν.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="12">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.12" n="1"><p rend="align(indent)"> Τοῦ μὲν οὖν Σεραπίωνος τῆς περὶ λόγους ἀσκήσεως καὶ ἄλλα μὲν εἰκὸς σῴζεσθαι παρ’ ἑτέροις ὑπομνήματα, εἰς ἡμᾶς δὲ μόνα κατῆλθεν τὰ Πρὸς Δόμνον,  ἐκπεπτωκότα τινὰ παρὰ τὸν τοῦ διωγμοῦ καιρὸν ἀπὸ τῆς εἰς Χριστὸν πίστεως <pb n="v.2.p.40"/> <note place="margin" xml:lang="eng"><bibl>Cf. Col. 2, 23</bibl></note> ἐπὶ τὴν Ἰουδαΐκὴν  ἐθελοθρῃσκείαν, καὶ τὰ Πρὸς Πόντιον καὶ  Καρικόν,  ἐκκλησιαστικοὺς ἄνδρας, καὶ ἄλλαι πρὸς ἑτέρους ἐπιστολαί,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.12" n="2"><p> ἕτερός τε  συντεταγμένος αὐτῷ λόγος Περὶ τοῦ λεγομένου κατὰ Πέτρον εὐαγγελίου, ὃν πεποίηται  ἀπελέγχων τὰ ψευδῶς ἐν αὐτῷ εἰρημένα διά τινας ἐν τῇ κατὰ  Ῥωσσὸν παροικίᾳ προφάσει τῆς εἰρημένης γραφῆς εἰς  ἑτεροδόξους διδασκαλίας  ἀποκείλαντας· ἀφ̓
οὗ εὔλογον  βραχείας παραθέσθαι λέξεις, δι’ ὧν ἣν εἶχεν περὶ τοῦ βιβλίου γνώμην  προτίθησιν, οὕτω γράφων· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.12" n="3"><p><q>ἡμεῖς  γάρ, ἀδελφοί, καὶ Πέτρον  <note place="margin" xml:lang="eng"><bibl>Gal. 4, 14</bibl></note> καὶ τοὺς ἄλλους ἀποστόλους  ἀποδεχόμεθα ὡς Χριστόν, τὰ δὲ ὀνόματι αὐτῶν  ψευδεπίγραφα ὡς  ἔμπειροι  παραιτούμεθα,  γινώσκοντες ὅτι τὰ τοιαῦτα οὐ  παρελάβομεν.ἐγὼ γὰρ γενόμενος παρ’ ὑμῖν,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.12" n="4"><p><q rend="merge">ὑπενόουν τοὺς πάντας  ὀρθῇ πίστει προσφέρεσθαι, καὶ μὴ διελθὼν τὸ ὑπ’ αὐτῶν  προφερόμενον ὀνόματι Πέτρου εὐαγγέλιον, εἶπον ὅτι εἰ τοῦτό ἐστιν μόνον τὸ δοκοῦν ὑμῖν παρέχειν  μικροψυχίαν,  ἀναγινωσκέσθω· νῦν δὲ μαθὼν ὅτι αἱρέσει τινὶ ὁ νοῦς αὐτῶν  ἐφώλευεν, ἐκ τῶν λεχθέντων μοι  σπουδάσω πάλιν γενέσθαι πρὸς ὑμᾶς, ὥστε ἀδελφοί,  προσδοκᾶτέ με ἐν τάχει.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.12" n="5"><p><q rend="merge">ἡμεῖς δέ ἀδελφοί, καταλαβόμενοι ὁποίας ἦν αἱρέσεως ὁ Μαρκιανός, <add>ὃς</add> καὶ ἑαυτῷ  ἐναντιοῦτο, μὴ νοῶν  <pb n="v.2.p.42"/> ἃ  ἐλάλει, ἃ  μαθήσεσθε ἐξ ὧν ὑμῖν ἐγράφη,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.12" n="6"><p> <q rend="merge">ἐδυνήθημεν <del> γὰρ</del> παρ’ ἄλλων τῶν ἀσκησάντω ναὐτὸ τοῦτο τὸ εὐαγγέλιον, τοῦτ’ ἐστὶν παρὰ τῶν  διαδόχων τῶν  καταρξαμένων αὐτοῦ, οὓς  Δοκητὰς  καλοῦμεν (τὰ γὰρ πλείονα φρονήματα ἐκείνων ἐστὶ τῆς διδασκαλίας), χρησάμενοι παρ’ αὐτῶν διελθεῖν καὶ εὑρεῖν τὰ μὲν πλείονα τοῦ ὀρθοῦ λόγου τοῦ σωτῆρος, τινὰ δὲ  προσδιεσταλμένα, ἃ καὶ ὑπετάξαμεν ὑμῖν.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="13">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="1"><p rend="align(indent)">καὶ ταῦτα μὲν τὰ Σεραπίωνος.</p>
<p rend="align(indent)">Τοῦ δὲ Κλήμεντος Στρωματεῖς, οἱ πάντες ὀκτώ, παρ’ ἡμῖν  σῴζονται, οὓς καὶ τοιαύτης ἠξίωσεν  προγραφῆς <q>Τίτου Φλαυίου Κλήμεντος τῶν κατὰ τὴν ἀληθῆ φιλοσοφίαν  γνωστικῶν ὑπομνημάτων  στρωματεῖς,</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="2"><p> ἰσάριθμοί τε τούτοις εἰσὶν οἱ  ἐπιγεγραμμένοι Ὑποτυπώσεων αὐτοῦ λόγοι, ἐν οἷς ὀνομαστὶ ὡς διδασκάλου τοῦ Πανταίνου μνημονεύει  ἐκδοχάς τε αὐτοῦ γραφῶν καὶ παραδόσεις ἐκτέθειται·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="3"><p>ἔστιν δὲ αὐτῷ καὶ πρὸς Ἕλληνας λόγος ὁ Προτρεπτικὸς τρεῖς τε οἱ τοῦ  ἐπιγεγραμμένου  Παιδαγωγοῦ καὶ <q> Τίς ὁ σῳζόμενος πλούσιος</q> οὕτως  ἐπιγραφεὶς ἕτερος αὐτοῦ λόγος τό τε Περὶ τοῦ πάσχα σύγγραμμα καὶ διαλέξεις Περὶ νηστείας καὶ Περὶ  καταλαλιᾶς καὶ ὁ Προτρεπτικὸς εἰς ὑπομονὴν ἢ πρὸς τοὺς νεωστὶ  βεβαπτισμένους καὶ ὁ ἐπιγεγραμμένος  Κανὼν ἐκκλησιαστικὸς ἢ πρὸς τοὺς Ἰουδαΐζοντας, ὃν Ἀλεξάνδρῳ τῷ δεδηλωμένῳ ἐπισκόπῳ ἀνατέθεικεν.</p></div>
<pb n="v.2.p.44"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="4"><p rend="align(indent)">Ἐν μὲν οὖν τοῖς  Στρωματεῦσιν οὐ μόνον τῆς θείας  κατάστρωσιν πεποίηται γραφῆς, ἀλλὰ καὶ τῶν παρ’ Ἕλλησιν, εἴ τι ἄρα  ὠφέλιμον ἐδόκει καὶ αὐτοῖς εἰρῆσθαι, μνημονεύει τῶν τε παρὰ τοῖς πολλοῖς δογμάτων, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="5"><p>τὰ Ἑλλήνων ὁμοῦ καὶ τὰ βαρβάρων  ἀναπτύσσων   καὶ ἔτι τὰς τῶν αἱρεσιαρχῶν ψευδοδοξίας εὐθύνων, ἱστορίαν τε πολλὴν  ἐξαπλοῖ, ὑπόθεσιν ἡμῖν  πολυμαθοῦς παρέχων παιδείας. τούτοις ἅπασιν  καταμίγνυσιν καὶ τὰ φιλοσόφων δόγματα, ὅθεν εἰκότως κατάλληλον τῇ ὑποθέσει καὶ τὴν προγραφὴν τῶν Στρωματέων πεποίηται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="6"><p>κέχρηται δ’ ἐν αὐτοῖς καὶ ταῖς ἀπὸ τῶν ἀντιλεγομένων γραφῶν μαρτυρίαις, τῆς τε λεγομένης Σολομῶνος Σοφίας καὶ τῆς Ἰησοῦ τοῦ  Σιρὰχ καὶ τῆς πρὸς Ἑβραίους ἐπιστολῆς τῆς τε Βαρναβᾶ καὶ Κλήμεντος καὶ Ἰούδα,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="7"><p>μνημονεύει τε τοῦ πρὸς Ἕλληνας Τατιανοῦ λόγου καὶ  Κασσιανοῦ ὡς καὶ αὐτοῦ χρονογραφίαν πεποιημένου, ἔτι μὴν Φίλωνος καὶ Ἀριστοβούλου Ἰωσήπου τε καὶ Δημητρίου καὶ  Εὐπολέμου, Ἰουδαίων συγγραφέων, ὡς ἂν τούτων ἁπάντων ἐγγράφως πρεσβύτερον τῆς παρ’ Ἕλλησιν  ἀρχαιογονίας Μωυσέα τε καὶ τὸ Ἰουδαίων γένος  ἀποδειξάντων.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="8"><p>καὶ ἄλλης δὲ πλείστης  χρηστομαθείας  ἔμπλεῳ οἱ  δηλούμενοι τυγχάνουσιν τοῦ ἀνδρὸς λόγοι· ὧν ἐν τῷ πρώτῳ περὶ ἑαυτοῦ δηλοῖ ὡς ἔγγιστα τῆς τῶν ἀποστόλων γενομένου διαδοχῆς, ὑπισχνεῖται δ’ ἐν αὐτοῖς καὶ εἰς τὴν Γένεσιν ὑπομνηματιεῖσθαι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.13" n="9"><p rend="align(indent)">Καὶ ἐν τῷ λόγῳ δὲ αὐτοῦ τῷ Περὶ τοῦ πάσχα  ἐκβιασθῆναι ὁμολογεῖ πρὸς τῶν ἑταίρων ἃς ἔτυχεν <pb n="v.2.p.46"/> παρὰ τῶν ἀρχαίων πρεσβυτέρων  ἀκηκοὼς παραδόσεις γραφῇ τοῖς μετὰ ταῦτα παραδοῦναι, μέμνηται δ’ ἐν αὐτῷ Μελίτωνος καὶ Εἰρηναίου καί τινων ἑτέρων, ὧν καὶ τὰς διηγήσεις τέθειται.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="14">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="1"><p rend="align(indent)">Ἐν δὲ ταῖς Ὑποτυπώσεσιν  ξυνελόντα εἰπεῖν πάσης τῆς  ἐνδιαθήκου γραφῆς  ἐπιτετμημένας πεποίηται διηγήσεις, μηδὲ τὰς ἀντιλεγομένας  παρελθών, τὴν Ἰούδα λέγω καὶ τὰς λοιπὰς  καθολικὰς ἐπιστολὰς τήν τε Βαρναβᾶ, καὶ τὴν Πέτρου λεγομένην Ἀποκάλυψιν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="2"><p>καὶ τὴν πρὸς Ἑβραίους δὲ ἐπιστολὴν Παύλου μὲν εἶναί φησιν,  γεγράφθαι δὲ Ἑβραίοις  Ἑβραϊκῇ φωνῇ, Λουκᾶν δὲ φιλοτίμως αὐτὴν  μεθερμηνεύσαντα ἐκδοῦναι τοῖς Ἕλλησιν, ὅθεν τὸν αὐτὸν χρῶτα εὑρίσκεσθαι κατὰ τὴν ἑρμηνείαν ταύτης τε τῆς ἐπιστολῆς καὶ τῶν Πράξεων·  μὴ προγεγράφθαι δὲ τὸ <q>Παῦλος <note place="margin" xml:lang="eng"><bibl>Gal. 1, 1, etc.</bibl></note> ἀπόστολος</q> εἰκότως·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="3"><p><q>Ἑβραίοις γάρ,</q> φησίν,  <q> ἐπιστέλλων  πρόληψιν  εἰληφόσιν κατ’ αὐτοῦ καὶ  ὑποπτεύουσιν αὐτόν,  συνετῶς πάνυ οὐκ ἐν ἀρχῇ  ἀπέτρεψεν αὐτούς, τὸ ὄνομα θείς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="4"><p rend="align(indent)"> Εἶτα ὑποβὰς ἐπιλέγει, <q>ἤδη δέ, ὡς ὁ μακάριος  <note place="margin" xml:lang="eng"><bibl>Heb. 3, 1</bibl></note> ἔλεγεν πρεσβύτερος, ἐπεὶ ὁ κύριος, ἀπόστολος ὢν τοῦ παντοκράτορος, ἀπεστάλη πρὸς Ἑβραίους, διὰ  μετριότητα ὁ Παῦλος, ὡς ἂν εἰς τὰ ἔθνη ἀπεσταλμένος,  <note place="margin" xml:lang="eng"><bibl>Acts 22, 21</bibl></note> οὐκ  ἐγγράφει ἑαυτὸν Ἑβραίων ἀπόστολον διά τε τὴν πρὸς τὸν κύριον τιμὴν διά τε τὸ ἐκ περιουσίας καὶ τοῖς Ἑβραίοις  ἐπιστέλλειν,  <note place="margin" xml:lang="eng"><bibl>1 Tim. 2, 7; 2 Tim. 1, 11; Rom. 11, 13</bibl></note> ἐθνῶν κήρυκα ὄντα καὶ ἀπόστολον.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="5"><p rend="align(indent)"> Αὖθις δ’ ἐν τοῖς αὐτοῖς ὁ Κλήμης βιβλίοις περὶ τῆς τάξεως τῶν εὐαγγελίων παράδοσιν τῶν ἀνέκαθεν πρεσβυτέρων τέθειται, τοῦτον ἔχουσαν τὸν τρόπον. προγεγράφθαι ἔλεγεν τῶν εὐαγγελίων <pb n="v.2.p.48"/>
τὰ περιέχοντα τὰς γενεαλογίας,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="6"><p>τὸ δὲ κατὰ Μάρκον ταύτην ἐσχηκέναι τὴν οἰκονομίαν. τοῦ Πέτρου δημοσίᾳ ἐν Ῥώμῃ  κηρύξαντος τὸν λόγον καὶ πνεύματι τὸ εὐαγγέλιον  ἐξειπόντος, τοὺς παρόντας, πολλοὺς ὄντας,  παρακαλέσαι τὸν Μάρκον, ὡς ἂν  ἀκολουθήσαντα αὐτῷ πόρρωθεν καὶ  μεμνημένον τῶν λεχθέντων,  ἀναγράψαι τὰ εἰρημένα· ποιήσαντα δέ, τὸ εὐαγγέλιον  μεταδοῦναι τοῖς δεομένοις αὐτοῦ·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="7"><p>ὅπερ  ἐπιγνόντα τὸν Πέτρον προτρεπτικῶς μήτε  κωλῦσαι μήτε  προτρέψασθαι. τὸν μέντοι Ἰωάννην ἔσχατον,  συνιδόντα ὅτι τὰ  σωματικὰ ἐν τοῖς εὐαγγελίοις δεδήλωται,  προτραπέντα ὑπὸ τῶν γνωρίμων, πνεύματι  θεοφορηθέντα πνευματικὸν ποιῆσαι εὐαγγέλιον. τοσαῦτα ὁ Κλήμης.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="8"><p rend="align(indent)"> Πάλιν δ’ ὁ δηλωθεὶς Ἀλέξανδρος τοῦ Κλήμεντος, ἅμα δὲ καὶ τοῦ Πανταίνου ἔν τινι πρὸς Ὠριγένην ἐπιστολῇ μνημονεύει, ὡς δὴ γνωρίμων αὐτῷ γενομένων τῶν ἀνδρῶν, γράφει δὲ οὕτως· <q>τοῦτο γὰρ καὶ θέλημα θεοῦ, ὡς οἶδας, γέγονεν ἵνα ἡ ἀπὸ προγόνων ἡμῖν  φιλία μένῃ  ἄσυλος, μᾶλλον δὲ  θερμοτέρα ᾖ καὶ  βεβαιοτέρα.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="9"><p><q rend="merge">πατέρας γὰρ ἴσμεν  τοὺς μακαρίους ἐκείνους τοὺς  προοδεύσαντας, πρὸς οὓς μετ’ ὀλίγον  ἐσόμεθα, Πάνταινον, τὸν μακάριον ἀληθῶς καὶ κύριον, καὶ τὸν ἱερὸν Κλήμεντα, κύριόν μου γενόμενον καὶ  ὠφελήσαντά με, καὶ εἴ τις ἕτερος τοιοῦτος· δι’ ὧν σὲ  ἐγνώρισα, τὸν κατὰ πάντα ἄριστον καὶ κύριόν μου καὶ ἀδελφόν.</q> καὶ ταῦτα μὲν τοιαῦτα.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="10"><p rend="align(indent)">  Ὁ γέ τοι  Ἀδαμάντιος (καὶ τοῦτο γὰρ ἦν τῷ Ωριγένει ὄνομα), Ζεφυρίνου κατὰ τούσδε τοὺς <pb n="v.2.p.50"/> χρόνους τῆς Ῥωμαίων ἐκκλησίας ἡγουμένου, ἐπιδημῆσαι τῇ Ῥώμῃ καὶ αὐτός που γράφει, λέγων  <q>εὐξάμενος τὴν ἀρχαιοτάτην Ῥωμαίων ἐκκλησίαν ἰδεῖν</q> · ἔνθα οὐ πολὺ διατρίψας,  ἐπάνεισιν εἰς τὴν Ἀλεξάνδρειαν,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.14" n="11"><p>καὶ δὴ τὰ συνήθη τῆς κατηχήσεως ἐνταῦθα μετὰ πάσης ἐπλήρου σπουδῆς, Δημητρίου τῶν τῇδε ἐπισκόπου ἔτι τότε παρορμῶντος αὐτὸν καὶ μόνον οὐχὶ ἀντιβολοῦντος ἀόκνως τὴν εἰς τοὺς ἀδελφοὺς ὠφέλειαν ποιεῖσθαι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="15">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.15" n="1"><p>ὃ δ’ ὡς ἑαυτὸν ἑώρα μὴ  ἐπαρκοῦντα τῇ τῶν θείων  βαθυτέρᾳ σχολῇ τῇ τε  ἐξετάσει καὶ  ἑρμηνείᾳ τῶν ἱερῶν γραμμάτων καὶ προσέτι τῇ τῶν προσιόντων  κατηχήσει μηδ’  ἀναπνεῦσαι  συγχωρούντων αὐτῷ, ἑτέρων ἐφ’ ἑτέροις ἐξ ἕω καὶ μέχρις ἑσπέρας ἐπὶ τὸ παρ’ αὐτῷ διδασκαλεῖον  φοιτώντων,  διανείμας τὰ πλήθη, τὸν Ἡρακλᾶν τῶν γνωρίμων  προκρίνας, ἔν τε τοῖς θείοις σπουδαῖον καὶ ἄλλως ὄντα λογιώτατον ἄνδρα καὶ φιλοσοφίας οὐκ  ἄμοιρον, κοινωνὸν καθίστη τῆς κατηχήσεως, τῷ μὲν τὴν πρώτην τῶν ἄρτι  στοιχειουμένων  εἰσαγωγὴν ἐπιτρέψας, αὐτῷ δὲ τὴν τῶν ἐν ἕξει φυλάξας ἀκρόασιν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="16">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.16" n="1"><p rend="align(indent)"> Τοσαύτη δὲ εἰσήγετο τῷ Ὠριγένει τῶν θείων λόγων  ἀπηκριβωμένη  ἐξέτασις, ὡς καὶ τὴν Ἑβραΐδα γλῶτταν  ἐκμαθεῖν τάς τε παρὰ τοῖς Ἰουδαίοις φερομένας  πρωτοτύπους αὐτοῖς Ἑβραίων στοιχείοις γραφὰς  κτῆμα ἴδιον ποιήσασθαι  ἀνιχνεῦσαί
τε τὰς τῶν ἑτέρων παρὰ τοὺς ἑβδομήκοντα τὰς ἱερὰς γραφὰς  ἑρμηνευκότων ἐκδόσεις καί τινας ἑτέρας παρὰ τὰς  κατημαξευμένας ἑρμηνείας  ἐναλλαττούσας, τὴν Ἀκύλου καὶ Συμμάχου καὶ Θεοδοτίωνος,  ἐφευρεῖν, ἃς οὐκ οἶδ’ ὅθεν ἔκ τινων  <pb n="v.2.p.52"/> μυχῶν τὸν πάλαι λανθανούσας χρόνον  ἀνιχνεύσας προήγαγεν εἰς φῶς·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.16" n="2"><p>ἐφ’ ὧν διὰ τὴν  ἀδηλότητα, τίνος ἄρ’ εἶεν οὐκ  εἰδώς, αὐτὸ τοῦτο μόνον  ἐπεσημήνατο ὡς ἄρα τὴν μὲν εὕροι ἐν τῇ πρὸς  Ἀκτίοις  Νικοπόλει,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.16" n="3"><p>τὴν δὲ ἐν ἑτέρῳ  τοιῷδε τόπῳ· ἔν γε μὴν τοῖς  Ἑξαπλοῖς τῶν Ψαλμῶν μετὰ τὰς ἐπισήμους τέσσαρας ἐκδόσεις οὐ μόνον πέμπτην, ἀλλὰ καὶ ἕκτην καὶ  ἑβδόμην παραθεὶς ἑρμηνείαν, ἐπὶ μιᾶς αὖθις σεσημείωται ὡς ἐν  Ἱεριχοῖ  εὑρημένης ἐν  πίθῳ κατὰ τοὺς χρόνους Ἀντωνίνου τοῦ υἱοῦ Σευήρου.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.16" n="4"><p>ταύτας δὲ ἁπάσας ἐπὶ ταὐτὸν συναγαγὼν διελών τε πρὸς  κῶλον καὶ  ἀντιπαραθεὶς  ἀλλήλαις μετὰ καὶ αὐτῆς τῆς Ἑβραίων  σημειώσεως τὰ τῶν λεγομένων  Ἑξαπλῶν ἡμῖν ἀντίγραφα καταλέλοιπεν, ἰδίως τὴν Ἀκύλου καὶ Συμμάχου καὶ Θεοδοτίωνος ἔκδοσιν ἅμα τῇ τῶν ἑβδομήκοντα ἐν τοῖς  Τετρασσοῖς  ἐπισκευάσας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="17">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.17" n="1"><p rend="align(indent)"> Τῶν γε μὴν  ἑρμηνευτῶν αὐτῶν δὴ τούτων ἰστέον  Ἐβιωναῖον τὸν Σύμμαχον γεγονέναι· αἵρεσις δέ ἐστιν ἡ τῶν Ἐβιωναίων οὕτω καλουμένη τῶν τὸν Χριστὸν ἐξ Ἰωσὴφ καὶ Μαρίας γεγονέναι  φασκόντων  ψιλόν τε ἄνθρωπον  ὑπειληφότων αὐτὸν καὶ τὸν νόμον χρῆναι Ἰουδαϊκώτερον φυλάττειν  ἀπισχυριζομένων, ὥς που καὶ ἐκ τῆς πρόσθεν ἱστορίας ἔγνωμεν. καὶ ὑπομνήματα δὲ τοῦ Συμμάχου εἰς ἔτι νῦν φέρεται, ἐν οἷς δοκεῖ πρὸς τὸ κατὰ Ματθαῖον ἀποτεινόμενος εὐαγγέλιον τὴν δεδηλωμένην αἵρεσιν κρατύνειν. ταῦτα δὲ
ὁ Ὠριγένης μετὰ καὶ ἄλλων εἰς τὰς γραφὰς <pb n="v.2.p.54"/>  ἑρμηνειῶν τοῦ Συμμάχου σημαίνει παρὰ  Ἰουλιανῆς τινος εἰληφέναι, ἣν καί φησιν παρ’ αὐτοῦ Συμμάχου τὰς βίβλους διαδέξασθαι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="18">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.18" n="1"><p rend="align(indent)">Ἐν τούτῳ καὶ Ἀμβρόσιος τὰ τῆς Οὐαλεντίνου φρονῶν αἱρέσεως, πρὸς τῆς ὑπὸ Ὠριγένους  πρεσβευομένης ἀληθείας  ἐλεγχθεὶς καὶ ὡς ἂν ὑπὸ φωτὸς  καταυγασθεὶς τὴν διάνοιαν, τῷ τῆς ἐκκλησιαστικῆς ὀρθοδοξίας προστίθεται λόγῳ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.18" n="2"><p>καὶ ἄλλοι δὲ πλείους τῶν ἀπὸ παιδείας, τῆς περὶ τὸν Ὠριγένην φήμης πανταχόσε βοωμένης,  ᾔεσαν ὡς αὐτόν, πεῖραν τῆς ἐν τοῖς ἱεροῖς λόγοις  ἱκανότητος τἀνδρὸς  ληψόμενοι· μυρίοι δὲ τῶν αἱρετικῶν φιλοσόφων τε τῶν μάλιστα ἐπιφανῶν οὐκ ὀλίγοι διὰ σπουδῆς αὐτῷ προσεῖχον, μόνον οὐχὶ πρὸς τοῖς θείοις καὶ τὰ τῆς ἔξωθεν φιλοσοφίας πρὸς αὐτοῦ  παιδευόμενοι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.18" n="3"><p> εἰσῆγέν τε γὰρ ὅσους  εὐφυῶς ἔχοντας ἑώρα, καὶ ἐπὶ τὰ φιλόσοφα μαθήματα, γεωμετρίαν καὶ  ἀριθμητικὴν καὶ τἄλλα  προπαιδεύματα  παραδιδοὺς εἴς τε τὰς αἱρέσεις τὰς παρὰ τοῖς φιλοσόφοις προάγων καὶ τὰ παρὰ τούτοις συγγράμματα διηγούμενος ὑπομνηματιζόμενός τε καὶ  θεωρῶν εἰς ἕκαστα, ὥστε μέγαν καὶ παρ’ αὐτοῖς Ἕλλησιν φιλόσοφον τὸν ἄνδρα κηρύττεσθαι·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.18" n="4"><p>πολλοὺς δὲ καὶ τῶν  ἰδιωτικωτέρων ἐνῆγεν ἐπὶ τὰ  ἐγκύκλια γράμματα, οὐ μικρὰν αὐτοῖς ἔσεσθαι φάσκων ἐξ ἐκείνων  ἐπιτηδειότητα εἰς τὴν τῶν θείων γραφῶν θεωρίαν <del>τε</del> καὶ παρασκευήν, ὅθεν μάλιστα καὶ ἑαυτῷ ἀναγκαίαν ἡγήσατο τὴν περὶ τὰ κοσμικὰ καὶ φιλόσοφα μαθήματα ἄσκησιν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="19">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="1"><p rend="align(indent)">  Μάρτυρες δὲ καὶ τῆς περὶ ταῦτα αὐτοῦ κατορθώσεως αὐτῶν Ἑλλήνων οἱ κατ’ αὐτὸν  ἠκμακότες  φιλόσοφοι, ὧν ἐν συγγράμμασιν πολλὴν <pb n="v.2.p.56"/> μνήμην εὕρομεν τοῦ ἀνδρός, τοτὲ μὲν αὐτῷ  προσφωνούντων τοὺς ἑαυτῶν λόγους, τοτὲ δὲ ὡς διδασκάλῳ εἰς ἐπίκρισιν τοὺς  ἰδίους  ἀναφερόντων πόνους.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="2"><p>τί δεῖ ταῦτα λέγειν, ὅτε καὶ ὁ καθ’ ἡμᾶς ἐν  Σικελίᾳ καταστὰς  Πορφύριος συγγράμματα καθ’ ἡμῶν ἐνστησάμενος καὶ δι’ αὐτῶν τὰς θείας γραφὰς διαβάλλειν πεπειραμένος τῶν τε εἰς αὐτὰς  ἐξηγησαμένων μνημονεύσας, μηδὲν μηδαμῶς φαῦλον  ἔγκλημα τοῖς δόγμασιν  ἐπικαλεῖν  δυνηθείς, ἀπορίᾳ λόγων ἐπὶ τὸ  λοιδορεῖν  τρέπεται καὶ τοὺς ἐξηγητὰς  ἐνδιαβάλλειν, ὧν μάλιστα τὸν Ὠριγένην·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="3"><p>ὃν κατὰ τὴν νέαν ἡλικίαν  ἐγνωκέναι φήσας, διαβάλλειν μὲν πειρᾶται,  συνιστῶν δὲ ἄρα τὸν ἄνδρα ἐλάνθανεν, τὰ μὲν ἐπαληθεύων, ἐν οἷς οὐδ’ ἑτέρως αὐτῷ λέγειν ἦν δυνατόν, τὰ δὲ καὶ ψευδόμενος, ἐν οἷς  λήσεσθαι  ἐνόμιζεν, καὶ τοτὲ μὲν ὡς Χριστιανοῦ  κατηγορῶν, τοτὲ δὲ τὴν περὶ τὰ φιλόσοφα μαθήματα ἐπίδοσιν αὐτοῦ  διαγράφων.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="4"><p rend="align(indent)">Ἄκουε δ’ οὖν ἅ φησιν κατὰ λέξιν· <q>τῆς δὴ μοχθηρίας τῶν Ἰουδαϊκῶν γραφῶν οὐκ  ἀπόστασιν, λύσιν δέ τινες εὑρεῖν  προθυμηθέντες, ἐπ’ ἐξηγήσεις ἐτράποντο  ἀσυγκλώστους καὶ  ἀναρμόστους τοῖς  γεγραμμένοις, οὐκ ἀπολογίαν μᾶλλον ὑπὲρ τῶν  ὀθνείων, παραδοχὴν δὲ καὶ  ἔπαινον τοῖς οἰκείοις  φερούσας.  αἰνίγματα γὰρ τὰ φανερῶς παρὰ Μωυσεῖ λεγόμενα εἶναι  κομπάσαντες καὶ  ἐπιθειάσαντες ὡς  θεσπίσματα πλήρη  κρυφίων μυστηρίων διά τε τοῦ  τύφου τὸ  κριτικὸν τῆς ψυχῆς  καταγοητεύσαντες,  ἐπάγουσιν ἐξηγήσεις.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="5"><p rend="align(indent)"> Εἶτα μεθ’ ἕτερά φησιν· <q>ὁ δὲ τρόπος τῆς <pb n="v.2.p.58"/> ἀτοπίας ἐξ ἀνδρὸς ᾧ κἀγὼ κομιδῇ νέος ὢν ἔτι  ἐντετύχηκα, σφόδρα  εὐδοκιμήσαντος καὶ ἔτι δι’ὧν καταλέλοιπεν συγγραμμάτων εὐδοκιμοῦντος,  παρειλήφθω, Ὠριγένους, οὗ κλέος παρὰ τοῖς  διδασκάλοις τούτων τῶν λόγων μέγα  διαδέδοται.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="6"><p><q rend="merge">ἀκροατὴς γὰρ οὗτος  Ἀμμωνίου τοῦ πλείστην ἐν τοῖς καθ’ ἡμᾶς χρόνοις ἐπίδοσιν ἐν φιλοσοφίᾳ  ἐσχηκότος γεγονώς, εἰς μὲν τὴν τῶν λόγων  ἐμπειρίαν πολλὴν παρὰ τοῦ διδασκάλου τὴν ὠφέλειαν ἐκτήσατο, εἰς δὲ τὴν ὀρθὴν τοῦ βίου προαίρεσιν τὴν ἐναντίαν ἐκείνῳ πορείαν ἐποιήσατο.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="7"><p><q rend="merge">Ἀμμώνιος μὲν γὰρ Χριστιανὸς ἐν Χριστιανοῖς  ἀνατραφεὶς τοῖς  γονεῦσιν, ὅτε τοῦ φρονεῖν καὶ τῆς φιλοσοφίας  ἥψατο, εὐθὺς πρὸς τὴν κατὰ νόμους πολιτείαν  μετεβάλετο, Ὠριγένης δὲ  Ἕλλην·
ἐν Ἕλλησιν  παιδευθεὶς λόγοις, πρὸς τὸ βάρβαρον  ἐξώκειλεν τόλμημα· ᾧ δὴ φέρων αὐτόν τε καὶ τὴν ἐν τοῖς λόγοις ἕξιν  ἐκαπήλευσεν, κατὰ μὲν τὸν βίον  Χριστιανῶς ζῶν καὶ  παρανόμως, κατὰ δὲ τὰς περὶ τῶν πραγμάτων καὶ τοῦ θείου δόξας  ἑλληνίζων τε καὶ τὰ Ἑλλήνων τοῖς  ὀθνείοις  ὑποβαλλόμενος  μύθοις.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="8"><p><q rend="merge">συνῆν τε γὰρ ἀεὶ τῷ  Πλάτωνι, τοῖς τε  Νουμηνίου καὶ  Κρονίου  Ἀπολλοφάνους τε καὶ  Λογγίνου καὶ  Μοδεράτου  Νικομάχου τε καὶ τῶν ἐν τοῖς  Πυθαγορείοις  ἐλλογίμων ἀνδρῶν ὡμίλει συγγράμμασιν, ἐχρῆτο δὲ καὶ Χαιρήμονος τοῦ  Στωϊκοῦ  Κορνούτου τε ταῖς βίβλοις, παρ’ ὧν τὸν  μεταληπτικὸν τῶν παρ’ Ἕλλησιν μυστηρίων γνοὺς τρόπον ταῖς  Ἰουδαϊκαῖς  προσῆψεν γραφαῖς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="9"><p rend="align(indent)"> Ταῦτα τῷ  Πορφυρίῳ κατὰ τὸ τρίτον σύγγραμμα τῶν γραφέντων αὐτῷ κατὰ Χριστιανῶν εἴρηται,  ἐπαληθεύσαντι μὲν περὶ τῆς τἀνδρὸς ἀσκήσεως <pb n="v.2.p.60"/> καὶ πολυμαθείας,  ψευσαμένῳ δὲ σαφῶς (τί γὰρ οὐκ ἔμελλεν ὁ κατὰ Χριστιανῶν;)· ἐν οἷς αὐτὸν μέν φησιν ἐξ Ἑλλήνων μετατεθεῖσθαι, τὸν δ’  Ἀμμώνιον ἐκ βίου τοῦ κατὰ θεοσέβειαν ἐπὶ τὸν  ἐθνικὸν τρόπον  ἐκπεσεῖν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="10"><p>τῷ τε γὰρ Ὠριγένει  τὰ τῆς κατὰ Χριστὸν διδασκαλίας ἐκ προγόνων  ἐσῴζετο, ὡς καὶ τὰ τῆς πρόσθεν ἱστορίας ἐδήλου, τῷ τε  Ἀμμωνίῳ τὰ τῆς ἐνθέου φιλοσοφίας  ἀκέραια καὶ  ἀδιάπτωτα καὶ μέχρις ἐσχάτης τοῦ βίου  διέμενεν τελευτῆς, ὥς που καὶ οἱ τἀνδρὸς εἰς ἔτι νῦν μαρτυροῦσι πόνοι, δι’ ὧν  κατέλιπε συγγραμμάτων παρὰ τοῖς πλείστοις εὐδοκιμοῦντος, ὥσπερ οὖν καὶ ὁ ἐπιγεγραμμένος Περὶ τῆς Μωυσέως καὶ Ἰησοῦ συμφωνίας καὶ ὅσοι ἄλλοι παρὰ τοῖς  φιλοκάλοις  εὕρηνται.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="11"><p rend="align(indent)">Ταῦτα μὲν οὖν εἰς παράστασιν  ἐκκείσθω τῆς τε τοῦ  ψευδηγόρου συκοφαντίας καὶ τῆς Ὠριγένους καὶ περὶ τὰ Ἑλλήνων μαθήματα πολυπειρίας, περὶ ἧς πρός τινας  μεμψαμένους αὐτῷ διὰ τὴν περὶ ἐκεῖνα σπουδὴν ἀπολογούμενος, ἐν ἐπιστολῇ τινι ταῦτα γράφει· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="12"><p><q>ἐπεὶ  δὲ  ἀνακειμένῳ μοι τῷ λόγῳ, τῆς φήμης  διατρεχούσης περὶ τῆς  ἕξεως ἡμῶν, προσῄεσαν ὁτὲ μὲν  αἱρετικοί, ὁτὲ δὲ οἱ ἀπὸ τῶν Ἑλληνικῶν μαθημάτων καὶ μάλιστα τῶν ἐν φιλοσοφίᾳ, ἔδοξεν  ἐξετάσαι τά τε τῶν αἱρετικῶν δόγματα καὶ τὰ ὑπὸ τῶν φιλοσόφων περὶ ἀληθείας λέγειν  ἐπαγγελλόμενα.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="13"><p><q rend="merge">τοῦτο δὲ  πεποιήκαμεν μιμησάμενοί  τε τὸν πρὸ ἡμῶν πολλοὺς  ὠφελήσαντα Πάνταινον, οὐκ  ὀλίγην ἐν ἐκείνοις  ἐσχηκότα παρασκευήν, καὶ τὸν νῦν ἐν τῷ  πρεσβυτερίῳ  καθεζόμενον Ἀλεξανδρέων Ἡρακλᾶν, ὅντινα  εὗρον παρὰ <pb n="v.2.p.62"/> τῷ διδασκάλῳ τῶν φιλοσόφων μαθημάτων, ἤδη πέντε ἔτεσιν αὐτῷ  προσκαρτερήσαντα πρὶν ἢ ἐμὲ ἄρξασθαι ἀκούειν ἐκείνων τῶν λόγων·</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="14"><p><q rend="merge">δι’ ὃν καὶ πρότερον κοινῇ ἐσθῆτι χρώμενος  ἀποδυσάμενος καὶ φιλόσοφον ἀναλαβὼν σχῆμα μέχρι τοῦ δεῦρο  τηρεῖ βιβλία τε Ἑλλήνων κατὰ δύναμιν οὐ παύεται  φιλολογῶν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="15"><p rend="align(indent)">Καὶ ταῦτα μὲν αὐτῷ περὶ τῆς Ἑλληνικῆς ἀσκήσεως  ἀπολογουμένῳ εἴρηται· κατὰ τοῦτον δὲ τὸν χρόνον ἐπ’ Ἀλεξανδρείας αὐτῷ τὰς διατριβὰς  ποιουμένῳ ἐπιστάς τις τῶν στρατιωτικῶν  ἀνεδίδου γράμματα Δημητρίῳ τε τῷ τῆς παροικίας ἐπισκόπῳ καὶ τῷ τότε τῆς Αἰγύπτου ἐπάρχῳ παρὰ τοῦ τῆς Ἀραβίας ἡγουμένου, ὡς ἂν μετὰ σπουδῆς ἁπάσης τὸν Ὠριγένην  πέμψοιεν  κοινωνήσοντα λόγων αὐτῷ. καὶ δὴ  ἀφικνεῖται ἐπὶ τὴν  Ἀραβίαν· οὐκ εἰς μακρὸν δὲ τὰ τῆς  ἀφίξεως εἰς πέρας  ἀγαγών, αὖθις ἐπὶ τὴν Ἀλεξάνδρειαν  ἐπανῄει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="16"><p>χρόνου δὲ μεταξὺ διαγενομένου, οὐ σμικροῦ κατὰ τὴν πόλιν ἀναρριπισθέντος πολέμου,  ὑπεξελθὼν τῆς Ἀλεξανδρείας, ᾔει μὲν ἐπὶ Παλαιστίνης, ἐν Καισαρείᾳ δὲ τὰς διατριβὰς ἐποιεῖτο· ἔνθα καὶ διαλέγεσθαι τάς τε θείας  ἑρμηνεύειν γραφὰς ἐπὶ τοῦ κοινοῦ τῆς ἐκκλησίας οἱ τῇδε ἐπίσκοποι, καίτοι τῆς τοῦ πρεσβυτερίου χειροτονίας οὐδέπω  τετυχηκότα, αὐτὸν ἠξίουν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="17"><p>ὃ καὶ αὐτὸ γένοιτ’ ἂν ἔκδηλον ἀφ’  ὧν περὶ τοῦ Δημητρίου  γράφοντες Ἀλέξανδρος ὁ Ἱεροσολύμων ἐπίσκοπος καὶ Θεόκτιστος ὁ Καισαρείας ὧδέ πως ἀπολογοῦνται. <q>προσέθηκεν δὲ τοῖς γράμμασιν ὅτι τοῦτο οὐδέποτε ἠκούσθη οὐδὲ νῦν γεγένηται, τὸ παρόντων ἐπισκόπων  λαϊκοὺς ὁμιλεῖν, οὐκ οἶδ’ ὅπως  προφανῶς <pb n="v.2.p.64"/> οὐκ ἀληθῆ λέγων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="18"><p><q rend="merge">ὅπου γοῦν  εὑρίσκονται οἱ  ἐπιτήδειοι πρὸς τὸ ὠφελεῖν τοὺς ἀδελφούς, καὶ  παρακαλοῦνται τῷ λαῷ προσομιλεῖν ὑπὸ τῶν ἁγίων ἐπισκόπων, ὥσπερ ἐν  Λαράνδοις  Εὔελπις ὑπὸ  Νέωνος καὶ ἐν Ἰκονίῳ  Παυλῖνος ὑπὸ Κέλσου καὶ
  ἐν Συνάδοις Θεόδωρος ὑπὸ Ἀττικοῦ, τῶν μακαρίων ἀδελφῶν. εἰκὸς δὲ καὶ ἐν ἄλλοις τόποις τοῦτο γίνεσθαι, ἡμᾶς δὲ μὴ εἰδέναι.</q></p>  
  <p rend="align(indent)">Τοῦτον καὶ ἔτι νέος ὢν ὁ δηλούμενος ἀνὴρ οὐ πρὸς μόνων τῶν συνήθων, ἀλλὰ καὶ τῶν ἐπὶ  ξένης ἐπισκόπων  ἐτιμᾶτο τὸν τρόπον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.19" n="19"><p>ἀλλὰ γὰρ αὖθις τοῦ Δημητρίου διὰ γραμμάτων αὐτὸν  ἀνακαλέσαντος δι’ ἀνδρῶν τε διακόνων τῆς ἐκκλησίας  ἐπισπεύσαντος ἐπανελθεῖν εἰς τὴν Ἀλεξάνδρειαν, ἀφικόμενος τὰς συνήθεις  ἀπετέλει  σπουδάς.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="20">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.20" n="1"><p rend="align(indent)"> Ἤκμαζον δὲ κατὰ τοῦτο πλείους  λόγιοι καὶ ἐκκλησιαστικοὶ ἄνδρες, ὧν καὶ ἐπιστολάς, ἃς πρὸς ἀλλήλους  διεχάραττον, ἔτι νῦν σῳζομένας εὑρεῖν  εὔπορον· αἳ καὶ εἰς ἡμᾶς  ἐφυλάχθησαν ἐν τῇ κατὰ  Αἰλίαν  βιβλιοθήκῃ, πρὸς τοῦ τηνικάδε τὴν αὐτόθι διέποντος ἐκκλησίαν Ἀλεξάνδρου  ἐπισκευασθείσῃ, ἀφ’ ἧς καὶ αὐτοὶ τὰς ὕλας τῆς μετὰ χεῖρας ὑποθέσεως ἐπὶ ταὐτὸν συναγαγεῖν δεδυνήμεθα.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.20" n="2"><p rend="align(indent)">Τούτων Βήρυλλος σὺν ἐπιστολαῖς καὶ συγγραμμάτων διαφόρους φιλοκαλίας καταλέλοιπεν, ἐπίσκοπος δ’ οὗτος ἦν τῶν κατὰ Βόστραν Ἀράβων· ὡσαύτως δὲ καὶ Ἱππόλυτος, ἑτέρας που καὶ αὐτὸς προεστὼς ἐκκλησίας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.20" n="3"><p rend="align(indent)">Ἦλθεν δὲ εἰς ἡμᾶς καὶ Γαΐου,  λογιωτάτου <pb n="v.2.p.66"/> ἀνδρός, διάλογος, ἐπὶ Ῥώμης κατὰ Ζεφυρῖνον πρὸς  Πρόκλον τῆς κατὰ Φρύγας αἱρέσεως  ὑπερμαχοῦντα  κεκινημένος· ἐν ᾧ τῶν δι’ ἐναντίας τὴν περὶ τὸ  συντάττειν  καινὰς γραφὰς  προπέτειάν τε καὶ τόλμαν ἐπιστομίζων, τῶν τοῦ ἱεροῦ ἀποστόλου  δεκατριῶν μόνων ἐπιστολῶν μνημονεύει, τὴν πρὸς Ἑβραίους μὴ  συναριθμήσας ταῖς λοιπαῖς, ἐπεὶ καὶ εἰς δεῦρο παρὰ Ῥωμαίων τισὶν οὐ  νομίζεται τοῦ ἀποστόλου τυγχάνειν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="21">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.21" n="1"><p rend="align(indent)"> Ἀλλὰ γὰρ Ἀντωνῖνον ἔτη βασιλεύσαντα ἑπτὰ καὶ μῆνας ἓξ  Μακρῖνος διαδέχεται· τούτου δ’ ἐπ’ ἐνιαυτὸν διαγενομένου, αὖθις ἕτερος Ἀντωνῖνος τὴν Ῥωμαίων ἡγεμονίαν παραλαμβάνει·
οὗ κατὰ τὸ πρῶτον ἔτος ὁ Ῥωμαίων ἐπίσκοπος Ζεφυρῖνος μεταλλάττει τὸν βίον, ὅλοις ὀκτωκαίδεκα  διακατασχὼν ἔτεσιν τὴν λειτουργίαν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.21" n="2"><p>μεθ’ ὃν  Κάλλιστος τὴν ἐπισκοπὴν ἐγχειρίζεται, ὃς  ἐπιβιώσας ἔτεσιν πέντε,  Οὐρβανῷ τὴν λειτουργίαν καταλείπει.</p>
 <p rend="align(indent)">Αὐτοκράτωρ Ἀλέξανδρος ἐπὶ τούτοις διαδέχεται τὴν Ῥωμαίων ἀρχήν, ἐπὶ τέτταρσιν μόνοις ἔτεσιν Ἀντωνίνου διαγενομένου. ἐν τούτῳ δὲ καὶ ἐπὶ τῆς Ἀντιοχέων ἐκκλησίας Ἀσκληπιάδην  Φιλητὸς διαδέχεται.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.21" n="3"><p rend="align(indent)">Τοῦ δ’ αὐτοκράτορος μήτηρ,  Μαμαία τοὔνομα, εἰ καί τις ἄλλη  θεοσεβεστάτη γυνή, τῆς Ὠριγένους πανταχόσε βοωμένης φήμης, ὡς καὶ μέχρι τῶν αὐτῆς ἐλθεῖν  ἀκοῶν, περὶ πολλοῦ ποιεῖται τῆς τοῦ ἀνδρὸς θέας ἀξιωθῆναι καὶ τῆς ὑπὸ πάντων  θαυμαζομένης περὶ τὰ θεῖα συνέσεως αὐτοῦ πεῖραν λαβεῖν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.21" n="4"><p>ἐπ’ Ἀντιοχείας δῆτα  διατρίβουσα, μετὰ στρατιωτικῆς δορυφορίας αὐτὸν ἀνακαλεῖται· παρ’ <pb n="v.2.p.68"/> ᾗ χρόνον διατρίψας πλεῖστά τε ὅσα εἰς τὴν τοῦ κυρίου δόξαν καὶ τῆς τοῦ θείου διδασκαλείου ἀρετῆς ἐπιδειξάμενος, ἐπὶ τὰς συνήθεις ἔσπευδεν  διατριβάς.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="22">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.22" n="1"><p rend="align(indent)"> Τότε δῆτα καὶ Ἱππόλυτος συντάττων μετὰ πλείστων ἄλλων ὑπομνημάτων καὶ τὸ Περὶ τοῦ πάσχα πεποίηται σύγγραμμα, ἐν ᾧ τῶν χρόνων ἀναγραφὴν ἐκθέμενος καί τινα κανόνα ἑκκαιδεκαετηρίδος περὶ τοῦ πάσχα προθείς, ἐπὶ τὸ πρῶτον ἔτος αὐτοκράτορος Ἀλεξάνδρου τοὺς χρόνους περιγράφει· τῶν δὲ λοιπῶν αὐτοῦ συγγραμμάτων τὰ εἰς ἡμᾶς ἐλθόντα ἐστὶν τάδε· Εἰς τὴν Ἑξαήμερον, Εἰς τὰ μετὰ τὴν Ἑξαήμερον, Πρὸς Μαρκίωνα, Εἰς τὸ Ἆισμα, Εἰς μέρη τοῦ Ἰεζεκιήλ, Περὶ τοῦ πάσχα, Πρὸς ἁπάσας τὰς αἱρέσεις, πλεῖστά τε ἄλλα καὶ παρὰ πολλοῖς εὕροις ἂν σῳζόμενα. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="23">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.23" n="1"><p rend="align(indent)">Ἐξ ἐκείνου δὲ καὶ Ὠριγένει τῶν εἰς  τὰς θείας γραφὰς ὑπομνημάτων ἐγίνετο ἀρχή, Ἀμβροσίου παρορμῶντος αὐτὸν μυρίαις ὅσαις 
οὐ προτροπαῖς ταῖς διὰ λόγων καὶ παρακλήσεσιν αὐτὸ μόνον, ἀλλὰ καὶ  ἀφθονωτάταις τῶν ἐπιτηδείων χορηγίαις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.23" n="2"><p> ταχυγράφοι τε γὰρ αὐτῷ πλείους ἢ ἑπτὰ τὸν ἀριθμὸν παρῆσαν  ὑπαγορεύοντι, χρόνοις 
τεταγμένοις ἀλλήλους  ἀμείβοντες, βιβλιογράφοι  τε οὐχ  ἥττους ἅμα καὶ κόραις ἐπὶ τὸ καλλιγραφεῖν   ἠσκημέναις· ὧν ἁπάντων τὴν δέουσαν τῶν ἐπιτηδείων ἄφθονον περιουσίαν ὁ Ἀμβρόσιος  παρεστήσατο· ναὶ μὴν καὶ ἐν τῇ περὶ τὰ θεῖα λόγια ἀσκήσει τε καὶ σπουδῇ προθυμίαν  ἄφατον αὐτῷ  συνεισέφερεν, ᾗ καὶ μάλιστα αὐτὸν προύτρεπεν  ἐπὶ τὴν τῶν ὑπομνημάτων σύνταξιν.</p></div>
<pb n="v.2.p.70"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.23" n="3"><p rend="align(indent)">Τούτων δὲ οὕτως ἐχόντων,  Οὐρβανὸν ἐπισκοπεύσαντα τῆς Ῥωμαίων ἐκκλησίας ἔτεσιν ὀκτὼ διαδέχεται  Ποντιανός, τῆς δ’ Ἀντιοχέων μετὰ   Φιλητὸν  Ζέβεννος·  καθ’ οὓς Ὠριγένης, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.23" n="4"><p>ἐπειγούσης  χρείας ἐκκλησιαστικῶν ἕνεκα πραγμάτων ἐπὶ τὴν Ἑλλάδα στειλάμενος τὴν διὰ Παλαιστίνης, πρεσβείου  χειροθεσίαν ἐν Καισαρείᾳ πρὸς τῶν τῇδε ἐπισκόπων ἀναλαμβάνει. τὰ μὲν οὖν ἐπὶ τούτῳ περὶ αὐτοῦ  κεκινημένα τά τε ἐπὶ τοῖς κινηθεῖσιν δεδογμένα τοῖς τῶν ἐκκλησιῶν προεστῶσιν ὅσα τε ἄλλα ἀκμάζων περὶ τὸν θεῖον εἰσενήνεκται λόγον, ἰδίας δεόμενα συντάξεως, μετρίως ἐν τῷ δευτέρῳ ἧς ὑπὲρ αὐτοῦ πεποιήμεθα ἀπολογίας ἀνεγράψαμεν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="24">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.24" n="1"><p rend="align(indent)">Ταῦτα δ’ ἐκείνοις δέοι ἂν ἐπιθεῖναι 
ὡς ἐν μὲν τῷ ἕκτῳ τῶν εἰς τὸ κατὰ Ἰωάννην Ἐξηγητικῶν σημαίνει τὰ  πρότερα πέντε ἐπ’ Ἀλεξανδρείας ἔτ’ ὄντα αὐτὸν συντάξαι, τῆς δ’ εἰς τὸ πᾶν εὐαγγέλιον αὐτὸ δὴ τοῦτο πραγματείας μόνοι δύο καὶ εἴκοσι εἰς ἡμᾶς περιῆλθον τόμοι·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.24" n="2"><p>κατὰ δὲ  τὸ ἔνατον τῶν Εἰς τὴν Γένεσιν (δώδεκα δ’ ἐστὶν 
τὰ πάντα) οὐ μόνον τοὺς πρὸ τοῦ  ἐνάτου δηλοῖ ἐπὶ τῆς Ἀλεξανδρείας  ὑπεμνηματίσθαι, καὶ εἰς τοὺς πρώτους δὲ πέντε καὶ εἴκοσι  Ψαλμοὺς ἔτι  τε τὰ εἰς τοὺς  Θρήνους, ὧν εἰς ἡμᾶς ἐληλύθασιν τόμοι πέντε, ἐν οἷς μέμνηται καὶ τῶν Περὶ ἀναστάσεως· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.24" n="3"><p>δύο δ’ ἐστὶν και ταῦτα.   οὐ μὴν ἀλλὰ καὶ τὰ Περὶ  ἀρχῶν πρὸ τῆς ἀπ’ Ἀλεξανρδείας  μεταναστάσεως γράφει, καὶ τοὺς ἐπιγεγραμμένους Στρωματεῖς, ὄντας τὸν ἀριθμὸν δέκα, ἐπὶ τῆς αὐτῆς πόλεως κατὰ τὴν Ἀλεξάνδρου συντάττει  <pb n="v.2.p.72"/> βασιλείαν, ὡς καὶ τοῦτο  ὁλόγραφοι δηλοῦσιν αὐτοῦ πρὸ τῶν τόμων  ἐπισημειώσεις.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="25">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="1"><p rend="align(indent)">Τὸν μέν γε πρῶτον  ἐξηγούμενος  Ψαλμόν,  ἔκθεσιν πεποίηται τοῦ τῶν ἱερῶν γραφῶν τῆς παλαιᾶς διαθήκης  καταλόγου, ὧδέ πως γράφων κατὰ λέξιν· <q>οὐκ  ἀγνοητέον δ’ εἶναι τὰς ἐνδιαθήκους βίβλους, ὡς  Ἑβραῖοι παραδιδόασιν, δύο καὶ εἴκοσι,  ὅσος ἀριθμὸς τῶν παρ’ αὐτοῖς  στοιχείων ἐστίν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="2"><p rend="align(indent)"> Εἶτα μετά τινα ἐπιφέρει λέγων· <q>εἰσὶν δὲ αἱ εἴκοσι δύο βίβλοι καθ’ Ἑβραίους  αἵδε· ἡ παρ’ ἡμῖν Γένεσις  ἐπιγεγραμμένη, παρὰ δ’ Ἑβραίοις ἀπὸ τῆς ἀρχῆς τῆς  βίβλου  Βρησιθ, ὅπερ ἐστὶν <q>ἐν ἀρχῇ</q>· Ἔξοδος,  Ουελλεσμωθ, ὅπερ ἐστὶν <q>ταῦτα τὰ ὀνόματα</q>·  Λευιτικόν,  Ουϊκρα, <q>καὶ ἐκάλεσεν</q>·  Ἀριθμοί,  Αμμεσφεκωδειμ· Δευτερονόμιον,  Ελλεαδδεβαρειμ, <q>οὗτοι οἱ λόγοι</q>· Ἰησοῦς υἱὸς Ναυῆ,  Ιωσουεβεννουν· Κριταί, Ῥούθ, παρ’ αὐτοῖς ἐν ἑνί,  Σωφτειμ· Βασιλειῶν <num>α</num> <num>β</num>, παρ’ αὐτοῖς ἕν, Σαμουηλ, <q>ὁ θεόκλητος</q>· Βασιλειῶν <num>γ</num> <num>δ</num> ἐν ἑνί,  Ουαμμελχδαυιδ, ὅπερ ἐστὶν <q>βασιλεία  Δαυίδ</q>· Παραλειπομένων <num>α</num> <num>β</num> ἐν ἑνί,  Δαβρηϊαμειν ὅπερ ἐστὶν <q>λόγοι ἡμερῶν</q>·  Ἔζρας <num>α</num> <num>β</num> ἐν ἑνί,  Εζρα, ὅ ἐστιν <q>βοηθός</q>· βίβλος Ψαλμῶν, Σφαρθελλειμ· Σολομῶνος  παροιμίαι,  Μελωθ· Ἐκκλησιαστής,  Κωελθ· Ἆισμα ᾀσμάτων (οὐ γάρ, ὡς  ὑπολαμβάνουσίν τινες,  Ἄισματα ᾀσμάτων),  Σιρασσιρειμ· Ἡσαΐας,  Ιεσσια· Ἱερεμίας σὺν  Θρήνοις καὶ τῇ  Ἐπιστολῇ ἐν ἑνί,  Ιερεμια· Δανιήλ,  Δανιηλ· Ἰεζεκιήλ,  Ιεζεκιηλ· Ἰώβ,  Ιωβ· <pb n="v.2.p.74"/>  Ἐσθήρ,  Εσθηρ. ἔξω δὲ τούτων ἐστὶ τὰ  Μακκαβαϊκά, ἅπερ ἐπιγέγραπται  Σαρβηθσαβαναιελ.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="3"><p rend="align(indent)"> Ταῦτα μὲν οὖν ἐν τῷ προειρημένῳ τίθησι  συγγράμματι· ἐν δὲ τῷ πρώτῳ τῶν εἰς τὸ κατὰ Ματθαῖον, τὸν ἐκκλησιαστικὸν φυλάττων κανόνα, μόνα τέσσαρα εἰδέναι εὐαγγέλια μαρτύρεται, ὧδέ πως γράφων· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="4"><p><q>ὡς  ἐν παραδόσει μαθὼν περὶ τῶν τεσσάρων εὐαγγελίων, ἃ καὶ μόνα  ἀναντίρρητά ἐστιν ἐν τῇ ὑπὸ τὸν οὐρανὸν ἐκκλησίᾳ τοῦ θεοῦ, ὅτι πρῶτον μὲν γέγραπται τὸ κατὰ τόν ποτε  τελώνην, ὕστερον δὲ ἀπόστολον Ἰησοῦ Χριστοῦ Ματθαῖον,  ἐκδεδωκότα αὐτὸ τοῖς ἀπὸ  Ἰουδαϊσμοῦ  πιστεύσασιν, γράμμασιν Ἑβραϊκοϊς  συντεταγμένον·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="5"><p><q rend="merge"></q>δεύτερον δὲ τὸ κατὰ Μάρκον, ὡς Πέτρος  ὑφηγήσατο αὐτῷ, ποιήσαντα, ὃν καὶ υἱὸν ἐν τῇ καθολικῇ <note place="margin" xml:lang="eng"><bibl>1 Pet. 5, 13</bibl></note> ἐπιστολῇ διὰ τούτων ὡμολόγησεν φάσκων <q>ἀσπάζεται ὑμᾶς ἡ ἐν Βαβυλῶνι συνεκλεκτὴ καὶ Μάρκος ὁ υἱός μου</q>· </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="6"><p><q rend="merge">καὶ τρίτον τὸ κατὰ Λουκᾶν, τὸ  <note place="margin" xml:lang="eng"><bibl>see 2 Cor. 8, 18</bibl></note> ὑπὸ Παύλου  ἐπαινούμενον εὐαγγέλιον τοῖς ἀπὸ τῶν ἐθνῶν  πεποιηκότα· ἐπὶ πᾶσιν τὸ κατὰ Ἰωάννην.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="7"><p rend="align(indent)">Καὶ ἐν τῷ πέμπτῳ δὲ τῶν εἰς τὸ κατὰ Ἰωάννην Ἐξηγητικῶν ὁ αὐτὸς ταῦτα περὶ τῶν ἐπιστολῶν  <note place="margin" xml:lang="eng"><bibl>2 Cor. 3, 6</bibl></note> τῶν ἀποστόλων φησίν· <q>ὁ δὲ  ἱκανωθεὶς διάκονος γενέσθαι τῆς καινῆς διαθήκης, οὐ γράμματος, ἀλλὰ πνεύματος, Παῦλος, ὁ  πεπληρωκὼς τὸ <note place="margin" xml:lang="eng"><bibl>Rom. 15, 19</bibl></note> εὐαγγέλιον ἀπὸ Ἱερουσαλὴμ καὶ κύκλῳ μέχρι τοῦ Ἰλλυρικοῦ, οὐδὲ πάσαις ἔγραψεν αἷς ἐδίδαξεν ἐκκλησίαις, ἀλλὰ καὶ αἷς ἔγραψεν,  ὀλίγους  στίχους   <pb n="v.2.p.76"/><note place="margin" xml:lang="eng"><bibl>Matt. 16, 18</bibl></note> ἐπέστειλεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="8"><p><q rend="merge">Πέτρος δέ, ἐφ’ ᾧ  οἰκοδομεῖται  ἡ Χριστοῦ ἐκκλησία, ἧς  πύλαι  Ἅιδου οὐ  κατισχύσουσιν, μίαν ἐπιστολὴν ὁμολογουμένην καταλέλοιπεν, ἔστω δὲ καὶ δευτέραν·  ἀμφιβάλλεται  <note place="margin" xml:lang="eng"><bibl>John 13, 25</bibl></note> γάρ. </q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="9"><p><q rend="merge">τί δεῖ περὶ τοῦ  ἀναπεσόντος ἐπὶ τὸ στῆθος λέγειν τοῦ Ἰησοῦ, Ἰωάννου, ὃς εὐαγγέλιον ἓν καταλέλοιπεν,</q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="10"><p><q rend="merge">ὁμολογῶν δύνασθαι τοσαῦτα  ποιήσειν <note place="margin" xml:lang="eng"><bibl>John 21, 25</bibl></note> ἃ οὐδ’ ὁ  κόσμος χωρῆσαι ἐδύνατο, ἔγραψεν  <note place="margin" xml:lang="eng"><bibl>Rev. 10, 3, 4</bibl></note> δὲ καὶ τὴν Ἀποκάλυψιν,  κελευσθεὶς  σιωπῆσαι καὶ μὴ γράψαι τὰς τῶν ἑπτὰ  βροντῶν φωνάς; καταλέλοιπεν καὶ ἐπιστολὴν πάνυ ὀλίγων στίχων, ἔστω δὲ καὶ δευτέραν καὶ τρίτην· ἐπεὶ οὐ πάντες φασὶν  γνησίους εἶναι ταύτας· πλὴν  οὔκ εἰσιν στίχων  ἀμφότεραι  ἑκατόν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="11"><p rend="align(indent)">Ἔτι πρὸς τούτοις περὶ τῆς Πρὸς Ἑβραίους ἐπιστολῆς ἐν ταῖς εἰς αὐτὴν  Ὁμιλίαις ταῦτα διαλαμβάνει· <q>ὅτι ὁ  χαρακτὴρ τῆς λέξεως τῆς Πρὸς Ἑβραίους  ἐπιγεγραμμένης ἐπιστολῆς οὐκ  <note place="margin" xml:lang="eng"><bibl>2 Cor. 11, 6</bibl></note> ἔχει τὸ ἐν λόγῳ ἰδιωτικὸν τοῦ ἀποστόλου, ὁμολογήσαντος ἑαυτὸν  ἰδιώτην εἶναι τῷ λόγῳ, τοῦτ’ ἐστὶν τῇ  φράσει, ἀλλ’ ἐστὶν ἡ ἐπιστολὴ  συνθέσει τῆς λέξεως  Ἑλληνικωτέρα, </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="12"><p><q rend="merge">πᾶς ὁ ἐπιστάμενος κρίνειν  φράσεων διαφορὰς  ὁμολογήσαι ἄν. πάλιν τε αὖ ὅτι τὰ νοήματα τῆς ἐπιστολῆς  θαυμάσιά ἐστιν   καὶ οὐ δεύτερα τῶν ἀποστολικῶν ὁμολογουμένων γραμμάτων, καὶ τοῦτο ἂν  συμφήσαι εἶναι ἀληθὲς πᾶς ὁ  προσέχων τῇ  ἀναγνώσει τῇ ἀποστολικῇ.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="13"><p rend="align(indent)"> Τούτοις μεθ’ ἕτερα ἐπιθέρει λέγων· <q>ἐγὼ δὲ ἀποφαινόμενος εἴποιμ’ ἂν ὅτι τὰ μὲν νοήματα τοῦ ἀποστόλου ἐστίν, ἡ δὲ  φράσις καὶ ἡ  σύνθεσις  ἀπομνημονεύσαντός τινος τὰ ἀποστολικὰ καὶ ὥσπερ σχολιογραφήσαντός τινος τὰ εἰρημένα ὑπὸ <pb n="v.2.p.78"/> τοῦ διδασκάλου, εἴ τις οὖν ἐκκλησία ἔχει ταύτην τὴν ἐπιστολὴν ὡς Παύλου, αὕτη  εὐδοκιμείτω καὶ ἐπὶ τούτῳ· οὐ γὰρ εἰκῇ οἱ ἀρχαῖοι ἄνδρες ὡς Παύλου αὐτὴν παραδεδώκασιν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.25" n="14"><p><q rend="merge">τίς δὲ ὁ γράψας τὴν ἐπιστολήν, τὸ μὲν ἀληθὲς θεὸς οἶδεν, ἡ δὲ εἰς ἡμᾶς  φθάσασα ἱστορία ὑπὸ τινῶν μὲν λεγόντων ὅτι Κλήμης, ὁ γενόμενος ἐπίσκοπος Ῥωμαίων, ἔγραψεν τὴν ἐπιστολήν, ὑπὸ τινῶν δὲ ὅτι Λουκᾶς, ὁ γράψας τὸ εὐαγγέλιον καὶ τὰς Πράξεις.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="26">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.26" n="1"><p rend="align(indent)">Ἀλλὰ ταῦτα μὲν ὧδε ἐχέτω· ἔτος δ’ ἦν τοῦτο δέκατον τῆς δηλουμένης ἡγεμονίας, καθ’ὃ τὴν ἀπ’ Ἀλεξανδρείας  μετανάστασιν ἐπὶ τὴν Καισάρειαν ὁ Ὠριγένης ποιησάμενος,  Ἡρακλᾷ τὸ τῆς κατηχήσεως τῶν αὐτόθι διδασκαλεῖον καταλείπει· οὐκ εἰς μακρὸν δὲ καὶ Δημήτριος ὁ τῆς Ἀλεξανδρέων ἐκκλησίας ἐπίσκοπος τελευτᾷ, ἐφ’ ὅλοις ἔτεσι  τρισὶ καὶ τεσσαράκοντα τῇ λειτουργίᾳ  διαρκέσας· διαδέχεται δ’ αὐτὸν ὁ Ἡρακλᾶς.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="27">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.27" n="1"><p rend="align(indent)">  Διέπρεπεν δ’ ἐν τούτῳ Φιρμιλιανός, Καισαρείας τῆς Καππαδοκῶν ἐπίσκοπος, τοσαύτην εἰσάγων περὶ τὸν Ὠριγένην σπουδήν, ὡς τοτὲ μὲν αὐτὸν ἀμφὶ τὰ κατ’ αὐτὸν  κλίματα εἰς τὴν τῶν ἐκκλησιῶν ὠφέλειαν  ἐκκαλεῖσθαι, τοτὲ δὲ ὡς αὐτὸν ἐπὶ τὴν Ἰουδαίαν  στέλλεσθαι καί τινας αὐτῷ  συνδιατρίβειν χρόνους τῆς εἰς τὰ θεῖα  βελτιώσεως ἕνεκα. οὐ μὴν ἀλλὰ καὶ ὁ τῆς Ἱεροσολύμων προεστὼς Ἀλέξανδρος  Θεόκτιστός τε ὁ κατὰ Καισάρειαν τὸν πάντα χρόνον  προσανέχοντες αὐτῷ, οἷα διδασκάλῳ μόνῳ, τὰ τῆς τῶν θείων γραφῶν ἑρμηνείας καὶ τὰ λοιπὰ τοῦ ἐκκλησιαστικοῦ λόγου πράττειν συνεχώρουν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="28">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.28" n="1"><p rend="align(indent)">  Τόν γε μὴν Ῥωμαίων αὐτοκράτορα <pb n="v.2.p.80"/> Ἀλέξανδρον τρισὶν ἐπὶ δέκα ἔτεσιν τὴν ἀρχὴν διανύσαντα Μαξιμῖνος Καῖσαρ διαδέχεται· ὃς δὴ κατὰ  κότον τὸν πρὸς τὸν Ἀλεξάνδρου οἶκον, ἐκ πλειόνων πιστῶν  συνεστῶτα, διωγμὸν ἐγείρας, τοὺς τῶν ἐκκλησιῶν ἄρχοντας μόνους ὡς αἰτίους τῆς κατὰ τὸ εὐαγγέλιον διδασκαλίας ἀναιρεῖσθαι προστάττει. τότε καὶ Ὠριγένης τὸν Περὶ μαρτυρίου συντάττει,  Ἀμβροσίῳ καὶ  Πρωτοκτήτῳ πρεσβυτέρῳ τῆς ἐν Καισαρεία παροικίας  ἀναθεὶς τὸ σύγγραμμα, ὅτι δὴ ἄμφω  περίστασις οὐχ ἡ  τυχοῦσα ἐν τῷ διωγμῷ κατειλήφει· ἐν ᾗ καὶ διαπρέψαι κατέχει λόγος ἐν ὁμολογίᾳ τοὺς ἄνδρας, οὐ πλείονος ἢ  τριετοῦς χρόνου τῷ Μαξιμίνῳ διαγενομένου. σεσημείωται δὲ τουτονὶ τοῦ διωγμοῦ τὸν καιρὸν ἔν τε τῷ δευτέρῳ καὶ εἰκοστῷ τῶν εἰς τὸ κατὰ Ἰωάννην Ἐξηγητικῶν καὶ ἐν διαφόροις ἐπιστολαῖς Ὠριγένης.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="29">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.29" n="1"><p rend="align(indent)"> Γορδιανοῦ δὲ μετὰ Μαξιμῖνον τὴν Ῥωμαίων ἡγεμονίαν διαδεξαμένου, τῆς κατὰ Ῥώμην ἐκκλησίας  Ποντιανὸν ἔτεσιν ἓξ ἐπισκοπεύσαντα διαδέχεται  Ἀντέρως καὶ τοῦτον  Φαβιανός, ἐπὶ μῆνα τῇ λειτουργίᾳ  διακονησάμενον,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.29" n="2"><p>ἐξ  ἀγροῦ φασιν τὸν  Φαβιανὸν μετὰ τὴν  Ἀντέρωτος τελευτὴν  ἅμ’ ἑτέροις  συνελθόντα  ἐπιχωριάζειν τῇ Ῥώμῃ, ἔνθα παραδοξότατα πρὸς τῆς θείας καὶ οὐρανίου χάριτος ἐπὶ τὸν κλῆρον  παρεληλυθέναι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.29" n="3"><p>τῶν γὰρ ἀδελφῶν ἁπάντων χειροτονίας ἕνεκεν τῆς τοῦ μέλλοντος διαδέξασθαι τὴν ἐπισκοπὴν συγκεκροτημένων πλείστων τε ἐπιφανῶν καὶ ἐνδόξων ἀνδρῶν τοῖς πολλοῖς ἐν ὑπονοίᾳ ὑπαρχόντων, ὁ  Φαβιανὸς παρὼν οὐδενὸς μὲν ἀνθρώπων εἰς διάνοιαν ᾔει, ὅμως δ’ οὖν ἀθρόως ἐκ  μετεώρου  περιστερὰν  καταπτᾶσαν <pb n="v.2.p.82"/> ἐπικαθεσθῆναι τῇ αὐτοῦ κεφαλῇ μνημονεύουσιν,  μίμημα  ἐνδεικνυμένην τῆς ἐπὶ τὸν σωτῆρα  <note place="margin" xml:lang="eng"><bibl>Luke 3, 22</bibl></note> τοῦ ἁγίου πνεύματος ἐν εἴδει  περιστερᾶς  καθόδου·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.29" n="4"><p>ἐφ’ ᾧ τὸν πάντα λαόν, ὥσπερ ὑφ’ ἑνὸς πνεύματος θείου κινηθέντα, προθυμίᾳ πάσῃ καὶ μιᾷ ψυχῇ ἄξιον ἐπιβοῆσαι καὶ  ἀμελλήτως ἐπὶ τὸν θρόνον τῆς ἐπισκοπῆς λαβόντας αὐτὸν ἐπιθεῖναι.</p>
 <p rend="align(indent)"> Τότε δὴ καὶ τοῦ κατ’ Ἀντιόχειαν ἐπισκόπου  Ζεβέννου τὸν βίον μεταλλάξαντος,  Βαβυλᾶς τὴν ἀρχὴν διαδέχεται, ἔν τε Ἀλεξανδρείᾳ μετὰ Δημήτριον Ἡρακλᾶ τὴν λειτουργίαν  παρειληφότος, τῆς τῶν αὐτόθι κατηχήσεως τὴν διατριβὴν διαδέχεται Διονύσιος, εἷς καὶ οὗτος τῶν Ὠριγένους γενόμενος φοιτητῶν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="30">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.30" n="1"><p rend="align(indent)">Τῷ δὲ Ὠριγένει ἐπὶ τῆς Καισαρείας τὰ συνήθη  πράττοντι πολλοὶ προσῄεσαν οὐ μόνον τῶν ἐπιχωρίων, ἀλλὰ καὶ τῆς ἀλλοδαπῆς μυρίοι  φοιτηταὶ τὰς  πατρίδας  ἀπολιπόντες· ὧν ἐπισήμους μάλιστα ἔγνωμεν  Θεόδωρον, ὃς ἦν αὐτὸς οὗτος ὁ καθ’ ἡμᾶς ἐπισκόπων διαβόητος Γρηγόριος, τόν τε τούτου ἀδελφὸν  Ἀθηνόδωρον, οὓς ἀμφὶ τὰ Ἑλλήνων καὶ τὰ Ῥωμαίων μαθήματα δεινῶς  ἐπτοημένους, φιλοσοφίας αὐτοῖς  ἐνεὶς  ἔρωτα, τῆς προτέρας σπουδῆς τὴν θείαν ἄσκησιν  ἀντικαταλλάξασθαι  προυτρέψατο· πέντε δὲ ὅλοις ἔτεσιν αὐτῷ  συγγενόμενοι, τοσαύτην ἀπηνέγκαντο περὶ τὰ θεῖα  βελτίωσιν, ὡς ἔτι νέους ἄμφω ἐπισκοπῆς τῶν κατὰ Πόντον ἐκκλησιῶν ἀξιωθῆναι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="31">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.31" n="1"><p rend="align(indent)">Ἐν τούτῳ καὶ Ἀφρικανὸς ὁ τῶν  ἐπιγεγραμμένων  Κεστῶν συγγραφεὺς ἐγνωρίζετο. ἐπιστολὴ τούτου Ὠριγένει γραφεῖσα φέρεται,  ἀποροῦντος ὡς νόθου καὶ  πεπλασμένης οὔσης τῆς <pb n="v.2.p.84"/> ἐν τῷ Δανιὴλ κατὰ  Σουσάνναν ἱστορίας· πρὸς ἣν Ὠριγένης  ἀντιγράφει πληρέστατα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.31" n="2"><p>τοῦ δ’ αὐτοῦ Ἀφρικανοῦ καὶ ἄλλα τὸν ἀριθμὸν πέντε  Χρονογραφιῶν ἦλθεν εἰς ἡμᾶς ἐπ’ ἀκριβὲς πεπονημένα σπουδάσματα· ἐν οἷς φησιν ἑαυτὸν πορείαν στείλασθαι ἐπὶ τὴν Ἀλεξάνδρειαν διὰ πολλὴν τοῦ Ἡρακλᾶ  φήμην, ὃν ἐπὶ λόγοις φιλοσόφοις καὶ τοῖς ἄλλοις Ἑλλήνων μαθήμασιν εὖ μάλα  διαπρέψαντα, τὴν ἐπισκοπὴν τῆς αὐτόθι ἐκκλησίας ἐγχειρισθῆναι ἐδηλώσαμεν. καὶ ἑτέρα δὲ τοῦ αὐτοῦ Ἀφρικανοῦ φέρεται ἐπιστολὴ πρὸς  Ἀριστείδην, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.31" n="3"><p>περὶ τῆς νομιζομένης διαφωνίας τῶν παρὰ Ματθαίῳ τε καὶ Λουκᾷ τοῦ Χριστοῦ  γενεαλογιῶν· ἐν ᾗ σαφέστατα τὴν  συμφωνίαν τῶν εὐαγγελιστῶν παρίστησιν ἐξ ἱστορίας εἰς αὐτὸν κατελθούσης, ἣν κατὰ καιρὸν ἐν τῷ πρώτῳ τῆς μετὰ χεῖρας ὑποθέσεως προλαβὼν  ἐξεθέμην.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="32">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.32" n="1"><p rend="align(indent)"> Καὶ Ὠριγένει δὲ κατὰ τοῦτον τὸν χρόνον τὰ εἰς τὸν Ἡσαΐαν, ἐν ταὐτῷ δὲ καὶ τὰ
 εἰς τὸν Ἰεζεκιὴλ συνετάττετο· ὧν εἰς μὲν τὸ τρίτον  <note place="margin" xml:lang="eng"><bibl>Is. 30. 6, (L3232).</bibl></note> μέρος τοῦ Ἡσαΐου μέχρι τῆς ὁράσεως τῶν  τετραπόδων τῶν ἐν τῇ ἐρήμῳ τριάκοντα εἰς ἡμᾶς περιῆλθον τόμοι, εἰς δὲ τὸν Ἰεζεκιὴλ πέντε καὶ εἴκοσι, οὓς καὶ μόνους εἰς τὸν πάντα πεποίηται προφήτην. γενόμενος δὲ τηνικάδε ἐν Ἀθήναις,  περαίνει μὲν τὰ εἰς τὸν Ἰεζεκιήλ,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.32" n="2"><p> τῶν δ’ εἰς τὸ Ἆισμα τῶν ᾀσμάτων ἄρχεται, καὶ  πρόεισίν γε αὐτόθι μέχρι τοῦ  πέμπτου συγγράμματος· ἐπανελθὼν δ’ ἐπὶ τὴν Καισάρειαν καὶ ταῦτα εἰς πέρας, δέκα ὄντα τὸν ἀριθμόν, ἄγει.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.32" n="3"><p>τί δεῖ τῶν λόγων τἀνδρὸς ἐπὶ τοῦ παρόντος τὸν ἀκριβῆ κατάλογον ποιεῖσθαι, ἰδίας  δεόμενον σχολῆς; ὃν καὶ ἀνεγράψαμεν <pb n="v.2.p.86"/> ἐπὶ τῆς τοῦ Παμφίλου βίου τοῦ καθ’ ἡμᾶς ἱεροῦ μάρτυρος ἀναγραφῆς, ἐν ᾗ τὴν περὶ τὰ θεῖα σπουδὴν τοῦ Παμφίλου  ὁπόση τις γεγόνοι,  παριστῶντες, τῆς συναχθείσης αὐτῷ τῶν τε Ὠριγένους καὶ τῶν ἄλλων ἐκκλησιαστικῶν συγγραφέων βιβλιοθήκης τοὺς  πίνακας  παρεθέμην, ἐξ ὧν ὅτῳ φίλον, πάρεστιν  ἐντελέστατα τῶν Ὠριγένους πόνων τὰ εἰς ἡμᾶς ἐλθόντα διαγνῶναι. νυνὶ δὲ  πορευτέον ἐπὶ τὴν τῆς ἱστορίας ἀκολουθίαν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="33">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.33" n="1"><p rend="align(indent)"> Βήρυλλος ὁ μικρῷ πρόσθεν δεδηλωμένος  Βόστρων τῆς Ἀραβίας ἐπίσκοπος, τὸν ἐκκλησιαστικὸν  παρεκτρέπων κανόνα,  ξένα τινὰ τῆς πίστεως  παρεισφέρειν ἐπειρᾶτο, τὸν σωτῆρα καὶ κύριον ἡμῶν λέγειν  τολμῶν μὴ  προϋφεστάναι κατ’ ἰδίαν οὐσίας περιγραφὴν πρὸ τῆς εἰς ἀνθρώπους  ἐπιδημίας μηδὲ μὴν θεότητα ἰδίαν ἔχειν, ἀλλ’
ἐμπολιτευομένην αὐτῷ μόνην τὴν πατρικήν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.33" n="2"><p>ἐπὶ τούτῳ πλείστων ἐπισκόπων ζητήσεις καὶ διαλόγους πρὸς τὸν ἄνδρα πεποιημένων, μεθ’ ἑτέρων παρακληθεὶς Ὠριγένης  κάτεισι μὲν εἰς ὁμιλίαν τὰ πρῶτα τῷ ἀνδρί, τίνα νοῦν ἔχοι, ἀποπειρώμενος, ὡς δ’ ἔγνω ὅ τι καὶ  λέγοι, εὐθύνας μὴ  ὀρθοδοξοῦντα λογισμῷ τε πείσας, τῇ περὶ τοῦ δόγματος  ἐφίστησιν ἀληθείᾳ ἐπί τε τὴν προτέραν ὑγιῆ δόξαν  ἀποκαθίστησιν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.33" n="3"><p>καὶ φέρεταί γε εἰς ἔτι νῦν  ἔγγραφα τοῦ 
τε Βηρύλλου καὶ τῆς δι’ αὐτὸν γενομένης συνόδου, ὁμοῦ τὰς Ὠριγένους πρὸς αὐτὸν ζητήσεις καὶ τὰς  λεχθείσας ἐπὶ τῆς αὐτοῦ παροικίας διαλέξεις ἕκαστά τε τῶν τότε πεπραγμένων περιέχοντα.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.33" n="4"><p>καὶ ἄλλα μὲν οὖν μυρία Ὠριγένους πέρι μνήμῃ παραδιδόασιν τῶν καθ’ ἡμᾶς οἱ πρεσβύτεροι, ἃ καὶ  παρήσειν μοι δοκῶ, <pb n="v.2.p.88"/> οὐ τῆς  ἐνεστώσης  ἐχόμενα πραγματείας· ὅσα δὲ ἀναγκαῖα τῶν περὶ αὐτὸν διαγνῶναι ἦν, ταῦτα καὶ ἐκ τῆς ὑπὲρ αὐτοῦ  πεπονημένης ἡμῖν τε καὶ τῷ καθ’ ἡμᾶς ἱερῷ μάρτυρι  Παμφίλῳ ἀπολογίας πάρεστιν ἀναλέξασθαι, ἣν τῶν  φιλαιτίων ἕνεκα  συμπονήσαντες ἀλλήλοις διὰ σπουδῆς πεποιήμεθα.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="34">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.34" n="1"><p rend="align(indent)">  Ἔτεσιν δὲ ὅλοις ἓξ Γορδιανοῦ τὴν Ῥωμαίων διανύσαντος ἡγεμονίαν, Φίλιππος ἅμα παιδὶ  Φιλίππῳ τὴν ἀρχὴν διαδέχεται. τοῦτον κατέχει λόγος Χριστιανὸν ὄντα ἐν ἡμέρᾳ τῆς ὑστάτης τοῦ πάσχα  παννυχίδος τῶν ἐπὶ τῆς ἐκκλησίας εὐχῶν τῷ πλήθει μετασχεῖν  ἐθελῆσαι, οὐ πρότερον δὲ ὑπὸ τοῦ τηνικάδε προεστῶτος ἐπιτραπῆναι  εἰσβαλεῖν, ἢ ἐξομολογήσασθαι καὶ τοῖς ἐν  παραπτώμασιν  ἐξεταζομένοις μετανοίας τε χώραν  ἴσχουσιν ἑαυτὸν καταλέξαι· ἄλλως γὰρ μὴ
ἄν ποτε πρὸς αὐτοῦ, μὴ οὐχὶ τοῦτο ποιήσαντα, διὰ πολλὰς τῶν κατ’ αὐτὸν αἰτίας  παραδεχθῆναι.
καὶ πειθαρχῆσαί γε προθύμως λέγεται, τὸ γνήσιον καὶ  εὐλαβὲς τῆς περὶ τὸν θεῖον φόβον διαθέσεως ἔργοις  ἐπιδεδειγμένον.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="35">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.35" n="1"><p rend="align(indent)"> Τρίτον δὲ τούτῳ ἔτος ἦν, καθ’ ὃ μεταλλάξαντος Ἡρακλᾶ τὸν βίον ἐπὶ δέκα ἓξ ἔτεσιν τῆς προστασίας τῶν κατ’ Ἀλεξάνδρειαν ἐκκλησιῶν, τὴν ἐπισκοπὴν Διονύσιος ὑπολαμβάνει.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="36">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.36" n="1"><p rend="align(indent)"> Τότε δῆτα, οἷα καὶ εἰκὸς ἦν, πληθυούσης 
θυούσης τῆς πίστεως  πεπαρρησιασμένου τε τοῦ καθ’ ἡμᾶς παρὰ πᾶσιν λόγου, ὑπὲρ τὰ  ἑξήκοντά φασιν ἔτη τὸν Ὠριγένην γενόμενον, ἅτε δὴ μεγίστην ἤδη  συλλεξάμενον ἐκ τῆς μακρᾶς  παρασκευῆς ἕξιν, τὰς ἐπὶ τοῦ κοινοῦ λεγομένας αὐτῷ διαλέξεις <pb n="v.2.p.90"/>  ταχυγράφοις μεταλαβεῖν  ἐπιτρέψαι, οὐ πρότερόν ποτε τοῦτο γενέσθαι  συγκεχωρηκότα.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.36" n="2"><p rend="align(indent)">Ἐν τούτῳ καὶ τὰ πρὸς τὸν ἐπιγεγραμμένον καθ’ ἡμῶν Κέλσου τοῦ  Ἐπικουρείου  Ἀληθῆ λόγον ὀκτὼ τὸν ἀριθμὸν συγγράμματα συντάττει καὶ τοὺς εἰς τὸ κατὰ Ματθαῖον εὐαγγέλιον εἴκοσι πέντε  τόμους τούς τε εἰς τοὺς δώδεκα προφήτας, ἀφ’ ὧν μόνους εὕρομεν πέντε καὶ εἴκοσι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.36" n="3"><p>φέρεται δὲ αὐτοῦ καὶ πρὸς αὐτὸν βασιλέα Φίλιππον ἐπιστολὴ καὶ ἄλλη πρὸς τὴν τούτου  γαμετὴν  Σευήραν  διάφοροί τε ἄλλαι πρὸς διαφόρους· ὧν  ὁπόσας σποράδην παρὰ διαφόροις  σωθείσας συναγαγεῖν δεδυνήμεθα, ἐν ἰδίαις τόμων  περιγραφαῖς, ὡς ἂν μηκέτι  διαρρίπτοιντο, κατελέξαμεν, τὸν ἑκατὸν ἀριθμὸν  ὑπερβαινούσας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.36" n="4"><p>γράφει δὲ καὶ  Φαβιανῷ  τῷ κατὰ Ῥώμην ἐπισκόπῳ ἑτέροις τε πλείστοις ἄρχουσιν ἐκκλησιῶν περὶ τῆς κατ’ αὐτὸν ὀρθοδοξίας· ἔχεις καὶ τούτων τὰς ἀποδείξεις ἐν ἕκτῳ τῆς γραφείσης ἡμῖν περὶ τοῦ ἀνδρὸς ἀπολογίας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="37">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.37" n="1"><p rend="align(indent)"> Ἄλλοι δ’ αὖ πάλιν ἐπὶ τῆς Ἀραβίας  κατὰ τὸν δηλούμενον  ἐπιφύονται χρόνον δόγματος  ἀλλοτρίου τῆς ἀληθείας εἰσηγηταί, οἳ ἔλεγον τὴν  ἀνθρωπείαν ψυχὴν τέως μὲν κατὰ τὸν  ἐνεστῶτα καιρὸν ἅμα τῇ  τελευτῇ  συναποθνῄσκειν τοῖς σώμασιν καὶ  συνδιαφθείρεσθαι, αὖθις δέ ποτε κατὰ τὸν τῆς ἀναστάσεως καιρὸν σὺν αὐτοῖς  ἀναβιώσεσθαι. καὶ δὴ καὶ τότε συγκροτηθείσης οὐ σμικρᾶς συνόδου, πάλιν Ὠριγένης παρακληθεὶς καὶ ἐνταῦθα  κινήσας τε λόγους ἐπὶ τοῦ κοινοῦ περὶ τοῦ ζητουμένου, οὕτως ἠνέχθη ὡς  μετατεθῆναι τὰς τῶν πρότερον  ἐσφαλμένων διανοίας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="38">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.38" n="1"><p rend="align(indent)"> Τότε δὲ καὶ ἄλλης διαστροφῆς  κατάρχεται <pb n="v.2.p.92"/> ἡ τῶν Ἑλκεσαϊτῶν λεγομένη αἵρεσις, ἣ καὶ ἅμα τῷ ἄρξασθαι ἀπέσβη. μνημονεύει δ’ αὐτῆς ὁμιλῶν ἐπὶ τοῦ κοινοῦ εἰς τὸν  πβ  ψαλμὸν ὁ Ὠριγένης, ὧδέ πως λέγων· <q>ἐλήλυθέν τις ἐπὶ τοῦ παρόντος μέγα φρονῶν ἐπὶ τῷ δύνασθαι πρεσβεύειν γνώμης ἀθέου καὶ  ἀσεβεστάτης, καλουμένης Ἑλκεσαϊτῶν, νεωστὶ  ἐπανισταμένης ταῖς ἐκκλησίαις. ἐκείνη ἡ γνώμη οἷα λέγει κακά, παραθήσομαι ὑμῖν, ἵνα μὴ  συναρπάζησθε. ἀθετεῖ τινα ἀπὸ πάσης γραφῆς, κέχρηται ῥητοῖς πάλιν ἀπὸ πάσης παλαιᾶς τε καὶ εὐαγγελικῆς, τὸν ἀπόστολον  τέλεον ἀθετεῖ. φησὶν δὲ ὅτι τὸ ἀρνήσασθαι  ἀδιάφορόν ἐστιν καὶ ὁ μὲν  νοήσας τῷ μὲν στόματι ἐν  ἀνάγκαις  ἀρνήσεται, τῇ δὲ καρδίᾳ  οὐχί. καὶ  βίβλον τινὰ φέρουσιν, ἣν λέγουσιν ἐξ οὐρανοῦ  πεπτωκέναι καὶ τὸν  ἀκηκοότα ἐκείνης καὶ  πιστεύοντα ἄφεσιν λήψεσθαι τῶν ἁμαρτημάτων, ἄλλην ἄφεσιν παρ’ ἣν Χριστὸς Ἰησοῦς ἀφῆκεν.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="39">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.39" n="1"><p rend="align(indent)"> Ἀλλὰ γὰρ Φίλιππον ἔτεσιν ἑπτὰ βασιλεύσαντα διαδέχεται  Δέκιος· ὃς δὴ τοῦ πρὸς Φίλιππον  ἔχθους ἕνεκα διωγμὸν κατὰ τῶν ἐκκλησιῶν  ἐγείρει, ἐν ᾧ Φαβιανοῦ ἐπὶ Ῥώμης μαρτυρίῳ τελειωθέντος, Κορνήλιος τὴν ἐπισκοπὴν διαδέχεται.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.39" n="2"><p rend="align(indent)">Ἐπὶ δὲ Παλαιστίνης Ἀλέξανδρος ὁ τῆς Ἱεροσολύμων ἐκκλησίας ἐπίσκοπος αὖθις διὰ Χριστὸν ἐν τῇ Καισαρείᾳ ἡγεμονικοῖς παραστὰς δικαστηρίοις καὶ ἐπὶ δευτέρᾳ διαπρέψας ὁμολογίᾳ,  δεσμωτηρίου πειρᾶται,  λιπαρῷ  γήρει καὶ  σεμνῇ  πολιᾷ  κατεστεμμένος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.39" n="3"><p>τούτου δὲ μετὰ τὴν ἐν τοῖς ἡγεμονικοῖς  <pb n="v.2.p.94"/> δικαστηρίοις  λαμπρὰν καὶ  περιφανῆ μαρτυρίαν ἐπὶ τῆς εἱρκτῆς κοιμηθέντος, Μαζαβάνης διάδοχος τῆς ἐν Ἱεροσολύμοις ἐπισκοπῆς ἀναδείκνυται.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.39" n="4"><p rend="align(indent)">Τῷ δ’ Ἀλεξάνδρῳ παραπλησίως ἐν Ἀντιοχείᾳ τοῦ  Βαβυλᾶ μετὰ ὁμολογίαν ἐν δεσμωτηρίῳ μεταλλάξαντος,  Φάβιος τῆς αὐτόθι προΐσταται ἐκκλησίας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.39" n="5"><p rend="align(indent)">Τὰ μὲν οὖν Ὠριγένει κατὰ τὸν διωγμὸν συμβάντα οἷα καὶ ὅσα, καὶ ὁποίας ἔτυχεν τελευτῆς, τοῦ πονηροῦ δαίμονος ἐφαμίλλως  τἀνδρὶ πανστρατιᾷ παραταξαμένου πάσῃ τε μηχανῇ καὶ δυνάμει κατ’ αὐτοῦ στρατηγήσαντος παρὰ πάντας τε τοὺς τηνικάδε  πολεμηθέντας διαφερόντως  ἐπισκήψαντος αὐτῷ, οἷά τε καὶ ὅσα διὰ τὸν Χριστοῦ λόγον ὁ ἀνὴρ ὑπέμεινεν, δεσμὰ καὶ βασάνους τὰς κατὰ
τοῦ σώματος τάς τε ὑπὸ σιδήρῳ καὶ μυχοῖς εἱρκτῆς τιμωρίας, καὶ ὡς ἐπὶ πλείσταις ἡμέραις τοὺς πόδας ὑπὸ τέσσαρα τοῦ  κολαστηρίου ξύλου  παραταθεὶς  διαστήματα, πυρός τε ἀπειλὰς καὶ ὅσα ἄλλα πρὸς τῶν ἐχθρῶν  ἐπενεχθέντα καρτερῶς ἤνεγκεν, οἵου τε τὰ κατ’ αὐτὸν ἔτυχεν τέλους, μηδαμῶς αὐτὸν  ἀνελεῖν παντὶ σθένει τοῦ δικαστοῦ φιλονείκως  ἐνστάντος, ὁποίας τε μετὰ ταῦτα καταλείπει φωνὰς καὶ αὐτὰς πλήρεις τοῖς ἀναλήψεως δεομένοις ὠφελείας, πλεῖσται ὅσαι τἀνδρὸς ἐπιστολαὶ τἀληθὲς ὁμοῦ καὶ ἀκριβὲς περιέχουσιν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="40">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="1"><p rend="align(indent)">Τά γέ τοι κατὰ Διονύσιον ἐκ τῆς πρὸς Γερμανὸν ἐπιστολῆς αὐτοῦ παραθήσομαι, ἔνθα τοῦτον περὶ ἑαυτοῦ λέγων ἱστορεῖ τὸν τρόπον· <note place="margin" xml:lang="eng"><bibl>Gal. 1, 20</bibl></note> <q>ἐγὼ δὲ καὶ ἐνώπιον τοῦ θεοῦ  λαλῶ, καὶ αὐτὸς οἶδεν εἰ  ψεύδομαι·  οὐδεμίαν ἐπ’ ἐμαυτοῦ  βαλλόμενος οὐδὲ  ἀθεεὶ πεποίημαι τὴν  φυγήν,  ἀλλὰ καὶ <pb n="v.2.p.96"/> πρότερον, τοῦ κατὰ Δέκιον προτεθέντος διωγμοῦ,</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="2"><p><q rend="merge">Σαβῖνος αὐτῆς ὥρας φρουμεντάριον ἔπεμψεν εἰς  ἀναζήτησίν μου, κἀγὼ μὲν τεσσάρων ἡμερῶν ἐπὶ τῆς οἰκίας  ἔμεινα, τὴν  ἄφιξιν τοῦ  φρουμενταρίου  προσδοκῶν, ὃ δὲ πάντα μὲν περιῆλθεν ἀνερευνῶν, τὰς ὁδοὺς τοὺς  ποταμοὺς τοὺς ἀγρούς, ἔνθα  κρύπτεσθαί με ἢ βαδίζειν  ὑπενόησεν,  ἀορασίᾳ δὲ εἴχετο μὴ  εὑρίσκων τὴν οἰκίαν· οὐ γὰρ  ἐπίστευεν οἴκοι με  διωκόμενον μένειν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="3"><p><q rend="merge">καὶ μόλις, μετὰ τὴν τετάρτην ἡμέραν,  κελεύσαντός μοι μεταστῆναι τοῦ θεοῦ καὶ παραδόξως  ὁδοποιήσαντος, ἐγώ τε καὶ οἱ παῖδες καὶ πολλοὶ τῶν ἀδελφῶν ἅμα  συνεξήλθομεν. καὶ ὅτι τῆς τοῦ θεοῦ προνοίας ἔργον ἐκεῖνο γέγονεν, τὰ ἑξῆς ἐδήλωσεν, ἐν οἷς τάχα τισὶν  γεγόναμεν  χρήσιμοι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="4"><p rend="align(indent)"> Εἶτά τινα μεταξὺ εἰπών, τὰ μετὰ τὴν φυγὴν αὐτῷ συμβεβηκότα δηλοῖ, ταῦτα  ἐπιφέρων· <q>ἐγὼ μὲν γὰρ περὶ ἡλίου δυσμὰς ἅμα τοῖς σὺν ἐμοὶ γενόμενος ὑπὸ τοῖς στρατιώταις, εἰς  Ταπόσιριν  ἤχθην, ὁ δὲ  Τιμόθεος κατὰ τὴν τοῦ θεοῦ πρόνοιαν ἔτυχεν μὴ παρὼν μηδὲ  καταληφθείς, ἐλθὼν δὲ ὕστερον  εὗρεν τὸν οἶκον ἔρημον καὶ  φρουροῦντας αὐτὸν  ὑπηρέτας, ἡμᾶς δὲ  ἐξηνδραποδισμένους.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="5"><p rend="align(indent)"> Καὶ μεθ’ ἕτερά φησιν· <q>καὶ τίς ὁ τῆς  θαυμασίας οἰκονομίας αὐτοῦ τρόπος; τὰ γὰρ ἀληθῆ  λεχθήσεται.  ἀπήντετό τις τῶν  χωριτῶν  ὑποφεύγοντι τῷ Τιμοθέῳ καὶ  τεταραγμένῳ, καὶ τὴν αἰτίαν τῆς  ἐπείξεως ἐπύθετο.  ὁ δὲ τἀληθὲς  ἐξεῖπεν, κἀκεῖνος <pb n="v.2.p.98"/> ἀκούσας </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="6"><p><q rend="merge">(ἀπῄει δ’  εὐωχησόμενος  γάμους,  διαπαννυχίζειν γὰρ αὐτοῖς ἐν ταῖς τοιαύταις συνόδοις  ἔθος) εἰσελθὼν ἀπήγγειλεν τοῖς  κατακειμένοις· οἳ δὲ  ὁρμῇ μιᾷ, καθάπερ ὑπὸ  συνθήματι, πάντες  ἐξανέστησαν, καὶ  δρόμῳ  φερόμενοι τάχιστα ἧκον, ἐπεισπεσόντες τε ἡμῖν  ἠλάλαξαν, καὶ φυγῆς εὐθέως τῶν  φρουρούντων ἡμᾶς στρατιωτῶν γενομένης,  ἐπέστησαν ἡμῖν, ὡς εἴχομεν ἐπὶ τῶν  ἀστρώτων  σκιμπόδων  κατακείμενοι. κἀγὼ μέν,</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="7"><p><q rend="merge">οἶδεν ὁ θεὸς ὡς λῃστὰς εἶναι πρότερον ἡγούμενος ἐπὶ  σύλησιν καὶ ἁρπαγὴν  ἀφικομένους, μένων ἐπὶ τῆς  εὐνῆς, ἤμην γυμνὸς ἐν τῷ  λινῷ  ἐσθήματι, τὴν δὲ λοιπὴν ἐσθῆτα  παρακειμένην αὐτοῖς  ὤρεγον· οἳ
δὲ  ἐξανίστασθαί τε ἐκέλευον καὶ τὴν ταχίστην ἐξιέναι.</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="8"><p><q rend="merge">καὶ τότε συνεὶς ἐφ’ ᾧ παρῆσαν,  ἀνέκραγον δεόμενος αὐτῶν καὶ  ἱκετεύων ἀπιέναι καὶ ἡμᾶς ἐᾶν, εἰ δὲ βούλονταί τι χρηστὸν ἐργάσασθαι, τοὺς  ἀπάγοντάς με φθάσαι καὶ τὴν κεφαλὴν αὐτοὺς τὴν ἐμὴν  ἀποτεμεῖν ἠξίουν. καὶ τοιαῦτα  βοῶντος, ὡς ἴσασιν οἱ  κοινωνοί μου καὶ μέτοχοι πάντων γενόμενοι,  ἀνίστασαν πρὸς  βίαν. κἀγὼ μὲν  παρῆκα ἐμαυτὸν  ὕπτιον εἰς τοὔδαφος, οἳ δὲ διαλαβόντες χειρῶν καὶ ποδῶν σύροντες ἐξήγαγον,  ἐπηκολούθουν δέ μοι οἱ τούτων πάντων μάρτυρες, Γάϊος Φαῦστος Πέτρος Παῦλος·</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.40" n="9"><p><q rend="merge">οἳ καὶ ὑπολαβόντες με  φοράδην ἐξήγαγον τοῦ  πολιχνίου καὶ ὄνῳ  γυμνῷ  ἐπιβιβάσαντες  ἀπήγαγον.</q> ταῦτα περὶ ἑαυτοῦ ὁ Διονύσιος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="41">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="1"><p rend="align(indent)">Ὁ δ’ αὐτὸς ἐν ἐπιστολῇ τῇ πρὸς Φάβιον Ἀντιοχέων ἐπίσκοπον, τῶν κατὰ Δέκιον μαρτυρησάντων ἐν Ἀλεξανδρείᾳ τοὺς ἀγῶνας τοῦτον ἱστορεῖ τὸν τρόπον· <q>οὐκ ἀπὸ τοῦ βασιλικοῦ προστάγματος ὁ διωγμὸς παρ’ ἡμῖν ἤρξατο, ἀλλ̀α <pb n="v.2.p.100"/> γὰρ ὅλον ἐνιαυτὸν  προύλαβεν, καὶ  φθάσας ὁ κακῶν τῇ πόλει ταύτῃ  μάντις καὶ ποιητής, ὅστις ἐκεῖνος ἦν,  ἐκίνησεν καὶ  παρώρμησεν καθ’ ἡμῶν τὰ πλήθη τῶν ἐθνῶν, εἰς τὴν  ἐπιχώριον αὐτοῦ  δεισιδαιμονίαν ἀναρριπίσας·  οἳ δ’  ἐρεθισθέντες ὑπ’ αὐτοῦ καὶ πάσης ἐξουσίας εἰς  ἀνοσιουργίαν  λαβόμενοι,</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="2"><p><q rend="merge">μόνην εὐσέβειαν τὴν θρῃσκείαν τῶν δαιμόνων ταύτην  ὑέλαβον, τὸ καθ’ ἡμῶν φονᾶν.</q></p>
  <p rend="align(indent)"><q rend="merge">Πρῶτον οὖν πρεσβύτην,  Μητρᾶν ὀνόματι, συναρπάσαντες καὶ  κελεύσαντες ἄθεα λέγειν ῥήματα,</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="3"><p> <q rend="merge">μὴ πειθόμενον, ξύλοις τε  παίοντες τὸ σῶμα καὶ καλάμοις ὀξέσιν τὸ πρόσωπον καὶ τοὺς ὀφθαλμοὺς  κεντοῦντες, ἀγαγόντες εἰς τὸ  προάστειον,  κατελιθοβόλησαν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="4"><p rend="align(indent)"> <q rend="merge">εἶτα  πιστὴν γυναῖκα, Κοΐνταν καλουμένην, ἐπὶ τὸ  εἰδωλεῖον ἀγαγόντες,  ἠνάγκαζον προσκυνεῖν·  ἀποστρεφομένην δὲ καὶ  βδελυττομένην  ἐκδήσαντες τῶν ποδῶν διὰ πάσης τῆς πόλεως κατὰ τοῦ  τραχέος  λιθοστρώτου σύροντες  προσαρασσομένην τοῦ  μυλιαίοις λίθοις, ἅμα καὶ  μαστιγοῦντες, ἐπὶ τὸν αὐτὸν ἀγαγόντες  κατέλευσαν τόπον.</q> </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="5"><p><q rend="merge">εἶθ’ ὁμοθυμαδὸν ἅπαντες  ὥρμησαν ἐπὶ τὰς τῶν θεοσεβῶς οἰκίας, καὶ οὓς  ἐγνώριζον ἕκαστοι  γειτνιῶντας, ἐπεισπεσόντες  ἦγον ἐσύλων τε καὶ διήρπαζον, τὰ μὲν τιμιώτερα τῶν κειμηλίων  νοσφιζόμενοι, τὰ δὲ  εὐτελέστερα καὶ ὅσα ἐκ ξύλων  ἐπεποίητο  διαρριπτοῦντες καὶ  κατακάοντες ἐν ταῖς ὁδοῦ  ἑαλωκυίας ὑπὸ πολεμίων πόλεως παρεῖχον θέαν</q> </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="6"><p> <q rend="merge">ἐξέκλινον δὲ καὶ  ὑπανεχώρουν οἱ ἀδελφοὶ καὶ τὴν ἁρπαγὴν τῶν ὑπαρχόντων ὁμοίως ἐκείνοις οἷς καὶ <note place="margin" xml:lang="eng"><bibl>Heb. 10, 34</bibl></note> Παῦλος ἐμαρτύρησεν, μετὰ χαρᾶς  προσεδέξαντο καὶ οὐκ οἶδ’ εἴ τις, πλὴν εἰ μή πού τις εἶς  ἐμπεσών μέχρι γε τούτου τὸν κύριον ἠρνήσατο.</q></p></div>
<pb n="v.2.p.102"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="7"><p rend="align(indent)"><q rend="merge">Ἀλλὰ καὶ τὴν θαυμασιωτάτην τότε παρθένον πρεσβῦτιν  Ἀπολλωνίαν διαλαβόντες, τοὺς μὲν ὀδόντας ἅπαντας  κόπτοντες τὰς  σιαγόνας  ἐξήλασαν, πυρὰν δὲ  νήσαντες πρὸ τῆς πόλεως  ζῶσαν ἠπείλουν  κατακαύσειν, εἰ μὴ συνεκφωνήσειεν αὐτοῖς τὰ τῆς ἀσεβείας  κηρύγματα. ἡ δὲ ὑποπαραιτησαμένη βραχὺ καὶ  ἀνεθεῖσα,  συντόνως ἐπήδησεν εἰς τὸ πῦρ, καὶ καταπέφλεκται.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="8"><p rend="align(indent)">  <q rend="merge">Σεραπίωνά τε  καταλαβόντες  ἐφέστιον,  σκληραῖς βασάνοις  αἰκισάμενοι καὶ πάντα τὰ  ἄρθρα  διακλάσαντες, ἀπὸ τοῦ  ὑπερῴου πρηνῆ  κατέρριψαν.</q></p>
  <p rend="align(indent)"><q rend="merge">Οὐδεμία δὲ ὁδός, οὐ  λεωφόρος, οὐ  στενωπὸς ἡμῖν  βάσιμος ἦν, οὐ νύκτωρ, οὐ μεθ’ ἡμέραν, ἀεὶ καὶ πανταχοῦ πάντων  κεκραγότων, εἰ μὴ τὰ  δύσφημά τις  ἀνυμνοίη ῥήματα, τοῦτον εὐθέως δεῖν  σύρεσθαί τε καὶ  πίμπρασθαι. καὶ ταῦτα ἐπὶ πολὺ μὲν τοῦτον ἤκμασεν τὸν τρόπον,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="9"><p><q rend="merge">διαδεξαμένη δὲ τοὺς ἀθλίους ἡ στάσις καὶ πόλεμος  ἐμφύλιος τὴν καθ’ ἡμῶν ὠμότητα πρὸς ἀλλήλους αὐτῶν  ἔτρεψεν, καὶ σμικρὸν μὲν  προσανεπνεύσαμεν,  ἀσχολίαν τοῦ πρὸς ἡμᾶς θυμοῦ  λαβόντων, εὐθέως δὲ ἡ τῆς βασιλείας ἐκείνης τῆς  εὐμενεστέρας ἡμῖν  μεταβολὴ  διήγγελται, καὶ πολὺς ὁ τῆς ἐφ’ ἡμᾶς ἀπειλῆς  φόβος  ἀνετείνετο.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="10"><p><q rend="merge">καὶ δὴ καὶ παρῆν τὸ πρόσταγμα, αὐτὸ σχεδὸν ἐκεῖνο οἷον τὸ  προρρηθὲν ὑπὸ τοῦ κυρίου ἡμῶν παρὰ βραχὺ τὸ  φοβερώτατον, ὡς, εἰ  <note place="margin" xml:lang="eng"><bibl>Matt. 24, 24</bibl></note> δυνατόν,  σκανδαλίσαι καὶ τοὺς  ἐκλεκτούς.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="11"><p><q rend="merge">πλὴν πάντες γε  κατεπτήχεσαν· καὶ πολλοὶ μὲν εὐθέως τῶν  περιφανεστέρων, οἳ μὲν  ἀπήντων δεδιότες, οἳ
δὲ  δημοσιεύοντες ὑπὸ τῶν πράξεων ἤγοντο, οἳ <pb n="v.2.p.104"/> δὲ ὑπὸ τῶν ἀμφ’ αὐτοῖς  ἐφείλκοντο·  ὀνομαστί τε καλούμενοι ταῖς ἀνάγνοις καὶ  ἀνιέροις θυσίαις προσῄεσαν, οἳ μὲν  ὠχριῶντες καὶ τρέμοντες, ὥσπερ οὐ  θύσοντες, ἀλλ’ αὐτοὶ  θύματα καὶ  σφάγια τοῖς εἰδώλοις  ἐσόμενοι, ὡς ὑπὸ πολλοῦ τοῦ  περιεστῶτος δήμου  χλεύην αὐτοῖς  ἐπιφέρεσθαι καὶ  δήλους μὲν εἶναι πρὸς πάντα  δειλοὺς ὑπάρχοντας, καὶ πρὸς τὸ τεθνάναι καὶ πρὸς τὸ θῦσαι·</q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="12"><p><q rend="merge">οἳ δέ τινες  ἑτοιμότερον τοῖς  βωμοῖς  προσέτρεχον,  ἰσχυριζόμενοι τῇ  θρασύτητι τὸ μηδὲ πρότερον Χριστιανοὶ γεγονέναι, περὶ ὧν ἡ τοῦ κυρίου πρόρρησις  ἀληθεστάτη  <note place="margin" xml:lang="eng"><bibl>Cf. Ibid.19, 23</bibl></note> ὅτι  δυσκόλως  σωθήσονται. τῶν δὲ λοιπῶν οἳ μὲν ἕποντο τούτοις ἑκατέροις, οἳ δὲ  ἔφευγον·</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="13"><p><q rend="merge">οἳ <note place="margin" xml:lang="eng"><bibl>Heb. 11, 36</bibl></note> δὲ  ἡλίσκοντο, καὶ τούτων οἳ μὲν ἄχρι δεσμῶν καὶ φυλακῆς  χωρήσαντες, καὶ τινὲς καὶ πλείονας ἡμέρας  καθειρχθέντες, εἶτα καὶ πρὶν ἐπὶ δικαστήριον ἐλθεῖν,  ἐξωμόσαντο, οἳ δὲ καὶ βασάνοις ἐπὶ ποσὸν ἐγκαρτερήσαντες, πρὸς τὸ ἑξῆς  ἀπεῖπον.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="14"><p rend="align(indent)"><q rend="merge">Οἱ  δὲ  στερροὶ καὶ μακάριοι  στῦλοι τοῦ κυρίου  κραταιωθέντες ὑπ’ αὐτοῦ καὶ τῆς  ἰσχυρᾶς ἐν αὐτοῖς πίστεως ἀξίαν καὶ  ἀνάλογον δύναμιν καὶ καρτερίαν λαβόντες,  θαυμαστοὶ γεγόνασιν αὐτοῦ τῆς βασιλείας μάρτυρες·</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="15"><p><q rend="merge">ὧν πρῶτος  Ἰουλιανός, ἄνθρωπος  ποδαγρός, μὴ στῆναι, μὴ  βαδίσαι δυνάμενος, σὺν ἑτέροις δύο τοῖς φέρουσιν αὐτὸν  προσήχθη· ὧν ὁ μὲν ἕτερος εὐθὺς ἠρνήσατο, ὁ δ’ ἕτερος,  Κρονίων ὀνόματι, ἐπίκλην δὲ  Εὔνους, καὶ αὐτὸς ὁ πρεσβύτης Ἰουλιανὸς ὁμολογήσαντες τὸν κύριον, διὰ πάσης τῆς πόλεως, μεγίστης οὔσης ὡς ἴστε,  καμήλοις  ἐποχούμενοι καὶ  μετέωροι  μαστιγούμενοι, τέλος ἀσβέστῳ,  περικεχυμένου τοῦ δήμου παντός,  κατετάκησαν.</q></p></div>
<pb n="v.2.p.106"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="16"><p><q rend="merge"> στρατιώτης τε αὐτοῖς ἀπαγομένοις παραστὰς καὶ τοῖς  ἐφυβρίζουσιν  ἐναντιωθείς,  ἐκβοησάντων ἐκείνων  προσαχθεὶς ὁ  ἀνδρειότατος  ὁπλομάχος τοῦ θεοῦ  Βησᾶς κἀν τῷ μεγάλῳ πολέμῳ
τῷ περὶ τῆς εὐσεβείας  ἀριστεύσας,  ἀπετμήθη τὴν κεφαλήν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="17"><p><q rend="merge">καί τις ἕτερος, τὸ μὲν γένος  Λίβυς, τὴν  δὲ προσηγορίαν ἅμα καὶ τὴν  εὐλογίαν ἀληθὴς  <note place="margin" xml:lang="eng"><bibl>see Matt. 5, 10, 11</bibl></note>  Μάκαρ,  προτροπῆς αὐτῷ πολλῆς ὑπὸ τοῦ δικαστοῦ πρὸς ἄρνησιν γενομένης, οὐχ  ὑπαχθεὶς ζῶν καταπέφλεκται.  Ἐπίμαχός τε μετ’ αὐτοὺς καὶ Ἀλέξανδρος μετὰ πολὺν ὃν ἔμειναν  δεσμῶται χρόνον, μυρίας  διενεγκόντες ἀλγηδόνας  ξυστῆρας μάστιγας, <del> πυρὶ</del> ἀσβέστῳ καὶ οὗτοι  διεχύθησαν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="18"><p rend="align(indent)"> <q rend="merge">Καὶ  σὺν αὐτοῖς γυναῖκες τέσσαρες,  Ἀμμωνάριόν 
τε ἁγία παρθένος, πάνυ φιλονείκως αὐτὴν ἐπὶ πλεῖστον τοῦ δικαστοῦ  βασανίσαντος, ἅτε  προαποφηναμένην ὅτι μηδὲν ὧν ἐκεῖνος  κελεύοι  φθέγξεται,  ἀληθεύσασα τὴν ἐπαγγελίαν,  ἀπήχθη· αἱ δὲ  λοιπαί, ἡ  σεμνοτάτη  πρεσβῦτις  Μερκουρία καὶ ἡ  πολύπαις μέν, οὐχ ὑπὲρ τὸν κύριον δὲ  ἀγαπήσασα τὰ τέκνα  Διονυσία,  καταιδεσθέντος εἰς  ἀνήνυτον ἔτι  βασανίζειν καὶ ὑπὸ γυναικῶν  ἡττᾶσθαι τοῦ ἡγεμόνος, σιδήρῳ  τεθνᾶσιν, μηκέτι βασάνων πεῖραν  λαβοῦσαι· τὰς γὰρ ὑπὲρ πασῶν ἡ  πρόμαχος  Ἀμμωνάριον  ἀνεδέδεκτο.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="19"><p rend="align(indent)"><q rend="merge">Ἥρων  δὲ καὶ  Ἀτὴρ καὶ  Ἰσίδωρος Αἰγύπτιοι καὶ σὺν αὐτοῖς  παιδάριον ὡς  πεντεκαιδεκαέτης ὁ Διόσκορος  παρεδόθησαν· καὶ πρῶτον τὸ  μειράκιον λόγοις τε  ἀπατᾶν ὡς  εὐπαράγωγον καὶ βασάνοις  καταναγκάζειν ὡς  εὐένδοτον πειρωμένου, οὔτ’  ἐπείσθη οὔτ’  εἶξεν ὁ Διόσκορος·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="20"><p><q rend="merge">τοὺς δὲ λοιποὺς <pb n="v.2.p.108"/>  ἀγριώτατα  καταξήνας, ἐγκαρτερήσαντας πυρὶ καὶ τούτους ἔδωκεν. τὸν δὲ  Διόσκορον ἐλλαμπρυνάμενόν τε δημοσίᾳ καὶ  σοφώτατα πρὸς τὰς ἰδίας πεύσεις  ἀποκρινάμενον  θαυμάσας,  παρῆκεν, ὑπέρθεσιν φήσας εἰς μετάνοιαν αὐτῷ διὰ τὴν ἡλικίαν  ἐπιμετρεῖν· καὶ νῦν ὁ  θεοπρεπέστατος σὺν ἡμῖν ἐστιν Διόσκορος, εἰς μακρότερον τὸν ἀγῶνα καὶ  διαρκέστερον  μείνας τὸν ἆθλον.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="21"><p rend="align(indent)"><q rend="merge">Νεμεσίων  δέ τις, κἀκεῖνος Αἰγύπτιος,  ἐσυκοφαντήθη μέν ὡς δὴ  σύνοικος λῃστῶν,  ἀπολυσάμενος δὲ ταύτην παρὰ τῷ  ἑκατοντάρχῳ τὴν  ἀλλοτριωτάτην διαβολήν,  καταμηνυθεὶς ὡς Χριστιανὸς ἧκεν  δεσμώτης ἐπὶ τὸν ἡγούμενον· ὁ δὲ  <note place="margin" xml:lang="eng"><bibl>Cf. Matt. 27,38; Mark 15,27; Luke 23,33· John 19,18</bibl></note>  ἀδικώτατος  διπλαῖς αὐτὸν ἢ τοὺς λῃστὰς ταῖς τε βασάνοις καὶ ταῖς μάστιξιν  λυμηνάμενος, μεταξὺ τῶν λῃστῶν  κατέφλεξεν τιμηθέντα τὸν μακάριον τῷ τοῦ Χριστοῦ παραδείγματι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="22"><p rend="align(indent)"><q rend="merge">Ἀθρόον δέ τι σύνταγμα  στρατιωτικόν,  Ἄμμων καὶ  Ζήνων καὶ Πτολεμαῖος καὶ  Ἰγγένης καὶ σὺν αὐτοῖς πρεσβύτης Θεόφιλος,  εἱστήκεισαν πρὸ τοῦ δικαστηρίου·  κρινομένου δή τινος ὡς Χριστιανοῦ καὶ πρὸς ἄρνησιν ἤδη  ῥέποντος,  ἐπρίοντο οὗτοι  παρεστηκότες, καὶ τοῖς τε προσώποις  ἐνένευον καὶ τὰς χεῖρας  ἀνέτεινον καὶ  συνεσχηματίζοντο τοῖς σώμασιν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.41" n="23"><p><q rend="merge">ἐπιστροφῆς δὲ πάντων πρὸς αὐτοὺς γενομένης, πρίν τινας αὐτῶν ἄλλως λαβέσθαι,  φθάσαντες ἐπὶ τὸ  βάθρον ἀνέδραμον, εἶναι Χριστιανοὶ λέγοντες, ὡς τόν τε ἡγεμόνα καὶ τοὺς  συνέδρους  ἐμφόβους γενέσθαι, καὶ τοὺς μὲν  κρινομένους  εὐθαρσεστάτους ἐφ’ οἷς  πείσονται, φαίνεσθαι, τοὺς δὲ  δικάζοντας  ἀποδειλιᾶν. καὶ οὗτοι μὲν ἐκ  δικαστηρίων  ἐνεπόμπευσαν καὶ  ἠγαλλιάσαντο τῇ <pb n="v.2.p.110"/>  <note place="margin" xml:lang="eng"><bibl>2 Cor. 2, 14</bibl></note> μαρτυρίᾳ,  θριαμβεύοντος αὐτοὺς ἐνδόξως τοῦ θεοῦ.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="42">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.42" n="1"><p rend="align(indent)"><q rend="merge">Ἄλλοι δὲ πλεῖστοι κατὰ πόλεις καὶ κώμας ὑπὸ τῶν ἐθνῶν  διεσπάσθησαν, ὧν ἑνὸς  παραδείγματος ἕνεκεν ἐπιμνησθήσομαι.  Ἰσχυρίων  ἐπετρόπευέν τινι τῶν ἀρχόντων ἐπὶ  μισθῷ. τοῦτον ὁ  μισθοδότης ἐκέλευσεν θῦσαι, μὴ πειθόμενον  ὕβριζεν,  ἐμμένοντα  προεπηλάκιζεν,  ὑφισταμένου,  βακτηρίαν μεγίστην λαβὼν διὰ τῶν ἐντέρων καὶ τῶν σπλάγχνων  διώσας,  ἀπέκτεινεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.42" n="2"><p rend="align(indent)"> <q rend="merge">τί  δεῖ λέγειν τὸ πλῆθος τῶν ἐν ἐρημίαις καὶ <note place="margin" xml:lang="eng"><bibl>Cf. Heb. 11,38</bibl></note>  ὄρεσιν  πλανηθέντων, ὑπὸ λιμοῦ καὶ  δίψης καὶ  κρύους καὶ νόσων καὶ λῃστῶν καὶ θηρίων διεφθαρμένων; ὧν οἱ  περιγενόμενοι τῆς ἐκείνων εἰσὶν ἐκλογῆς καὶ νίκης μάρτυρες, ἓν δὲ καὶ τούτων εἰς  δήλωσιν ἔργον παραθήσομαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.42" n="3"><p><q rend="merge">Χαιρήμων ἦν ὑπέργηρως τῆς  Νείλου καλουμένης πόλεως ἐπίσκοπος. οὗτος εἰς τὸ  Ἀράβιον ὄρος ἅμα τῇ  συμβίῳ ἑαυτοῦ  φυγών, οὐκ  ἐπανελήλυθεν, οὐδὲ  ἐδυνήθησαν ἰδεῖν οὐκέτι, καίτοι πολλὰ  διερευνησάμενοι, οἱ ἀδελφοὶ
οὔτε αὐτοὺς οὔτε τὰ σώματα.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.42" n="4"><p><q rend="merge">πολλοὶ δὲ οἱ κατ’ αὐτὸ τὸ  Ἀραβικὸν ὄρος  ἐξανδραποδισθέντες ὑπὸ βαρβάρων  Σαρακηνῶν· ὧν οἳ μὲν μόλις ἐπὶ πολλοῖς  χρήμασιν  ἐλυτρώθησαν, οἳ δὲ μέχρι νῦν οὐδέπω.</q></p>
  <p rend="align(indent)"> <q rend="merge">καὶ ταῦτα διεξῆλθον οὐ μάτην, ἀδελφέ, ἀλλ’ ἵνα  εἰδῇς ὅσα καὶ  ἡλίκα δεινὰ παρ’ ἡμῖν συνέβη·
ὧν οἱ μᾶλλον  πεπειραμένοι πλείονα ἂν εἰδεῖεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.42" n="5"><p rend="align(indent)">Εἶτα τούτοις ἐπιφέρει μετὰ βραχέα λέγων·  <q>αὐτοὶ τοίνυν οἱ θεῖοι μάρτυρες παρ’ ἡμῖν, οἱ νῦν τοῦ Χριστοῦ  πάρεδροι καὶ τῆς βασιλείας αὐτοῦ <pb n="v.2.p.112"/>  κοινωνοὶ καὶ μέτοχοι τῆς κρίσεως αὐτοῦ καὶ
 <note place="margin" xml:lang="eng"><bibl>Cf. Matt. 19, 28; 1 Cor. 6, 2. 3; Rev. 20, 4.</bibl></note>  συνδικάζοντες αὐτῷ, τῶν  παραπεπτωκότων ἀδελφῶν τινας  ὑπευθύνους τοῖς τῶν θυσιῶν  ἐγκλήμασιν γενομένους  προσελάβοντο, καὶ τὴν ἐπιστροφὴν καὶ μετάνοιαν αὐτῶν ἰδόντες  δεκτήν τε γενέσθαι  <note place="margin" xml:lang="eng"><bibl>Cf. Ezek 33, 11; 2 Pet. 3,9</bibl></note>  δυναμένην τῷ μὴ βουλομένῳ καθόλου τὸν θάνατον τοῦ ἁμαρτωλοῦ ὡς τὴν μετάνοιαν δοκιμάσαντες,  εἰσεδέξαντο καὶ  συνήγαγον καὶ  συνέστησαν καὶ  προσευχῶν αὐτοῖς καὶ ἑστιάσεων ἐκοινώνησαν. τί οὖν ἡμῖν, ἀδελφοί, περὶ τούτων  συμβουλεύετε;</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.42" n="6"><p><q rend="merge">τί ἡμῖν πρακτέον;  σύμψηφοι καὶ ὁμογνώμονες αὐτοῖς  καταστῶμεν καὶ τὴν κρίσιν αὐτῶν καὶ τὴν χάριν  φυλάξωμεν καὶ τοῖς  ἐλεηθεῖσιν ὑπ’ αὐτῶν χρηστευσώμεθα, ἢ τὴν κρίσιν αὐτῶν ἄδικον  ποιησώμεθα καὶ  δοκιμαστὰς  αὑτοὺς τῆς ἐκείνων γνώμης  ἐπιστήσωμεν καὶ τὴν  χρηστότητα  λυπήσωμεν καὶ τὴν τάξιν  ἀνασκευάσωμεν;</q> </p>
 <p rend="align(indent)">Ταῦτα δ’ εἰκότως ὁ Διονύσιος παρατέθειται, τὸν περὶ τῶν  ἐξησθενηκότων κατὰ τὸν τοῦ διωγμοῦ καιρὸν ἀνακινῶν λόγον.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="43">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="1"><p rend="align(indent)"> ἐπειδήπερ τῇ  κατὰ τούτων  ἀρθεὶς ὑπερηφανίᾳ Νοουάτος, τῆς Ῥωμαίων ἐκκλησίας πρεσβύτερος, ὡς μηκέτ’ οὔσης αὐτοῖς σωτηρίας ἐλπίδος μηδ’ εἰ πάντα τὰ εἰς ἐπιστροφὴν γνησίαν καὶ  καθαρὰν ἐξομολόγησιν ἐπιτελοῖεν, ἰδίας αἱρέσεως τῶν κατὰ λογισμοῦ  φυσίωσιν  Καθαροὺς ἑαυτοὺς ἀποφηνάντων ἀρχηγὸς καθίσταται·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="2"><p>ἐφ’ ᾧ συνόδου μεγίστης ἐπὶ Ῥώμης συγκροτηθείσης ἑξήκοντα μὲν τὸν ἀριθμὸν ἐπισκόπων, πλειόνων δ’ ἔτι μᾶλλον πρεσβυτέρων τε <pb n="v.2.p.114"/> καὶ διακόνων, ἰδίως τε κατὰ τὰς λοιπὰς ἐπαρχίας τῶν κατὰ χώραν ποιμένων περὶ τοῦ πρακτέου  διασκεψαμένων, δόγμα παρίσταται τοῖς πᾶσιν, τὸν μὲν Νοουάτον ἅμα τοῖς σὺν αὐτῷ  συνεπαρθεῖσιν τούς τε συνευδοκεῖν τῇ  μισαδέλφῳ καὶ  ἀπανθρωποτάτῃ γνώμῃ τἀνδρὸς προαιρουμένους ἐν  ἀλλοτρίοις τῆς ἐκκλησίας ἡγεῖσθαι, τοὺς δὲ τῇ  συμφορᾷ  περιπεπτωκότας τῶν ἀδελφῶν  ἰᾶσθαι καὶ θεραπεύειν τοῖς τῆς μετανοίας  φαρμάκοις.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="3"><p rend="align(indent)">Ἦλθον δ’ οὖν εἰς ἡμᾶς ἐπιστολαὶ Κορνηλίου Ῥωμαίων ἐπισκόπου πρὸς τὸν τῆς Ἀντιοχέων ἐκκλησίας Φάβιον,  δηλοῦσαι τὰ περὶ τῆς Ῥωμαίων συνόδου καὶ τὰ δόξαντα τοῖς κατὰ τὴν Ἰταλίαν  καὶ Ἀφρικὴν καὶ τὰς αὐτόθι χώρας, καὶ ἄλλαι πάλιν, Ῥωμαϊκῃ φωνῇ  συντεταγμέναι,  Κυπριανοῦ καὶ τῶν ἅμ’ αὐτῷ κατὰ τὴν  Ἀφρικήν, δι’ ὧν τὸ καὶ αὐτοὺς συνευδοκεῖν τῷ δεῖν τυγχάνειν ἐπικουρίας τοὺς  πεπειρασμένους  ἐνεφαίνετο καὶ τῷ χρῆναι εὐλόγως τῆς καθολικῆς ἐκκλησίας  ἐκκήρυκτον ποιήσασθαι τὸν τῆς αἱρέσεως ἀρχηγὸν πάντας τε ὁμοίως τοὺς  συναπαγομένους αὐτῷ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="4"><p>ταύταις ἄλλη τις ἐπιστολὴ συνῆπτο τοῦ Κορνηλίου περὶ τῶν κατὰ τὴν σύνοδον  ἀρεσάντων καὶ πάλιν ἑτέρα περὶ τῶν κατὰ Νοουάτον πραχθέντων· ἀφ’ ἧς καὶ μέρη παραθέσθαι οὐδὲν ἂν  κωλύοι, ὅπως εἰδεῖεν τὰ κατ’ αὐτὸν οἱ τῇδε ἐντυγχάνοντες τῇ γραφῇ. τὸν δὴ οὖν Φάβιον  ἀναδιδάσκων ὁποῖός τις ὁ Νοουάτος γεγόνοι τὸν τρόπον, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="5"><p>αὐτὰ δὴ ταῦτα γράφει ὁ Κορνήλιος· <q>ἵνα δὲ  γνῷς ὅτι πρόπαλαι  <note place="margin" xml:lang="eng"><bibl>1 Tim. 3, 1</bibl></note>  ὀρεγόμενος τῆς ἐπισκοπῆς ὁ θαυμάσιος οὗτος καὶ  κρύπτων ἐν αὑτῷ τὴν  προπετῆ ταύτην αὐτοῦ ἐπιθυμίαν ἐλάνθανεν,  ἐπικαλύμματι τῆς αὐτοῦ <pb n="v.2.p.116"/> ἀπονοίας τῷ κατ’ ἀρχὰς σὺν αὑτῷ τοὺς  ὁμολογητὰς ἐσχηκέναι χρώμενος, εἰπεῖν βούλομαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="6"><p><q rend="merge">Μάξιμος πρεσβύτερος τῶν παρ’ ἡμῖν καὶ  Οὐρβανός, δὶς τὴν ἐξ ὁμολογίας δόξαν  ἀρίστην καρπωσάμενοι,  Σιδόνιός τε καὶ  Κελερῖνος, ἀνὴρ ὃς πάσας βασάνους διὰ τὸν τοῦ θεοῦ ἔλεον καρτερικώτατα  διενέγκας καὶ τῇ  ῥώμῃ τῆς αὐτοῦ πίστεως τὸ ἀσθενὲς τῆς σαρκὸς  ἐπιρρώσας, κατὰ κράτος  νενίκηκεν τὸν ἀντικείμενον, οὗτοι δὴ οὖν οἱ ἄνδρες  κατανοήσαντες αὐτὸν καὶ  καταφωράσαντες τὴν ἐν αὐτῷ  πανουργίαν τε καὶ  παλιμβολίαν τάς τε  ἐπιορκίας καὶ τὰς ψευδολογίας καὶ τὴν  ἀκοινωνησίαν αὐτοῦ καὶ  λυκοφιλίαν, ἐπανῆλθον εἰς τὴν ἁγίαν ἐκκλησίαν, καὶ ἅπαντα αὐτοῦ τὰ  τεχνάσματα καὶ  πονηρεύματα, ἃ ἐκ πολλοῦ ἔχων ἐν ἑαυτῷ  ὑπεστέλλετο, παρόντων  ἱκανῶν τοῦτο μὲν ἐπισκόπων τοῦτο δὲ πρεσβυτέρων καὶ λαϊκῶν ἀνδρῶν  παμπόλλων,  ἐξήγγειλαν,  ἀποδυρόμενοι καὶ μεταγινώσκοντες ἐφ’ οἷς  πεισθέντες τῷ  δολερῷ καὶ  κακοήθει  θηρίῳ πρὸς ὀλίγον χρόνον τῆς ἐκκλησίας  ἀπελείφθησαν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="7"><p rend="align(indent)"> Εἶτα μετὰ βραχέα φησίν· <q>ἀμήχανον ὅσην, ἀγαπητὲ ἀδελφέ,  τροπὴν καὶ μεταβολὴν ἐν βραχεῖ καιρῷ ἐθεασάμεθα ἐπ’ αὐτοῦ γεγενημένην. ὁ γάρ τοι  λαμπρότατος καὶ δι’  ὅρκων  φοβερῶν τινων  <note place="margin" xml:lang="eng"><bibl>1 Tim. 3, 1</bibl></note>  πιστούμενος τὸ μηδ’ ὅλως ἐπισκοπῆς  ὀρέγεσθαι,  αἰφνίδιον ἐπίσκοπος ὥσπερ ἐκ  μαγγάνου τινὸς εἰς τὸ μέσον  ῥιφεὶς  ἀναφαίνεται.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="8"><p><q rend="merge">οὗτος γάρ τοι ὁ  δογματιστής, ὁ τῆς ἐκκλησιαστικῆς ἐπιστήμης  ὑπερασπιστής, ὁπηνίκα  παρασπᾶσθαί τε καὶ  ὑφαρπάζειν τὴν μὴ  δοθεῖσαν αὐτῷ ἄνωθεν ἐπισκοπὴν  ἐπεχείρει, δύο ἑαυτῷ κοινωνούς,  ἀπεγνωκότας τῆς <pb n="v.2.p.118"/> ἑαυτῶν σωτηρίας,  ἐπελέξατο, ὡς ἂν εἰς βραχύ τι μέρος καὶ ἐλάχιστον τῆς Ἰταλίας  ἀποστείλῃ  κἀκεῖθεν ἐπισκόπους τρεῖς, ἀνθρώπους  ἀγροίκους καὶ  ἁπλουστάτους,  πλαστῇ τινι  ἐπιχειρήσει  ἐξαπατήσῃ, διαβεβαιούμενος καὶ  διισχυριζόμενος δεῖν αὐτοὺς ἐν τάχει  παραγενέσθαι εἰς Ῥώμην, ὡς δῆθεν πᾶσα ἥτις δήποτε οὖν  διχοστασία γεγονυῖα σὺν καὶ ἑτέροις ἐπισκόποις καὶ αὐτῶν  μεσιτευόντων  διαλυθῇ·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="9"><p><q rend="merge">οὓς  παραγενομένους, ἅτε δή, ὡς  ἔφθημεν λέγοντες, ἀνθρώπους ἁπλουστέρους περὶ τὰς τῶν πονηρῶν μηχανάς τε καὶ ῥᾳδιουργίας,  συγκλεισθέντας ὑπό τινων ὁμοίων αὐτῷ  τεταραγμένων ἀνθρώπων, ὥρᾳ δεκάτῃ,  μεθύοντας καὶ  κραιπαλῶντας, μετὰ βίας  ἠνάγκασεν  εἰκονικῇ τινι καὶ  ματαίᾳ  χειρεπιθεσίᾳ ἐπισκοπὴν αὐτῷ δοῦναι, ἣν  ἐνέδρᾳ καὶ πανουργίᾳ, μὴ  ἐπιβάλλουσαν αὐτῷ,  ἐκδικεῖ· ἐξ ὧν εἷς μετ’ οὐ πολὺ  ἐπανῆλθεν εἰς τὴν ἐκκλησίαν,  </q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="10"><p><q rend="merge">ἀποδυρόμενος καὶ ἐξομολογούμενος τὸ ἑαυτοῦ ἁμάρτημα, ᾧ καὶ  ἐκοινωνήσαμεν  λαϊκῷ, ὑπὲρ αὐτοῦ  δεηθέντος παντὸς τοῦ παρόντος λαοῦ· καὶ τῶν λοιπῶν δὲ ἐπισκόπων διαδόχους εἰς τοὺς τόπους, ἐν οἷς ἦσαν,  χειροτονήσαντες  ἀπεστάλκαμεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="11"><p rend="align(indent)"><q rend="merge">Ὁ  ἐκδικητὴς οὖν τοῦ εὐαγγελίου οὐκ ἠπίστατο ἕνα ἐπίσκοπον δεῖν εἶναι ἐν καθολικῇ ἐκκλησίᾳ, ἐν ᾗ οὐκ ἠγνόει, πῶς γάρ; πρεσβυτέρους εἶναι τεσσαράκοντα ἕξ,  διακόνους ἑπτά,  ὑποδιακόνους ἑπτά,  ἀκολούθους δύο καὶ τεσσαράκοντα,  ἐξορκιστὰς δὲ καὶ  ἀναγνώστας ἅμα  πυλωροῖς δύο καὶ πεντήκοντα,  χήρας σὺν  θλιβομένοις ὑπὲρ τὰς  χιλίας πεντακοσίας, οὓς πάντας ἡ τοῦ δεσπότου χάρις καὶ φιλανθρωπία  διατρέφει·  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="12"><p><q rend="merge">ὃν οὐδὲ τοσοῦτο πλῆθος καὶ οὕτως ἀναγκαῖον ἐν τῇ ἐκκλησίᾳ, διὰ
<pb n="v.2.p.120"/> τῆς τοῦ θεοῦ προνοίας  πλούσιός τε καὶ  πληθύων ἀριθμὸς μετὰ μεγίστου καὶ  ἀναριθμήτου λαοῦ, ἀπὸ τῆς τοιαύτης  ἀπογνώσεώς τε καὶ  ἀπαγορεύσεως  ἐνέτρεψέν τε καὶ  ἀνεκαλέσατο εἰς τὴν ἐκκλησίαν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="13"><p rend="align(indent)"> Καὶ αὐθις μεθ’ ἕτερα τούτοις προστίθησιν ταῦτα· <q>φέρε δή, ἑξῆς  εἴπωμεν τίσιν ἔργοις ἢ τίσιν πολιτείαις  τεθαρρηκὼς  ἀντεποιήθη τῆς ἐπισκοπῆς.  ἆρά γε διὰ τὸ ἐξ ἀρχῆς ἐν τῇ ἐκκλησίᾳ  ἀνεστράφθαι καὶ πολλοὺς ἀγῶνας ὑπὲρ αὐτῆς  ἠγωνίσθαι καὶ ἐν κινδύνοις πολλοῖς τε καὶ μεγάλοις ἕνεκα τῆς θεοσεβείας γεγονέναι; </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="14"><p><q rend="merge">ἀλλ’ οὐκ ἔστιν·  ᾧ γε  ἀφορμὴ τοῦ πιστεῦσαι γέγονεν ὁ σατανᾶς,  φοιτήσας εἰς αὐτὸν καὶ  οἰκήσας ἐν αὐτῷ χρόνον ἱκανόν· ὃς  βοηθούμενος ὑπὸ τῶν ἐπορκιστῶν νόσῳ  περιπεσὼν  χαλεπῇ καὶ  ἀποθανεῖσθαι ὅσον οὐδέπω νομιζόμενος, ἐν αὐτῇ τῇ κλίνῃ, οὗ ἔκειτο,  περιχυθεὶς ἔλαβεν, εἴ γε χρὴ λέγειν τὸν τοιοῦτον εἰληφέναι. οὐ μὴν οὐδὲ τῶν λοιπῶν ἔτυχεν,  διαφυγὼν τὴν νόσον, </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="15"><p><q rend="merge">ὧν χρὴ μεταλαμβάνειν κατὰ τὸν τῆς ἐκκλησίας κανόνα, τοῦ τε  σφραγισθῆναι ὑπὸ τοῦ ἐπισκόπου· τούτων δὲ μὴ τυχών, πῶς ἂν τοῦ ἁγίου πνεύματος ἔτυχεν;</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="16"><p rend="align(indent)"> Καὶ πάλιν μετὰ βραχέα φησίν· <q>ὁ διὰ δειλίαν καὶ φιλοζωΐαν ἐν τῷ καιρῷ τῆς  διώξεως πρεσβύτερον εἶναι ἑαυτὸν  ἀρνησάμενος.  ἀξιούμενος γὰρ καὶ παρακαλούμενος ὑπὸ τῶν διακόνων, ἵν’ ἐξελθὼν τοῦ  οἰκίσκου, ἐν ᾧ  καθεῖρξεν ἑαυτόν,  βοηθήσῃ τοῖς ἀδελφοῖς ὅσα θέμις καὶ ὅσα δυνατὸν πρεσβυτέρῳ  κινδυνεύουσιν ἀδελφοῖς καὶ ἐπικουρίας δεομένοις  βοηθεῖν, τοσοῦτον  ἀπέσχεν τοῦ πειθαρχῆσαι παρακαλοῦσι τοῖς διακόνοις, ὡς καὶ  χαλεπαίνοντα <pb n="v.2.p.122"/> ἀπιέναι καὶ ἀπαλλάττεσθαι· μὴ γὰρ ἔτι βούλεσθαι πρεσβύτερος εἶναι ἔφη, ἑτέρας γὰρ εἶναι φιλοσοφίας ἐραστής.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="17"><p rend="align(indent)"> Ὑπερβὰς δ’ ὀλίγα, τούτοις πάλιν ἐπιφέρει λέγων· <q>καταλιπὼν γὰρ ὁ  λαμπρὸς οὗτος τὴν ἐκκλησίαν τοῦ θεοῦ, ἐν ᾗ πιστεύσας  κατηξιώθη τοῦ πρεσβυτερίου κατὰ χάριν τοῦ ἐπισκόπου τοῦ  ἐπιθέντος αὐτῷ χεῖρα εἰς πρεσβυτερίου κλῆρον, ὃς  διακωλυόμενος ὑπὸ παντὸς τοῦ  κλήρου, ἀλλὰ καὶ λαϊκῶν πολλῶν, ἐπεὶ μὴ ἐξὸν ἦν τὸν ἐν κλίνῃ διὰ νόσον  περιχυθέντα, ὥσπερ καὶ οὗτος, εἰς  κλῆρόν τινα γενέσθαι, ἠξίωσεν συγχωρηθῆναι αὐτῷ τοῦτον μόνον  χειροτονῆσαι.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="18"><p rend="align(indent)"> Εἶτ’ ἄλλο τι τούτοις  χείριστον προστίθησιν τῶν τοῦ ἀνδρὸς  ἀτοπημάτων, λέγων· οὕτως <q>ποιήσας γὰρ τὰς  προσφορὰς καὶ  διανέμων ἑκάστῳ τὸ μέρος καὶ  ἐπιδιδοὺς τοῦτο,  ὀμνύειν ἀντὶ τοῦ  εὐλογεῖν τοὺς  ταλαιπώρους ἀνθρώπους  ἀναγκάζει,  κατέχων  ἀμφοτέραις ταῖς χερσὶ τὰς τοῦ  λαβόντος καὶ μὴ  ἀφιείς, ἔστ’ ἂν  ὀμνύοντες  εἴπωσιν ταῦτα (τοῖς γὰρ ἐκείνου  χρήσομαι λόγοις)· <q>τοῦ αἵματος καὶ τοῦ σώματος τοῦ κυρίου ἡμῶν Ἰησοῦ Χριστοῦ  μηδέποτέ με καταλιπεῖν καὶ  ἐπιστρέψαι πρὸς Κορνήλιον.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="19"><p><q rend="merge">καὶ ὁ  ἄθλιος ἄνθρωπος οὐ πρότερον  γεύεται, εἰ μὴ πρότερον αὑτῷ  καταράσαιτο, καὶ ἀντὶ τοῦ εἰπεῖν  λαμβάνοντα τὸν  ἄρτον ἐκεῖνον τὸ ἀμήν, <q>οὐκ  ἐπανήξω πρὸς Κορνήλιον</q> λέγει.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="20"><p rend="align(indent)"> Καὶ μεθ’ ἕτερα πάλιν ταῦτά φησιν· <q>ἤδη δὲ ἴσθι  γεγυμνῶσθαι καὶ ἔρημον γεγονέναι, καταλιμπανόντων αὐτὸν καθ’ ἡμέραν ἑκάστην τῶν ἀδελφῶν καὶ εἰς τὴν ἐκκλησίαν  ἐπανερχομένων· ὃν καὶ <pb n="v.2.p.124"/>  Μωσῆς, ὁ μακάριος μάρτυς, ὁ παρ’ ἡμῖν ἔναγχος μαρτυρήσας  καλήν τινα καὶ θαυμαστὴν μαρτυρίαν, ἔτι ὢν ἐν κόσμῳ,  κατιδὼν αὐτοῦ τὴν  θρασύτητα καὶ τὴν ἀπόνοιαν,  ἀκοινώνητον ἐποίησεν σὺν τοῖς πέντε πρεσβυτέροις τοῖς ἅμα αὐτῷ  ἀποσχίσασιν ἑαυτοὺς τῆς ἐκκλησίας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="21"><p rend="align(indent)"> Καὶ ἐπὶ τέλει δὲ τῆς ἐπιστολῆς τῶν ἐπὶ τῆς Ῥώμης παραγενομένων ἐπισκόπων τῆς τε τοῦ Νοουάτου κατεγνωκότων  ἀβελτηρίας κατάλογον πεποίηται, ὁμοῦ τά τε ὀνόματα καὶ ἧς ὁ καθεῖς αὐτῶν  προηγεῖτο παροικίας, ἐπισημαινόμενος,  τῶν τε μὴ παραγενομένων μὲν ἐπὶ τῆς Ῥώμης, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.43" n="22"><p> συνευδοκησάντων δὲ διὰ γραμμάτων τῇ τῶν προειρημένων ψήφῳ τὰς προσηγορίας ὁμοῦ καὶ τὰς πόλεις, ὅθεν ἕκαστος ὁρμώμενος  ἐπέστελλεν, μνημονεύει. ταῦτα μὲν ὁ Κορνήλιος Φαβίῳ Ἀντιοχείας ἐπισκόπῳ δηλῶν ἔγραφεν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="44">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.44" n="1"><p rend="align(indent)">Τῷ δ’ αὐτῷ τούτῳ Φαβίῳ,  ὑποκατακλινομένῳ πως τῷ  σχίσματι, καὶ Διονύσιος ὁ
 κατ’ Ἀλεξάνδρειαν ἐπιστείλας πολλά τε καὶ ἄλλα περὶ μετανοίας ἐν τοῖς πρὸς αὐτὸν γράμμασιν διελθὼν τῶν τε κατ’ Ἀλεξάνδρειαν ἔναγχος τότε μαρτυρησάντων τοὺς ἀγῶνας  διιών, μετὰ τῆς ἄλλης ἱστορίας πρᾶγμά τι  μεστὸν θαύματος διηγεῖται, ὃ καὶ αὐτὸ ἀναγκαῖον τῇδε παραδοῦναι τῇ γραφῇ, οὕτως ἔχον· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.44" n="2"><p><q>ἓν δέ σοι τοῦτο παράδειγμα παρ’ ἡμῖν  συμβεβηκὸς ἐκθήσομαι. Σεραπίων τις ἦν παρ’ ἡμῖν, πιστὸς γέρων, ἀμέμπτως μὲν τὸν πολὺν  διαβιώσας χρόνον, ἐν δὲ τῷ πειρασμῷ  πεσών. οὗτος πολλάκις ἐδεῖτο, καὶ οὐδεὶς προσεῖχεν αὐτῷ· καὶ γὰρ  ἐτεθύκει. ἐν νόσῳ δὲ γενόμενος, τριῶν ἑξῆς ἡμερῶν ἄφωνος καὶ  ἀναίσθητος <pb n="v.2.p.126"/> διετέλεσεν,</q></p></div>   
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.44" n="3"><p><q rend="merge">βραχὺ δὲ  ἀνασφήλας τῇ τετάρτῃ  προσεκαλέσατο τὸν  θυγατριδοῦν, καὶ <q>μέχρι με τίνος</q> φησίν <q>ὦ τέκνον,  κατέχετε; δέομαι,  σπεύσατε, καὶ με θᾶττον  ἀπολύσατε, τῶν πρεσβυτέρων μοί τινα  κάλεσον.</q></q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.44" n="4"><p> <q rend="merge">καὶ ταῦτα εἰπών, πάλιν ἦν ἄφωνος. ἔδραμεν ὁ παῖς ἐπὶ τὸν πρεσβύτερον· νὺξ δὲ ἦν, κἀκεῖνος  ἠσθένει.  ἀφικέσθαι μὲν οὐκ ἐδυνήθη, ἐντολῆς δὲ ὑπ’ ἐμοῦ  δεδομένης τοὺς  ἀπαλλαττομένους τοῦ βίου, εἰ  δέοιντο, καὶ μάλιστα εἰ καὶ πρότερον  ἱκετεύσαντες τύχοιεν,  ἀφίεσθαι, ἵν’ εὐέλπιδες  ἀπαλλάττωνται, βραχὺ τῆς εὐχαριστίας ἔδωκεν τῷ  παιδαρίῳ,  ἀποβρέξαι κελεύσας καὶ τῷ  πρεσβύτῃ κατὰ τοῦ στόματος  ἐπιστάξαι.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.44" n="5"><p><q rend="merge">ἐπανῆκεν ὁ παῖς φέρων, ἐγγύς τε γενομένου, πρὶν εἰσελθεῖν,  ἀνενέγκας πάλιν ὁ Σεραπίων <q>ἧκες</q> ἔφη <q>τέκνον; καὶ ὁ μὲν πρεσβύτερος ἐλθεῖν οὐκ  ἠδυνήθη, σὺ δὲ  ποίησον ταχέως τὸ  προσταχθὲν καὶ  ἀπάλλαττέ με.</q> ἀπέβρεξεν ὁ παῖς καὶ ἅμα τε  ἐνέχεεν τῷ στόματι καὶ μικρὸν ἐκεῖνος  καταβροχθίσας εὐθέως ἀπέδωκεν τὸ πνεῦμα.</q> </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.44" n="6"><p><q rend="merge">ἆρ’ οὐκ ἐναργῶς  διετηρήθη καὶ παρέμεινεν, ἕως  λυθῇ καὶ τῆς ἁμαρτίας  ἐξαλειφθείσης ἐπὶ πολλοῖς οἷς  ἔπραξεν καλοῖς  ὁμολογηθῆναι δυνηθῇ;</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="45">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.45" n="1"><p rend="align(indent)">Ταῦτα ὁ Διονύσιος. ἴδωμεν δ’ ὁ αὐτὸς ὁποῖα καὶ τῷ  Νοουάτῳ  διεχάραξεν, ταράττοντι τηνικάδε τὴν Ῥωμαίων  ἀδελφότητα· ἐπειδὴ οὖν τῆς ἀποστασίας καὶ τοῦ σχίσματος πρόφασιν ἐποιεῖτο τῶν ἀδελφῶν τινας, ὡς δὴ πρὸς αὐτῶν ἐπὶ τοῦτ’ ἐλθεῖν ἐκβεβιασμένος, ὅρα τίνα τρόπον αὐτῷ γράφει· <q>Διονύσιος Νοουατιανῷ ἀδελφῷ <pb n="v.2.p.128"/> χαίρειν. εἰ ἄκων, ὡς  φῄς,  ἤχθης,  δείξεις  ἀναχωρήσας  ἑκών. ἔδει μὲν γὰρ καὶ πᾶν ὅτι οὖν παθεῖν ὑπὲρ τοῦ μὴ  διακόψαι τὴν ἐκκλησίαν τοῦ θεοῦ, καὶ ἦν οὐκ  ἀδοξοτέρα τῆς ἕνεκεν τοῦ μὴ  εἰδωλολατρῆσαι  γινομένης ἡ ἕνεκεν τοῦ μὴ  σχίσαι μαρτυρία, κατ’ ἐμὲ δὲ καὶ μείζων. ἐκεῖ μὲν γὰρ ὑπὲρ μιᾶς τις τῆς ἑαυτοῦ ψυχῆς, ἐνταῦθα δὲ ὑπὲρ ὅλης τῆς ἐκκλησίας μαρτυρεῖ. καὶ νῦν δὲ εἰ  πείσαις ἢ  βιάσαιο τοὺς ἀδελφοὺς εἰς ὁμόνοιαν ἐλθεῖν, μεῖζον ἔσται σοι τοῦ  σφάλματος τὸ  κατόρθωμα, καὶ τὸ μὲν οὐ  λογισθήσεται, τὸ δὲ  ἐπαινεθήσεται. εἰ δὲ  ἀπειθούντων  ἀδυνατοίης, σῴζων  <note place="margin" xml:lang="eng"><bibl>Gen. 19, 17, (LXX)</bibl></note>  σῷζε τὴν  σεαυτοῦ ψυχήν.  ἐρρῶσθαί σε,  ἐχόμενον τῆς εἰρήνης ἐν κυρίῳ, εὔχομαι.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:6" n="46">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.46" n="1"><p rend="align(indent)"> Ταῦτα καὶ πρὸς τὸν Νοουάτον· γράφει 
 δὲ καὶ τοῖς κατ’ Αἴγυπτον ἐπιστολὴν περὶ μετανοίας ἐν ᾗ τὰ δόξαντα αὐτῷ περὶ τῶν  ὑποπεπτωκότων παρατέθειται,  τάξεις  παραπτωμάτων διαγράψας.  καὶ πρὸς  Κόλωνα (τῆς  Ἑρμουπολιτῶν δὲ παροικίας ἐπίσκοπος ἦν οὗτος)</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.46" n="2"><p>ἰδία τις περὶ μετανοίας αὐτοῦ φέρεται γραφὴ καὶ ἄλλη  ἐπιστρεπτικὴ πρὸς τὸ
κατ’ Ἀλεξάνδρειαν αὐτοῦ  ποίμνιον. ἐν τούτοις ἐστὶν καὶ ἡ περὶ μαρτυρίου πρὸς τὸν Ὠριγένην γραφεῖσα· καὶ τοῖς κατὰ Λαοδίκειαν ἀδελφοῖς, ὧν προΐστατο  Θηλυμίδρης ἐπίσκοπος, καὶ τοῖς κατὰ  Ἀρμενίαν ὡσαύτως περὶ μετανοίας ἐπιστέλλει, ὧν  ἐπεσκόπευεν  Μερουζάνης.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.46" n="3"><p>πρὸς ἅπασι τούτοις καὶ  Κορνηλίῳ τῷ κατὰ Ῥώμην γράφει, δεξάμενος αὐτοῦ τὴν κατὰ τοῦ Νοουάτου ἐπιστολήν, ᾧ καὶ σημαίνει δηλῶν ἑαυτὸν  παρακεκλῆσθαι ὑπό τε Ἑλένου τοῦ ἐν Ταρσῷ τῆς Κιλικίας ἐπισκόπου καὶ τῶν λοιπῶν τῶν σὺν αὐτῷ
<pb n="v.2.p.130"/> Φιρμιλιανοῦ τε τοῦ ἐν Καππαδοκίᾳ καὶ τοῦ κατὰ Παλαιστίνην Θεοκτίστου, ὡς ἂν ἐπὶ τὴν σύνοδον  ἀπαντήσοι τὴν κατὰ Ἀντιόχειαν, ἔνθα τοῦ Νοουάτου κρατύνειν τινὲς ἐνεχείρουν τὸ σχίσμα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.46" n="4"><p>πρὸς τούτοις ἐπιστέλλει  μηνυθῆναι αὐτῷ Φάβιον μὲν κεκοιμῆσθαι,  Δημητριανὸν δὲ διάδοχον ἐκείνου τῆς κατ’ Ἀντιόχειαν ἐπισκοπῆς καθεστάναι· γράφει δὲ καὶ περὶ τοῦ ἐν Ἱεροσολύμοις αὐτοῖς ῥήμασιν φάσκων· <q>ὁ μὲν γὰρ θαυμάσιος Ἀλέξανδρος ἐν  φρουρᾷ γενόμενος,  μακαρίως  ἀνεπαύσατο.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:6.46" n="5"><p rend="align(indent)"> Ἑξῆς ταύτῃ καὶ ἑτέρα τις ἐπιστολὴ τοῖς ἐν Ῥώμῃ τοῦ Διονυσίου φέρεται  διακονικὴ διὰ Ἱππολύτου· τοῖς αὐτοῖς δὲ ἄλλην περὶ εἰρήνης διατυποῦται, καὶ ὡσαύτως περὶ μετανοίας, καὶ αὖ πάλιν ἄλλην τοῖς ἐκεῖσε  ὁμολογηταῖς, ἔτι τῇ τοῦ Νοουάτου  συμφερομένοις γνώμῃ· τοῖς δὲ αὐτοῖς τούτοις ἑτέρας δύο,  μεταθεμένοις ἐπὶ τὴν ἐκκλησίαν, ἐπιστέλλει. καὶ ἄλλοις δὲ πλείοσιν ὁμοίως διὰ γραμμάτων ὁμιλήσας, ποικίλας τοῖς ἔτι νῦν σπουδὴν περὶ τοὺς λόγους αὐτοῦ  ποιουμένοις καταλέλοιπεν ὠφελείας.</p>
</div></div>
</div>

<pb n="v.2.p.132"/>

<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="7">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="arg">
<head rend="align(center)">Τάδε καὶ ἡ  ἑβδόμη περιέχει βίβλος τῆς Ἐκκλησιαστικῆς ἱστορίας</head>

<p rend="align(indent)"><num>Α</num> Περὶ τῆς Δεκίου καὶ Γάλλου κακοτροπίας.</p>
<p rend="align(indent)"><num>Β</num> Οἱ κατὰ τούσδε Ῥωμαίων ἐπίσκοποι.</p>
<p rend="align(indent)"><num>Γ</num> Ὅπως  Κυπριανὸς ἅμα τοῖς κατ’ αὐτὸν ἐπισκόποις τοὺς ἐξ αἱρετικῆς πλάνης ἐπιστρέφοντας λουτρῷ δεῖν καθαίρειν πρῶτος ἐδογμάτισεν.</p>
<p rend="align(indent)"><num>Δ</num>  Ὁπόσας περὶ τούτου Διονύσιος συνέταξεν ἐπιστολάς.</p>
<p rend="align(indent)"><num>Ε</num> Περὶ τῆς μετὰ τὸν διωγμὸν εἰρήνης.</p>
<p rend="align(indent)"><num>Σ</num> Περὶ τῆς κατὰ Σαβέλλιον αἱρέσεως.</p>
<p rend="align(indent)"><num>Ζ</num> Περὶ τῆς τῶν αἱρετικῶν παμμιάρου πλάνης καὶ τῆς θεοπόμπου ὁράσεως Διονυσίου οὗ τε παρείληφεν ἐκκλησιαστικοῦ κανόνος.</p>
<p rend="align(indent)"><num>Η</num> Περὶ τῆς κατὰ Νοουάτον ἑτεροδοξίας.</p>
<p rend="align(indent)"><num>Θ</num> Περὶ τοῦ τῶν αἱρετικῶν ἀθέου βαπτίσματος.</p>
<p rend="align(indent)"><num>Ι</num> Περὶ Οὐαλεριανοῦ καὶ τοῦ κατ’ αὐτὸν διωγμοῦ.</p>
<p rend="align(indent)"><num>ΙΑ</num> Περὶ τῶν τότε Διονυσίῳ καὶ τοῖς κατ’ Αἴγυπτον συμβάντων.</p>
<pb n="v.2.p.134"/>
<p rend="align(indent)"><num>ΙΒ</num> Περὶ τῶν ἐν Καισαρείᾳ τῆς Παλαιστίνης μαρτυρησάντων.</p>
<p rend="align(indent)"><num>ΙΓ</num> Περὶ τῆς κατὰ Γαλλιῆνον εἰρήνης.</p>
<p rend="align(indent)"><num>ΙΔ</num> Οἱ κατ’ ἐκεῖνο  συνηκμακότες ἐπίσκοποι.</p>
<p rend="align(indent)"><num>ΙΕ</num> Ὅπως κατὰ Καισάρειαν Μαρῖνος ἐμαρτύρησεν.</p>
<p rend="align(indent)"><num>ΙΣ</num> Ἡ κατὰ Ἀστύριον ἱστορία.</p>
<p rend="align(indent)"><num>ΙΖ</num> Περὶ τῶν κατὰ Πανεάδα σημείων τῆς τοῦ σωτῆρος ἡμῶν  μεγαλουργίας.</p>
<p rend="align(indent)"><num>ΙΗ</num> Περὶ τοῦ θρόνου Ἰακώβου.</p>
<p rend="align(indent)"><num>ΙΘ</num> Περὶ τῶν  ἑορταστικῶν Διονυσίου ἐπιστολῶν, ἔνθα καὶ περὶ τοῦ πάσχα  κανονίζει.</p>
<p rend="align(indent)"><num>Κ</num> Περὶ τῶν ἐν Ἀλεξανδρείᾳ συμβάντων.</p>
<p rend="align(indent)"><num>ΚΑ</num> Περὶ τῆς ἐπισκηψάσης νόσου.</p>
<p rend="align(indent)"><num>ΚΒ</num> Περὶ τῆς Γαλλιήνου βασιλείας.</p>
<p rend="align(indent)"><num>ΚΓ</num> Περὶ Νέπωτος καὶ τοῦ κατ’ αὐτὸν σχίσματος.</p>
<p rend="align(indent)"><num>ΚΔ</num> Περὶ τῆς Ἰωάννου ἀποκαλύψεως.</p>
<p rend="align(indent)"><num>ΚΕ</num> Περὶ τῶν ἐπιστολῶν Διονυσίου.</p>
<p rend="align(indent)"><num>ΚΣ</num> Περὶ Παύλου τοῦ  Σαμοσατέως καὶ τῆς ἐν Ἀντιοχείᾳ  συστάσης ὑπ’ αὐτοῦ αἱρέσεως.</p>
<p rend="align(indent)"><num>ΚΖ</num> Περὶ τῶν τότε  γνωριζομένων διαφανῶν ἐπισκόπων.</p>
<p rend="align(indent)"><num>ΚΗ</num> Ὅπως ὁ Παῦλος  ἀπελεγχθεὶς  ἐξεκηρύχθη.</p>
<p rend="align(indent)"><num>ΚΘ</num> Περὶ τῆς τῶν Μανιχαίων  ἑτεροδόξου διαστροφῆς ἄρτι τότε  ἀρξαμένης.</p>
<p rend="align(indent)"><num>Λ</num> Περὶ τῶν καθ’ ἡμᾶς αὐτοὺς  διαπρεψάντων ἐκκλησιαστικῶν ἀνδρῶν τίνες τε αὐτῶν μέχρι τῆς τῶν ἐκκλησιῶν πολιορκίας  διέμειναν.</p></div>
 
<pb n="v.2.p.136"/>

 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="praef">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.praef" n="1"><p>Τὸν ἕβδομον τῆς ἐκκλησιαστικῆς ἱστορίας αὖθις ὁ μέγας ἡμῖν Ἀλεξανδρέων ἐπίσκοπος Διονύσιος ἰδίαις φωναῖς  συνεκπονήσει, τῶν καθ’ ἑαυτὸν πεπραγμένων ἕκαστα ἐν μέρει δι’ ὧν καταλέλοιπεν ἐπιστολῶν ὑφηγούμενος· ἐμοὶ δ’ ὁ λόγος ἐντεῦθεν  ποιήσεται τὴν ἀρχήν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.1" n="1"><p rend="align(indent)"> Δέκιον οὐδ’ ὅλον ἐπικρατήσαντα δυεῖν  ἐτοῖν χρόνον αὐτίκα τε ἅμα τοῖς παισὶν  κατασφαγέντα Γάλλος διαδέχεται· Ὠριγένης ἐν τούτῳ ἑνὸς δέοντα τῆς ζωῆς ἑβδομήκοντα ἀποπλήσας ἔτη, τελευτᾷ. γράφων γέ τοι ὁ Διονύσιος Ἑρμάμμωνι, περὶ τοῦ Γάλλου ταῦτα φάσκει· <q>ἀλλ’ οὐδὲ Γάλλος ἔγνω τὸ Δεκίου  κακὸν οὐδὲ  προεσκόπησεν τί ποτ’ ἐκεῖνον  ἔσφηλεν, ἀλλὰ πρὸς τὸν αὐτὸν πρὸ τῶν ὀφθαλμῶν αὐτοῦ γενόμενον  ἔπταισε λίθον· ὃς εὖ φερομένης αὐτῷ τῆς βασιλείας καὶ κατὰ νοῦν χωρούντων τῶν πραγμάτων, τοὺς ἱεροὺς ἄνδρας, τοὺς περὶ τῆς εἰρήνης αὐτοῦ καὶ τῆς  ὑγιείας  πρεσβεύοντας πρὸς τὸν θεόν,  ἤλασεν. οὐκοῦν σὺν ἐκείνοις  ἐδίωξεν καὶ τὰς ὑπὲρ αὐτοῦ προσευχάς.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.2" n="1"><p rend="align(indent)">Ταῦτα μὲν οὖν περὶ τοῦδε·
 κατὰ δὲ τὴν Ῥωμαίων πόλιν Κορνηλίου ἔτεσιν ἀμφὶ τὰ τρία <pb n="v.2.p.138"/> τὴν ἐπισκοπὴν διανύσαντος, Λούκιος κατέστη διάδοχος, μησὶν δ’ οὐδ’ ὅλοις οὗτος ὀκτὼ τῇ λειτουργίᾳ  διακονησάμενος, Στεφάνῳ τελευτῶν μεταδίδωσι τὸν κλῆρον. τούτῳ τὴν πρώτην ὁ Διονύσιος τῶν περὶ βαπτίσματος ἐπιστολῶν διατυποῦται, ζητήματος οὐ σμικροῦ τηνικάδε  ἀνακινηθέντος, εἰ δέοι τοὺς ἐξ οἵας δ’ οὖν αἱρέσεως ἐπιστρέφοντας διὰ λουτροῦ καθαίρειν. παλαιοῦ
γέ τοι κεκρατηκότος ἔθους ἐπὶ τῶν τοιούτων μόνῃ χρῆσθαι τῇ διὰ χειρῶν ἐπιθέσεως  εὐχῇ.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="3">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.3" n="1"><p>πρῶτος τῶν τότε  Κυπριανός, τῆς κατὰ  Καρχηδόνα παροικίας ποιμήν, οὐδ’ ἄλλως ἢ διὰ λουτροῦ πρότερον τῆς πλάνης  ἀποκαθηραμένους  προσίεσθαι δεῖν ἡγεῖτο. ἀλλ’ ὅ γε Στέφανος μὴ δεῖν τι νεώτερον παρὰ τὴν  κρατήσασαν ἀρχῆθεν παράδοσιν  ἐπικαινοτομεῖν οἰόμενος, ἐπὶ τούτῳ  διηγανάκτει·</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="4">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.4" n="1"><p>πλεῖστα δὴ οὖν αὐτῷ περὶ τούτου διὰ γραμμάτων ὁ Διονύσιος ὁμιλήσας, τελευτῶν δηλοῖ ὡς ἄρα τοῦ διωγμοῦ  λελωφηκότος αἱ πανταχόσε ἐκκλησίαι τὴν κατὰ Νοουάτον  ἀποστραφεῖσαι  νεωτεροποιίαν, εἰρήνην πρὸς ἑαυτὰς ἀνειλήφεσαν· γράφει δὲ ὧδε· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="5">

 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.5" n="1"><p><q>ἴσθι δὲ νῦν, ἀδελφέ, ὅτι  ἥνωνται πᾶσαι αἱ πρότερον  διεσχισμέναι κατά τε τὴν ἀνατολὴν ἐκκλησίαι καὶ ἔτι  προσωτέρω, καὶ πάντες εἰσὶν  ὁμόφρονες οἱ πανταχοῦ  προεστῶτες, χαίροντες καθ’ ὑπερβολὴν ἐπὶ τῇ παρὰ προσδοκίαν εἰρήνῃ  γενομένῃ,  Δημητριανὸς ἐν Ἀντιοχείᾳ, Θεόκτιστος ἐν Καισαρείᾳ, Μαζαβάνης ἐν  Αἰλίᾳ, Μαρῖνος ἐν Τύρῳ κοιμηθέντος Ἀλεξάνδρου,  Ἡλιόδωρος ἐν Λαοδικείᾳ ἀναπαυσαμένου  Θηλυμίδρου, Ἕλενος ἐν Ταρσῷ καὶ πᾶσαι αἱ τῆς Κιλικίας ἐκκλησίαι, Φιρμιλιανὸς καὶ πᾶσα  Καππαδοκία· <pb n="v.2.p.140"/> τοὺς γὰρ  περιφανεστέρους μόνους τῶν ἐπισκόπων  ὠνόμασα, ἵνα μήτε  μῆκος τῇ ἐπιστολῇ μήτε βάρος  προσάψω τῷ λόγῳ.  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.5" n="2"><p><q rend="merge">αἱ μέντοι  Συρίαι  ὅλαι καὶ ἡ  Ἀραβία, οἷς  ἐπαρκεῖτε ἑκάστοτε καὶ οἷς νῦν  ἐπεστείλατε, ἥ τε  Μεσοποταμία  Πόντος τε καὶ  Βιθυνία καί, συνελόντι εἰπεῖν,  ἀγαλλιῶνται πάντες πανταχοῦ τῇ  ὁμονοίᾳ καὶ  φιλαδελφίᾳ,  δοξάζοντες τὸν θεόν.</q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.5" n="3"><p rend="align(indent)"> Ταῦτα μὲν ὁ Διονύσιος· Στέφανον δ’ ἐπὶ δυσὶν ἀποπλήσαντα τὴν λειτουργίαν ἔτεσιν, Ξύστος διαδέχεται. τούτῳ δευτέραν ὁ Διονύσιος περὶ βαπτίσματος χαράξας ἐπιστολήν, ὁμοῦ τὴν Στεφάνου καὶ τῶν λοιπῶν ἐπισκόπων γνώμην τε καὶ κρίσιν δηλοῖ, περὶ τοῦ Στεφάνου λέγων ταῦτα· </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.5" n="4"><p><q>ἐπεστάλκει  μὲν οὖν πρότερον καὶ περὶ Ἑλένου καὶ περὶ Φιρμιλιανοῦ καὶ πάντων τῶν τε ἀπὸ Κιλικίας καὶ Καππαδοκίας καὶ δῆλον ὅτι Γαλατίας καὶ πάντων τῶν ἑξῆς  ὁμορούντων ἐθνῶν, ὡς οὐδὲ ἐκείνοις  κοινωνήσων διὰ τὴν αὐτὴν ταύτην αἰτίαν, ἐπειδὴ τοὺς  αἱρετικούς, φησίν,  ἀναβαπτίζουσιν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.5" n="5"><p><q rend="merge">καὶ  σκόπει τὸ μέγεθος τοῦ πράγματος. ὄντως γὰρ δόγματα περὶ τούτου γέγονεν ἐν ταῖς  μεγίσταις τῶν ἐπισκόπων συνόδοις, ὡς πυνθάνομαι, ὥστε τοὺς προσιόντας ἀπὸ αἱρέσεων  προκατηχηθέντας  <note place="margin" xml:lang="eng"><bibl>1 Cor. 6, 11</bibl></note> εἶτα ἀπολούεσθαι καὶ  ἀνακαθαίρεσθαι τὸν τῆς  <note place="margin" xml:lang="eng"><bibl>1 Cor. 5, 7</bibl></note> παλαιᾶς καὶ  ἀκαθάρτου  ζύμης ῥύπον. καὶ περὶ τούτων αὐτοῦ πάντων δεόμενος ἐπέστειλα.</q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.5" n="6"><p rend="align(indent)"> Καὶ μεθ’ ἕτερά φησιν· <q>καὶ τοῖς ἀγαπητοῖς δὲ ἡμῶν καὶ συμπρεσβυτέροις Διονυσίῳ καὶ Φιλήμονι,  συμψήφοις πρότερον Στεφάνῳ  γενομένοις καὶ περὶ τῶν αὐτῶν μοι  γράφουσιν, πρότερον μὲν ὀλίγα, καὶ νῦν δὲ διὰ πλειόνων ἐπέστειλα.</q></p>
 <pb n="v.2.p.142"/>
<p rend="align(indent)">Ἀλλὰ ταῦτα μὲν περὶ τοῦ δηλουμένου ζητήματος·</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.6" n="1"><p>σημαίνων δὲ ἐν ταὐτῷ καὶ περὶ τῶν κατὰ Σαβέλλιον αἱρετικῶν ὡς κατ’ αὐτὸν  ἐπιπολαζόντων, ταῦτά φησιν· <q>περὶ γὰρ τοῦ νῦν κινηθέντος ἐν τῇ Πτολεμαΐδι τῆς  Πενταπόλεως δόγματος, ὄντος ἀσεβοῦς καὶ βλασφημίαν πολλὴν ἔχοντος περὶ τοῦ παντοκράτορος θεοῦ πατρὸς τοῦ κυρίου ἡμῶν Ἰησοῦ Χριστοῦ  ἀπιστίαν τε πολλὴν  <note place="margin" xml:lang="eng"><bibl>Col. 1, 15</bibl></note> περὶ τοῦ μονογενοῦς παιδὸς αὐτοῦ, τοῦ  πρωτοτόκου πάσης κτίσεως, τοῦ  ἐνανθρωπήσαντος λόγου, ἀναισθησίαν δὲ τοῦ ἁγίου πνεύματος,  ἐλθόντων  ἑκατέρωθεν πρὸς ἐμὲ καὶ προγραμμάτων καὶ τῶν  διαλεξομένων ἀδελφῶν,  ἐπέστειλά τινα, ὡς  ἐδυνήθην, παρασχόντος τοῦ θεοῦ,  διδασκαλικώτερον ὑφηγούμενος, ὧν τὰ ἀντίγραφα ἔπεμψά σοι.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="7">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.7" n="1"><p rend="align(indent)"> Καὶ ἐν τῇ τρίτῃ δὲ τῶν περὶ βαπτίσματος,  ἣν Φιλήμονι τῷ κατὰ Ῥώμην πρεσβυτέρῳ ὁ αὐτὸς γράφει Διονύσιος, ταῦτα παρατίθεται· <q>ἐγὼ δὲ καὶ τοῖς  συντάγμασιν καὶ ταῖς  παραδόσεσιν τῶν αἱρετικῶν  ἐνέτυχον,  χραίνων μέν μου πρὸς ὀλίγον τὴν ψυχὴν ταῖς παμμιάροις αὐτῶν  ἐνθυμήσεσιν,  ὄνησιν δ’ οὖν ἀπ’ αὐτῶν ταύτην λαμβάνων, τὸ  ἐξελέγχειν αὐτοὺς παρ’ ἐμαυτῷ καὶ πολὺ πλέον  βδελύττεσθαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.7" n="2"><p><q rend="merge">καὶ δή τινος ἀδελφοῦ τῶν πρεσβυτέρων  με  ἀπείργοντος καὶ δεδιττομένου  συμφύρεσθαι τῷ τῆς  πονηρίας αὐτῶν  βορβόρῳ,  λυμανεῖσθαι γὰρ τὴν ψυχὴν τὴν ἐμαυτοῦ, καὶ ἀληθῆ γε λέγοντος, ὡς  ᾐσθόμην· ὅραμα  θεόπεμπτον  προσελθὸν  ἐπέρρωσέν με,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.7" n="3"><p><q rend="merge">καὶ λόγος πρός με γενόμενος προσέταξεν, διαρρήδην λέγων· <q>πᾶσιν  ἐντύγχανε <pb n="v.2.p.144"/> οἷς ἂν εἰς χεῖρας  λάβοις· διευθύνειν γὰρ ἕκαστα  <note place="margin" xml:lang="eng"><bibl>Cf. 1 Thess. 5, 21</bibl></note> καὶ  δοκιμάζειν  ἱκανὸς εἶ, καί σοι γέγονεν τοῦτο ἐξ ἀρχῆς καὶ τῆς πίστεως αἴτιον.</q> ἀπεδεξάμην τὸ ὅραμα, ὡς ἀποστολικῇ φωνῇ  συντρέχον τῇ λεγούσῃ πρὸς τοὺς  δυνατωτέρους <q>γίνεσθε δόκιμοι τραπεζῖται.</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.7" n="4"><p rend="align(indent)">Εἶτά τινα περὶ πασῶν εἰπὼν τῶν αἱρέσεων, ἐπιφέρει λέγων· <q>τοῦτον ἐγὼ τὸν κανόνα καὶ τὸν τύπον παρὰ τοῦ μακαρίου  πάπα ἡμῶν Ἡρακλᾶ παρέλαβον. τοὺς γὰρ προσιόντας ἀπὸ τῶν αἱρέσεων, καίτοι τῆς ἐκκλησίας ἀποστάντας, μᾶλλον δὲ οὐδὲ ἀποστάντας, ἀλλὰ  συνάγεσθαι μὲν  δοκοῦντας,  καταμηνυθέντας δὲ ὡς  προσφοιτῶντάς τινι τῶν ἑτεροδιδασκαλούντων,  ἀπελάσας τῆς ἐκκλησίας,  δεομένους οὐ  προσήκατο, ἕως δημοσίᾳ πάντα ὅσα  ἀκηκόασιν παρὰ τοῖς  <note place="margin" xml:lang="eng"><bibl>2 Tim. 2, 25.</bibl></note>  ἀντιδιατιθεμένοις  ἐξέφρασαν, καὶ τότε  συνήγαγεν αὐτούς, οὐ  δεηθεὶς ἐπ’ αὐτῶν ἑτέρου βαπτίσματος· τοῦ γὰρ ἁγίου πρότερον παρ’ αὐτοῦ  τετυχήκεσαν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.7" n="5"><p rend="align(indent)"> Πάλιν δὲ ἐπὶ πολὺ  γυμνάσας τὸ  πρόβλημα, ταῦτ’ ἐπιλέγει· <q>μεμάθηκα καὶ τοῦτο ὅτι μὴ νῦν οἱ ἐν  Ἀφρικῇ μόνον τοῦτο  παρεισήγαγον, ἀλλὰ καὶ πρὸ πολλοῦ κατὰ τοὺς πρὸ ἡμῶν ἐπισκόπους ἐν ταῖς  πολυανθρωποτάταις ἐκκλησίαις καὶ ταῖς συνόδοις τῶν ἀδελφῶν, ἐν Ἰκονίῳ καὶ Συνάδοις καὶ παρὰ πολλοῖς, τοῦτο ἔδοξεν· ὧν τὰς  βουλὰς  ἀνατρέπων εἰς  ἔριν αὐτοὺς καὶ φιλονεικίαν  ἐμβαλεῖν οὐχ  ὑπομένω. <q>οὐ γὰρ μετακινήσεις,</q> φησίν, <q>ὅρια  <note place="margin" xml:lang="eng"><bibl>Deut. 19, 14 (LXX)</bibl></note> τοῦ πλησίον σου, ἃ ἔθεντο οἱ πατέρες σου.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.7" n="6"><p rend="align(indent)"> Ἡ τετάρτη αὐτοῦ τῶν περὶ βαπτίσματος ἐπιστολῶν <pb n="v.2.p.146"/> πρὸς τὸν κατὰ Ῥώμην ἐγράφη Διονύσιον, τότε μὲν πρεσβείου ἠξιωμένον, οὐκ εἰς μακρὸν δὲ καὶ τὴν ἐπισκοπὴν τῶν ἐκεῖσε παρειληφότα· ἐξ ἧς γνῶναι πάρεστιν ὅπως καὶ αὐτὸς οὗτος  λόγιός τε καὶ θαυμάσιος πρὸς τοῦ κατ’ Ἀλεξανδρειαν Διονυσίου  μεμαρτύρηται. γράφει δὲ αὐτῷ μεθ’ ἕτερα τῶν κατὰ Νοουάτον μνημονεύων ἐν τούτοις· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.8" n="1"><p><q>Νοουατιανῷ μὲν γὰρ εὐλόγως  ἀπεχθανόμεθα,  διακόψαντι τὴν ἐκκλησίαν καί τινας τῶν ἀδελφῶν εἰς ἀσεβείας καὶ βλασφημίας  ἑλκύσαντι καὶ περὶ τοῦ θεοῦ διδασκαλίαν  ἀνοσιωτάτην  ἐπεισκυκλήσαντι καὶ τὸν  χρηστότατον κύριον ἡμῶν Ἰησοῦν Χριστὸν ὡς  ἀνηλεῆ  συκοφαντοῦντι, ἐπὶ πᾶσι δὲ τούτοις τὸ  λουτρὸν  ἀθετοῦντι τὸ ἅγιον καὶ τήν τε πρὸ αὐτοῦ πίστιν καὶ ὁμολογίαν  ἀνατρέποντι τό τε πνεῦμα τὸ ἅγιον ἐξ αὐτῶν, εἰ καί τις ἦν ἐλπὶς τοῦ παραμεῖναι ἢ καὶ ἐπανελθεῖν πρὸς αὐτούς, παντελῶς  φυγαδεύοντι.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="9">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.9" n="1"><p rend="align(indent)"> Καὶ ἡ πέμπτη δὲ αὐτῷ πρὸς τὸν Ῥωμαίων ἐπίσκοπον Ξύστον  γέγραπτο· ἐν ᾗ πολλὰ κατὰ τῶν αἱρετικῶν εἰπών,  τοιοῦτόν τι γεγονὸς κατ’ αὐτὸν ἐκτίθεται, λέγων· <q>καὶ γὰρ ὄντως, ἀδελφέ, καὶ  συμβουλῆς δέομαι καὶ γνώμην  αἰτῶ παρὰ σοῦ, τοιούτου τινός μοι  προσελθόντος πράγματος, δεδιὼς μὴ ἄρα  σφάλλομαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.9" n="2"><p><q rend="merge">τῶν γὰρ συναγομένων ἀδελφῶν πιστὸς νομιζόμενος ἀρχαῖος καὶ πρὸ τῆς ἐμῆς χειροτονίας, οἶμαι δὲ καὶ τῆς τοῦ μακαρίου Ἡρακλᾶ καταστάσεως, τῆς συναγωγῆς  μετασχών, τοῖς  ὑπόγυον  βαπτιζομένοις παρατυχὼν καὶ τῶν  ἐπερωτήσεων καὶ τῶν  ἀποκρίσεων ἐπακούσας,  προσῆλθέν μοι  κλαίων καὶ  καταθρηνῶν ἑαυτὸν καὶ  πίπτων πρὸ τῶν ποδῶν <pb n="v.2.p.148"/> μου, ἐξομολογούμενος μὲν καὶ  ἐξομνύμενος τὸ βάπτισμα, ὃ παρὰ τοῖς  αἱρετικοῖς  βεβάπτιστο, μὴ τοῦτο εἶναι μηδὲ ὅλως ἔχειν τινὰ πρὸς τοῦτο κοινωνίαν, ἀσεβείας γὰρ ἐκεῖνο καὶ  βλασφημιῶν πεπληρῶσθαι,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.9" n="3"><p><q rend="merge">λέγων δὲ πάνυ τι τὴν ψυχὴν νῦν  <note place="margin" xml:lang="eng"><bibl>Cf. Acts 2, 37</bibl></note>  κατανενύχθαι καὶ μηδὲ παρρησίαν ἔχειν  ἐπᾶραι  <note place="margin" xml:lang="eng"><bibl>Luke 18, 13</bibl></note> τοὺς ὀφθαλμοὺς πρὸς τὸν θεὸν ἀπὸ τῶν  ἀνοσίων ἐκείνων ῥημάτων καὶ πραγμάτων ὁρμώμενος, καὶ διὰ τοῦτο δεόμενος τῆς  εἰλικρινεστάτης ταύτης καθάρσεως καὶ  παραδοχῆς καὶ χάριτος τυχεῖν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.9" n="4"><p><q rend="merge">ὅπερ ἐγὼ μὲν οὐκ  ἐτόλμησα ποιῆσαι, φήσας αὐτάρκη τὴν  πολυχρόνιον αὐτῷ κοινωνίαν εἰς τοῦτο γεγονέναι. εὐχαριστίας γὰρ ἐπακούσαντα καὶ  συνεπιφθεγξάμενον τὸ ἀμὴν καὶ τραπέζῃ  παραστάντα καὶ χεῖρας εἰς  ὑποδοχὴν τῆς ἁγίας τροφῆς  προτείναντα καὶ ταύτην  καταδεξάμενον καὶ τοῦ σώματος καὶ τοῦ αἵματος τοῦ κυρίου ἡμῶν μετασχόντα  ἱκανῷ χρόνῳ, οὐκ ἂν ἐξ ὑπαρχῆς  ἀνασκευάζειν ἔτι τολμήσαιμι·  θαρσεῖν δὲ ἐκέλευον καὶ μετὰ  βεβαίας πίστεως καὶ ἀγαθῆς ἐλπίδος τῇ μετοχῇ τῶν ἁγίων προσιέναι.</q> </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.9" n="5"><p><q rend="merge">ὃ δὲ οὔτε  πενθῶν παύεται  πέφρικέν τε τῇ τραπέζῃ προσιέναι καὶ μόλις παρακαλούμενος συνεστάναι ταῖς  προσευχαῖς  ἀνέχεται.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.9" n="6"><p rend="align(indent)"> Ἐπὶ ταῖς  προειρημέναις φέρεταί τις καὶ ἄλλη τοῦ 
αὐτοῦ περὶ βαπτίσματος ἐπιστολή, ἐξ αὐτοῦ καὶ ἧς ἡγεῖτο παροικίας  Ξύστῳ καὶ τῇ κατὰ Ῥώμην ἐκκλησίᾳ προσπεφωνημένη, ἐν ᾗ διὰ μακρᾶς  ἀποδείξεως τὸν περὶ τοῦ  ὑποκειμένου ζητήματος  παρατείνει λόγον. καὶ ἄλλη δέ τις αὐτοῦ μετὰ ταύτας φέρεται πρὸς τὸν κατὰ Ῥώμην Διονύσιον, ἡ περὶ  Λουκιανοῦ. καὶ περὶ μὲν τούτων τοσαῦτα.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="10">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="1"><p rend="align(indent)">Οἵ γε μὴν ἀμφὶ τὸν  Γάλλον οὐδ’ ὅλοις ἔτεσιν  <pb n="v.2.p.150"/> δύο τὴν ἀρχὴν  ἐπικατασχόντες, ἐκποδὼν μεθίστανται, Οὐαλεριανὸς δ’ ἅμα παιδὶ Γαλλιήνῳ διαδέχεται τὴν ἡγεμονίαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="2"><p>αὖθις δὴ οὖν ὁ Διονύσιος οἷα καὶ περὶ τούτου διέξεισιν, ἐκ τῆς πρὸς  Ἑρμάμμωνα ἐπιστολῆς μαθεῖν ἔστιν, ἐν ᾗ τοῦτον ἱστορεῖ τὸν τρόπον· <q>καὶ τῷ Ἰωάννῃ δὲ ὁμοίως  ἀποκαλύπτεται· <note place="margin" xml:lang="eng"><bibl>Rev. 13, 5</bibl></note> <q>καὶ ἐδόθη γὰρ αὐτῷ,</q> φησίν, <q>στόμα  λαλοῦν μεγάλα καὶ βλασφημίαν, καὶ ἐδόθη αὐτῷ ἐξουσία καὶ  μῆνες τεσσαράκοντα δύο.</q></q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="3"><p><q rend="merge">ἀμφότερα <note place="margin" xml:lang="eng"><bibl>Rev. 13, 3</bibl></note> δὲ ἔστιν ἐπὶ Οὐαλεριανοῦ θαυμάσαι καὶ τούτων μάλιστα τὰ πρῶτα ὡς οὕτως ἔσχεν,  συννοεῖν ὡς μὲν  ἤπιος καὶ  φιλόφρων ἦν πρὸς τοὺς ἀνθρώπους τοῦ θεοῦ· οὐδὲ γὰρ ἄλλος τις οὕτω τῶν πρὸ αὐτοῦ βασιλέων εὐμενῶς καὶ  δεξιῶς πρὸς αὐτοὺς  διετέθη, οὐδ’ οἱ  λεχθέντες ἀναφανδὸν Χριστιανοὶ γεγονέναι, ὡς ἐκεῖνος  οἰκειότατα ἐν ἀρχῇ καὶ προσφιλέστατα φανερὸς ἦν αὐτοὺς ἀποδεχόμενος, καὶ πᾶς τε ὁ οἶκος αὐτοῦ θεοσεβῶν πεπλήρωτο καὶ ἦν ἐκκλησία θεοῦ·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="4"><p> <q rend="merge">ἀποσκευάσασθαι δὲ  παρέπεισεν αὐτὸν ὁ διδάσκαλος καὶ τῶν ἀπ’ Αἰγύπτου μάγων ἀρχισυνάγωγος, τοὺς μὲν  καθαροὺς καὶ  ὁσίους ἄνδρας κτείννυσθαι καὶ  διώκεσθαι κελεύων ὡς ἀντιπάλους καὶ  κωλυτὰς τῶν  παμμιάρων καὶ  βδελυκτῶν  ἐπαοιδῶν ὑπάρχοντας (καὶ γὰρ εἰσὶν καὶ ἦσαν  ἱκανοί, παρόντες καὶ  ὁρώμενοι καὶ μόνον  ἐμπνέοντες καὶ  φθεγγόμενοι  διασκεδάσαι τὰς τῶν ἀλιτηρίων δαιμόνων ἐπιβουλάς), τελετὰς δὲ ἀνάγνους καὶ  μαγγανείας ἐξαγίστους καὶ ἱερουργίας <pb n="v.2.p.152"/> ἀκαλλιερήτους ἐπιτελεῖν ὑποτιθέμενος, παῖδας ἀθλίους  ἀποσφάττειν καὶ τέκνα  δυστήνων πατέρων  καταθύειν καὶ σπλάγχνα  νεογενῆ  διαιρεῖν καὶ τὰ τοῦ θεοῦ  διακόπτειν καὶ  καταχορδεύειν  πλάσματα, ὡς ἐκ τούτων  εὐδαιμονήσοντας.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="5"><p rend="align(indent)"> Καὶ τούτοις γε ἐπιφέρει λέγων· <q>καλὰ γοῦν αὐτοῖς Μακριανὸς τῆς  ἐλπιζομένης βασιλείας  προσήνεγκεν χαριστήρια· ὃς πρότερον μὲν ἐπὶ τῶν καθόλου λόγων λεγόμενος εἶναι βασιλέως, οὐδὲν εὔλογον οὐδὲ καθολικὸν  ἐφρόνησεν, ἀλλ’ <note place="margin" xml:lang="eng"><bibl>Ezek. 13, 3</bibl></note>  ὑποπέπτωκεν  ἀρᾷ προφητικῇ τῇ λεγούσῃ <q>οὐαὶ τοῖς  προφητεύουσιν ἀπὸ καρδίας αὐτῶν καὶ τὸ καθόλου μὴ βλέπουσιν</q>·  </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="6"><p><q rend="merge">οὐ γὰρ συνῆκεν τὴν καθόλου πρόνοιαν, οὐδὲ τὴν κρίσιν  ὑπείδετο τοῦ <note place="margin" xml:lang="eng"><bibl>Cf. Eph. 4, 6; Col. 1, 17</bibl></note> πρὸ πάντων καὶ διὰ πάντων καὶ ἐπὶ πᾶσιν, δι’ ὃ καὶ τῆς μὲν καθολικῆς αὐτοῦ ἐκκλησίας γέγονεν πολέμιος, ἠλλοτρίωσεν δὲ καὶ  ἀπεξένωσεν ἑαυτὸν τοῦ  ἐλέους τοῦ θεοῦ καὶ πορρωτάτω τῆς ἑαυτοῦ σωτηρίας  ἐφυγάδευσεν, ἐν τούτῳ τὸ ἴδιον ἐπαληθεύων ὄνομα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="7"><p rend="align(indent)"> Καὶ πάλιν μεθ’ ἕτερά φησιν· <q>ὁ μὲν γὰρ Οὐαλεριανὸς  εἰς ταῦτα ὑπὸ τούτου προαχθείς, εἰς ὕβρεις καὶ  ὀνειδισμοὺς  ἐκδοθείς, κατὰ τὸ ῥηθὲν  <note place="margin" xml:lang="eng"><bibl>Is. 66, 3, 4</bibl></note> πρὸς Ἡσαΐαν· <q>καὶ οὗτοι  ἐξελέξαντο τὰς ὁδοὺς αὐτῶν καὶ τὰ  βδελύγματα αὐτῶν, ἡ ψυχὴ αὐτῶν ἠθέλησεν, καὶ ἐγὼ  ἐκλέξομαι τὰ  ἐμπαίγματα αὐτῶν, καὶ τὰς ἁμαρτίας  ἀνταποδώσω αὐτοῖς</q>·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="8"><p><q rend="merge"></q>οὗτος δὲ τῇ βασιλείᾳ παρὰ τὴν ἀξίαν ἐπιμανεὶς <pb n="v.2.p.154"/> καὶ τὸν βασίλειον ὑποδῦναι κόσμον ἀδυνατῶν  ἀναπήρῳ τῷ σώματι, τοὺς δύο παῖδας τὰς πατρῴας  ἀναδεξαμένους ἁμαρτίας  προεστήσατο.  ἐναργὴς γὰρ ἐπὶ τούτων ἡ πρόρρησις ἣν εἶπεν ὁ θεός· <note place="margin" xml:lang="eng"><bibl>Ex. 20, 5</bibl></note> <q>ἀποδιδοὺς ἁμαρτίας πατέρων ἐπὶ τέκνα ἕως  τρίτης καὶ τετάρτης γενεᾶς τοῖς  μισοῦσίν με.</q> </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.10" n="9"><p><q rend="merge">τὰς γὰρ ἰδίας  πονηρὰς ἐπιθυμίας, ὧν  ἠτύχει, ταῖς τῶν υἱῶν  κεφαλαῖς  ἐπιβαλών, εἰς ἐκείνους τὴν ἑαυτοῦ κακίαν καὶ τὸ πρὸς τὸν θεὸν μῖσος ἐξωμόρξατο.</q> </p>
 <p rend="align(indent)">Καὶ περὶ μὲν τοῦ Οὐαλεριανοῦ τοσαῦτα ὁ Διονύσιος·</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="11">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="1"><p rend="align(indent)">περὶ δὲ τοῦ κατ’ αὐτὸν διωγμοῦ σφοδρότατα  πνεύσαντος οἷα σὺν ἑτέροις ὁ αὐτὸς διὰ τὴν εἰς τὸν τῶν ὅλων θεὸν εὐσέβειαν ὑπέστη,  δηλώσουσιν αἱ αὐτοῦ φωναὶ ἃς πρὸς Γερμανὸν τῶν κατ’ αὐτὸν ἐπισκόπων κακῶς  ἀγορεύειν αὐτὸν πειρώμενον ἀποτεινόμενος, τοῦτον παρατίθεται  <note place="margin" xml:lang="eng"><bibl>Cf. 2 Cor. 11, 1, 17</bibl></note> τὸν τρόπον· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="2"><p><q>εἰς  ἀφροσύνην δὲ  κινδυνεύω πολλὴν καὶ ἀναισθησίαν ὄντως  ἐμπεσεῖν, εἰς ἀνάγκην  συμβιβαζόμενος τοῦ διηγεῖσθαι τὴν θαυμαστὴν περὶ <note place="margin" xml:lang="eng"><bibl>Tobit 12, 7</bibl></note> ἡμᾶς οἰκονομίαν τοῦ θεοῦ· ἀλλ’ ἐπεὶ <q>μυστήριον,</q> φησίν, <q>βασιλέως κρύψαι καλόν, τὰ δὲ ἔργα τοῦ θεοῦ  ἀνακαλύπτειν ἔνδοξον,</q> ὁμόσε  χωρήσω τῇ  Γερμανοῦ βίᾳ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="3"><p><q rend="merge">ἧκον πρὸς  Αἰμιλιανόν, οὐ μόνος,  ἠκολούθησαν δέ μοι  συμπρεσβύτερός τέ μου Μάξιμος καὶ διάκονοι Φαῦστος Εὐσέβιος Χαιρήμων, καί τις τῶν ἀπὸ Ῥώμης παρόντων ἀδελφῶν ἡμῖν  συνεισῆλθεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="4"><p><q rend="merge">Αἰμιλιανὸς δὲ οὐκ εἶπέν μοι  προηγουμένως  <q>μὴ  σύναγε.</q>  περιττὸν γὰρ τοῦτο ἦν αὐτῷ καὶ τὸ τελευταῖον, ἐπὶ τὸ πρῶτον  ἀνατρέχοντι· οὐ γὰρ περὶ τοῦ μὴ συνάγειν ἑτέρους ὁ <pb n="v.2.p.156"/> λόγος ἦν αὐτῷ, ἀλλὰ περὶ τοῦ μηδ’ αὐτοὺς ἡμᾶς εἶναι Χριστιανούς, καὶ τούτου  προσέταττεν πεπαῦσθαι, εἰ  μεταβαλοίμην ἐγώ, καὶ τοὺς ἄλλους  ἕψεσθαί μοι  νομίζων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="5"><p> <q rend="merge">ἀπεκρινάμην δὲ οὐκ  ἀπεοικότως  <note place="margin" xml:lang="eng"><bibl>Acts 5, 29</bibl></note> οὐδὲ μακρὰν τοῦ <q>πειθαρχεῖν δεῖ θεῷ μᾶλλον ἢ ἀνθρώποις,</q> ἀλλ’ ἄντικρυς  διεμαρτυράμην ὅτι τὸν θεὸν τὸν ὄντα μόνον καὶ οὐδένα ἕτερον  σέβω οὐδ’ ἂν μεταθείμην οὐδὲ  παυσαίμην ποτὲ Χριστιανὸς ὤν. ἐπὶ τούτοις ἐκέλευσεν ἡμᾶς ἀπελθεῖν εἰς  κώμην πλησίον τῆς ἐρήμου καλουμένην Κεφρώ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="6"><p rend="align(indent)"><q rend="merge">Αὐτῶν  δὲ  ἐπακούσατε τῶν ὑπ’ ἁμφοτέρων λεχθέντων ὡς  ὑπεμνηματίσθη. εἰσαχθέντων Διονυσίου καὶ  Φαύστου καὶ Μαξίμου καὶ  Μαρκέλλου καὶ Χαιρήμονος Αἰμιλιανὸς διέπων τὴν ἡγεμονίαν εἶπεν· <q>καὶ ἀγράφως ὑμῖν  διελέχθην περὶ τῆς φιλανθρωπίας τῶν  κυρίων ἡμῶν ᾗ περὶ ὑμᾶς κέχρηνται·</q></q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="7"><p> <q rend="merge">δεδώκασιν γὰρ ἐξουσίαν ὑμῖν σωτηρίας, εἰ  βούλοισθε ἐπὶ τὸ κατὰ φύσιν τρέπεσθαι καὶ θεοὺς τοὺς  σῴζοντας αὐτῶν τὴν βασιλείαν προσκυνεῖν,  ἐπιλαθέσθαι δὲ τῶν παρὰ φύσιν. τί οὖν  φατὲ πρὸς ταῦτα; οὐδὲ γὰρ ἀχαρίστους ὑμᾶς ἔσεσθαι περὶ τὴν φιλανθρωπίαν αὐτῶν προσδοκῶ, ἐπειδήπερ ἐπὶ τὰ  βελτίω ὑμᾶς  προτρέπονται.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="8"><p rend="align(indent)"><q rend="merge">Διονύσιος ἀπεκρίνατο· <q>οὐ πάντες πάντας προσκυνοῦσι θεούς, ἀλλ’ ἕκαστοι τινάς, οὓς νομίζουσιν. ἡμεῖς τοίνυν τὸν ἕνα θεὸν καὶ δημιουργὸν τῶν ἁπάντων, τὸν καὶ τὴν βασιλείαν  ἐγχειρίσαντα τοῖς  θεοφιλεστάτοις  Οὐαλεριανῷ καὶ Γαλλιήνῳ  Σεβαστοῖς, τοῦτον καὶ  σέβομεν καὶ προσκυνοῦμεν, καὶ τούτῳ διηνεκῶς ὑπὲρ τῆς βασιλείας αὐτῶν, ὅπως  ἀσάλευτος  διαμείνῃ,  προσευχόμεθα.</q> </q></p></div>
  <pb n="v.2.p.158"/>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="9"><p><q rend="merge">Αἰμιλιανὸς διέπων τὴν ἡγεμονίαν αὐτοῖς εἶπεν·  <q>τίς γὰρ ὑμᾶς κωλύει καὶ τοῦτον,  εἴπερ ἐστὶν θεός, μετὰ τῶν κατὰ φύσιν θεῶν προσκυνεῖν; θεοὺς γὰρ σέβειν ἐκελεύσθητε. καὶ θεοὺς οὓς πάντες ἴσασιν.</q></q></p>
  <p rend="align(indent)"><q>Διονύσιος ἀπεκρίνατο· <q>ἡμεῖς οὐδένα ἕτερον προσκυνοῦμεν.</q></q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="10"><p rend="align(indent)"><q rend="merge">Αἰμιλιανὸς  διέπων τὴν ἡγεμονίαν αὐτοῖς εἶπεν· <q>ὁρῶ ὑμᾶς ὁμοῦ καὶ ἀχαρίστους ὄντας καὶ  ἀναισθήτους τῆς  πρᾳότητος τῶν Σεβαστῶν· δι’ ὅπερ οὐκ  ἔσεσθε ἐν τῇ πόλει ταύτῃ, ἀλλὰ  ἀποσταλήσεσθε εἰς τὰ μέρη τῆς Λιβύης καὶ ἐν τόπῳ λεγομένῳ Κεφρώ· τοῦτον γὰρ τὸν τόπον  ἐξελεξάμην ἐκ τῆς κελεύσεως τῶν Σεβαστῶν ἡμῶν. οὐδαμῶς δὲ  ἐξέσται οὔτε ὑμῖν οὔτε ἄλλοις τισὶν ἢ συνόδους ποιεῖσθαι ἢ εἰς τὰ  καλούμενα  κοιμητήρια εἰσιέναι. εἰ δέ τις φανείη ἢ μὴ γενόμενος εἰς τὸν τόπον τοῦτον ὃν ἐκέλευσα, ἢ ἐν συναγωγῇ τινι εὑρεθείη,</q></q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="11"><p><q rend="merge">ἑαυτῷ τὸν κίνδυνον  ἐπαρτήσει· οὐ γὰρ  ἐπιλείψει ἡ  δέουσα ἐπιστρέφεια.  ἀπόστητε οὖν ὅπου ἐκελεύσθητε.</q></p>
  <p rend="align(indent)"><q rend="merge">Καὶ  νοσοῦντα δέ με  κατήπειξεν, οὐδὲ μιᾶς ὑπέρθεσιν δοὺς ἡμέρας.  ποίαν οὖν ἔτι τοῦ συνάγειν ἢ μὴ συνάγειν εἶχον σχολήν;</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="12"><p rend="align(indent)"> Εἶτα μεθ’ ἕτερά φησιν·  ἀλλ’  οὐδὲ τῆς  αἰσθητῆς ἡμεῖς μετὰ τοῦ κυρίου συναγωγῆς  ἀπέστημεν, ἀλλὰ τοὺς μὲν ἐν τῇ πόλει σπουδαιότερον  <note place="margin" xml:lang="eng"><bibl>1 Cor. 5, 3</bibl></note>  συνεκρότουν ὡς συνών, <q>ἀπὼν μὲν τῷ σώματι,</q> ὡς εἶπεν, <q>παρὼν δὲ τῷ πνεύματι,</q>  ἐν δὲ τῇ  Κεφροῖ καὶ πολλὴ  συνεπεδήμησεν ἡμῖν ἐκκλησία, τῶν μὲν ἀπὸ τῆς πόλεως ἀδελφῶν  ἑπομένων, τῶν δὲ <note place="margin" xml:lang="eng"><bibl>Col. 4, 3</bibl></note> συνιόντων ἀπ’ Αἰγύπτου.  κἀκεῖ  θύραν ἡμῖν ὁ <pb n="v.2.p.160"/> θεὸς  ἀνέῳξεν τοῦ λόγου. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="13"><p>καὶ τὸ μὲν πρῶτον  ἐδιώχθημεν,  ἐλιθοβολήθημεν, ὕστερον δέ τινες οὐκ ὀλίγοι τῶν ἐθνῶν τὰ εἴδωλα καταλιπόντες,  ἐπέστρεψαν ἐπὶ τὸν θεόν· οὐ πρότερον δὲ  παραδεξαμένοις αὐτοῖς τότε πρῶτον δι’ ἡμῶν ὁ λόγος  ἐπεσπάρη,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="14"><p>καὶ ὥσπερ τούτου ἕνεκεν  ἀπαγαγὼν  <note place="margin" xml:lang="eng"><bibl>Acts 12, 25</bibl></note> ἡμᾶς πρὸς αὐτοὺς ὁ θεός, ἐπεὶ τὴν διακονίαν ταύτην  ἐπληρώσαμεν, πάλιν  ἀπαγήοχεν.</p>
 <p rend="align(indent)"><q>Ὁ γὰρ Αἰμιλιανὸς εἰς  τραχυτέρους μέν, ὡς ἐδόκει, καὶ  λιβυκωτέρους ἡμᾶς  μεταστῆσαι τόπους ἐβουλήθη, καὶ τοὺς πανταχόσε εἰς τὸν  Μαρεώτην ἐκέλευσεν  συρρεῖν, κώμας  ἑκάστοις τῶν κατὰ χώραν  ἀφορίσας, ἡμᾶς δὲ μᾶλλον ἐν ὁδῷ καὶ πρώτους  καταληφθησομένους  ἔταξεν.  ᾠκονόμει γὰρ δῆλον ὅτι καὶ  παρεσκεύαζεν ἵνα ὁπόταν  βουληθείη συλλαβεῖν, πάντας  εὐαλώτους ἔχοι. ἐγὼ δὲ ὅτε μὲν εἰς Κεφρὼ  κεκελεύσμην ἀπελθεῖν,</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="15"><p><q rend="merge">καὶ τὸν τόπον  ἠγνόουν ὅποι ποτὲ οὗτός ἐστιν, οὐδὲ τὸ ὄνομα σχεδὸν πρότερον  ἀκηκοώς, καὶ ὅμως  εὐθύμως καὶ  ἀταράχως  ἀπῄειν· ἐπεὶ δὲ  μετασκηνώσειν εἰς τὰ Κολλουθίωνος  ἀπηγγέλη μοι, ἴσασιν οἱ παρόντες ὅπως  διετέθην (ἐνταῦθα γὰρ ἐμαυτοῦ κατηγορήσω), </q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="16"><p><q rend="merge">τὸ μὲν πρῶτον  ἠχθέσθην καὶ λίαν  ἐχαλέπηνα· καὶ γὰρ εἰ  γνωριμώτεροι καὶ συνηθέστεροι ἐτύγχανον ἡμῖν οἱ  τόποι, ἀλλ’ ἔρημον μὲν ἀδελφῶν καὶ  σπουδαίων ἀνθρώπων ἔφασκον εἶναι τὸ χωρίον, ταῖς δὲ τῶν  ὁδοιπορούντων  ἐνοχλήσεσιν καὶ λῃστῶν  καταδρομαῖς  ἐκκείμενον·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="17"><p><q rend="merge">ἔτυχον δὲ παραμυθίας,  ὑπομνησάντων  με τῶν ἀδελφῶν ὅτι  γειτνιῴη μᾶλλον τῇ πόλει καὶ ἡ μὲν Κεφρὼ πολλὴν ἡμῖν ἦγεν ἀδελφῶν τῶν <pb n="v.2.p.162"/> ἀπ’ Αἰγύπτου τὴν  ἐπιμιξίαν, ὡς  πλατύτερον  ἐκκλησιάζειν δύνασθαι, ἐκεῖ δέ,  πλησιαίτερον οὔσης τῆς πόλεως,  συνεχέστερον τῆς τῶν ὄντως  ἀγαπητῶν καὶ οἰκειοτάτων καὶ φιλτάτων ὄψεως  ἀπολαύσομεν·  ἀφίξονται γὰρ καὶ  ἀναπαύσονται καὶ ὡς ἐν προαστείοις πορρωτέρω κειμένοις κατὰ μέρος ἔσονται  συναγωγαί. καὶ οὕτως ἐγένετο.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="18"><p rend="align(indent)">Καὶ μεθ’ ἕτερα περὶ τῶν συμβεβηκότων αὐτῷ αὖθις ταῦτα γράφει· <q>πολλαῖς γε ταῖς ὁμολογίαις Γερμανὸς  σεμνύνεται, πολλά γε εἰπεῖν ἔχει καθ’ ἑαυτοῦ γενόμενα· ὅσας  ἀριθμῆσαι δύναται περὶ ἡμῶν ἀποφάσεις,  δημεύσεις,  προγραφάς, ὑπαρχόντων  <note place="margin" xml:lang="eng"><bibl>Heb. 10, 34</bibl></note>  ἁρπαγάς,  ἀξιωμάτων  ἀποθέσεις, δόξης κοσμικῆς  ὀλιγωρίας,  ἐπαίνων  ἡγεμονικῶν καὶ  βουλευτικῶν  καταφρονήσεις καὶ τῶν  ἐναντίων,  <note place="margin" xml:lang="eng"><bibl>Cf. Rom. 8, 35</bibl></note> ἀπειλῶν καὶ  καταβοήσεων καὶ  κινδύνων καὶ διωγμῶν καὶ πλάνης καὶ  στενοχωρίας καὶ  ποικίλης θλίψεως ὑπομονήν, οἷα τὰ ἐπὶ Δεκίου καὶ  Σαβίνου συμβάντα μοι, οἷα μέχρι νῦν  Αἰμιλιανοῦ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="19"><p><q rend="merge">ποῦ δὲ Γερμανὸς ἐφάνη; τίς δὲ περὶ αὐτοῦ λόγος; ἀλλὰ τῆς πολλῆς ἀφροσύνης, εἰς ἣν  ἐμπίπτω διὰ  Γερμανόν,  ὑφίεμαι, δι’ ὃ καὶ τὴν καθ’ ἕκαστον τῶν γενομένων διήγησιν παρίημι τοῖς  εἰδόσιν ἀδελφοῖς λέγειν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="20"><p rend="align(indent)"> Ὁ δ’ αὐτὸς καὶ ἐν τῇ πρὸς  Δομέτιον καὶ  Δίδυμον ἐπιστολῇ τῶν ἀμφὶ τὸν διωγμὸν αὖθις μνημονεύει ἐν τούτοις· <q>τοὺς δὲ ἡμετέρους πολλούς τε ὄντας καὶ ἀγνῶτας ὑμῖν,  περισσὸν ὀνομαστὶ καταλέγειν, πλὴν ἴστε ὅτι ἄνδρες καὶ γυναῖκες, καὶ νέοι καὶ γέροντες, καὶ  κόραι καὶ  πρεσβύτιδες, καὶ στρατιῶται καὶ  ἰδιῶται, καὶ πᾶν γένος καὶ πᾶσα  ἡλικία, οἳ μὲν διὰ μαστίγων καὶ πυρός, οἳ δὲ διὰ σιδήρου τὸν <pb n="v.2.p.164"/> ἀγῶνα  νικήσαντες, τοὺς στεφάνους  ἀπειλήφασιν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="21"><p><q rend="merge">τοῖς δὲ οὐ  πάμπολυς αὐτάρκης ἀπέβη χρόνος εἰς τὸ  φανῆναι  δεκτοὺς τῷ κυρίῳ, ὥσπερ οὖν ἔοικεν μηδὲ ἐμοὶ μέχρι νῦν, διόπερ εἰς ὃν οἶδεν αὐτὸς  <note place="margin" xml:lang="eng"><bibl>Is. 49, 8. 2 Cor. 6, 2</bibl></note> ἐπιτήδειον καιρὸν  ὑπερέθετό με ὁ λέγων <q>καιρῷ  δεκτῷ  ἐπήκουσά σου, καὶ ἐν ἡμέρᾳ σωτηρίας  ἐβοήθησά σοι.</q></q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="22"><p><q rend="merge">τὰ γὰρ καθ’ ἡμᾶς ἐπειδὴ  πυνθάνεσθε καὶ βούλεσθε  δηλωθῆναι ὑμῖν ὅπως  διάγομεν,  ἠκούσατε μὲν πάντως ὅπως ἡμᾶς  δεσμώτας  ἀγομένους ὑπὸ  ἑκατοντάρχου καὶ στρατηγῶν καὶ τῶν σὺν αὐτοῖς στρατιωτῶν καὶ ὑπηρετῶν, ἐμέ τε καὶ Γάϊον καὶ  Φαῦστον καὶ Πέτρον καὶ Παῦλον, ἐπελθόντες τινὲς τῶν  Μαρεωτῶν,  ἄκοντας καὶ μηδὲ ἑπομένους, βίᾳ τε καὶ σύροντες,  ἀφήρπασαν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="23"><p><q rend="merge">ἐγὼ δὲ νῦν καὶ Γάϊος καὶ Πέτρος μόνοι, τῶν ἄλλων ἀδελφῶν  ἀπορφανισθέντες, ἐν ἐρήμῳ καὶ  αὐχμηρῷ τῆς Λιβύης τόπῳ  κατακεκλείσμεθα, τριῶν ὁδὸν ἡμερῶν τοῦ  Παραιτονίου  διεστηκότες.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="24"><p rend="align(indent)"> Καὶ ὑποκαταβάς φησιν· <q>ἐν δὲ τῇ πόλει  καταδεδύκασιν ἀφανῶς  ἐπισκεπτόμενοι τοὺς ἀδελφούς, πρεσβύτεροι μὲν Μάξιμος Διόσκορος Δημήτριος Λούκιος· οἱ γὰρ ἐν τῷ κόσμῳ  προφανέστεροι  Φαυστῖνος καὶ Ἀκύλας ἐν Αἰγύπτῳ  πλανῶνται· διάκονοι δὲ οἱ μετὰ τοὺς ἐν τῇ νήσῳ  τελευτήσαντας  ὑπολειφθέντες Φαῦστος Εὐσέβιος Χαιρήμων· Εὐσέβιος, ὃν ἐξ ἀρχῆς ὁ θεὸς  ἐνεδυνάμωσεν καὶ  παρεσκεύασεν τὰς ὑπηρεσίας τῶν ἐν ταῖς φυλακαῖς γενομένων ὁμολογητῶν  ἐναγωνίως ἀποπληροῦν καὶ τὰς τῶν σωμάτων  περιστολὰς τῶν  τελείων καὶ μακαρίων μαρτύρων οὐκ ἀκινδύνως ἐκτελεῖν· καὶ γὰρ μέχρι νῦν οὐκ  ἀνίησιν ὁ ἡγούμενος τοὺς μὲν  ἀναιρῶν, </q></p></div> 
  <pb n="v.2.p.166"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="25"><p><q rend="merge">ὡς προεῖπον,  ὠμῶς τῶν  προσαγομένων, τοὺς δὲ βασάνοις  καταξαίνων, τοὺς δὲ φυλακαῖς καὶ δεσμοῖς  ἐκτήκων  προστάσσων τε μηδένα τούτοις προσιέναι καὶ ἀνερευνῶν μή τις φανείη, καὶ ὅμως ὁ θεὸς τῇ προθυμίᾳ καὶ  λιπαρίᾳ τῶν ἀδελφῶν  διαναπαύει τοὺς  πεπιεσμένους.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.11" n="26"><p rend="align(indent)"> Καὶ τοσαῦτα μὲν ὁ Διονύσιος. ἰστέον δὲ ὡς ὁ μὲν Εὐσέβιος, ὃν διακονον προσεῖπεν, σμικρὸν ὕστερον ἐπίσκοπος τῆς κατὰ Συρίαν  Λαοδικείας καθἱσταται, ὁ δὲ Μάξιμος, ὃν τότε πρεσβύτερον  εἴρηκεν, μετ’ αὐτὸν Διονύσιον τὴν λειτουργίαν τῶν κατ’ Ἀλεξάνδρειαν ἀδελφῶν διαδέχεται, Φαῦστος δέ, ὁ σὺν αὐτῷ τηνικάδε διαπρέψας ἐν τῇ ὁμολογίᾳ, μέχρι τοῦ καθ’ ὑμᾶς διωγμοῦ  φυλαχθείς,  γηραιὸς κομιδῇ καὶ  πλήρης ἡμερῶν καθ’ ἡμᾶς αὐτοὺς μαρτυρίῳ τὴν κεφαλὴν ἀποτμηθεὶς τελειοῦται.</p>
 <p rend="align(indent)">Ἀλλὰ τὰ μὲν κατ’ ἐκεῖνο καιροῦ τῷ Διονυσίῳ συμβάντα τοιαῦτα. </p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="12">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.12" n="1"><p>κατὰ δὲ τὸν δηλούμενον Οὐαλεριανοῦ διωγμὸν τρεῖς ἐν Καισαρείᾳ τῆς Παλαιστίνης τῇ κατὰ Χριστὸν διαλάμψαντες ὁμολογίᾳ, θείῳ κατεκοσμήθησαν μαρτυρίῳ, θηρίων γενόμενοι βορά· τούτων ὁ μὲν  Πρίσκος ἐκαλεῖτο, ὁ δὲ  Μάλχος, τῷ δὲ τρίτῳ Ἀλέξανδρος ὄνομα ἦν. τούτους φασὶν κατ’ ἀγρὸν  οἰκοῦντας, πρότερον μὲν ἑαυτοὺς ὡς  ἀμελεῖς καὶ  ῥᾳθύμους  κακίσαι, ὅτι δὴ  βραβείων, τοῦ καιροῦ τοῖς  πόθου  γλιχομένοις οὐρανίου  διανέμοντος,  ὀλιγωροῖεν αὐτοί, μὴ οὐχὶ προαρπάζοντες τὸν τοῦ μαρτυρίου στέφανον· ταύτῃ δὲ βουλευσαμένους,  ὁρμῆσαι ἐπὶ τὴν Καισάρειαν ὁμόσε τε χωρῆσαι ἐπὶ τὸν δικαστὴν καὶ τυχεῖν <pb n="v.2.p.168"/> τοῦ  προδεδηλωμένου τέλους. ἔτι πρὸς τούτοις  γύναιόν τι κατὰ τὸν αὐτὸν διωγμὸν ἐν τῇ αὐτῇ πόλει τὸν ὅμοιον ἱστοροῦσιν ἀγῶνα  διηθληκέναι· τῆς δὲ Μαρκίωνος αὐτὴν αἱρέσεως γενέσθαι κατέχει λόγος.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="13">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.13" n="1"><p rend="align(indent)">Ἀλλ’ οὐκ εἰς μακρὸν δουλείαν τὴν παρὰ βαρβάροις ὑπομείναντος Οὐαλεριανοῦ,  μοναρχήσας ὁ παῖς σωφρονέστερον τὴν ἀρχὴν  διατίθεται,  ἀνίησί τε αὐτίκα διὰ προγραμμάτων τὸν καθ’ ἡμῶν διωγμόν, ἐπ’ ἐλευθερίας τοῖς τοῦ λόγου προεστῶσιν τὰ ἐξ ἔθους ἐπιτελεῖν δι’ ἀντιγραφῆς  προστάξας, ἥτις τοῦτον ἔχει τὸν τρόπον· <q>Αὐτοκράτωρ Καῖσαρ Πούπλιος  Λικίνιος Γαλλιῆνος Εὐσεβὴς  Εὐτυχὴς Σεβαστὸς Διονυσίῳ καὶ  Πίννᾳ καὶ Δημητρίῳ καὶ τοῖς λοιποῖς ἐπισκόποις. τὴν εὐεργεσίαν τῆς ἐμῆς δωρεᾶς διὰ παντὸς τοῦ κόσμου  ἐκβιβασθῆναι προσέταξα, ὅπως ἀπὸ τῶν τόπων τῶν  θρῃσκευσίμων  ἀποχωρήσωσιν, καὶ διὰ τοῦτο καὶ ὑμεῖς τῆς ἀντιγραφῆς τῆς ἐμῆς τῷ τύπῳ χρῆσθαι  δύνασθε, ὥστε μηδένα ὑμῖν ἐνοχλεῖν. καὶ τοῦτο, ὅπερ κατὰ τὸ ἐξὸν δύναται ὑφ’ ὑμῶν  ἀναπληροῦσθαι, ἤδη πρὸ πολλοῦ ὑπ’ ἐμοῦ συγκεχώρηται, καὶ διὰ τοῦτο Αὐρήλιος Κυρίνιος, ὁ τοῦ μεγίστου πράγματος  προστατεύων, τὸν τύπον τὸν ὑπ’ ἐμοῦ δοθέντα διαφυλάξει.</q> </p> 
 <p rend="align(indent)"> Ταῦτα ἐπὶ τὸ σαφέστερον ἐκ τῆς Ῥωμαίων  ἑρμηνευθέντα γλώττης  ἐγκείσθω. καὶ ἄλλη δὲ τοῦ αὐτοῦ  διάταξις φέρεται, ἣν πρὸς ἑτέρους <pb n="v.2.p.170"/> ἐπισκόπους πεποίηται, τὰ τῶν καλουμένων κοιμητηρίων  ἀπολαμβάνειν ἐπιτρέπων χωρία.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="14">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.14" n="1"><p rend="align(indent)">Ἐν τούτῳ δὲ τῆς μὲν Ῥωμαίων ἐκκλησίας εἰς ἔτι τότε καθηγεῖτο Ξύστος, τῆς δ’ ἐπ’ Ἀντιοχείας μετὰ Φάβιον  Δημητριανός, Φιρμιλιανὸς δὲ Καισαρείας τῆς Καππαδοκῶν, καὶ ἐπὶ τούτοις τῶν κατὰ Πόντον ἐκκλησιῶν Γρηγόριος καὶ ὁ τούτου ἀδελφὸς Ἀθηνόδωρος, Ὠριγένους γνώριμοι· τῆς δ’ ἐπὶ Παλαιστίνης Καισαρείας, Θεοκτίστου μεταλλάξαντος, διαδέχεται τὴν ἐπισκοπὴν Δόμνος, βραχεῖ δὲ χρόνῳ τούτου διαγενομένου, Θεότεκνος, ὁ καθ’ ἡμᾶς, διάδοχος καθίσταται· τῆς δ’ Ὠριγένους διατριβῆς καὶ οὗτος ἦν. ἀλλὰ καὶ ἐν Ἱεροσολύμοις ἀναπαυσαμένου  Μαζαβάνου, τὸν θρόνον Ὑμέναιος, ὁ καὶ αὐτὸς ἐπὶ πλείστοις τοῖς καθ’ ἡμᾶς διαπρέψας ἔτεσιν, διεδέξατο.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="15">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.15" n="1"><p rend="align(indent)"> Κατὰ τούτους εἰρήνης ἁπανταχοῦ τῶν ἐκκλησιῶν οὔσης, ἐν Καισαρείᾳ τῆς Παλαιστίνης Μαρῖνος τῶν ἐν στρατείαις  ἀξιώμασι τετιμημένων γένει τε καὶ πλούτῳ  περιφανὴς ἀνήρ, διὰ τὴν Χριστοῦ μαρτυρίαν τὴν κεφαλὴν ἀποτέμνεται, τοιᾶσδε ἕνεκεν αἰτίας.  τιμή τίς ἐστι παρὰ Ῥωμαίοις τὸ  κλῆμα, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.15" n="2"><p>οὗ τοὺς τυχόντας φασὶν ἑκατοντάρχους γίνεσθαι. τόπου  σχολάζοντος, ἐπὶ τοῦτο προκοπῆς τὸν  Μαρῖνον ἡ τοῦ  βαθμοῦ  τάξις ἐκάλει, ἤδη τε μέλλοντα τῆς τιμῆς ἔχεσθαι παρελθὼν ἄλλος πρὸ τοῦ βήματος, μὴ ἐξεῖναι μὲν ἐκείνῳ τῆς Ῥωμαίων  μετέχειν ἀξίας κατὰ τοὺς παλαιοὺς νόμους, Χριστιανῷ γε ὄντι καὶ τοῖς βασιλεῦσι μὴ  θύοντι,  κατηγόρει, αὐτῷ δ’  ἐπιβάλλειν τὸν κλῆρον·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.15" n="3"><p>ἐφ’ ᾧ κινηθέντα τὸν δικαστὴν (Ἀχαιὸς οὗτος ἦν) <pb n="v.2.p.172"/> πρῶτον μὲν  ἐρέσθαι  ποίας ὁ Μαρῖνος εἴη γνώμης, ὡς δ’ ὁμολογοῦντα Χριστιανὸν ἐπιμόνως ἑώρα, τριῶν  ὡρῶν  ἐπιδοῦναι αὐτῷ εἰς  ἐπίσκεψιν διάστημα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.15" n="4"><p>Ἐκτὸς δῆτα γενόμενον αὐτὸν τοῦ δικαστηρίου Θεότεκνος ὁ τῇδε ἐπίσκοπος  ἀφέλκει, προσελθὼν δι’ ὁμιλίας, καὶ τῆς χειρὸς λαβὼν ἐπὶ τὴν ἐκκλησίαν  προάγει, εἴσω τε πρὸς αὐτῷ  στήσας τῷ  ἁγιάσματι, μικρόν τι  παραναστείλας αὐτοῦ τῆς  χλαμύδος καὶ
τὸ  προσηρτημένον αὐτῷ ξίφος ἐπιδείξας ἅμα τε ἀντιπαρατίθησιν  προσαγαγὼν αὐτῷ τὴν τῶν θείων εὐαγγελίων γραφήν, κελεύσας τῶν δυεῖν ἑλέσθαι τὸ κατὰ γνώμην.</p>
<p rend="align(indent)"> Ὡς δ’  ἀμελλητὶ τὴν δεξιὰν προτείνας ἐδέξατο τὴν θείαν γραφήν, <q>ἔχου τοίνυν, ἔχου,</q> φησὶν πρὸς αὐτὸν ὁ Θεότεκνος, <q>τοῦ θεοῦ, καὶ  τύχοις ὧν  εἵλου, πρὸς αὐτοῦ  δυναμούμενος, καὶ  βάδιζε μετ’ εἰρήνης.</q></p></div> 
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.15" n="5"><p>εὐθὺς ἐκεῖθεν  ἐπανελθόντα αὐτὸν  κῆρυξ ἐβόα καλῶν πρὸ τοῦ δικαστηρίου· καὶ γὰρ ἤδη τὰ τῆς προθεσμίας τοῦ χρόνου πεπλήρωτο· καὶ δὴ παραστὰς τῷ  δικαστῇ καὶ μείζονα τῆς πίστεως τὴν προθυμίαν ἐπιδείξας, εὐθὺς ὡς εἶχεν,  ἀπαχθεὶς τὴν ἐπὶ θανάτῳ, τελειοῦται.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="16">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.16" n="1"><p rend="align(indent)"> Ἔνθα καὶ  Ἀστύριος ἐπὶ τῇ θεοφιλεῖ παρρησίᾳ μνημονεύεται, ἀνὴρ τῶν ἐπὶ Ῥώμης συγκλητικῶν γενόμενος  βασιλεῦσίν τε προσφιλὴς καὶ πᾶσι  γνώριμος εὐγενείας τε ἕνεκα καὶ περιουσίας·
ὃς παρὼν  τελειουμένῳ τῷ μάρτυρι, τὸν  ὦμον  ὑποθείς, ἐπὶ  λαμπρᾶς καὶ  πολυτελοῦς  ἐσθῆτος  ἄρας τὸ  σκῆνος  ἐπιφέρεται,  περιστείλας τε εὖ μάλα πλουσίως, τῇ  προσηκούσῃ ταφῇ παραδίδωσιν.</p> <pb n="v.2.p.174"/> 
 <p rend="align(indent)">Τούτου μυρία μὲν καὶ ἄλλα μνημονεύουσιν οἱ τἀνδρὸς καὶ εἰς ἡμᾶς  διαμείναντες γνώριμοι, ἀτὰρ καὶ παραδόξου τοιούτου. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="17">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.17" n="1"><p rend="align(indent)">ἐπὶ τῆς Φιλίππου Καισαρείας, ἣν Πανεάδα  Φοίνικες προσαγορεύουσιν, φασὶ παρὰ ταῖς αὐτόθι  δεικνυμέναις ἐν ταῖς  ὑπωρείαις τοῦ καλουμένου  Πανείου  ὄρους πηγαῖς, ἐξ ὧν καὶ τὸν Ἰορδάνην  προχεῖσθαι, κατά τινα ἑορτῆς ἡμέραν  σφάγιόν τι  καταβάλλεσθαι καὶ τοῦτο τῇ τοῦ δαίμονος δυνάμει ἀφανὲς γίνεσθαι παραδόξως θαῦμά τε εἶναι περιβόητον τοῖς παροῦσι τὸ γινόμενον. παρόντα δ’ οὖν ποτε τοῖς  πραττομένοις τὸν Ἀστύριον καὶ τὸ πρᾶγμα καταπεπληγμένους ἰδόντα τοὺς πολλούς, οἰκτεῖραι τῆς πλάνης, κἄπειτα  ἀνανεύσαντα εἰς οὐρανόν,  ἱκετεῦσαι  <note place="margin" xml:lang="eng"><bibl>Rom. 9, 5</bibl></note> διὰ Χριστοῦ τὸν ἐπὶ πάντων θεὸν τὸ λαοπλάνον δαιμόνιον ἐλέγξαι καὶ  παῦσαι τῆς τῶν ἀνθρώπων ἀπάτης. ταῦτα δέ φασιν  εὐξαμένου, ἀθρόως τὸ  ἱερεῖον  ἐπιπολάσαι ταῖς πηγαῖς οὕτω τε αὐτοῖς τὸ παράδοξον  οἴχεσθαι, μηδενὸς μηκέτι θαύματος περὶ τὸν τόπον  γινομένου.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="18">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.18" n="1"><p rend="align(indent)">Ἀλλ’ ἐπειδὴ τῆσδε τῆς πόλεως εἰς μνήμην ἐλήλυθα, οὐκ ἄξιον ἡγοῦμαι παρελθεῖν διήγησιν καὶ τοῖς μεθ’ ἡμᾶς μνημονεύεσθαι ἀξίαν. <note place="margin" xml:lang="eng"><bibl>Matt. 9, 20</bibl></note> τὴν γὰρ  αἱμορροοῦσαν, ἣν ἐκ τῶν ἱερῶν εὐαγγελίων πρὸς τοῦ σωτῆρος ἡμῶν τοῦ πάθους ἀπαλλαγὴν εὕρασθαι  μεμαθήκαμεν, ἐνθένδε ἔλεγον  ὁρμᾶσθαι τόν τε οἶκον αὐτῆς ἐπὶ τῆς πόλεως  δείκνυσθαι καὶ τῆς ὑπὸ τοῦ σωτῆρος εἰς αὐτὴν εὐεργεσίας θαυμαστὰ τρόπαια παραμένειν.   </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.18" n="2"><p>ἑστάναι γὰρ ἐφ’  ὑψηλοῦ λίθου πρὸς μὲν ταῖς  πύλαις τοῦ αὐτῆς οἴκου γυναικὸς  ἐκτύπωμα  χάλκεον, ἐπὶ γόνυ  κεκλιμένον καὶ  τεταμέναις ἐπὶ τὸ πρόσθεν ταῖς <pb n="v.2.p.176"/> χερσὶν  ἱκετευούσῃ  ἐοικός, τούτου δὲ ἄντικρυς ἄλλο τῆς αὐτῆς ὕλης, ἀνδρὸς  ὄρθιον σχῆμα, διπλοΐδα κοσμίως  περιβεβλημένον καὶ τὴν χεῖρα τῇ γυναικὶ  προτεῖνον, οὗ παρὰ τοῖς ποσὶν ἐπὶ τῆς  στήλης αὐτῆς  ξένον τι  βοτάνης εἶδος φύειν, ὃ μέχρι τοῦ  κρασπέδου τῆς τοῦ χαλκοῦ διπλοΐδος  ἀνιόν,  ἀλεξιφάρμακόν τι παντοίων  νοσημάτων τυγχάνειν. τοῦτον τὸν  ἀνδριάντα εἰκόνα τοῦ Ἰησοῦ φέρειν ἔλεγον, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.18" n="3"><p>ἔμενεν δὲ καὶ εἰς ἡμᾶς, ὡς καὶ ὄψει παραλαβεῖν ἐπιδημήσαντας αὐτοὺς τῇ πόλει.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.18" n="4"><p>καὶ θαυμαστὸν οὐδὲν τοὺς πάλαι ἐξ ἐθνῶν  εὐεργετηθέντας πρὸς τοῦ σωτῆρος ἡμῶν ταῦτα πεποιηκέναι, ὅτε καὶ τῶν ἀποστόλων αὐτοῦ τὰς εἰκόνας Παύλου καὶ Πέτρου καὶ αὐτοῦ δὴ τοῦ Χριστοῦ διὰ χρωμάτων ἐν γραφαῖς σῳζομένας ἱστορήσαμεν, ὡς εἰκός, τῶν παλαιῶν ἀπαραφυλάκτως οἷα σωτῆρας  ἐθνικῇ συνηθείᾳ παρ’ ἑαυτοῖς τοῦτον τιμᾶν εἰωθότων τὸν τρόπον.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="19">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.19" n="1"><p rend="align(indent)"> Τὸν γὰρ Ἰακώβου θρόνον, τοῦ πρώτου τῆς Ἱεροσολύμων ἐκκλησίας τὴν ἐπισκοπὴν πρὸς τοῦ σωτῆρος καὶ τῶν ἀποστόλων  ὑποδεξαμένου,  <note place="margin" xml:lang="eng"><bibl>Gal. 1, 19</bibl></note> ὃν καὶ ἀδελφὸν τοῦ Χριστοῦ χρηματίσαι οἱ θεῖοι λόγοι περιέχουσιν, εἰς δεῦρο πεφυλαγμένον οἱ τῇδε κατὰ διαδοχὴν  περιέποντες ἀδελφοὶ σαφῶς τοῖς πᾶσιν  ἐπιδείκνυνται οἷον περὶ τοὺς ἁγίους ἄνδρας τοῦ θεοφιλοῦς ἕνεκεν οἵ τε πάλαι καὶ οἱ εἰς ἡμᾶς  ἔσῳζόν τε καὶ  ἀποσῴζουσι σέβας. καὶ ταῦτα μὲν ταύτῃ.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="20">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.20" n="1"><p rend="align(indent)">Ὅ γε μὴν Διονύσιος πρὸς ταῖς  δηλωθείσαις ἐπιστολαῖς αὐτοῦ ἔτι καὶ τὰς φερομένας  ἑορταστικὰς τὸ τηνικαῦτα συντάττει,  πανηγυρικωτέρους <pb n="v.2.p.178"/> ἐν αὐταῖς περὶ τῆς τοῦ πάσχα ἑορτῆς ἀνακινῶν λόγους. τούτων τὴν μὲν Φλαυΐῳ προσφωνεῖ, τὴν δὲ  Δομετίῳ καὶ  Διδύμῳ, ἐν ᾗ καὶ κανόνα ἐκτίθεται  ὀκταετηρίδος, ὅτι μὴ ἄλλοτε ἢ μετὰ τὴν  ἐαρινὴν ἰσημερίαν  προσήκοι τὴν τοῦ πάσχα ἑορτὴν ἐπιτελεῖν,  παριστάμενος· πρὸς ταύταις καὶ ἄλλην τοῖς κατ’ Ἀλεξάνδρειαν συμπρεσβυτέροις ἐπιστολὴν διαχαράττει ἑτέροις τε ὁμοῦ διαφόρως, καὶ ταύτας ἔτι τοῦ διωγμοῦ συνεστῶτος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="21">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="1"><p rend="align(indent)">  Ἐπιλαβούσης δὲ ὅσον οὔπω τῆς εἰρήνης,  ἐπάνεισι μὲν εἰς τὴν Ἀλεξάνδρειαν, πάλιν δ’ ἐνταῦθα στάσεως καὶ πολέμου  συστάντος, ὡς οὐχ οἷόν τε ἦν αὐτῷ τοὺς κατὰ τὴν πόλιν ἅπαντας ἀδελφούς, εἰς ἑκάτερον τῆς στάσεως μέρος  διῃρημένους, ἐπισκοπεῖν, αὖθις ἐν τῇ τοῦ πάσχα ἑορτῇ, ὥσπερ τις  ὑπερόριος, ἐξ αὐτῆς τῆς Ἀλεξανδρείας διὰ γραμμάτων αὐτοῖς ὡμίλει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="2"><p>καὶ  Ἱέρακι δὲ μετὰ ταῦτα τῶν κατ’ Αἴγυπτον ἐπισκόπῳ ἑτέραν ἑορταστικὴν ἐπιστολὴν γράφων, τῆς κατ’ αὐτὸν τῶν Ἀλεξανδρέων στάσεως μνημονεύει διὰ τούτων· </p>
 <p rend="align(indent)"><q>Ἐμοὶ δέ, τί θαυμαστὸν εἰ πρὸς τοὺς πορρωτέρω  παροικοῦντας χαλεπὸν τὸ κἂν δι’ ἐπιστολῶν ὁμιλεῖν, ὅτε καὶ τὸ πρὸς ἐμαυτὸν αὐτῷ μοι διαλέγεσθαι καὶ τῇ ἰδίᾳ ψυχῇ  συμβουλεύεσθαι  καθέστηκεν  <note place="margin" xml:lang="eng"><bibl>Philem. 12</bibl></note> ἄπορον;</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="3"><p><q rend="merge">πρὸς γοῦν τὰ ἐμαυτοῦ σπλάγχνα, τοὺς  ὁμοσκήνους καὶ  συμψύχους ἀδελφοὺς καὶ τῆς αὐτῆς πολίτας ἐκκλησίας,  ἐπιστολιμαίων δέομαι γραμμάτων, καὶ ταῦθ’ ὅπως  διαπεμψαίμην, ἀμήχανον φαίνεται. ῥᾷον γὰρ ἄν τις οὐχ ὅπως εἰς τὴν ὑπερορίαν, ἀλλὰ καὶ ἀπ’ ἀνατολῶν ἐπὶ δυσμὰς <pb n="v.2.p.180"/>  περαιωθείη, ἢ τὴν Ἀλεξάνδρειαν ἀπ’ αὐτῆς τῆς Ἀλεξανδρείας  ἐπέλθοι.</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="4"><p><q rend="merge">τῆς γὰρ ἐρήμου τῆς πολλῆς καὶ  ἀτριβοῦς ἐκείνης ἣν ἐν δυσὶν γενεαῖς  διώδευσεν ὁ Ἰσραήλ, ἄπειρος μᾶλλον καὶ  ἄβατός ἐστιν ἡ  μεσαιτάτη τῆς πόλεως ὁδός· καὶ τῆς θαλάσσης ἣν ἐκεῖνοι  ῥαγεῖσαν καὶ  διατειχισθεῖσαν ἔσχον  ἱππήλατον καὶ ἐν τῇ  λεωφόρῳ  κατεποντίσθησαν Αἰγύπτιοι, οἱ  γαληνοὶ καὶ  ἀκύμαντοι  λιμένες γεγόνασιν  εἰκών, πολλάκις  φανέντες ἀπὸ τῶν ἐν αὐτοῖς  φόνων οἷον  ἐρυθρὰ  θάλασσα· </q> </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="5"><p><q rend="merge">ὁ δ’  ἐπιρρέων ποταμὸς τὴν πόλιν ποτὲ μὲν ἐρήμου τῆς  ἀνύδρου  ξηρότερος ὤφθη καὶ μᾶλλον  αὐχμώδης  <note place="margin" xml:lang="eng"><bibl>Deut. 8, 15; Ps. 78, 20</bibl></note> ἐκείνης ἣν διαπορευόμενος ὁ Ἰσραὴλ οὕτως  ἐδίψησεν, ὡς Μωσῆ μὲν  καταβοᾶν, ῥυῆναι δ’  <note place="margin" xml:lang="eng"><bibl>Ps. 136, 4; Wisdom 11, 4</bibl></note> αὐτοῖς παρὰ τοῦ θαυμάσια ποιοῦντος μόνου ἐκ  πέτρας  ἀκροτόμου ποτόν·</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="6"><p><q rend="merge">ποτὲ δὲ τοσοῦτος  ἐπλήμμυρεν ὡς πᾶσαν τὴν  περίχωρον τάς τε ὁδοὺς καὶ τοὺς ἀγροὺς  ἐπικλύσαντα, τῆς ἐπὶ Νῶε γενομένης τοῦ ὕδατος  φορᾶς  ἐπαγαγεῖν ἀπειλήν· ἀεὶ
δὲ αἵματι καὶ φόνοις καὶ  καταποντισμοῖς κάτεισιν  μεμιασμένος, οἷος ὑπὸ Μωσῆ γέγονεν τῷ  Φαραώ,  <note place="margin" xml:lang="eng"><bibl>Ex. 7, 20, 21</bibl></note>  μεταβαλὼν εἰς αἷμα καὶ  ἐποζέσας.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="7"><p><q rend="merge">καὶ ποῖον γένοιτ’ ἂν τοῦ πάντα  καθαίροντος ὕδατος ὕδωρ ἄλλο  καθάρσιον; πῶς ἂν ὁ πολὺς καὶ  ἀπέραντος ἀνθρώποις  ὠκεανὸς  ἐπιχυθεὶς τὴν πικρὰν ταύτην  ἀποσμήξαι θάλασσαν; ἢ πῶς ἂν ὁ μέγας  ποταμός, ὁ  ἐκπορευόμενος ἐξ  Ἐδέμ, τὰς τέσσαρας ἀρχὰς εἰς ἃς  ἀφορίζεται, μετοχετεύσας εἰς μίαν τοῦ <note place="margin" xml:lang="eng"><bibl>Gen. 2, 10, 13</bibl></note>  Γηών,  ἀποπλύναι τὸν  λύθρον; </q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="8"><p><q rend="merge">ἢ πότε ὁ  τεθολωμένος ὑπὸ τῶν πονηρῶν πανταχόθεν  ἀναθυμιάσεων  ἀὴρ  εἰλικρινὴς γένοιτο; τοιοῦτοι γὰρ ἀπὸ τῆς γῆς  ἀτμοὶ καὶ ἀπὸ θαλάσσης  ἄνεμοι ποταμῶν τε <pb n="v.2.p.182"/>  αὖραι καὶ  λιμένων  ἀνιμήσεις  ἀποπνέουσιν, </q> </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="9"><p><q rend="merge">ὡς  σηπομένων ἐν πᾶσι τοῖς ὑποκειμένοις στοιχείοις νεκρῶν  ἰχῶρας εἶναι τὰς  δρόσους. εἶτα  θαυμάζουσιν καὶ  διαποροῦσιν, πόθεν οἱ συνεχεῖς  λοιμοί, πόθεν αἱ  χαλεπαὶ  νόσοι, πόθεν αἱ  παντοδαπαὶ  φθοραί, πόθεν ὁ  ποικίλος καὶ πολὺς τῶν ἀνθρώπων  ὄλεθρος, διὰ τί μηκέτι τοσοῦτο πλῆθος οἰκητόρων ἡ  μεγίστη πόλις ἐν αὐτῇ  φέρει, ἀπὸ νηπίων  ἀρξαμένη παίδων μέχρι τῶν εἰς ἄκρον  γεγηρακότων, ὅσους  ὠμογέροντας οὓς ἐκάλει, πρότερον ὄντας ἔτρεφεν· ἀλλ’ οἱ  τεσσαρακοντοῦται καὶ μέχρι τῶν ἑβδομήκοντα ἐτῶν τοσοῦτον  πλέονες τότε, ὥστε μὴ  συμπληροῦσθαι νῦν τὸν ἀριθμὸν αὐτῶν,  προσεγγραφέντων καὶ  συγκαταλεγέντων εἰς τὸ δημόσιον  σιτηρέσιον τῶν ἀπὸ  τεσσαρεσκαίδεκα ἐτῶν μέχρι τῶν ὀγδοήκοντα, καὶ γεγόνασιν οἷον  ἡλικιῶται τῶν πάλαι  γεραιτάτων οἱ ὄψει  νεώτατοι.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.21" n="10"><p><q rend="merge">καὶ οὕτω  μειούμενον ἀεὶ καὶ  δαπανώμενον  ὁρῶντες τὸ ἐπὶ γῆς ἀνθρώπων γένος, οὐ  τρέμουσιν,  αὐξομένου καὶ  προκόπτοντος τοῦ  παντελοῦς αὐτῶν  ἀφανισμοῦ.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="22">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="1"><p rend="align(indent)"> Μετὰ ταῦτα  λοιμικῆς τὸν πόλεμον διαλαβούσης νόσου τῆς τε ἑορτῆς  πλησιαζούσης, αὖθις διὰ γραφῆς τοῖς ἀδελφοῖς ὁμιλεῖ, τὰ τῆς συμφορᾶς ἐπισημαινόμενος πάθη διὰ τούτων·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="2"><p rend="align(indent)"><q>Τοῖς  μὲν ἄλλοις ἀνθρώποις οὐκ ἂν  δόξειεν καιρὸς ἑορτῆς εἶναι τὰ παρόντα, οὐδὲ ἔστιν αὐτοῖς οὔτε οὗτος οὔτε τις ἕτερος, οὐχ ὅπως τῶν  ἐπιλύπων, ἀλλ’ οὐδ’ εἴ τις  περιχαρής, ὃν  οἰηθεῖεν μάλιστα. νῦν μέν γε  θρῆνοι πάντα, καὶ  πενθοῦσιν πάντες, <pb n="v.2.p.184"/> καὶ  περιηχοῦσιν  οἰμωγαὶ τὴν πόλιν διὰ τὸ πλῆθος τῶν  τεθνηκότων καὶ τῶν  ἀποθνῃσκόντων ὁσημέραι·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="3"><p><q rend="merge">ὡς γὰρ ἐπὶ τῶν πρωτοτόκων τῶν Αἰγυπτίων γέγραπται, <note place="margin" xml:lang="eng"><bibl>Ex. 12, 30</bibl></note> οὕτως καὶ νῦν ἐγενήθη  κραυγὴ μεγάλη· οὐ γὰρ ἔστιν οἰκία, ἐν ᾗ οὐκ ἔστιν ἐν αὐτῇ  τεθνηκώς, καὶ  ὄφελόν γε εἷς.</q></p>
  <p rend="align(indent)"><q rend="merge">Πολλὰ μὲν γὰρ καὶ δεινὰ καὶ τὰ πρὸ τούτου συμβεβηκότα·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="4"><p><q rend="merge">πρῶτον μὲν ἡμᾶς  ἤλασαν, καὶ μόνοι πρὸς ἁπάντων  διωκόμενοι καὶ  θανατούμενοι ἑωρτάσαμεν καὶ τότε, καὶ πᾶς ὁ τῆς καθ’ ἕκαστον θλίψεως τόπος πανηγυρικὸν ἡμῖν γέγονε χωρίον,  ἀγρὸς  ἐρημία  ναῦς  πανδοχεῖον δεσμωτήριον,  φαιδροτάτην δὲ πασῶν ἤγαγον ἑορτὴν οἱ τέλειοι μάρτυρες,  εὐωχηθέντες ἐν οὐρανῷ·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="5"><p><q rend="merge">μετὰ δὲ ταῦτα πόλεμος καὶ λιμὸς  ἐπέλαβεν, ἃ τοῖς  ἔθνεσι  συνδιηνέγκαμεν, μόνοι μὲν  ὑποστάντες ὅσα ἡμῖν  ἐλυμήναντο,  παραπολαύσαντες δὲ καὶ ὧν ἀλλήλους  εἰργάσαντό τε καὶ πεπόνθασιν, καὶ τῇ Χριστοῦ πάλιν  ἐνηυφράνθημεν εἰρήνῃ, ἣν μόνοις ἡμῖν  δέδωκεν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="6"><p><q rend="merge">βραχυτάτης δὲ ἡμῶν τε καὶ αὐτῶν τυχόντων ἀναπνοῆς,  ἐπικατέσκηψεν ἡ νόσος αὕτη, πρᾶγμα φόβου τε παντὸς φοβερώτερον ἐκείνοις καὶ συμφορᾶς ἥστινος οὖν  σχετλιώτερον καὶ ὡς  ἴδιός  <note place="margin" xml:lang="eng"><bibl>Thuc. ii. 64. 1</bibl></note> τις αὐτῶν ἀπήγγειλεν συγγραφεύς, <q>πρᾶγμα μόνον δὴ τῶν πάντων ἐλπίδος  κρεῖσσον γενόμενον,</q> ἡμῖν δὲ οὐ τοιοῦτο μέν, γυμνάσιον δὲ καὶ  δοκίμιον οὐδενὸς τῶν ἄλλων ἔλαττον.  ἀπέσχετο μὲν γὰρ οὐδὲ ἡμῶν, πολλὴ δὲ ἐξῆλθεν εἰς τὰ ἔθνη.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="7"><p rend="align(indent)">Τούτοις ἑξῆς ἐπιφέρει λέγων· <q>οἱ γοῦν πλεῖστοι τῶν ἀδελφῶν ἡμῶν δι’ ὑπερβάλλουσαν ἀγάπην καὶ  φιλαδελφίαν  ἀφειδοῦντες ἑαυτῶν καὶ ἀλλήλων <pb n="v.2.p.186"/>  ἐχόμενοι,  ἐπισκοποῦντες ἀφυλάκτως τοὺς νοσοῦντας, λιπαρῶς  ὑπηρετούμενοι,  θεραπεύοντες ἐν Χριστῷ, συναπηλλάττοντο ἐκείνοις ἀσμενέστατα, τοῦ παρ’ ἑτέρων  ἀναπιμπλάμενοι πάθους καὶ τὴν νόσον ἐφ’ ἑαυτοὺς  ἕλκοντες ἀπὸ τῶν πλησίον καὶ  ἑκόντες  ἀναμασσόμενοι τὰς ἀλγηδόνας. καὶ πολλοὶ  νοσοκομήσαντες καὶ  ῥώσαντες ἑτέρους,  ἐτελεύτησαν αὐτοί, τὸν ἐκείνων θάνατον εἰς ἑαυτοὺς  μεταστησάμενοι καὶ τὸ  δημῶδες ῥῆμα, μόνης ἀεὶ δοκοῦν  φιλοφροσύνης ἔχεσθαι, ἔργῳ δὴ τότε  πληροῦντες, <q>ἀπιόντες αὐτῶν  περίψημα.</q> </q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="8"><p><q rend="merge">οἱ γοῦν ἄριστοι τῶν παρ’ ἡμῖν ἀδελφῶν τοῦτον τὸν τρόπον  ἐξεχώρησαν τοῦ βίου,  πρεσβύτεροί τέ τινες καὶ διάκονοι καὶ τῶν ἀπὸ τοῦ λαοῦ, λίαν  ἐπαινούμενοι, ὡς καὶ τοῦ θανάτου τοῦτο τὸ εἶδος, διὰ πολλὴν εὐσέβειαν καὶ πίστιν  ἰσχυρὰν γινόμενον, μηδὲν  ἀποδεῖν μαρτυρίου δοκεῖν.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="9"><p><q rend="merge">καὶ τὰ σώματα δὲ τῶν ἁγίων ὑπτίαις χερσὶ καὶ  κόλποις ὑπολαμβάνοντες  καθαιροῦντές τε ὀφθαλμοὺς καὶ στόματα  συγκλείοντες  ὠμοφοροῦντές τε καὶ  διατιθέντες,  προσκολλώμενοι, συμπλεκόμενοι,  λουτροῖς τε καὶ  περιστολαῖς  κατακοσμοῦντες, μετὰ μικρὸν ἐτύγχανον τῶν ἴσων, ἀεὶ τῶν  ὑπολειπομένων ἐφεπομένων τοῖς πρὸ αὐτῶν.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="10"><p><q rend="merge">τὰ δέ γε ἔθνη πᾶν τοὐναντίον· καὶ  νοσεῖν ἀρχομένους  ἀπωθοῦντο καὶ  ἀπέφευγον τοὺς  φιλτάτους κἀν ταῖς ὁδοῖς ἐρρίπτουν ἡμιθνῆτας καὶ νεκροὺς ἀτάφους  ἀπεσκυβαλίζοντο, τὴν τοῦ θανάτου  διάδοσιν καὶ κοινωνίαν  ἐκτρεπόμενοι, <pb n="v.2.p.188"/> ἣν οὐκ ἦν καὶ πολλὰ μηχανωμένοις ἐκκλῖναιῥᾴδιον.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="11"><p rend="align(indent)">μετὰ δὲ καὶ ταύτην τὴν ἐπιστολήν,  εἰρηνευσάντων τῶν κατὰ τὴν πόλιν, τοῖς κατ’ Αἴγυπτον ἀδελφοῖς ἑορταστικὴν αὖθις ἐπιστέλλει γραφήν, καὶ ἐπὶ ταύτῃ πάλιν ἄλλας διατυποῦται· φέρεται δέ τις αὐτοῦ καὶ περὶ σαββάτου καὶ ἄλλη περὶ  γυμνασίου.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.22" n="12"><p rend="align(indent)"> Ἑρμάμμωνι δὲ πάλιν καὶ τοῖς κατ’ Αἴγυπτον ἀδελφοῖς δι’ ἐπιστολῆς ὁμιλῶν πολλά τε ἄλλα περὶ τῆς Δεκίου καὶ τῶν μετ’ αὐτὸν διεξελθὼν κακοτροπίας, τῆς κατὰ τὸν Γαλλιῆνον εἰρήνης  ἐπιμιμνήσκεται·</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="23">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.23" n="1"><p>οὐδὲν δὲ οἷον τὸ καὶ τούτων ὧδέ πως ἐχόντων ἀκοῦσαι·</p>
 <p rend="align(indent)"><q>Ἐκεῖνος μὲν οὖν τῶν ἑαυτοῦ βασιλέων τὸν μὲν  προέμενος, τῷ δὲ ἐπιθέμενος, παγγενεῖ ταχέως καὶ  πρόρριζος  ἐξηφανίσθη, ἀνεδείχθη δὲ καὶ  συνανωμολογήθη παρὰ πάντων ὁ Γαλλιῆνος, παλαιὸς ἅμα βασιλεὺς καὶ νέος, πρῶτος ὢν καὶ μετ’ ἐκείνους  παρών.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.23" n="2"><p><q rend="merge">κατὰ γὰρ τὸ ῥηθὲν πρὸς τὸν προφήτην Ἡσαΐαν <q>τὰ ἀπ’ ἀρχῆς ἰδοὺ  ἥκασιν, καὶ  καινὰ ἃ νῦν ἀνατελεῖ.</q> ὥσπερ γὰρ  νέφος τὰς  ἡλιακὰς ἀκτῖνας  ὑποδραμὸν καὶ πρὸς ὀλίγον  ἐπηλυγάσαν  ἐσκίασεν αὐτὸν καὶ ἀντ’ αὐτοῦ  προεφάνη, εἶτα  παρελθόντος ἢ διατακέντος τοῦ νέφους,  ἐξεφάνη πάλιν  ἐπανατείλας ὁ  προανατείλας ἥλιος, οὕτω προστὰς καὶ προσπελάσας ἑαυτὸν ὁ Μακριανὸς τῆς  ἐφεστώσης Γαλλιήνου βασιλείας, ὃ μὲν οὐκ ἔστιν, ἐπεὶ μηδὲ ἦν, ὃ δὲ ἔστιν ὁμοίως ὥσπερ ἦν, </q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.23" n="3"><p><q rend="merge">καὶ οἷον  ἀποθεμένη τὸ γῆρας ἡ βασιλεία καὶ <pb n="v.2.p.190"/> τὴν  προοῦσαν  ἀνακαθηραμένη κακίαν,  ἀκμαιότερον νῦν  ἐπανθεῖ καὶ  πορρώτερον  ὁρᾶται καὶ  ἀκούεται καὶ  διαφοιτᾷ πανταχοῦ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.23" n="4"><p rend="align(indent)"> Εἶθ’ ἑξῆς καὶ τὸν χρόνον, καθ’ ὃν ταῦτ’ ἔγραφεν, διὰ τούτων σημαίνει· <q>καί μοι πάλιν τὰς ἡμέρας τῶν βασιλικῶν ἐτῶν  ἔπεισι σκοπεῖν. ὁρῶ γάρ, ὡς  ὀνομασθέντες μὲν οἱ  ἀσεβέστατοι μετ’ οὐ πολὺ γεγόνασιν  ἀνώνυμοι, ὁ δὲ  ὁσιώτερος καὶ  φιλοθεώτερος ὑπερβὰς τὴν  ἑπταετηρίδα, νῦν ἐνιαυτὸν  <note place="margin" xml:lang="eng"><bibl>1 Cor. 5, 8</bibl></note> ἔνατον  διανύει, ἐν ᾧ ἡμεῖς  ἑορτάσωμεν.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="24">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="1"><p rend="align(indent)"> Ἐπὶ τούτοις ἅπασιν  σπουδάζεται αὐτῷ καὶ τὰ Περὶ ἐπαγγελιῶν δύο συγγράμματα, ἡ δ’ ὑπόθεσις αὐτῷ  Νέπως ἦν, ἐπίσκοπος τῶν κατ’ Αἴγυπτον, Ἰουδαϊκώτερον τὰς  ἐπηγγελμένας τοῖς ἁγίοις ἐν ταῖς θείαις γραφαῖς ἐπαγγελίας  ἀποδοθήσεσθαι διδάσκων καί τινα χιλιάδα ἐτῶν τρυφῆς  σωματικῆς ἐπὶ τῆς  ξηρᾶς ταύτης ἔσεσθαι ὑποτιθέμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="2"><p>δόξας γοῦν οὗτος ἐκ τῆς Ἀποκαλύψεως Ἰωάννου τὴν ἰδίαν κρατύνειν ὑπόληψιν, Ἔλεγχον  ἀλληγοριστῶν λόγον τινὰ περὶ τούτου συντάξας ἐπέγραψεν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="3"><p>πρὸς ὃν ὁ Διονύσιος ἐν τοῖς Περὶ ἐπαγγελιῶν  ἐνίσταται, διὰ μὲν τοῦ προτέρου τὴν αὐτοῦ γνώμην ἣν εἶχεν περὶ τοῦ δόγματος,  παρατιθέμενος, διὰ δὲ τοῦ δευτέρου περὶ τῆς Ἀποκαλύψεως Ἰωάννου διαλαμβάνων· ἔνθα τοῦ Νέπωτος κατὰ τὴν ἀρχὴν μνημονεύσας, ταῦτα περὶ αὐτοῦ γράφει· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="4"><p><q>ἐπεὶ  δὲ  σύνταγμά τι  προκομίζουσιν <pb n="v.2.p.192"/> Νέπωτος, ᾧ λίαν  ἐπερείδονται ὡς  ἀναντιρρήτως  ἀποδεικνύντι τὴν τοῦ Χριστοῦ βασιλείαν ἐπὶ γῆς ἔσεσθαι, ἐν ἄλλοις μὲν πολλοῖς  ἀποδέχομαι καὶ  ἀγαπῶ Νέπωτα τῆς τε πίστεως καὶ τῆς φιλοπονίας καὶ τῆς ἐν ταῖς γραφαῖς διατριβῆς καὶ τῆς πολλῆς  ψαλμῳδίας, ᾗ μέχρι νῦν πολλοὶ τῶν ἀδελφῶν  εὐθυμοῦνται, καὶ πάνυ δι’ αἰδοῦς  ἄγω τὸν ἄνθρωπον, ταύτῃ μᾶλλον ᾗ  προανεπαύσατο· ἀλλὰ  φίλη γὰρ καὶ  προτιμοτάτη πάντων ἡ ἀλήθεια,  ἐπαινεῖν τε χρὴ καὶ  συναινεῖν ἀφθόνως, εἴ τι ὀρθῶς λέγοιτο, ἐξετάζειν δὲ καὶ διευθύνειν, εἴ τι μὴ φαίνοιτο  ὑγιῶς  ἀναγεγραμμένον.  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="5"><p><q rend="merge">καὶ πρὸς μὲν παρόντα καὶ ψιλῷ λόγῳ  δογματίζοντα αὐτάρκης ἦν ἂν ἡ  ἄγραφος  ὁμιλία, δι’  ἐρωτήσεως καὶ  ἀποκρίσεως  <note place="margin" xml:lang="eng"><bibl>2 Tim. 2, 25</bibl></note>  πείθουσα καὶ συμβιβάζουσα τοὺς  ἀντιδιατιθεμένους· γραφῆς δὲ  ἐκκειμένης, ὡς δοκεῖ τισιν,  πιθανωτάτης καί τινων διδασκάλων τὸν μὲν νόμον καὶ τοὺς προφήτας τὸ μηδὲν ἡγουμένων καὶ τὸ τοῖς εὐαγγελίοις ἕπεσθαι  παρέντων καὶ τὰς τῶν ἀποστόλων ἐπιστολὰς  ἐκφαυλισάντων, τὴν δὲ τοῦ συγγράμματος τούτου διδασκαλίαν ὡς μέγα δή τι καὶ  κεκρυμμένον μυστήριον  κατεπαγγελλομένων καὶ τοὺς ἁπλουστέρους ἀδελφοὺς ἡμῶν οὐδὲν  ἐώντων ὑψηλὸν καὶ μεγαλεῖον φρονεῖν οὔτε περὶ <note place="margin" xml:lang="eng"><bibl>1 Tim. 6, 14</bibl></note> τῆς ἐνδόξου καὶ ἀληθῶς ἐνθέου τοῦ κυρίου ἡμῶν  <note place="margin" xml:lang="eng"><bibl>Cf. 2 Thess. 2, 1; 1 John 3, 2</bibl></note> ἐπιφανείας οὔτε τῆς ἡμετέρας ἐκ νεκρῶν ἀναστάσεως καὶ τῆς πρὸς αὐτὸν  ἐπισυναγωγῆς καὶ  ὁμοιώσεως, ἀλλὰ μικρὰ καὶ  θνητὰ καὶ οἷα τὰ νῦν,  ἐλπίζειν  ἀναπειθόντων ἐν τῇ βασιλείᾳ τοῦ θεοῦ, ἀναγκαῖον καὶ ἡμᾶς ὡς πρὸς παρόντα τὸν ἀδελφὸν ἡμῶν διαλεχθῆναι Νέπωτα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="6"><p rend="align(indent)"> Τούτοις μεθ’ ἕτερα ἐπιφέρει λέγων· <q>ἐν μὲν  <pb n="v.2.p.194"/> οὖν τῷ Ἀρσενοΐτῃ γενόμενος, ἔνθα, ὡς οἶδας, πρὸ πολλοῦ τοῦτο ἐπεπόλαζεν τὸ δόγμα, ὡς καὶ  σχίσματα καὶ ἀποστασίας ὅλων ἐκκλησιῶν γεγονέναι,  συγκαλέσας τοὺς πρεσβυτέρους καὶ  διδασκάλους τῶν ἐν ταῖς  κώμαις ἀδελφῶν, παρόντων καὶ τῶν  βουλομένων ἀδελφῶν, δημοσίᾳ τὴν  ἐξέτασιν ποιήσασθαι τοῦ λόγου  προετρεψάμην,  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="7"><p><q rend="merge">καὶ τοῦτό μοι  προσαγαγόντων τὸ βιβλίον ὥς τι ὅπλον καὶ  τεῖχος  ἄμαχον,  συγκαθεσθεὶς αὐτοῖς τριῶν ἑξῆς ἡμερῶν ἐξ ἕω μέχρις ἑσπέρας, διευθύνειν  ἐπειράθην τὰ γεγραμμένα·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="8"><p><q rend="merge">ἔνθα καὶ τὸ εὐσταθὲς καὶ τὸ  φιλάληθες καὶ τὸ  εὐπαρακολούθητον καὶ  συνετὸν  ὑπερηγάσθην τῶν ἀδελφῶν, ὡς ἐν τάξει καὶ μετ’  ἐπιεικείας τὰς ἐρωτήσεις καὶ τὰς  ἐπαπορήσεις καὶ τὰς  συγκαταθέσεις  ἐποιούμεθα, τὸ μὲν ἐκ παντὸς τρόπου καὶ φιλονείκως τῶν ἅπαξ  δοξάντων  περιέχεσθαι, εἰ καὶ μὴ φαίνοιτο ὀρθῶς ἔχοντα, παραιτησάμενοι, μήτε δὲ τὰς  ἀντιλογίας  ὑποστελλόμενοι, ἀλλ’ ἐς ὅσον οἷόν τε, τῶν προκειμένων  ἐπιβατεύειν καὶ κρατύνειν αὐτὰ  πειρώμενοι, μήτε, εἰ λόγος  αἱροῖ,  μεταπείθεσθαι καὶ συνομολογεῖν  αἰδούμενοι, ἀλλ’  εὐσυνειδήτως καὶ ἀνυποκρίτως καὶ ταῖς  καρδίαις πρὸς τὸν θεὸν  ἡπλωμέναις τὰ ταῖς  ἀποδείξεσι καὶ διδασκαλίαις τῶν ἁγίων γραφῶν συνιστανόμενα καταδεχόμενοι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.24" n="9"><p><q rend="merge">καὶ τέλος ὅ τε τῆς  διδαχῆς ταύτης ἀρχηγὸς καὶ  εἰσηγητής, ὁ  καλούμενος  Κορακίων, ἐν  ἐπηκόῳ πάντων τῶν παρόντων ἀδελφῶν ὡμολόγησεν καὶ  διεμαρτύρατο ἡμῖν μηκέτι τούτῳ  προσέξειν μηδὲ  διαλέξεσθαι περὶ τούτου μηδὲ  μεμνῆσθαι μηδὲ  διδάξειν, ὡς ἱκανῶς ὑπὸ τῶν  ἀντιλεχθέντων  ᾑρημένος· τῶν τε ἄλλων ἀδελφῶν οἳ μὲν ἔχαιρον <pb n="v.2.p.196"/> ἐπὶ τῇ  κοινολογίᾳ καὶ τῇ πρὸς πάντας  συγκαταβάσει καὶ  συνδιαθέσει.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="25">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="1"><p rend="align(indent)">Εἶθ’ ἑξῆς ὑποβάς, περὶ τῆς Ἀποκαλύψεως Ἰωάννου ταῦτά φησιν· <q>τινὲς μὲν οὖν τῶν πρὸ ἡμῶν  ἠθέτησαν καὶ  ἀνεσκεύασαν πάντῃ τὸ βιβλίον, καθ’ ἕκαστον κεφάλαιον διευθύνοντες  ἄγνωστόν τε καὶ  ἀσυλλόγιστον  ἀποφαίνοντες  ψεύδεσθαί τε τὴν ἐπιγραφήν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="2"><p><q rend="merge">Ἰωάννου γὰρ οὐκ εἶναι λέγουσιν, ἀλλ’ οὐδ’ ἀποκάλυψιν εἶναι τὴν σφόδρα καὶ  παχεῖ  κεκαλυμμένην τῷ τῆς ἀγνοίας  παραπετάσματι, καὶ οὐχ ὅπως τῶν ἀποστόλων τινά, ἀλλ’ οὐδ’ ὅλως τῶν ἁγίων ἢ τῶν ἀπὸ τῆς ἐκκλησίας τούτου γεγονέναι ποιητὴν τοῦ γράμματος, Κήρινθον δὲ τὸν καὶ τὴν ἀπ’ ἐκείνου κληθεῖσαν Κηρινθιανὴν συστησάμενον αἵρεσιν, ἀξιόπιστον ἐπιφημίσαι θελήσαντα τῷ ἑαυτοῦ πλάσματι ὄνομα.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="3"><p><q rend="merge">τοῦτο γὰρ εἶναι τῆς διδασκαλίας αὐτοῦ τὸ δόγμα, ἐπίγειον ἔσεσθαι τὴν τοῦ Χριστοῦ βασιλείαν, καὶ ὧν αὐτὸς ὠρέγετο, φιλοσώματος ὢν καὶ πάνυ σαρκικός, ἐν τούτοις ὀνειροπολεῖν ἔσεσθαι, γαστρὸς καὶ τῶν ὑπὸ γαστέρα πλησμοναῖς, τοῦτ’ ἐστὶ σιτίοις καὶ  ποτοῖς καὶ γάμοις καὶ δι’ ὧν εὐφημότερον ταῦτα ᾠήθη ποριεῖσθαι, ἑορταῖς καὶ θυσίαις καὶ ἱερείων σφαγαῖς.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="4"><p><q rend="merge">ἐγὼ δὲ  ἀθετῆσαι μὲν οὐκ ἂν τολμήσαιμι τὸ βιβλίον, πολλῶν αὐτὸ διὰ σπουδῆς ἐχόντων ἀδελφῶν, μείζονα δὲ τῆς ἐμαυτοῦ  φρονήσεως τὴν ὑπόληψιν τὴν περὶ αὐτοῦ λαμβάνων,  κεκρυμμένην εἶναί τινα καὶ  θαυμασιωτέραν τὴν καθ’ ἕκαστον  ἐκδοχὴν ὑπολαμβάνω. καὶ γὰρ εἰ μὴ  συνίημι, ἀλλ’  ὑπονοῶ γε νοῦν τινα  βαθύτερον  ἐγκεῖσθαι τοῖς <pb n="v.2.p.198"/> ῥήμασιν,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="5"><p><q rend="merge">οὐκ ἰδίῳ ταῦτα  μετρῶν καὶ κρίνων λογισμῷ, πίστει δὲ τὸ πλέον  νέμων  ὑψηλότερα ἢ
ὑπ’ ἐμοῦ  καταληφθῆναι  νενόμικα, καὶ οὐκ  ἀποδοκιμάζω ταῦτα ἃ μὴ  συνεώρακα,  θαυμάζω δὲ μᾶλλον ὅτι μὴ καὶ εἶδον.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="6"><p rend="align(indent)"> Ἐπὶ τούτοις τὴν ὅλην τῆς Ἀποκαλύψεως  βασανίσας γραφὴν  ἀδύνατόν τε αὐτὴν κατὰ τὴν  πρόχειρον ἀποδείξας  νοεῖσθαι διάνοιαν, ἐπιφέρει λέγων· <q>συντελέσας δὴ πᾶσαν ὡς εἰπεῖν τὴν προφητείαν,  μακαρίζει ὁ προφήτης τούς τε  <note place="margin" xml:lang="eng"><bibl>Rev. 22, 7. 8</bibl></note>  φυλάσσοντας αὐτὴν καὶ δὴ καὶ ἑαυτόν. <q>μακάριος</q> γάρ φησιν <q>ὁ τηρῶν τοὺς λόγους τῆς προφητείας τοῦ βιβλίου τούτου κἀγὼ Ἰωάννης ὁ βλέπων καὶ ἀκούων ταῦτα.</q> </q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="7"><p><q rend="merge">καλεῖσθαι μὲν οὖν αὐτὸν Ἰωάννην καὶ εἶναι τὴν γραφὴν Ἰωάννου ταύτην οὐκ ἀντερῶ, ἁγίου μὲν γὰρ εἶναί τινος καὶ θεοπνεύστου  συναινῶ· οὐ μὴν ῥᾳδίως ἂν  συνθείμην τοῦτον εἶναι τὸν ἀπόστολον, τὸν υἱὸν Ζεβεδαίου, τὸν ἀδελφὸν Ἰακώβου, οὗ τὸ εὐαγγέλιον τὸ κατὰ Ἰωάννην ἐπιγεγραμμένον καὶ ἡ ἐπιστολὴ ἡ  καθολική.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="8"><p><q rend="merge">τεκμαίρομαι γὰρ ἔκ τε τοῦ ἤθους  ἑκατέρων καὶ τοῦ τῶν λόγων εἴδους καὶ τῆς τοῦ βιβλίου  διεξαγωγῆς λεγομένης, μὴ τὸν αὐτὸν εἶναι. ὁ μὲν γὰρ εὐαγγελιστὴς οὐδαμοῦ τὸ ὄνομα αὐτοῦ  παρεγγράφει οὐδὲ κηρύσσει ἑαυτὸν οὔτε διὰ τοῦ εὐαγγελίου οὔτε διὰ τῆς ἐπιστολῆς.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="9"><p rend="align(indent)"> Εἶθ’ ὑποβάς, πάλιν ταῦτα λέγει· <q>Ἰωάννης δὲ οὐδαμοῦ, οὐδὲ ὡς περὶ ἑαυτοῦ οὐδὲ ὡς περὶ ἑτέρου· ὁ δὲ τὴν Ἀποκάλυψιν γράψας  εὐθύς τε  <note place="margin" xml:lang="eng"><bibl>Rev. 1, 1. 2</bibl></note> ἐν ἀρχῇ ἑαυτὸν  προτάσσει <q>Ἀποκάλυψις Ἰησοῦ Χριστοῦ, ἣν ἔδωκεν αὐτῷ δεῖξαι τοῖς  δούλοις αὐτοῦ ἐν τάχει, καὶ  ἐσήμανεν  ἀποστείλας διὰ τοῦ <pb n="v.2.p.200"/> ἀγγέλου αὐτοῦ τῷ  δούλῳ αὐτοῦ Ἰωάννῃ, ὃς ἐμαρτύρησεν τὸν λόγον τοῦ θεοῦ καὶ τὴν μαρτυρίαν αὐτοῦ, ὅσα εἶδεν</q>·  εἶτα καὶ ἐπιστολὴν γράφει·  <note place="margin" xml:lang="eng"><bibl>Rev. 1, 4</bibl></note> <q>Ἰωάννης ταῖς ἑπτὰ ἐκκλησίαις ταῖς ἐν τῇ Ἀσίᾳ, χάρις ὑμῖν καὶ εἰρήνη.</q> </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="10"><p><q rend="merge">ὁ δέ γε εὐαγγελιστὴς οὐδὲ τῆς καθολικῆς ἐπιστολῆς  προέγραψεν ἑαυτοῦ τὸ ὄνομα, ἀλλὰ  ἀπερίττως ἀπ’ αὐτοῦ τοῦ  μυστηρίου  <note place="margin" xml:lang="eng"><bibl>1 John 1, 1</bibl></note> τῆς θείας ἀποκαλύψεως ἤρξατο· <q>ὃ ἦν ἀπ’ ἀρχῆς, ὃ ἀκηκόαμεν, ὃ ἑωράκαμεν τοῖς ὀφθαλμοῖς ἡμῶν</q>· ἐπὶ ταύτῃ γὰρ τῇ  ἀποκαλύψει καὶ ὁ κύριος τὸν  <note place="margin" xml:lang="eng"><bibl>Matt. 16, 17</bibl></note> Πέτρον  ἐμακάρισεν, εἰπών· <q>μακάριος εἶ Σίμων  βὰρ  Ἰωνᾶ, ὅτι σὰρξ καὶ αἷμα οὐκ  ἀπεκάλυψέν σοι, ἀλλ’ ὁ πατήρ μου ὁ οὐράνιος.</q></q> </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="11"><p><q rend="merge">ἀλλ’ οὐδὲ ἐν τῇ δευτέρᾳ φερομένῃ Ἰωάννου καὶ τρίτῃ, καίτοι  βραχείαις  οὔσαις ἐπιστολαῖς, ὁ Ἰωάννης ὀνομαστὶ <note place="margin" xml:lang="eng"><bibl>2 John 1; 3 John 1</bibl></note> πρόκειται, ἀλλὰ  ἀνωνύμως  <q>ὁ πρεσβύτερος</q> γέγραπται. οὗτος δέ γε οὐδὲ  αὔταρκες  ἐνόμισεν, εἰς ἅπαξ ἑαυτὸν ὀνομάσας διηγεῖσθαι τὰ ἑξῆς,  <note place="margin" xml:lang="eng"><bibl>Rev. 1, 9</bibl></note> ἀλλὰ πάλιν ἀναλαμβάνει <q>ἐγὼ Ἰωάννης, ὁ ἀδελφὸς ὑμῶν καὶ  συγκοινωνὸς ἐν τῇ  θλίψει καὶ βασιλείᾳ καὶ ἐν  ὑπομονῇ Ἰησοῦ,  ἐγενόμην ἐν τῇ νήσῳ τῇ  καλουμένῃ  Πάτμῳ διὰ τὸν λόγον τοῦ θεοῦ καὶ τὴν μαρτυρίαν Ἰησοῦ.</q> καὶ δὴ καὶ πρὸς τῷ τέλει  <note place="margin" xml:lang="eng"><bibl>Rev. 22, 7. 8</bibl></note> ταῦτα εἶπεν· <q>μακάριος ὁ τηρῶν τοὺς λόγους τῆς προφητείας τοῦ βιβλίου τούτου κἀγὼ Ἰωάννης ὁ βλέπων καὶ ἀκούων ταῦτα</q>.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="12"><p rend="align(indent)"><q rend="merge">Ὅτι μὲν οὖν Ἰωάννης ἐστὶν ὁ ταῦτα γράφων, αὐτῷ  λέγοντι  πιστευτέον·  ποῖος δὲ οὗτος, ἄδηλον. οὐ γὰρ εἶπεν ἑαυτὸν εἶναι, ὡς ἐν τῷ εὐαγγελίῳ πολλαχοῦ, τὸν ἠγαπημένον ὑπὸ τοῦ κυρίου μαθητὴν  <note place="margin" xml:lang="eng"><bibl>John 13, 25</bibl></note> οὐδὲ τὸν  ἀναπεσόντα ἐπὶ τὸ στῆθος αὐτοῦ οὐδὲ τὸν ἀδελφὸν Ἰακώβου οὐδὲ τὸν αὐτόπτην καὶ αὐτήκοον <pb n="v.2.p.202"/> τοῦ κυρίου γενόμενον.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="13"><p><q rend="merge">εἶπεν γὰρ ἄν τι τούτων τῶν προδεδηλωμένων, σαφῶς ἑαυτὸν  ἐμφανίσαι  <note place="margin" xml:lang="eng"><bibl>Rev. 1, 9</bibl></note> βουλόμενος· ἀλλὰ τούτων μὲν οὐδέν, ἀδελφὸν δὲ ἡμῶν καὶ  συγκοινωνὸν εἶπεν καὶ μάρτυρα Ἰησοῦ <note place="margin" xml:lang="eng"><bibl>Rev. 22, 7. 8</bibl></note> καὶ μακάριον ἐπὶ τῇ  θέᾳ καὶ ἀκοῇ τῶν ἀποκαλύψεων.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="14"><p><q rend="merge">πολλοὺς δὲ  ὁμωνύμους Ἰωάννῃ τῷ ἀποστόλῳ νομίζω γεγονέναι, οἳ διὰ τὴν πρὸς ἐκεῖνον ἀγάπην καὶ τῷ θαυμάζειν καὶ ζηλοῦν  <note place="margin" xml:lang="eng"><bibl>John 21, 20, etc.</bibl></note>  ἀγαπηθῆναί τε ὁμοίως αὐτῷ βούλεσθαι ὑπὸ τοῦ κυρίου, καὶ τὴν ἐπωνυμίαν τὴν αὐτὴν  ἠσπάσαντο, ὥσπερ καὶ ὁ Παῦλος πολὺς καὶ δὴ καὶ ὁ Πέτρος ἐν τοῖς τῶν πιστῶν παισὶν ὀνομάζεται.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="15"><p><q rend="merge">ἔστιν μὲν οὖν καὶ ἕτερος Ἰωάννης ἐν ταῖς Πράξεσι τῶν  <note place="margin" xml:lang="eng"><bibl>Acts 12, 25</bibl></note> ἀποστόλων, ὁ ἐπικληθεὶς Μάρκος, ὃν Βαρναβᾶς καὶ Παῦλος ἑαυτοῖς  συμπαρέλαβον, περὶ οὗ καὶ
 <note place="margin" xml:lang="eng"><bibl>Acts 13, 5</bibl></note> πάλιν λέγει <q>εἶχον δὲ καὶ Ἰωάννην  ὑπηρέτην.</q> εἰ
  δὲ οὗτος ὁ γράψας ἐστίν, οὐκ ἂν  φαίην·  οὐδὲ γὰρ  ἀφῖχθαι σὺν αὐτοῖς εἰς τὴν Ἀσίαν γέγραπται,  <note place="margin" xml:lang="eng"><bibl>Acts 13, 13</bibl></note> ἀλλὰ <q>ἀναχθέντες μέν,</q> φησίν, <q>ἀπὸ τῆς  Πάφου οἱ περὶ τὸν Παῦλον ἦλθον εἰς  Πέργην τῆς  Παμφυλίας, Ἰωάννης δὲ  ἀποχωρήσας ἀπ’ αὐτῶν  ὑπέστρεψεν εἰς Ἱεροσόλυμα</q>·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="16"><p><q rend="merge">ἄλλον δὲ τινα οἶμαι  τῶν ἐν Ἀσίᾳ γενομένων, ἐπεὶ καὶ δύο φασὶν ἐν Ἐφέσῳ γενέσθαι μνήματα καὶ ἑκάτερον Ἰωάννου λέγεσθαι.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="17"><p rend="align(indent)"><q rend="merge">Καὶ ἀπὸ τῶν νοημάτων δὲ καὶ ἀπὸ τῶν ῥημάτων καὶ τῆς συντάξεως αὐτῶν εἰκότως ἕτερος οὗτος παρ’ ἐκεῖνον  ὑποληφθήσεται. συνᾴδουσι μὲν γὰρ ἀλλήλοις τὸ εὐαγγέλιον καὶ ἡ ἐπιστολή,  <note place="margin" xml:lang="eng"><bibl>John 1, 1</bibl></note> ὁμοίως τε  ἄρχονται· τὸ μέν φησιν <q>ἐν ἀρχῇ ἦν ὁ    <note place="margin" xml:lang="eng"><bibl>1 John 1, 1</bibl></note> λόγος,</q></q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="18"><p> <q rend="merge">ἣ δὲ <q>ὃ ἦν ἀπ’ ἀρχῆς</q> τὸ μέν φησιν <q>καὶ <pb n="v.2.p.204"/> <note place="margin" xml:lang="eng"><bibl>John 1, 14</bibl></note> ὁ λόγος σὰρξ ἐγένετο καὶ  ἐσκήνωσεν ἐν ἡμῖν καὶ ἐθεασάμεθα τὴν δόξαν αὐτοῦ, δόξαν ὡς μονογενοῦς παρὰ πατρός,</q> ἣ δὲ τὰ αὐτὰ σμικρῷ  <note place="margin" xml:lang="eng"><bibl>1 John 1, 1. 2</bibl></note>  παρηλλαγμένα  <q>ὃ ἀκηκόαμεν, ὃ ἑωράκαμεν τοῖς ὀφθαλμοῖς ἡμῶν, ὃ ἐθεασάμεθα καὶ αἱ χεῖρες ἡμῶν  ἐψηλάφησαν, περὶ τοῦ λόγου τῆς ζωῆς καὶ ἡ  ζωὴ ἐφανερώθη.</q></q> </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="19"><p><q rend="merge">ταῦτα γὰρ  προανακρούεται,  διατεινόμενος, ὡς ἐν τοῖς ἑξῆς ἐδήλωσεν, πρὸς τοὺς  <note place="margin" xml:lang="eng"><bibl>1 John 4, 2</bibl></note> οὐκ ἐν σαρκὶ  φάσκοντας  ἐληλυθέναι τὸν κύριον· δι’ ἃ καὶ  συνῆψεν ἐπιμελῶς <q>καὶ ὃ ἑωράκαμεν, μαρτυροῦμεν καὶ ἀπαγγέλλομεν ὑμῖν τὴν ζωὴν τὴν αἰώνιον, ἥτις ἦν πρὸς τὸν πατέρα καὶ ἐφανερώθη ἡμῖν· ὃ ἑωράκαμεν καὶ ἀκηκόαμεν, ἀπαγγέλλομεν καὶ ὑμῖν.</q> ἔχεται αὐτοῦ καὶ τῶν  προθέσεων οὐκ  ἀφίσταται,</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="20"><p><q rend="merge">διὰ δὲ τῶν αὐτῶν κεφαλαίων καὶ ὀνομάτων πάντα  διεξέρχεται· ὧν τινὰ μὲν ἡμεῖς συντόμως  ὑπομνήσομεν,</q> </p></div> 
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="21"><p><q rend="merge">ὁ δὲ  προσεχῶς  ἐντυγχάνων  εὑρήσει ἐν  ἑκατέρῳ πολλὴν τὴν ζωήν, πολὺ
τὸ φῶς  ἀποτροπὴν τοῦ σκότους, συνεχῆ τὴν ἀλήθειαν τὴν χάριν τὴν χαρὰν τὴν σάρκα καὶ τὸ αἷμα τοῦ κυρίου τὴν κρίσιν τὴν ἄφεσιν τῶν  ἁμαρτιῶν τὴν πρὸς ἡμᾶς ἀγάπην τοῦ θεοῦ τὴν πρὸς ἀλλήλους ἡμᾶς ἀγάπης  ἐντολήν, ὡς πάσας δεῖ φυλάττειν τὰς  ἐντολάς· ὁ ἔλεγχος τοῦ κόσμου τοῦ <pb n="v.2.p.206"/> διαβόλου τοῦ ἀντιχρίστου ἡ  ἐπαγγελία τοῦ ἁγίου πνεύματος ἡ  υἱοθεσία τοῦ θεοῦ ἡ  διόλου πίστις ἡμῶν  ἀπαιτουμένη ὁ πατὴρ καὶ ὁ υἱός, πανταχοῦ· καὶ ὅλως διὰ πάντων  χαρακτηρίζοντας ἕνα καὶ τὸν αὐτὸν συνορᾶν τοῦ τε εὐαγγελίου καὶ τῆς ἐπιστολῆς χρῶτα πρόκειται. </q> </p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="22"><p><q rend="merge">ἀλλοιοτάτη δὲ καὶ  ξένη παρὰ ταῦτα ἡ Ἀποκάλυψις, μήτε  ἐφαπτομένη μήτε  γειτνιῶσα τούτων  μηδενί,  σχεδόν, ὡς εἰπεῖν, μηδὲ  συλλαβὴν πρὸς αὐτὰ  κοινὴν ἔχουσα· </q></p></div> 
     <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="23"><p><q rend="merge">ἀλλ’  οὐδὲ μνήμην τινὰ οὐδὲ ἔννοιαν οὔτε ἡ ἐπιστολὴ
τῆς Ἀποκαλύψεως ἔχει (ἔα γὰρ τὸ εὐαγγέλιον) οὔτε τῆς ἐπιστολῆς ἡ Ἀποκάλυψις, Παύλου διὰ τῶν ἐπιστολῶν  ὑποφήναντός τι καὶ περὶ τῶν ἀποκαλύψεων αὐτοῦ, ἃς οὐκ  ἐνέγραψεν καθ’  αὑτάς.</q></p></div>
      <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="24"><p rend="align(indent)"><q rend="merge">Ἔτι  δὲ καὶ διὰ τῆς φράσεως τὴν  διαφορὰν ἔστιν  τεκμήρασθαι τοῦ εὐαγγελίου καὶ τῆς ἐπιστολῆς πρὸς τὴν Ἀποκάλυψιν.</q> </p></div> 
       <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="25"><p><q rend="merge">τὰ μὲν γὰρ οὐ μόνον  ἀπταίστως κατὰ τὴν τῶν Ἑλλήνων φωνήν, ἀλλὰ καὶ  λογιώτατα ταῖς λέξεσιν τοῖς  συλλογισμοῖς ταῖς  συντάξεσιν τῆς ἑρμηνείας γέγραπται, πολλοῦ γε δεῖ  βάρβαρόν τινα  φθόγγον ἢ  σολοικισμὸν ἢ ὅλως ἰδιωτισμὸν ἐν αὐτοῖς εὑρεθῆναι· ἑκάτερον γὰρ εἶχεν, ὡς ἔοικεν, τὸν λόγον,  ἀμφοτέρους αὐτῷ  <note place="margin" xml:lang="eng"><bibl>1 Cor. 12, 8</bibl></note>  χαρισαμένου τοῦ κυρίου, τόν τε τῆς γνώσεως τόν  <note place="margin" xml:lang="eng"><bibl>1 Cor. 14, 6</bibl></note> τε τῆς φράσεως·</q></p></div>
       <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="26"><p><q rend="merge">τούτῳ δὲ  ἀποκαλύψεις μὲν  ἑωρακέναι καὶ γνῶσιν εἰληφέναι καὶ προφητείαν οὐκ ἀντερῶ, διάλεκτον μέντοι καὶ γλῶσσαν οὐκ ἀκριβῶς ἑλληνίζουσαν αὐτοῦ  βλέπω, ἀλλ’ ἰδιώμασί <pb n="v.2.p.208"/> τε  βαρβαρικοῖς χρώμενον καί που καὶ  σολοικίζοντα·</q> </p></div>
        <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.25" n="27"><p><q rend="merge">ἅπερ οὐκ ἀναγκαῖον νῦν  ἐκλέγειν· οὐδὲ γὰρ  ἐπισκώπτων (μή τις νομίσῃ) ταῦτα εἶπον, ἀλλὰ μόνον τὴν  ἀνομοιότητα διευθύνων τούτων τῶν γραφῶν.</q> </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="26">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.26" n="1"><p rend="align(indent)"> Ἐπὶ ταύταις τοῦ Διονυσίου φέρονται καὶ ἄλλαι πλείους ἐπιστολαί, ὥσπερ αἱ κατὰ  Σαβελλίου πρὸς Ἄμμωνα τῆς κατὰ  Βερνίκην ἐκκλησίας ἐπίσκοπον καὶ ἡ πρὸς Τελεσφόρον καὶ ἡ πρὸς  Εὐφράνορα καὶ πάλιν Ἄμμωνα καὶ  Εὔπορον· συντάττει δὲ περὶ τῆς αὐτῆς ὑποθέσεως καὶ ἄλλα τέσσαρα συγγράμματα, ἃ τῷ κατὰ Ῥώμην  ὁμωνύμῳ Διονυσίῳ προσφωνεῖ.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.26" n="2"><p>καὶ πλείους δὲ παρὰ ταύτας εἰσὶν αὐτοῦ παρ’ ἡμῖν ἐπιστολαὶ καὶ δὴ καὶ  πολυεπεῖς λόγοι ἐν ἐπιστολῆς  χαρακτῆρι  γραφέντες, ὡς οἱ περὶ φύσεως, Τιμοθέῳ τῷ παιδὶ  προσπεφωνημένοι, καὶ ὁ περὶ  πειρασμῶν, ὃν καὶ αὐτὸν  Εὐφράνορι ἀνατέθεικεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.26" n="3"><p>ἐπὶ τούτοις καὶ  Βασιλείδῃ τῶν κατὰ τὴν  Πεντάπολιν παροικιῶν ἐπισκόπῳ γράφων, φησὶν ἑαυτὸν εἰς τὴν ἀρχὴν ἐξήγησιν  πεποιῆσθαι τοῦ  Ἐκκλησιαστοῦ, διαφόρους δ’ ἡμῖν <del>τε</del> καὶ πρὸς τοῦτον καταλέλοιπεν ἐπιστολάς.</p>
 <p rend="align(indent)">Τοσαῦτα ὁ Διονύσιος· ἀλλὰ γὰρ ἤδη μετὰ τὴν τούτων ἱστορίαν φέρε, καὶ τὴν καθ’ ἡμᾶς τοῖς μετέπειτα γνωρίζειν γενεὰν ὁποία τις ἦν,  παραδῶμεν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="27">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.27" n="1"><p rend="align(indent)"> Ξύστον τῆς Ῥωμαίων ἐκκλησίας ἔτεσιν ἕνδεκα προστάντα διαδέχεται τῷ κατ’ Ἀλεξάνδρειαν ὁμώνυμος Διονύσιος. ἐν τούτῳ δὲ καὶ Δημητριανοῦ κατ’ Ἀντιόχειαν τὸν βίον μεταλλάξαντος, τὴν ἐπισκοπὴν Παῦλος ὁ ἐκ Σαμοσάτων παραλαμβάνει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.27" n="2"><p>τούτου δὲ  ταπεινὰ καὶ  χαμαιπετῆ περὶ τοῦ Χριστοῦ παρὰ τὴν ἐκκλησιαστικὴν διδασκαλίαν  φρονήσαντος ὡς κοινοῦ τὴν φύσιν ἀνθρώπου <pb n="v.2.p.210"/> γενομένου, ὁ μὲν κατ’ Ἀλεξάνδρειαν Διονύσιος παρακληθεὶς ὡς ἂν ἐπὶ τὴν σύνοδον  ἀφίκοιτο, γῆρας ὁμοῦ καὶ ἀσθένειαν τοῦ σώματος  αἰτιασάμενος,  ἀνατίθεται τὴν παρουσίαν, δι’ ἐπιστολῆς τὴν αὐτοῦ γνώμην, ἣν ἔχοι περὶ τοῦ ζητουμένου,  παραστήσας, οἱ δὲ λοιποὶ τῶν ἐκκλησιῶν ποιμένες ἄλλος ἄλλοθεν ὡς ἐπὶ λυμεῶνα τῆς Χριστοῦ ποίμνης  συνῄεσαν, οἱ πάντες ἐπὶ τὴν Ἀντιόχειαν  σπεύδοντες.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="28">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.28" n="1"><p rend="align(indent)"> Τούτων οἳ μάλιστα διέπρεπον, Φιρμιλιανὸς μὲν τῆς Καππαδοκῶν Καισαρείας ἐπίσκοπος ἦν, Γρηγόριος δὲ καὶ Ἀθηνόδωρος ἀδελφοὶ τῶν κατὰ Πόντον παροικιῶν ποιμένες καὶ ἐπὶ τούτοις Ἕλενος τῆς ἐν Ταρσῷ παροικίας καὶ Νικομᾶς τῆς ἐν Ἰκονίῳ, οὐ μὴν ἀλλὰ καὶ τῆς ἐν Ἱεροσολύμοις ἐκκλησίας Ὑμέναιος τῆς τε  ὁμόρου ταύτης Καισαρείας Θεότεκνος, Μάξιμος ἔτι πρὸς τούτοις, τῶν κατὰ Βόστραν δὲ καὶ οὗτος ἀδελφῶν διαπρεπῶς ἡγεῖτο, μυρίους τε ἄλλους οὐκ ἂν  ἀπορήσαι τις ἅμα πρεσβυτέροις καὶ διακόνοις τῆς αὐτῆς ἕνεκεν αἰτίας ἐν τῇ  προειρημένῃ πόλει  συγκροτηθέντας  ἀπαριθμούμενος, ἀλλὰ τούτων γε οἱ μάλιστα ἐπιφανεῖς οἵδε ἦσαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.28" n="2"><p>πάντων οὖν κατὰ καιροὺς διαφόρως καὶ πολλάκις ἐπὶ ταὐτὸν συνιόντων, λόγοι καὶ ζητήσεις καθ’ ἑκάστην ἀνεκινοῦντο σύνοδον, τῶν μὲν ἀμφὶ τὸν  Σαμοσατέα τὰ τῆς ἑτεροδοξίας ἐπικρύπτειν ἔτι καὶ  παρακαλύπτεσθαι πειρωμένων, τῶν δὲ  ἀπογυμνοῦν καὶ εἰς φανερὸν ἄγειν τὴν αἵρεσιν καὶ τὴν εἰς Χριστὸν βλασφημίαν αὐτοῦ διὰ σπουδῆς ποιουμένων.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.28" n="3"><p rend="align(indent)">Ἐν τούτῳ δὲ Διονύσιος τελευτᾷ κατὰ τὸ δωδέκατον τῆς Γαλλιηνοῦ βασιλείας, προστὰς τῆς <pb n="v.2.p.212"/> κατ’ Ἀλεξάνδρειαν ἐπισκοπῆς ἔτεσιν ἑπτακαίδεκα, διαδέχεται δ’ αὐτὸν Μάξιμος.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.28" n="4"><p rend="align(indent)">Γαλλιηνοῦ δ’ ἐφ’ ὅλοις ἐνιαυτοῖς πεντεκαίδεκα  τὴν ἀρχὴν κεκρατηκότος, Κλαύδιος κατέστη διάδοχος.</p>
 <p rend="align(indent)">Δεύτερον οὗτος διελθὼν ἔτος  Αὐρηλιανῷ μεταδίδωσι τὴν ἡγεμονίαν· </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="29">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.29" n="1"><p rend="align(indent)">καθ’ ὃν τελευταίας συγκροτηθείσης πλείστων ὅσων ἐπισκόπων συνόδου,  φωραθεὶς καὶ πρὸς ἁπάντων ἤδη σαφῶς  καταγνωσθεὶς ἑτεροδοξίαν ὁ τῆς κατὰ Ἀντιόχειαν αἱρέσεως ἀρχηγὸς τῆς ὑπὸ τὸν οὐρανὸν καθολικῆς ἐκκλησίας  ἀποκηρύττεται.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.29" n="2"><p rend="align(indent)"> μάλιστα δ’ αὐτὸν εὐθύνας ἐπικρυπτόμενον διήλεγξεν Μαλχίων, ἀνὴρ τά τε ἄλλα  λόγιος καὶ  σοφιστοῦ τῶν ἐπ’ Ἀντιοχείας Ἑλληνικῶν  παιδευτηρίων διατριβῆς προεστώς, οὐ μὴν ἀλλὰ καὶ δι’ ὑπερβάλλουσαν τῆς εἰς Χριστὸν πίστεως  γνησιότητα πρεσβυτερίου τῆς αὐτόθι παροικίας ἠξιωμένος· οὗτός γέ τοι  ἐπισημειουμένων  ταχυγράφων ζήτησιν πρὸς αὐτὸν ἐνστησάμενος, ἣν καὶ εἰς δεῦρο φερομένην ἴσμεν, μόνος ἴσχυσεν τῶν ἄλλων  κρυψίνουν ὄντα καὶ ἀπατηλὸν  φωρᾶσαι τὸν ἄνθρωπον.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="30">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="1"><p rend="align(indent)">  Μίαν δὴ οὖν ἐκ κοινῆς γνώμης οἱ ἐπὶ ταὐτὸν συγκεκροτημένοι ποιμένες  διαχαράξαντες ἐπιστολὴν εἰς πρόσωπον τοῦ τε Ῥωμαίων ἐπισκόπου Διονυσίου καὶ Μαξίμου τοῦ κατ’ Ἀλεξάνδρειαν ἐπὶ πάσας διαπέμπονται τὰς ἐπαρχίας, τὴν αὐτῶν τε σπουδὴν τοῖς πᾶσιν φανερὰν καθιστάντες καὶ τοῦ Παύλου τὴν  διάστροφον ἑτεροδοξίαν,  ἐλέγχους τε καὶ ἐρωτήσεις ἃς πρὸς αὐτὸν  ἀνακεκινήκασιν, καὶ ἔτι τὸν πάντα βίον τε καὶ τρόπον τοῦ ἀνδρὸς  διηγούμενοι· ἐξ ὧν μνήμης ἕνεκεν <pb n="v.2.p.214"/> καλῶς ἂν ἔχοι ταύτας αὐτῶν ἐπὶ τοῦ παρόντος διελθεῖν τὰς φωνάς·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="2"><p rend="align(indent)"><q>Διονυσίῳ  καὶ  Μαξίμῳ καὶ τοῖς κατὰ τὴν οἰκουμένην πᾶσιν  συλλειτουργοῖς ἡμῶν ἐπισκόποις καὶ πρεσβυτέροις καὶ διακόνοις καὶ πάσῃ τῇ ὑπὸ τὸν οὐρανὸν καθολικῇ ἐκκλησίᾳ Ἕλενος καὶ Ὑμέναιος καὶ Θεόφιλος καὶ Θεότεκνος καὶ Μάξιμος Πρόκλος Νικομᾶς καὶ  Αἰλιανὸς καὶ Παῦλος καὶ  Βωλανὸς καὶ  Πρωτογένης καὶ  Ἱέραξ καὶ  Εὐτύχιος καὶ Θεόδωρος καὶ Μαλχίων καὶ Λούκιος καὶ οἱ λοιποὶ πάντες οἱ σὺν ἡμῖν παροικοῦντες τὰς ἐγγὺς πόλεις καὶ ἔθνη ἐπίσκοποι καὶ πρεσβύτεροι καὶ διάκονοι καὶ αἱ ἐκκλησίαι τοῦ θεοῦ ἀγαπητοῖς ἀδελφοῖς ἐν κυρίῳ χαίρειν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="3"><p rend="align(indent)"> Τούτοις μετὰ βραχέα ἐπιλέγουσιν ταῦτα· <q>ἐπεστέλλομεν 
δὲ ἅμα καὶ  παρεκαλοῦμεν πολλοὺς καὶ τῶν μακρὰν ἐπισκόπων ἐπὶ τὴν θεραπείαν τῆς θανατηφόρου διδασκαλίας, ὥσπερ καὶ Διονύσιον τὸν ἐπὶ τῆς Ἀλεξανδρείας καὶ  Φιρμιλιανὸν τὸν ἀπὸ τῆς Καππαδοκίας, τοὺς  μακαρίτας· ὧν ὃ μὲν καὶ ἐπέστειλεν εἰς τὴν Ἀντιόχειαν, τὸν ἡγεμόνα τῆς πλάνης οὐδὲ προσρήσεως ἀξιώσας οὐδὲ πρὸς πρόσωπον γράψας αὐτῷ, ἀλλὰ τῇ παροικίᾳ πάσῃ, ἧς καὶ τὸ ἀντίγραφον ὑπετάξαμεν· </q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="4"><p><q rend="merge">ὁ δὲ Φιρμιλιανός,  καὶ δὶς ἀφικόμενος,  κατέγνω μὲν τῶν ὑπ’ ἐκείνου καινοτομουμένων, ὡς ἴσμεν καὶ μαρτυροῦμεν οἱ  παραγενόμενοι καὶ ἄλλοι πολλοὶ  συνίσασιν,  ἐπαγγειλαμένου δὲ  μεταθήσεσθαι, πιστεύσας καὶ  ἐλπίσας ἄνευ τινὸς περὶ τὸν λόγον  λοιδορίας τὸ πρᾶγμα εἰς δέον καταστήσεσθαι,  ἀνεβάλετο,  παρακρουσθεὶς ὑπὸ τοῦ καὶ τὸν θεὸν  <note place="margin" xml:lang="eng"><bibl>Jude 3. 4</bibl></note> τὸν ἑαυτοῦ καὶ κύριον  ἀρνουμένου καὶ τὴν πίστιν, <pb n="v.2.p.216"/> ἣν καὶ αὐτὸς πρότερον εἶχεν, μὴ  φυλάξαντος.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="5"><p><q rend="merge">ἔμελλεν δὲ καὶ νῦν ὁ Φιρμιλιανὸς εἰς τὴν Ἀντιόχειαν  διαβήσεσθαι καὶ μέχρι γε  Ταρσῶν ἧκεν, ἅτε τῆς ἀρνησιθέου κακίας αὐτοῦ πεῖραν  εἰληφώς· ἀλλὰ γὰρ μεταξύ, συνεληλυθότων ἡμῶν καὶ  καλούντων καὶ  ἀναμενόντων, ἄχρι ἂν ἔλθῃ, τέλος ἔσχεν τοῦ βίου.</q></p></div> 
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="6"><p rend="align(indent)">Μεθ’ ἕτερα δ’ αὖθις τὸν βίον τοῦ αὐτοῦ οἵας ἐτύγχανεν ἀγωγῆς,  διαγράφουσιν ἐν τούτοις·
 <q>ὅπου δὲ ἀποστὰς τοῦ κανόνος, ἐπὶ  κίβδηλα καὶ <note place="margin" xml:lang="eng"><bibl>1 Cor. 5, 12</bibl></note>  νόθα διδάγματα μετελήλυθεν, οὐδὲν δεῖ τοῦ ἔξω ὄντος τὰς πράξεις κρίνειν,  </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="7"><p><q rend="merge">οὐδ’ ὅτι πρότερον  πένης  ὢν καὶ πτωχὸς καὶ μήτε παρὰ πατέρων παραλαβὼν μηδεμίαν  εὐπορίαν μήτε ἐκ τέχνης ἤ τινος  ἐπιτηδεύματος  κτησάμενος, νῦν εἰς  ὑπερβάλλοντα πλοῦτον  ἐλήλακεν ἐξ  ἀνομιῶν καὶ  ἱεροσυλιῶν καὶ
  ὧν αἰτεῖ καὶ  σείει τοὺς ἀδελφούς,  καταβραβεύων τοὺς  ἀδικουμένους καὶ ὑπισχνούμενος  βοηθήσειν  μισθοῦ, ψευδόμενος δὲ καὶ τούτους καὶ μάτην  καρπούμενος τὴν τῶν ἐν πράγμασιν ὄντων  ἑτοιμότητα πρὸς τὸ διδόναι ὑπὲρ ἀπαλλαγῆς τῶν  <note place="margin" xml:lang="eng"><bibl>1 Tim. 6, 5</bibl></note>  ἐνοχλούντων,  πορισμὸν ἡγούμενος τὴν θεοσέβειαν· <note place="margin" xml:lang="eng"><bibl>Rom. 12, 16; 1 Tim. 6, 17</bibl></note> οὔτε ὡς  ὑψηλὰ  φρονεῖ καὶ  ὑπερῆρται, </q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="8"><p><q rend="merge">κοσμικὰ  ἀξιώματα ὐποδυόμενος καὶ  δουκηνάριος μᾶλλον ἢ ἐπίσκοπος θέλων καλεῖσθαι καὶ  σοβῶν κατὰ τὰς ἀγορὰς καὶ ἐπιστολὰς  ἀναγινώσκων καὶ  ὑπαγορεύων ἅμα  βαδίζων δημοσίᾳ καὶ δορυφορούμενος, τῶν μὲν  προπορευομένων, τῶν δ’ ἐφεπομένων, πολλῶν τὸν ἀριθμόν, ὡς καὶ τὴν πίστιν  φθονεῖσθαι <pb n="v.2.p.218"/> καὶ  μισεῖσθαι διὰ τὸν  ὄγκον αὐτοῦ καὶ τὴν  ὑπερηφανίαν τῆς καρδίας·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="9"><p><q rend="merge">οὔτε τὴν ἐν ταῖς  ἐκκλησιαστικαῖς συνόδοις τερατείαν, ἣν  μηχανᾶται,  δοξοκοπῶν καὶ φαντασιοκοπῶν καὶ τὰς τῶν  ἀκεραιοτέρων ψυχὰς τοῖς τοιούτοις  ἐκπλήττων, βῆμα μὲν καὶ θρόνον ὑψηλὸν ἑαυτῷ κατασκευασάμενος, οὐχ ὡς Χριστοῦ μαθητής,  σήκρητόν τε, ὥσπερ οἱ τοῦ κόσμου ἄρχοντες, ἔχων τε καὶ  ὀνομάζων,  παίων τε τῇ χειρὶ τὸν  μηρὸν καὶ τὸ βῆμα  ἀράττων τοῖς ποσὶν καὶ τοῖς μὴ  ἐπαινοῦσιν μηδὲ ὥσπερ ἐν τοῖς θεάτροις  κατασείουσιν ταῖς  ὀθόναις μηδ’  ἐκβοῶσίν τε καὶ  ἀναπηδῶσιν κατὰ τὰ αὐτὰ τοῖς ἀμφ’ αὐτὸν  στασιώταις, ἀνδράσιν τε καὶ  γυναίοις,  ἀκόσμως οὕτως  ἀκροωμένοις, τοῖς δ’ οὖν ὡς ἐν οἴκῳ θεοῦ  σεμνοπρεπῶς καὶ  εὐτάκτως  ἀκούουσιν  ἐπιτιμῶν καὶ ἐνυβρίζων καὶ εἰς τοὺς  ἀπελθόντας ἐκ τοῦ βίου τούτου  παροινῶν ἐξηγητὰς τοῦ λόγου  φορτικῶς ἐν τῷ κοινῷ καὶ  μεγαλορημονῶν περὶ ἑαυτοῦ, καθάπερ οὐκ ἐπίσκοπος ἀλλὰ  σοφιστὴς καὶ γόης·  ψαλμοὺς δὲ τοὺς μὲν εἰς τὸν κύριον ἡμῶν Ἰησοῦν Χριστὸν παύσας ὡς δὴ  νεωτέρους καὶ  νεωτέρων ἀνδρῶν συγγράμματα,</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="10"><p><q>εἰς ἑαυτὸν δὲ ἐν μέσῃ τῇ ἐκκλησίᾳ τῇ μεγάλῃ τοῦ πάσχα ἡμέρᾳ  ψαλμῳδεῖν γυναῖκας  παρασκευάζων, ὧν καὶ ἀκούσας ἄν τις  φρίξειεν· οἷα καὶ τοὺς  θωπεύοντας αὐτὸν ἐπισκόπους τῶν ὁμόρων ἀγρῶν τε καὶ πόλεων καὶ πρεσβυτέρους ἐν ταῖς πρὸς τὸν λαὸν ὁμιλίαις  καθίησιν διαλέγεσθαι·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="11"><p><q rend="merge">τὸν μὲν γὰρ υἱὸν τοῦ θεοῦ οὐ βούλεται συνομολογεῖν ἐξ οὐρανοῦ κατεληλυθέναι (ἴνα τι <pb n="v.2.p.220"/> προλαβόντες τῶν μελλόντων  γραφήσεσθαι  θῶμεν, καὶ τοῦτο οὐ λόγῳ ψιλῷ  ῥηθήσεται, ἀλλ’ ἐξ ὧν ἐπέμψαμεν ὑπομνημάτων δείκνυται  πολλαχόθεν, οὐχ ἥκιστα δὲ ὅπου λέγει Ἰησοῦν Χριστὸν κάτωθεν), οἱ δὲ εἰς αὐτὸν  ψάλλοντες καὶ  ἐγκωμιάζοντες ἐν τῷ λαῷ ἄγγελον τὸν ἀσεβῆ διδάσκαλον ἑαυτῶν ἐξ οὐρανοῦ κατεληλυθέναι λέγουσιν, καὶ ταῦτα οὐ κωλύει, ἀλλὰ καὶ λεγομένοις πάρεστιν ὁ ὑπερήφανος·  τὰς δὲ  συνεισάκτους αὐτοῦ γυναῖκας,   ὡς  Ἀντιοχεῖς ὀνομάζουσιν,</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="12"><p><q rend="merge">καὶ τῶν περὶ αὐτὸν πρεσβυτέρων καὶ διακόνων, οἶς καὶ τοῦτο καὶ τὰ ἄλλα ἁμαρτήματα  ἀνίατα ὄντα συγκρύπτει,  συνειδὼς καὶ  ἐλέγξας, ὅπως αὐτοὺς  ὑπόχρεως ἔχῃ, περὶ ὧν λόγοις καὶ ἔργοις  ἀδικεῖ, μὴ  τολμῶντας κατηγορεῖν τῷ καθ’ ἑαυτοὺς  φόβῳ, ἀλλὰ καὶ  πλουσίους ἀπέφηνεν, ἐφ’ ᾧ πρὸς τῶν τὰ τοιαῦτα  ζηλούντων  φιλεῖται καὶ  θαυμάζεται—τί ἂν ταῦτα  γράφοιμεν; ἐπιστάμεθα δέ,  ἀγαπητοί,</q> </p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="13"><p><q rend="merge">ὅτι τὸν ἐπίσκοπον καὶ τὸ  ἱερατεῖον ἅπαν παράδειγμα  <note place="margin" xml:lang="eng"><bibl>Tit. 2, 7</bibl></note> εἶναι δεῖ τῷ πλήθει πάντων καλῶν ἔργων, καὶ οὐδὲ ἐκεῖνο  ἀγνοοῦμεν ὅσοι ὑπὸ τοῦ  συνεισάγειν ἑαυτοῖς γυναῖκας  ἐξέπεσον, οἳ δ’  ὑπωπτεύθησαν, ὥστ’ εἰ καὶ  δοίη τις αὐτῷ τὸ μηδὲν  ἀσελγὲς ποιεῖν, ἀλλὰ τήν γε ὑπόνοιαν τὴν ἐκ τοῦ τοιούτου πράγματος  φυομένην ἐχρῆν  εὐλαβηθῆναι, μή τινα  σκανδαλίσῃ, τοὺς δὲ καὶ  μιμεῖσθαι  προτρέψῃ.</q></p></div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="14"><p><q rend="merge">πῶς γὰρ ἂν  ἐπιπλήξειεν ἢ  νουθετήσειεν ἕτερον 
  μὴ  συγκαταβαίνειν ἐπὶ πλέον εἰς ταὐτὸν γυναικί,  <note place="margin" xml:lang="eng"><bibl>Cf. Ecclus. 9. 8, 9</bibl></note> μὴ  ὀλίσθῃ,  φυλαττόμενον, ὡς γέγραπται, ὅστις <pb n="v.2.p.222"/> μίαν μὲν  ἀπέστησεν ἤδη, δύο δὲ  ἀκμαζούσας καὶ  εὐπρεπεῖς τὴν ὄψιν ἔχει μεθ’ ἑαυτοῦ, κἂν  ἀπίῃ που,  συμπεριφέρει, καὶ ταῦτα  τρυφῶν καὶ ὑπερεμπιμπλάμενος; ὧν  ἕνεκα  στενάζουσι μὲν καὶ  ὀδύρονται πάντες καθ’ ἑαυτούς,</q></p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="15"><p><q rend="merge">οὕτω δὲ τὴν τυραννίδα καὶ  δυναστείαν αὐτοῦ  πεφόβηνται, ὥστε κατηγορεῖν μὴ τολμᾶν.</q></p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="16"><p><q rend="merge">ἀλλὰ ταῦτα μέν, ὡς προειρήκαμεν,  εὔθυνεν ἄν τις ἄνδρα τὸ γοῦν  φρόνημα καθολικὸν ἔχοντα καὶ  συγκαταριθμούμενον ἡμῖν, τὸν δ’  ἐξορχησάμενον τὸ μυστήριον καὶ  ἐμπομπεύσαντα  <note place="margin" xml:lang="eng"><bibl>Cf. 1 Tim. 3, 16</bibl></note> τῇ  μιαρᾷ αἱρέσει τῇ Ἀρτεμᾶ (τί γὰρ οὐ χρὴ μόλις τὸν πατέρα αὐτοῦ δηλῶσαι;) οὐδὲν δεῖν ἡγούμεθα τούτων τοὺς λογισμοὺς ἀπαιτεῖν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="17"><p rend="align(indent)"> Εἶτ’ ἐπὶ τέλει τῆς ἐπιστολῆς ταῦτ’ ἐπιλέγουσιν· <q>ἠναγκάσθημεν οὖν  ἀντιτασσόμενον αὐτὸν τῷ θεῷ καὶ μὴ  εἴκοντα  ἐκκηρύξαντες, ἕτερον ἀντ’ αὐτοῦ τῇ καθολικῇ ἐκκλησίᾳ καταστῆσαι ἐπίσκοπον, θεοῦ προνοίᾳ ὡς πεπείσμεθα, τὸν τοῦ μακαρίου Δημητριανοῦ καὶ  ἐπιφανῶς προστάντος πρὸ τούτου τῆς αὐτῆς παροικίας υἱὸν Δόμνον, ἅπασιν τοῖς  πρέπουσιν ἐπισκόπῳ καλοῖς  κεκοσμημένον,  ἐδηλώσαμέν τε ὑμῖν, ὅπως τούτῳ  γράφητε καὶ παρὰ τούτου τὰ  κοινωνικὰ  δέχησθε γράμματα·
τῷ δὲ  Ἀρτεμᾷ οὗτος  ἐπιστελλέτω καὶ οἱ τὰ Ἀρτεμᾶ φρονοῦντες τούτῳ  κοινωνείτωσαν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="18"><p rend="align(indent)"> Τοῦ δὴ οὖν Παύλου σὺν καὶ τῇ τῆς πίστεως  ὀρθοδοξίᾳ τῆς ἐπισκοπῆς ἀποπεπτωκότος, Δόμνος, ὡς εἴρηται, τὴν λειτουργίαν τῆς κατὰ Ἀντιόχειαν ἐκκλησίας διεδέξατο·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="19"><p>ἀλλὰ γὰρ μηδαμῶς ἐκστῆναι τοῦ Παύλου τοῦ τῆς ἐκκλησίας οἴκου  θέλοντος, <pb n="v.2.p.224"/> βασιλεὺς  ἐντευχθεὶς  Αὐρηλιανὸς  αἰσιώτατα περὶ τοῦ πρακτέου  διείληφεν, τούτοις  νεῖμαι προστάττων τὸν οἶκον, οἷς ἂν οἱ κατὰ τὴν Ἰταλίαν καὶ τὴν Ῥωμαίων πόλιν ἐπίσκοποι τοῦ δόγματος ἐπιστέλλοιεν. οὕτω δῆτα ὁ  προδηλωθεὶς ἀνὴρ μετὰ τῆς ἐσχάτης αἰσχύνης ὑπὸ τῆς κοσμικῆς ἀρχῆς  ἐξελαύνεται τῆς ἐκκλησίας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="20"><p rend="align(indent)">Τοιοῦτος μέν γέ τις ἦν τὸ τηνικάδε περὶ ἡμᾶς ὁ  Αὐρηλιανός, προϊούσης δ’ αὐτῷ τῆς ἀρχῆς  ἀλλοῖόν τι περὶ ἡμῶν  φρονήσας, ἤδη τισὶν  βουλαῖς, ὡς ἂν διωγμὸν καθ’ ἡμῶν  ἐγείρειεν,  ἀνεκινεῖτο,  πολύς τε ἦν ὁ παρὰ πᾶσιν περὶ τούτου λόγος·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="21"><p>μέλλοντα δὲ ἤδη καὶ σχεδὸν εἰπεῖν τοῖς καθ’ ἡμῶν γράμμασιν  ὑποσημειούμενον θεία μέτεισιν δίκη, μόνον οὐχὶ ἐξ  ἀγκώνων τῆς ἐγχειρήσεως αὐτὸν  ἀποδεσμοῦσα λαμπρῶς τε τοῖς πᾶσιν συνορᾶν  παριστῶσα ὡς οὔποτε γένοιτ’ ἂν  ῥᾳστώνη τοῖς τοῦ βίου ἄρχουσιν κατὰ τῶν τοῦ Χριστοῦ ἐκκλησιῶν, μὴ οὐχὶ τῆς  ὑπερμάχου χειρὸς θείᾳ καὶ οὐρανίῳ κρίσει παιδείας ἕνεκα καὶ ἐπιστροφῆς, καθ’ οὓς ἂν αὐτὴ  δοκιμάζοι καιρούς, τοῦτ’ ἐπιτελεῖσθαι  συγχωρούσης.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="22"><p>ἔτεσι γοῦν ἓξ κρατήσαντα τὸν  Αὐρηλιανὸν διαδέχεται  Πρόβος, καὶ τοῦτον δέ που τοῖς ἴσοις  ἐπικατασχόντα  Κᾶρος ἅμα παισὶν  Καρίνῳ καὶ  Νουμεριανῷ, πάλιν τ’ αὖ καὶ τούτων οὐδ’ ὅλοις τρισὶν ἐνιαυτοῖς διαγενομένων, μέτεισιν τὰ τῆς ἡγεμονίας Διοκλητιανὸν καὶ τοὺς μετ’ αὐτὸν  εἰσποιηθέντας, ἐφ’ ὧν ὁ καθ’ ἡμᾶς <pb n="v.2.p.226"/>  συντελεῖται διωγμὸς καὶ ἡ κατ’ αὐτὸν τῶν ἐκκλησιῶν  καθαίρεσις.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.30" n="23"><p rend="align(indent)">Ἀλλὰ γὰρ μικρῷ τούτου πρότερον τὸν ἐπὶ Ῥώμης ἐπίσκοπον Διονύσιον ἔτεσιν ἐννέα διελθόντα τὴν λειτουργίαν διαδέχεται Φῆλιξ.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="31">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.31" n="1"><p rend="align(indent)">Ἐν τούτῳ καὶ ὁ μανεὶς τὰς φρένας  ἐπώνυμός τε τῆς δαιμονώσης αἱρέσεως τὴν τοῦ λογισμοῦ  παρατροπὴν  καθωπλίζετο, τοῦ δαίμονος, αὐτοῦ δὴ τοῦ  θεομάχου σατανᾶ, ἐπὶ  λύμῃ πολλῶν τὸν ἄνδρα  προβεβλημένου.  βάρβαρος δῆτα τὸν βίον αὐτῷ λόγῳ καὶ τρόπῳ τήν τε φύσιν  δαιμονικός τις ὢν καὶ  μανιώδης, ἀκόλουθα τούτοις ἐγχειρῶν, Χριστὸν αὑτὸν  μορφάζεσθαι ἐπειρᾶτο, τοτὲ μὲν  <note place="margin" xml:lang="eng"><bibl>John 14, 16f.</bibl></note> τὸν παράκλητον καὶ αὐτὸ τὸ πνεῦμα τὸ ἅγιον αὐτὸς ἑαυτὸν ἀνακηρύττων καὶ  τυφούμενός γε  <note place="margin" xml:lang="eng"><bibl>Matt. 10, 1, etc.</bibl></note> ἐπὶ τῇ μανίᾳ, τοτὲ δέ, οἷα Χριστός, μαθητὰς δώδεκα κοινωνοὺς τῆς καινοτομίας  αἱρούμενος·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.31" n="2"><p>δόγματά γε μὴν ψευδῆ καὶ ἄθεα ἐκ μυρίων τῶν πρόπαλαι ἀπεσβηκότων ἀθέων αἱρέσεων  συμπεφορημένα  καττύσας, ἐκ τῆς Περσῶν ἐπὶ τὴν καθ’ ἡμᾶς οἰκουμένην ὥσπερ τινὰ  θανατηφόρον  ἰὸν ἐξωμόρξατο, ἀφ’ οὗ δὴ τὸ Μανιχαίων  δυσσεβὲς ὄνομα τοῖς πολλοῖς εἰς ἔτι νῦν  ἐπιπολάζει. τοιαύτη  <note place="margin" xml:lang="eng"><bibl>1 Tim. 6, 20</bibl></note> μὲν οὖν ἡ καὶ τῆσδε τῆς ψευδωνύμου γνώσεως ὑπόθεσις, κατὰ τοὺς δεδηλωμένους  ὑποφυείσης χρόνους.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:7" n="32">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="1"><p rend="align(indent)">Καθ’ οὓς Φήλικα τῆς Ῥωμαίων προστάντα ἐκκλησίας ἔτεσιν πέντε  Εὐτυχιανὸς διαδέχεται·
οὐδ’ ὅλοις δὲ μησὶν οὗτος δέκα  διαγενόμενος, Γαΐῳ τῷ καθ’ ἡμᾶς καταλείπει τὸν κλῆρον· καὶ τούτου δὲ ἀμφὶ τὰ πεντεκαίδεκα ἔτη προστάντος, <pb n="v.2.p.228"/>  Μαρκελλῖνος κατέστη διάδοχος, ὃν καὶ αὐτὸν ὁ διωγμὸς κατείληφεν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="2"><p rend="align(indent)">Κατὰ τούσδε τῆς Ἀντιοχέων ἐπισκοπῆς μετὰ Δόμνον ἡγήσατο  Τίμαιος, ὃν ὁ καθ’ ἡμᾶς διεδέξατο  Κύριλλος· καθ’ ὃν Δωρόθεον, πρεσβείου τοῦ κατὰ Ἀντιόχειαν ἠξιωμένον, λόγιον ἄνδρα ἔγνωμεν.  φιλόκαλος δ’ οὗτος περὶ τὰ θεῖα γεγονώς, καὶ τῆς Ἑβραίων  ἐπεμελήθη γλώττης, ὡς καὶ αὐταῖς ταῖς  Ἑβραϊκαῖς γραφαῖς  ἐπιστημόνως  ἐντυγχάνειν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="3"><p>ἦν δ’ οὗτος τῶν μάλιστα  ἐλευθερίων  προπαιδείας τε τῆς καθ’ Ἕλληνας οὐκ ἄμοιρος, τὴν φύσιν δὲ ἄλλως  εὐνοῦχος, οὕτω  πεφυκὼς ἐξ αὐτῆς γενέσεως, ὡς καὶ βασιλέα διὰ τοῦτο, οἷόν τι παράδοξον, αὐτὸν  οἰκειώσασθαι καὶ  τιμῆσαί γε  ἐπιτροπῇ τῆς κατὰ Τύρον  ἁλουργοῦ  βαφῆς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="4"><p>τούτου μετρίως τὰς γραφὰς ἐπὶ τῆς ἐκκλησίας  διηγουμένου  κατηκούσαμεν.</p>
 <p rend="align(indent)">Μετὰ δὲ Κύριλλον  Τύραννος τῆς Ἀντιοχέων παροικίας τὴν ἐπισκοπὴν διεδέξατο, καθ’ ὃν ἤκμασεν ἡ τῶν ἐκκλησιῶν πολιορκία.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="5"><p rend="align(indent)">Τῆς δ’ ἐν Λαοδικείᾳ παροικίας ἡγήσατο μετὰ  Σωκράτην Εὐσέβιος, ἀπὸ τῆς Ἀλεξανδρέων  ὁρμηθεὶς πόλεως· αἰτία δ’ αὐτῷ τῆς μεταναστάσεως  ὑπῆρξεν ἡ κατὰ τὸν Παῦλον ὑπόθεσις, δι’ ὃν τῆς Συρίας  ἐπιβάς, πρὸς τῶν τῇδε περὶ τὰ θεῖα  ἐσπουδακότων τῆς οἴκαδε πορείας εἴργεται,  ἐπέραστόν τι θεοσεβείας χρῆμα τῶν καθ’ ἡμᾶς γενόμενος, ὡς καὶ ἀπὸ τῶν  προπαρατεθεισῶν Διονυσίου φωνῶν διαγνῶναι ῥᾴδιον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="6"><p>Ἀνατόλιος αὐτῷ διάδοχος,  ἀγαθός, φασίν, ἀγαθοῦ, καθίσταται, γένος <pb n="v.2.p.230"/> μὲν καὶ αὐτὸς Ἀλεξανδρεύς, λόγων δ’ ἕνεκα καὶ παιδείας τῆς Ἑλλήνων φιλοσοφίας τε τὰ πρῶτα τῶν μάλιστα καθ’ ἡμᾶς δοκιμωτάτων ἀπενηνεγμένος, ἅτε  ἀριθμητικῆς καὶ  γεωμετρίας  ἀστρονομίας τε καὶ τῆς ἄλλης,  διαλεκτικῆς εἴτε  φυσικῆς, θεωρίας  ῥητορικῶν τε αὖ μαθημάτων  ἐληλακὼς εἰς ἄκρον· ὧν ἕνεκα καὶ τῆς ἐπ’ Ἀλεξανδρείας  Ἀριστοτέλους διαδοχῆς τὴν διατριβὴν λόγος ἔχει πρὸς τῶν τῇδε πολιτῶν συστήσασθαι αὐτὸν ἀξιωθῆναι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="7"><p>μυρίας μὲν οὖν τοῦδε καὶ ἄλλας ἀριστείας ἐν τῇ κατ’ Ἀλεξάνδρειαν τοῦ Πιρουχίου  πολιορκίᾳ μνημονεύουσιν, ἅτε τῶν ἐν τέλει προνομίας ἐξαιρέτου πρὸς ἁπάντων  ἠξιωμένου,  δείγματος δ’ ἕνεκα μόνου τοῦδε ἐπιμνησθήσομαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="8"><p>τοῦ  πυροῦ, φασίν, τοῖς πολιορκουμένοις.  ἐπιλελοιπότος, ὡς ἤδη τῶν ἔξωθεν πολεμίων μᾶλλον αὐτοῖς τὸν λιμὸν ἀφόρητον καθεστάναι, παρὼν ὁ δηλούμενος  οἰκονομεῖταί τι τοιοῦτον.  θατέρου μέρους τῆς πόλεως τῷ Ῥωμαϊκῷ συμμαχοῦντος  στρατῷ ταύτῃ τε  τυγχάνοντος  ἀπολιορκήτου, τὸν  Εὐσέβιον (ἔτι γὰρ εἶναι τότε αὐτόθι πρὸ τῆς ἐπὶ Συρίαν μεταναστάσεως), ἐν τοῖς  ἀπολιορκήτοις ὄντα μέγα τε κλέος καὶ διαβόητον ὄνομα μέχρι καὶ τοῦ Ῥωμαίων  στρατηλάτου  κεκτημένον, περὶ τῶν λιμῷ  διαφθειρομένων κατὰ τὴν πολιορκίαν πέμψας ὁ Ἀνατόλιος  ἐκδιδάσκει·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="9"><p>ὃ δὲ  μαθών, σωτηρίαν τοῖς ἀπὸ τῶν πολεμίων  αὐτομόλοις παρασχεῖν ὡς ἐν μεγίστῃ χάριτι δωρεᾶς τὸν Ῥωμαίων  στρατηγὸν αἰτεῖται, καὶ τῆς  ἀξιώσεώς γε τυχὼν  ἐμφανὲς τῷ Ἀνατολίῳ καθίστησιν. ὃ δὲ αὐτίκα τὴν ἐπαγγελίαν <pb n="v.2.p.232"/> δεξάμενος, βουλὴν τῶν Ἀλεξανδρέων συναγαγών, τὰ μὲν πρῶτα πάντας ἠξίου  φιλικὴν δοῦναι Ῥωμαίοις δεξιάν, ὡς δ’  ἀγριαίνοντας ἐπὶ τῷ λόγῳ  συνεῖδεν, <q>ἀλλ’ οὐ τούτῳ γε,</q> φησίν, <q> ἀντιλέξειν ποθ’ ὑμᾶς  οἴομαι, εἰ τοὺς  περιττοὺς καὶ ἡμῖν αὐτοῖς οὐδαμῇ  χρησίμους, γραΐδας καὶ  νήπια καὶ  πρεσβύτας, ἐκδοῦναι πυλῶν ἔξω βαδίζειν ὅποι καὶ βούλοιντο,  συμβουλεύσαιμι. τί γὰρ δὴ τούτους εἰς μάτην, ὅσον οὔπω τεθνηξομένους, παρ’ ἑαυτοῖς  ἔχομεν; τί δὲ τοὺς  ἀναπήρους καὶ τὰ σώματα  λελωβημένους τῷ λιμῷ  κατατρύχομεν,  τρέφειν δέον μόνους ἄνδρας καὶ  νεανίας καὶ τὸν ἀναγκαῖον  πυρὸν τοῖς ἐπὶ φυλακῇ τῆς πόλεως ἐπιτηδείοις  ταμιεύεσθαι;</q> τοιούτοις τισὶν  λογισμοῖς πείσας τὸ συνέδριον, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="10"><p>ψῆφον πρῶτος ἀναστὰς ἐκφέρει πᾶν τὸ τῇ  στρατείᾳ μὴ ἐπιτήδειον εἴτε ἀνδρῶν εἴτε γυναικῶν γένος  ἀπολύειν τῆς πόλεως, ὅτι μηδὲ  καταμένουσιν αὐτοῖς καὶ εἰς ἄχρηστον ἐν τῇ πόλει διατρίβουσιν ἐλπὶς ἂν γένοιτο σωτηρίας, πρὸς τοῦ λιμοῦ  διαφθαρησομένοις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="11"><p>ταύτῃ δὲ τῶν λοιπῶν ἁπάντων τῶν ἐν τῇ βουλῇ  συγκαταθεμένων μικροῦ δεῖν τοὺς πάντας τῶν πολιορκουμένων διεσώσατο, ἐν πρώτοις μὲν τῶν ἀπὸ τῆς ἐκκλησίας, ἔπειτα δὲ καὶ τῶν ἄλλων τῶν κατὰ τὴν πόλιν πᾶσαν ἡλικίαν  διαδιδράσκειν  προμηθούμενος, οὐ μόνον τῶν κατὰ τὴν ψῆφον  δεδογμένων, τῇ δὲ τούτων προφάσει καὶ μυρίους ἄλλους,  λεληθότως  γυναικείαν στολὴν  ἀμπισχομένους νύκτωρ τε τῇ ἐκείνου  φροντίδι τῶν πυλῶν  ἐξιόντας καὶ ἐπὶ τὴν Ῥωμαίων  στρατιὰν  ὁρμῶντας. ἔνθα τοὺς πάντας ὑποδεχόμενος ὁ Εὐσέβιος πατρὸς καὶ  ἰατροῦ δίκην  κεκακωμένους ἐκ τῆς μακρᾶς πολιορκίας διὰ πάσης προνοίας καὶ
<pb n="v.2.p.234"/> θεραπείας  ἀνεκτᾶτο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="12"><p>τοιούτων ἡ κατὰ Λαοδίκειαν ἐκκλησία δύο ἐφεξῆς κατὰ διαδοχὴν ἠξιώθη ποιμένων, σὺν θείᾳ  προμηθείᾳ μετὰ τὸν δηλωθέντα πόλεμον ἐκ τῆς Ἀλεξανδρέων πόλεως ἐπὶ τὰ τῇδε  μετεληλυθότων.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="13"><p> οὐμενοῦν ἐσπουδάσθη πλεῖστα τῷ Ἀνατολίῳ συγγράμματα, τοσαῦτα δ’ εἰς ἡμᾶς ἐλήλυθεν, δι’ ὧν αὐτοῦ καταμαθεῖν δυνατὸν ὁμοῦ τό τε λόγιον καὶ  πολυμαθές· ἐν οἷς μάλιστα τὰ περὶ
τοῦ πάσχα δόξαντα παρίστησιν, ἀφ’ ὧν ἀναγκαῖον ἂν εἴη τούτων ἐπὶ τοῦ παρόντος μνημονεῦσαι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="14">
 <head rend="align(center)">ΕΚ ΤΩΝ ΠΕΡΙ ΤΟΥ ΠΑΣΧΑ ΑΝΑΤΟΛΙΟΥ ΚΑΝΟΝΩΝ</head><p rend="align(indent)">
 <q>Ἔχει  τοίνυν ἐν τῷ πρώτῳ ἔτει τὴν  νουμηνίαν τοῦ πρώτου μηνός, ἥτις ἁπάσης ἐστὶν ἀρχὴ τῆς ἐννεακαιδεκαετηρίδος, τὴν κατ’  Αἰγυπτίους μὲν Φαμενὼθ κς, κατὰ δὲ τοὺς Μακεδόνων μῆνας  Δύστρου  κβ, ὡς δ’ ἂν  εἴποιεν Ῥωμαῖοι, πρὸ  ια Καλανδῶν  Ἀπριλίων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="15"><p><q rend="merge">εὑρίσκεται δὲ ὁ ἥλιος ἐν  τῇ  προκειμένῃ Φαμενὼθ κς οὐ μόνον ἐπιβὰς τοῦ πρώτου  τμήματος, ἀλλ’ ἤδη καὶ τετάρτην ἡμέραν ἐν αὐτῷ διαπορευόμενος. τοῦτο δὲ τὸ τμῆμα πρῶτον δωδεκατημόριον καὶ ἰσημερινὸν καὶ μηνῶν ἀρχὴν καὶ κεφαλὴν τοῦ κύκλου καὶ ἄφεσιν τοῦ τῶν πλανητῶν  δρόμου καλεῖν εἰώθασιν, τὸ δὲ πρὸ τούτου μηνῶν ἔσχατον καὶ τμῆμα δωδέκατον καὶ τελευταῖον δωδεκατημόριον καὶ τέλος τῆς τῶν πλανητῶν περιόδου· δι’ ὃ καὶ τοὺς ἐν αὐτῷ  τιθεμένους τὸν πρῶτον μῆνα καὶ τὴν τεσσαρεσκαιδεκάτην τοῦ πάσχα κατ’ αὐτὴν  λαμβάνοντας οὐ μικρῶς οὐδ’ ὡς ἔτυχεν  ἁμαρτάνειν  φαμέν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="16"><p><q rend="merge">ἔστιν δ’ οὐχ  <pb n="v.2.p.236"/> ἡμέτερος οὗτος ὁ λόγος, Ἰουδαίοις δὲ  ἐγινώσκετο τοῖς πάλαι καὶ πρὸ Χριστοῦ  ἐφυλάττετό τε πρὸς αὐτῶν μάλιστα· μαθεῖν δ’ ἔστιν ἐκ τῶν ὑπὸ Φίλωνος Ἰωσήπου  Μουσαίου λεγομένων, καὶ οὐ μόνων τούτων, ἀλλὰ καὶ τῶν ἔτι  παλαιοτέρων ἀμφοτέρων  Ἀγαθοβούλων, τῶν ἐπίκλην διδασκάλων Ἀριστοβούλου τοῦ πάνυ, ὃς ἐν τοῖς <num>ο</num>  κατειλεγμένος τοῖς τὰς ἱερὰς καὶ θείας Ἑβραίων  ἑρμηνεύσασι γραφὰς Πτολεμαίῳ τῷ  Φιλαδέλφῳ  καὶ τῷ τούτου πατρί, καὶ βίβλους  ἐξηγητικὰς τοῦ Μωυσέως νόμου τοῖς αὐτοῖς  προσεφώνησεν  βασιλεῦσιν. οὗτοι τὰ  ζητούμενα κατὰ τὴν Ἔξοδον  ἐπιλύοντες,</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="17"><p><q rend="merge">φασὶ δεῖν τὰ  διαβατήρια θύειν ἐπ’  ἴσης ἅπαντας μετὰ ἰσημερίαν  ἐαρινήν,  μεσοῦντος τοῦ πρώτου μηνός· τοῦτο δὲ εὑρίσκεσθαι, τὸ πρῶτον τμῆμα τοῦ  ἡλιακοῦ, ἢ ὥς τινες αὐτῶν  ὠνόμασαν,  ζῳοφόρου κύκλου  διεξιόντος ἡλίου.
  ὁ δὲ Ἀριστόβουλος προστίθησιν ὡς εἴη ἐξ ἀνάγκης τῇ τῶν διαβατηρίων ἑορτῇ μὴ μόνον τὸν ἥλιον ἰσημερινὸν  διαπορεύεσθαι τμῆμα, καὶ τὴν  σελήνην δέ. τῶν γὰρ  ἰσημερινῶν  τμημάτων ὄντων δύο,</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="18"><p><q rend="merge">τοῦ μὲν  ἐαρινοῦ, τοῦ δε  μετοπωρινοῦ, καὶ  διαμετρούντων ἄλληλα δοθείσης τε τῆς τῶν διαβατηρίων ἡμέρας τῇ τεσσαρεσκαιδεκάτῃ τοῦ μηνὸς μεθ’  ἑσπέραν,  ἐνστήξεται μὲν ἡ σελήνη τὴν ἐναντίαν καὶ  διάμετρον τῷ ἡλίῳ στάσιν, ὥσπερ οὖν ἔξεστιν ἐν ταῖς  πανσελήνοις ὁρᾶν, ἔσονται δὲ ὃ μὲν κατὰ τὸ  ἐαρινὸν ἰσημερινόν, ὁ ἥλιος, τμῆμα, ἣ δὲ ἐξ ἀνάγκης κατὰ τὸ  φθινοπωρινὸν ἰσημερινόν, ἡ σελήνη.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="19"><p><q rend="merge">οἶδα πλεῖστα καὶ ἄλλα πρὸς αὐτῶν λεγόμενα, τοῦτο μὲν  πιθανά, τοῦτο δὲ κατὰ τὰς  κυριακὰς ἀποδείξεις προϊόντα, δι’ ὧν παριστάνειν <pb n="v.2.p.238"/> πειρῶνται τὴν τοῦ πάσχα καὶ τῶν ἀζύμων ἑορτὴν δεῖν πάντως μετ’ ἰσημερίαν ἄγεσθαι· παρίημι δὲ τὰς τοιαύτας τῶν ἀποδείξεων ὕλας  ἀπαιτῶν ὧν  <note place="margin" xml:lang="eng"><bibl>2 Cor. 3,15, 16,18</bibl></note>  περιῄρηται μὲν τὸ ἐπὶ τῷ Μωυσέως νόμῳ  κάλυμμα,  ἀνακεκαλυμμένῳ δὲ τῷ προσώπῳ λοιπὸν ἤδη Χριστὸν καὶ τὰ Χριστοῦ ἀεὶ  κατοπτρίζεσθαι  μαθήματά τε καὶ παθήματα. τοῦ δὲ τὸν πρῶτον παρ’ Ἑβραίοις μῆνα περὶ ἰσημερίαν εἶναι παραστατικὰ
καὶ τὰ ἐν τῷ  Ἐνὼχ μαθήματα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="20"><p rend="align(indent)"> Καὶ  ἀριθμητικὰς δὲ καταλέλοιπεν ὁ αὐτὸς ἐν ὅλοις δέκα συγγράμμασιν  εἰσαγωγὰς καὶ ἄλλα δείγματα τῆς περὶ τὰ θεῖα σχολῆς τε αὐτοῦ καὶ πολυπειρίας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="21"><p>τούτῳ πρῶτος ὁ τῆς Παλαιστίνων Καισαρείας ἐπίσκοπος Θεότεκνος χεῖρας εἰς ἐπισκοπὴν  ἐπιτέθεικεν, διάδοχον ἑαυτοῦ μετὰ τελευτὴν ποριεῖσθαι τῇ ἰδίᾳ παροικίᾳ προμνώμενος, καὶ
δὴ ἐπὶ  σμικρόν τινα χρόνον ἄμφω τῆς αὐτῆς  προύστησαν ἐκκλησίας· ἀλλὰ γὰρ ἐπὶ τὴν Ἀντιόχειαν τῆς κατὰ Παῦλον συνόδου  καλούσης, τὴν  Λαοδικέων πόλιν  παριὼν πρὸς τῶν ἀδελφῶν αὐτόθι κοιμηθέντος  Εὐσεβίου  κεκράτηται.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="22"><p rend="align(indent)">Καὶ τοῦ Ἀνατολίου δὲ τὸν βίον μεταλλάξαντος, 
τῆς ἐκεῖσε παροικίας ὕστατος τῶν πρὸ τοῦ διωγμοῦ καθίσταται Στέφανος, λόγων μὲν φιλοσόφων καὶ
τῆς ἄλλης παρ’ Ἕλλησι παιδείας παρὰ τοῖς πολλοῖς  θαυμασθείς, οὐχ ὁμοίως γε μὴν περὶ τὴν θείαν πίστιν  διατεθειμένος, ὡς προϊὼν ὁ τοῦ διωγμοῦ καιρὸς ἀπήλεγξεν,  εἴρωνα μᾶλλον  δειλόν τε καὶ ἄνανδρον ἤπερ ἀληθῆ φιλόσοφον ἀποδείξας τὸν ἄνδρα.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="23"><p>οὐ μὴν ἐπὶ τούτῳ γε καταστρέφειν  ἔμελλε <pb n="v.2.p.240"/> τὰ τῆς ἐκκλησίας,  ἀνορθοῦται δ’ αὐτὰ πρὸς αὐτοῦ θεοῦ τοῦ πάντων σωτῆρος αὐτίκα τῆς αὐτόθι παροικίας ἐπίσκοπος  ἀναδειχθεὶς Θεόδοτος, πράγμασιν αὐτοῖς ἀνὴρ καὶ τὸ κύριον ὄνομα καὶ τὸ ἐπίσκοπον  ἐπαληθεύσας.  ἰατρικῆς μὲν γὰρ σωμάτων  ἀπεφέρετο τὰ πρῶτα τῆς ἐπιστήμης, ψυχῶν δὲ θεραπευτικῆς οἷος οὐδὲ ἄλλος ἀνθρώπων ἐτύγχανεν φιλανθρωπίας  γνησιότητος συμπαθείας σπουδῆς τῶν τῆς παρ’ αὐτοῦ δεομένων ὠφελείας ἕνεκεν, πολὺ δὲ ἦν αὐτῷ καὶ τὸ περὶ τὰ θεῖα μαθήματα  συνησκημένον. οὗτος μὲν δὴ τοιοῦτος ἦν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="24"><p rend="align(indent)"> Ἐν Καισαρείᾳ δὲ τῆς Παλαιστίνης Θεότεκνον  σπουδαιότατα τὴν ἐπισκοπὴν διελθόντα  Ἀγάπιος διαδέχεται· ὃν καὶ πολλὰ  καμεῖν  γνησιωτάτην τε πρόνοιαν τῆς τοῦ λαοῦ προστασίας ἴσμεν πεποιημένον πλουσίᾳ τε χειρὶ πάντων μάλιστα  πενήτων  ἐπιμεμελημένον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="25"><p>κατὰ τοῦτον  ἐλλογιμώτατον αὐτῷ  τε βίῳ φιλόσοφον ἀληθῆ πρεσβείου τῆς αὐτόθι παροικίας ἠξιωμένον  Πάμφιλον ἔγνωμεν· ὃν ὁποῖός τις ἦν καὶ ὅθεν ὁρμώμενος, οὐ σμικρᾶς ἂν γένοιτο δηλοῦν ὑποθέσεως· ἕκαστα δὲ τοῦ κατ’ αὐτὸν βίου καὶ ἧς συνεστήσατο διατριβῆς, τούς τε κατὰ τὸν διωγμὸν ἐν διαφόροις ὁμολογίαις ἀγῶνας αὐτοῦ
 καὶ ὃν ἐπὶ πᾶσιν ἀνεδήσατο τοῦ μαρτυρίου στέφανον, ἐν ἰδίᾳ τῇ περὶ αὐτοῦ διειλήφαμεν ὑποθέσει. ἀλλ’ οὗτος μὲν τῶν τῇδε θαυμασιώτατος· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="26"><p>ἐν δὲ τοῖς μάλιστα καθ’ ἡμᾶς σπανιωτάτους γενομένους ἴσμεν τῶν μὲν ἐπ’ Ἀλεξανδρείας πρεσβυτέρων  Πιέριον,  Μελέτιον δὲ τῶν κατὰ Πόντον ἐκκλησιῶν ἐπίσκοπον.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="27"><p>ἀλλ’ ὃ μὲν ἄκρως  ἀκτήμονι βίῳ καὶ 
<pb n="v.2.p.242"/> μαθήμασιν φιλοσόφοις  δεδοκίμαστο, ταῖς περὶ τὰ θεῖα θεωρίαις καὶ  ἐξηγήσεσιν καὶ ταῖς ἐπὶ τοῦ κοινοῦ τῆς ἐκκλησίας  διαλέξεσιν ὑπερφυῶς  ἐξησκημένος· ὁ δὲ  Μελέτιος (τὸ  μέλι τῆς  Ἀττικῆς ἐκάλουν αὐτὸν οἱ ἀπὸ παιδείας) τοιοῦτος ἦν οἷον ἂν  γράψειέν τις τὸν κατὰ πάντα λόγων ἕνεκα τελεώτατον.  ῥητορικῆς μέν γε τὴν ἀρετὴν οὐδ’ οἷόν τε θαυμάζειν ἐπαξίως, ἀλλὰ τοῦτο μὲν εἶναι αὐτῷ φαίη ἄν τις τὸ κατὰ φύσιν· τῆς δ’ ἄλλης πολυπειρίας τε καὶ πολυμαθείας τίς ἂν τὴν ἀρετὴν  ὑπερβάλοιτο,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="28"><p>ὅτι δὴ ἐπὶ πάσαις  λογικαῖς  ἐπιστήμαις τὸν  τεχνικώτατον καὶ λογιώτατον, καὶ μόνον πεῖραν αὐτοῦ λαβών,  εἶπες ἄν;  ἐφάμιλλα δὲ αὐτῷ καὶ τὰ τῆς ἀρετῆς παρῆν τοῦ βίου. τοῦτον κατὰ τὸν τοῦ διωγμοῦ καιρὸν τοῖς κατὰ Παλαιστίνην  κλίμασιν  διαδιδράσκοντα ἐφ’ ὅλοις ἔτεσιν ἑπτὰ κατενοήσαμεν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="29"><p rend="align(indent)">τῆς δ’ ἐν Ἱεροσολύμοις ἐκκλησίας μετὰ τὸν μικρῷ πρόσθεν δεδηλωμένον ἐπίσκοπον  Ὑμέναιον  Ζαβδᾶς τὴν λειτουργίαν παραλαμβάνει· μετ’ οὐ πολὺ δὲ τούτου  κεκοιμημένου,  Ἕρμων ὕστατος τῶν μέχρι τοῦ καθ’ ἡμᾶς διωγμοῦ τὸν εἰς ἔτι νῦν ἐκεῖσε πεφυλαγμένον ἀποστολικὸν διαδέχεται θρόνον.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="30"><p rend="align(indent)">Καὶ ἐπ’ Ἀλεξανδρείας δὲ Μάξιμον ὀκτωκαίδεκα ἔτεσιν μετὰ τὴν Διονυσίου τελευτὴν ἐπισκοπεύσαντα  Θεωνᾶς διαδέχεται· καθ’ ὃν ἐπὶ τῆς Ἀλεξανδρείας ἐπὶ ταὐτὸν τῷ  Πιερίῳ πρεσβυτερίου ἠξιωμένος  Ἀχιλλᾶς ἐγνωρίζετο, τῆς ἱερᾶς πίστεως τὸ διδασκαλεῖον ἐγκεχειρισμένος, οὐδενὸς ἧττον  σπανιώτατον φιλοσοφίας ἔργον καὶ πολιτείας <pb n="v.2.p.244"/> εὐαγγελικῆς τρόπον γνήσιον ἐπιδεδειγμένος. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="31"><p>μετὰ δὲ  Θεωνᾶν  ἐννεακαίδεκα ἔτεσιν ἐξυπηρετησάμενον διαδέχεται τὴν ἐπισκοπὴν τῶν ἐπ’ Ἀλεξανδρείας Πέτρος, ἐν τοῖς μάλιστα καὶ αὐτὸς διαπρέψας ἐφ’ ὅλοις δυοκαίδεκα ἐνιαυτοῖς, ὧν πρὸ τοῦ διωγμοῦ τρισὶν οὐδ’ ὅλοις ἔτεσιν ἡγησάμενος τῆς ἐκκλησίας, τὸν λοιπὸν τοῦ βίου χρόνον εὐτονωτέρα τῇ  συνασκήσει ἑαυτόν τε ἦγεν καὶ τῆς κοινῆς τῶν ἐκκλησιῶν ὠφελείας οὐκ ἀφανῶς  ἐπεμέλετο. ταύτῃ δ’ οὖν  ἐνάτῳ ἔτει τοῦ διωγμοῦ τὴν κεφαλὴν ἀποτμηθεὶς τῷ τοῦ μαρτυρίου κατεκοσμήθη  στεφάνῳ.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:7.32" n="32"><p rend="align(indent)">Ἐν τούτοις τὴν τῶν  διαδοχῶν περιγράψαντες ὑπόθεσιν, ἀπὸ τῆς τοῦ σωτῆρος ἡμῶν γενέσεως ἐπὶ τὴν τῶν προσευκτηρίων  καθαίρεσιν εἰς ἔτη  συντείνουσαν πέντε καὶ  τριακόσια, φέρε, ἐξῆς τοὺς καθ’ ἡμᾶς τῶν ὑπὲρ εὐσεβείας ἀνδρισαμένων ἀγῶνας, ὅσοι τε καὶ  ὁπηλίκοι γεγόνασιν, καὶ τοῖς μεθ’ ἡμᾶς εἰδέναι διὰ γραφῆς  καταλείψωμεν.</p>
</div></div>
</div>

<pb n="v.2.p.246"/>

<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="8">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="arg">
<head rend="align(center)">Τάδε καὶ ἡ  ὀγδόη περιέχει βίβλος τῆς Ἐκκλησιαστικῆς ἱστορίας</head>
<p rend="align(indent)"><num>Α</num> Περὶ τῶν πρὸ τοῦ καθ’ ἡμᾶς διωγμοῦ.</p>
<p rend="align(indent)"><num>Β</num> Περὶ τῆς τῶν ἐκκλησιῶν καθαιρέσεως.</p>
<p rend="align(indent)"><num>Γ</num> Περὶ τοῦ τρόπου τῶν κατὰ τὸν διωγμὸν ἠγωνισμένων.</p>
<p rend="align(indent)"><num>Δ</num> Περὶ τῶν  ἀοιδίμων τοῦ θεοῦ μαρτύρων, ὡς πάντα τόπον  ἔπλησαν τῆς ἑαυτῶν μνήμης,  ποικίλους τοὺς ὑπὲρ εὐσεβείας  ἀναδησάμενοι στεφάνους.</p>
<p rend="align(indent)"><num>Ε</num> Περὶ τῶν κατὰ Νικομήδειαν.</p>
<p rend="align(indent)"><num>Σ</num> Περὶ τῶν κατὰ τοὺς βασιλικοὺς οἴκους.</p>
<p rend="align(indent)"><num>Ζ</num> Περὶ τῶν κατὰ  Φοινίκην Αἰγυπτίων.</p>
<p rend="align(indent)"><num>Η</num> Περὶ τῶν κατὰ τὴν Αἴγυπτον.</p>
<p rend="align(indent)"><num>Θ</num> Περὶ τῶν κατὰ Θηβαΐδα.</p>
<p rend="align(indent)"><num>Ι</num>  Φιλέου μάρτυρος περὶ τῶν κατ’ Ἀλεξάνδρειαν πεπραγμένων  ἔγγραφοι  διδασκαλίαι.</p>
<p rend="align(indent)"><num>ΙΑ</num> Περὶ τῶν κατὰ Φρυγίαν.</p>
<p rend="align(indent)"><num>ΙΒ</num> Περὶ πλείστων ἑτέρων ἀνδρῶν τε καὶ γυναικῶν διαφόρως ἠγωνισμένων.</p>
<pb n="v.2.p.248"/>
<p rend="align(indent)"><num>ΙΓ</num> Περὶ τῶν τῆς ἐκκλησίας προέδρων τῶν τὸ γνήσιον ἧς  ἐπρέσβευον εὐσεβείας διὰ τοῦ σφῶν αἵματος ἐπιδεδειγμένων.</p>
<p rend="align(indent)"><num>ΙΔ</num> Περὶ τοῦ τρόπου τῶν τῆς εὐσεβείας ἐχθρῶν.</p>
<p rend="align(indent)"><num>ΙΕ</num> Περὶ τῶν τοῖς ἐκτὸς συμβεβηκότων.</p>
<p rend="align(indent)"><num>ΙΣ</num> Περὶ τῆς ἐπὶ τὸ κρεῖττον τῶν πραγμάτων μεταβολῆς.</p>
<p rend="align(indent)"><num>ΙΖ</num> Περὶ τῆς τῶν κρατούντων παλινῳδίας.</p></div>
<pb n="v.2.p.250"/>

 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="praef">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.praef" n="1"><p rend="align(indent)">  Τὴν τῶν ἀποστόλων διαδοχὴν ἐν ὅλοις ἑπτὰ περιγράψαντες βιβλίοις, ἐν  ὀγδόῳ τούτῳ συγγράμματι τὰ καθ’ ἡμᾶς αὐτούς, οὐ τῆς  τυχούσης ἄξια ὄντα γραφῆς, ἕν τι τῶν ἀναγκαιοτάτων ἡγούμεθα δεῖν εἰς γνῶσιν καὶ τῶν μεθ’ ἡμᾶς παραδοῦναι, καὶ ἄρξεταί γε ὁ λόγος ἡμῖν ἐντεῦθεν.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="1"><p rend="align(indent)">  Ὅσης μὲν καὶ ὁποίας πρὸ τοῦ καθ’ ἡμᾶς διωγμοῦ δόξης ὁμοῦ καὶ παρρησίας ὁ διὰ Χριστοῦ
τῷ βίῳ κατηγγελμένος τῆς εἰς τὸν τῶν ὅλων θεὸν εὐσεβείας λόγος παρὰ πᾶσιν ἀνθρώποις,  Ἕλλησί
τε καὶ βαρβάροις, ἠξίωτο, μεῖζον ἢ καθ’ ἡμᾶς ἐπαξίως διηγήσασθαι·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="2"><p>τεκμήρια δ’ ἂν γένοιτο τῶν κρατούντων αἱ περὶ τοὺς ἡμετέρους δεξιώσεις, οἷς καὶ τὰς τῶν ἐθνῶν  ἐνεχείριζον ἡγεμονίας, τῆς περὶ τὸ θύειν  ἀγωνίας κατὰ πολλὴν ἣν  ἀπέσῳζον περὶ τὸ δόγμα φιλίαν αὐτοὺς  ἀπαλλάττοντες.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="3"><p>τί δεῖ περὶ τῶν κατὰ τοὺς βασιλικοὺς λέγειν οἴκους καὶ τῶν ἐπὶ πᾶσιν ἀρχόντων; οἳ τοῖς οἰκείοις εἰς πρόσωπον ἐπὶ τῷ θείῳ  παρρησιαζομένοις λόγῳ τε καὶ βίῳ συνεχώρουν,  γαμεταῖς καὶ παισὶ καὶ οἰκέταις, μόνον οὐχὶ καὶ  ἐγκαυχᾶσθαι ἐπὶ τῇ παρρησίᾳ τῆς πίστεως  ἐπιτρέποντες· οὓς  ἐξόχως καὶ μᾶλλον τῶν συνθεραπόντων  ἀποδεκτοὺς ἡγοῦντο <pb n="v.2.p.252"/> οἷος ἐκεῖνος ἦν Δωρόθεος,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="4"><p> πάντων αὐτοῖς  εὐνούστατός τε καὶ  πιστότατος καὶ τούτων ἕνεκα διαφερόντως παρὰ τοὺς ἐν ἀρχαῖς καὶ  ἡγεμονίαις  ἐντιμότατος, ὅ τε σὺν αὐτῷ περιβόητος Γοργόνιος καὶ ὅσοι τῆς αὐτῆς ὁμοίως τούτοις ἠξίωντο διὰ τὸν τοῦ θεοῦ λόγον τιμῆς·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="5"><p>οἵας τε καὶ τοὺς καθ’ ἑκάστην ἐκκλησίαν ἄρχοντας παρὰ πᾶσιν  ἐπιτρόποις καὶ ἡγεμόσιν  ἀποδοχῆς ἦν ὁρᾶν  ἀξιουμένους. πῶς δ’ ἂν τις  διαγράψειεν τὰς  μυριάνδρους ἐκείνας  ἐπισυναγωγὰς καὶ τὰ πλήθη τῶν κατὰ πᾶσαν πόλιν ἀθροισμάτων τάς τε ἐπισήμους ἐν τοῖς  προσευκτηρίοις  συνδρομάς; ὧν δὴ ἕνεκα μηδαμῶς ἔτι τοῖς πάλαι οἰκοδομήμασιν  ἀρκούμενοι,  εὐρείας εἰς πλάτος ἀνὰ πάσας τὰς πόλεις ἐκ θεμελίων  ἀνίστων ἐκκλησίας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="6"><p>ταῦτα δὲ τοῖς χρόνοις προϊόντα ὁσημέραι τε εἰς αὔξην καὶ μέγεθος  ἐπιδιδόντα οὐδεὶς ἀνεῖργεν φθόνος οὐδέ τις δαίμων πονηρὸς οἷός τε ἦν  βασκαίνειν οὐδ’ ἀνθρώπων ἐπιβουλαῖς κωλύειν, ἐς ὅσον ἡ θεία καὶ οὐράνιος  χεὶρ  ἔσκεπέν τε καὶ  ἐφρούρει, οἷα δὴ ἄξιον ὄντα, τὸν ἑαυτῆς λαόν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="7"><p rend="align(indent)">Ὡς δ’ ἐκ τῆς ἐπὶ πλέον ἐλευθερίας ἐπὶ  χαυνότητα καὶ  νωθρίαν τὰ καθ’ ἡμᾶς  μετηλλάττετο, ἄλλων ἄλλοις διαφθονουμένων καὶ  διαλοιδορουμένων καὶ μόνον οὐχὶ ἡμῶν αὐτῶν ἑαυτοῖς  προσπολεμούντων ὅπλοις, εἰ οὕτω  τύχοι, καὶ  δόρασιν τοῖς διὰ λόγων ἀρχόντων τε ἄρχουσι  προσρηγνύντων καὶ λαῶν ἐπὶ λαοὺς  καταστασιαζόντων τῆς τε  ὑποκρίσεως  ἀφάτου καὶ τῆς εἰρωνείας ἐπὶ πλεῖστον ὅσον κακίας προϊούσης, ἡ μὲν δὴ θεία  κρίσις, οἷα φίλον αὐτῇ, πεφεισμένως, τῶν ἀθροισμάτων ἔτι  συγκροτουμένων, <pb n="v.2.p.254"/> ἠρέμα καὶ μετρίως τὴν αὐτῆς ἐπισκοπὴν ἀνεκίνει, ἐκ τῶν ἐν στρατείαις ἀδελφῶν  καταρχομένου τοῦ διωγμοῦ·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="8"><p>ὡς δ’  ἀνεπαισθήτως ἔχοντες οὐχ ὅπως εὐμενὲς καὶ ἵλεω καταστήσεσθαι τὸ θεῖον  προυθυμούμεθα, οἷα δέ τινες ἄθεοι  ἀφρόντιστα καὶ  ἀνεπίσκοπα τὰ καθ’ ἡμᾶς ἡγούμενοι ἄλλας ἐπ’ ἄλλαις  προσετίθεμεν κακίας οἵ τε δοκοῦντες ἡμῶν ποιμένες τὸν τῆς θεοσεβείας θεσμὸν  παρωσάμενοι ταῖς πρὸς ἀλλήλους ἀνεφλέγοντο  φιλονεικίαις, αὐτὰ δὴ ταῦτα μόνα, τὰς  ἔριδας καὶ τὰς ἀπειλὰς τόν τε ζῆλον καὶ τὸ πρὸς ἀλλήλους  ἔχθος τε καὶ μῖσος  ἐπαύξοντες οἷά τε  τυραννίδας τὰς  φιλαρχίας  ἐκθύμως  διεκδικοῦντες, τότε δή, τότε κατὰ τὴν φάσκουσαν τοῦ Ἱερεμίου φωνὴν  <note place="margin" xml:lang="eng"><bibl>Lam. 2, 1. 2 (with variations from L11)</bibl></note> ἐγνόφωσεν ἐν ὀργῇ αὐτοῦ κύριος τὴν  θυγατέρα Σιὼν καὶ  κατέρριψεν ἐξ οὐρανοῦ  δόξασμα Ἰσραὴλ οὐκ ἐμνήσθη τε  ὑποποδίου ποδῶν αὐτοῦ ἐν ἡμέρᾳ ὀργῆς αὐτοῦ· ἀλλὰ καὶ  κατεπόντισεν κύριος πάντα τὰ  ὡραῖα Ἰσραὴλ καὶ καθεῖλεν πάντας τοὺς  <note place="margin" xml:lang="eng"><bibl>Ps. 89, 40</bibl></note> φραγμοὺς αὐτοῦ,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.1" n="9"><p>κατά τε τὰ ἐν  Ψαλμοῖς προθεσπισθέντα  <note place="margin" xml:lang="eng"><bibl>Ps. 89, 39-45</bibl></note> κατέστρεψεν τὴν διαθήκην τοῦ δούλου αὐτοῦ καὶ ἐβεβήλωσεν εἰς γῆν διὰ τῆς τῶν ἐκκλησιῶν καθαιρέσεως τὸ  ἁγίασμα αὐτοῦ καὶ καθεῖλεν πάντας τοὺς φραγμοὺς αὐτοῦ, ἔθετο τὰ  ὀχυρώματα αὐτοῦ δειλίαν·  διήρπασάν τε τὰ πλήθη τοῦ λαοῦ πάντες οἱ  διοδεύοντες ὁδόν, καὶ δὴ ἐπὶ τούτοις ὄνειδος ἐγενήθη τοῖς  γείτοσιν αὐτοῦ. ὕψωσεν γὰρ τὴν δεξιὰν τῶν ἐχθρῶν αὐτοῦ καὶ  ἀπέστρεψεν τὴν βοήθειαν τῆς  ῥομφαίας αὐτοῦ καὶ οὐκ  ἀντελάβετο αὐτοῦ ἐν τῷ πολέμῳ· ἀλλὰ καὶ κατέλυσεν ἀπὸ  καθαρισμοῦ αὐτὸν καὶ τὸν θρόνον αὐτοῦ εἰς τὴν γῆν γῆν  κατέρραξεν  ἐσμίκρυνέν τε τὰς <pb n="v.2.p.256"/> ἡμέρας τοῦ χρόνου αὐτοῦ, καὶ ἐπὶ πᾶσιν κατέχεεν αὐτοῦ αἰσχύνην.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.2" n="1"><p rend="align(indent)">  Συντετέλεσται δῆτα καθ’ ἡμᾶς ἅπαντα, ὁπηνίκα τῶν μὲν προσευκτηρίων τοὺς οἴκους ἐξ ὕψους εἰς ἔδαφος αὐτοῖς  θεμελίοις  καταρριπτουμένους, τὰς δ’  ἐνθέους καὶ ἱερὰς γραφὰς κατὰ μέσας ἀγορὰς πυρὶ  παραδιδομένας αὐτοῖς  ἐπείδομεν ὀφθαλμοῖς τούς τε τῶν ἐκκλησιῶν ποιμένας αἰσχρῶς ὧδε κἀκεῖσε  κρυπταζομένους, τοὺς δὲ  ἀσχημόνως ἁλισκομένους καὶ πρὸς τῶν ἐχθρῶν  καταπαιζομένους, ὅτε καὶ κατ’ ἄλλον προφητικὸν λόγον ἐξεχύθη  ἐξουδένωσις ἐπ’ ἄρχοντας, καὶ
 <note place="margin" xml:lang="eng"><bibl>Ps. 107, 40</bibl></note>  ἐπλάνησεν αὐτοὺς ἐν  ἀβάτῳ καὶ οὐχ ὁδῷ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.2" n="2"><p>ἀλλὰ τούτων μὲν οὐχ ἡμέτερον  διαγράφειν τὰς ἐπὶ τέλει  σκυθρωπὰς συμφοράς, ἐπεὶ καὶ τὰς πρόσθεν τοῦ διωγμοῦ  διαστάσεις τε αὐτῶν εἰς ἀλλήλους καὶ ἀτοπίας οὐχ ἡμῖν οἰκεῖον μνήμῃ παραδιδόναι· δι’
ὃ καὶ πλέον οὐδὲν ἱστορῆσαι περὶ αὐτῶν διέγνωμεν ἢ δι’ ὧν ἂν τὴν θείαν  δικαιώσαιμεν κρίσιν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.2" n="3"><p>οὐκοῦν οὐδὲ τῶν πρὸς τοῦ διωγμοῦ πεπειραμένων ἢ τῶν  <note place="margin" xml:lang="eng"><bibl>1 Tim. 1, 19</bibl></note> εἰς ἅπαν τῆς σωτηρίας  νεναυαγηκότων αὐτῇ τε γνώμῃ τοῖς τοῦ  κλύδωνος  ἐναπορριφέντων βυθοῖς μνήμην ποιήσασθαι  προήχθημεν, μόνα δ’ ἐκεῖνα τῇ καθόλου προσθήσομεν ἱστορίᾳ, ἃ πρώτοις μὲν ἡμῖν αὐτοῖς, ἔπειτα δὲ καὶ τοῖς μεθ’ ἡμᾶς γένοιτ’
ἂν πρὸς ὠφελείας. ἴωμεν οὖν ἐντεῦθεν ἤδη τοὺς ἱεροὺς ἀγῶνας τῶν τοῦ θείου λόγου μαρτύρων ἐν  ἐπιτομῇ  διαγράψοντες.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.2" n="4"><p rend="align(indent)">Ἔτος τοῦτο ἦν ἐννεακαιδέκατον τῆς Διοκλητιανοῦ βασιλείας,  Δύστρος μήν, λέγοιτο δ’ ἂν οὗτος  Μάρτιος κατὰ Ῥωμαίους, ἐν ᾧ τῆς τοῦ <pb n="v.2.p.258"/> σωτηρίου πάθους ἑορτῆς  ἐπελαυνούσης ἥπλωτο πανταχόσε βασιλικὰ γράμματα, τὰς μὲν ἐκκλησίας εἰς ἔδαφος φέρειν, τὰς δὲ γραφὰς  ἀφανεῖς πυρὶ γενέσθαι προστάττοντα, καὶ τοὺς μὲν τιμῆς  ἐπειλημμένους  ἀτίμους, τοὺς δ’ ἐν  οἰκετίαις, εἰ ἐπιμένοιεν τῇ τοῦ Χριστιανισμοῦ  προθέσει, ἐλευθερίας  στερεῖσθαι  προαγορεύοντα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.2" n="5"><p>καὶ ἡ μὲν πρώτη καθ’ ἡμῶν γραφὴ τοιαύτη τις ἦν· μετ’ οὐ πολὺ δὲ ἑτέρων  ἐπιφοιτησάντων γραμμάτων, προσετάττετο τοὺς τῶν ἐκκλησιῶν  προέδρους πάντας τοὺς κατὰ πάντα τόπον πρῶτα μὲν δεσμοῖς παραδίδοσθαι, εἶθ’ ὕστερον πάσῃ μηχανῇ θύειν  ἐξαναγκάζεσθαι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="3">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.3" n="1"><p>τότε δὴ οὖν, τότε πλεῖστοι μὲν ὅσοι τῶν ἐκκλησιῶν ἄρχοντες, δειναῖς αἰκίαις προθύμως  ἐναθλήσαντες, μεγάλων  ἀγώνων ἱστορίας ἐπεδείξαντο, μυρίοι δ’ ἄλλοι τὴν ψυχὴν ὑπὸ  δειλίας  προναρκήσαντες  προχείρως οὕτως ἀπὸ πρώτης  ἐξησθένησαν προσβολῆς, τῶν δὲ λοιπῶν ἕκαστος εἴδη διάφορα βασάνων  ἐνήλλαττεν, ὃ μὲν μάστιξιν αἰκιζόμενος τὸ σῶμα, ὃ δὲ  στρεβλώσεσιν καὶ  ξεσμοῖς  ἀνυπομονήτοις  τιμωρούμενος, ἐφ’ οἷς ἤδη τινὲς οὐκ αἴσιον ἀπηνέγκαντο τοῦ βίου τέλος. ἄλλοι δ’ αὖ πάλιν ἄλλως τὸν ἀγῶνα  διεξῄεσαν· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.3" n="2"><p>ὃ μὲν γάρ τις ἑτέρων βίᾳ  συνωθούντων καὶ ταῖς παμμιάροις καὶ ἀνάγνοις  προσαγόντων θυσίαις ὡς τεθυκὼς  ἀπηλλάττετο, καὶ εἰ μὴ τεθυκὼς ἦν, ὃ δὲ μηδ’ ὅλως προσπελάσας μηδέ τινος ἐναγοῦς ἐφαψάμενος, εἰρηκότων δ’ ἑτέρων ὅτι  τεθύκοι, σιωπῇ φέρων τὴν  συκοφαντίαν ἀπῄει· ἄλλος  ἡμιθνὴς  αἰρόμενος ὡς ἂν ἤδη  νεκρὸς  ἐρρίπτετο,</p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.3" n="3"><p>καί τις αὖ πάλιν ἐπ’  ἐδάφους κείμενος μακρὰν <pb n="v.2.p.260"/> ἐσύρετο τοῖν ποδοῖν, ἐν  τεθυκόσιν αὐτοῖς  λελογισμένος. ὁ δέ τις ἐβόα καὶ μεγάλῃ διεμαρτύρετο φωνῇ τῆς θυσίας τὴν ἄρνησιν, καὶ ἄλλος Χριστιανὸς εἶναι  ἐκεκράγει, τῇ τοῦ σωτηρίου προσρήματος ὁμολογίᾳ λαμπρυνόμενος· ἕτερος τὸ μὴ  τεθυκέναι μηδὲ  θύσειν ποτὲ διετείνετο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.3" n="4"><p>ὅμως δ’ οὖν καὶ οἵδε  πολυχειρίᾳ τῆς ἐπὶ τοῦτο  τεταγμένης στρατιωτικῆς παρατάξεως κατὰ στόματος  παιόμενοι καὶ  κατασιγαζόμενοι κατά τε προσώπου καὶ παρειῶν τυπτόμενοι μετὰ βίας  ἐξωθοῦντο· οὕτως ἐξ ἅπαντος οἱ τῆς θεοσεβείας  ἐχθροὶ τὸ δοκεῖν  ἠνυκέναι περὶ πολλοῦ  ἐτίθεντο.</p>
  <p rend="align(indent)"> Ἀλλ’ οὐ καὶ κατὰ τῶν ἁγίων αὐτοῖς μαρτύρων ταῦτα προυχώρει· ὧν εἰς ἀκριβῆ διήγησιν τίς ἂν ἡμῖν ἐξαρκέσειεν λόγος; </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="4">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.4" n="1"><p>μυρίους μὲν γὰρ  ἱστορήσαι ἄν τις θαυμαστὴν ὑπὲρ εὐσεβείας τοῦ θεοῦ τῶν ὅλων  ἐνδεδειγμένους προθυμίαν, οὐκ ἐξ  ὅτουπερ μόνον ὁ κατὰ πάντων  ἀνεκινήθη διωγμός, πολὺ πρότερον δὲ καθ’ ὃν ἔτι τὰ τῆς εἰρήνης συνεκροτεῖτο.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.4" n="2"><p>ἄρτι γὰρ ἄρτι πρῶτον ὥσπερ ἀπὸ  κάρου βαθέος ὑποκινουμένου τοῦ τὴν ἐξουσίαν  εἰληφότος κρύβδην τε ἔτι καὶ ἀφανῶς μετὰ τὸν ἀπὸ Δεκίου καὶ Οὐαλεριανοῦ μεταξὺ χρόνον ταῖς ἐκκλησίαις  ἐπιχειροῦντος οὐκ ἀθρόως τε τῷ καθ’ ἡμῶν  ἐπαποδυομένου πολέμῳ, ἀλλ’ ἔτι τῶν κατὰ τὰ  στρατόπεδα μόνων  ἀποπειρωμένου (ταύτῃ γὰρ καὶ τοὺς λοιποὺς ἁλῶναι ῥᾳδίως ᾤετο, εἰ πρότερον ἐκείνων καταγωνισάμενος περιγένοιτο), πλείστους παρῆν τῶν ἐν στρατείαις ὁρᾶν ἀσμενέστατα τὸν ἰδιωτικὸν  προασπαζομένους βίον, ὡς ἂν μὴ
<pb n="v.2.p.262"/> ἔξαρνοι  γένοιντο τῆς περὶ τὸν τῶν ὅλων δημιουργὸν εὐσεβείας.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.4" n="3"><p>ὡς γὰρ ὁ στρατοπεδάρχης, ὅστις ποτὲ ἦν ἐκεῖνος, ἄρτι πρῶτον  ἐνεχείρει τῷ κατὰ τῶν  στρατευμάτων διωγμῷ, φυλοκρινῶν καὶ  διακαθαίρων τοὺς ἐν τοῖς στρατοπέδοις  ἀναφερομένους  αἵρεσίν τε διδοὺς ἢ  πειθαρχοῦσιν ἧς  μετῆν αὐτοῖς ἀπολαύειν τιμῆς ἢ τοὐναντίον  στέρεσθαι ταύτης, εἰ  ἀντιτάττοιντο τῷ προστάγματι, πλεῖστοι ὅσοι τῆς Χριστοῦ βασιλείας στρατιῶται τὴν εἰς αὐτὸν ὁμολογίαν, μὴ μελλήσαντες, τῆς  δοκούσης δόξης καὶ εὐπραγίας ἧς εἴχοντο,  ἀναμφιλόγως  προυτίμησαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.4" n="4"><p>ἤδη δὲ σπανίως τούτων εἷς που καὶ δεύτερος οὐ μόνον τῆς ἀξίας τὴν  ἀποβολήν, ἀλλὰ καὶ θάνατον τῆς  εὐσεβοῦς  ἐνστάσεως ἀντικατηλλάττοντο, μετρίως πως ἤδη τότε τοῦ τὴν ἐπιβουλὴν  <note place="margin" xml:lang="eng"><bibl>Heb. 12, 4</bibl></note>  ἐνεργοῦντος καὶ μέχρις αἵματος ἐπ’  ἐνίων  φθάνειν ἐπιτολμῶντος, τοῦ πλήθους, ὡς ἔοικεν, τῶν πιστῶν δεδιττομένου τε αὐτὸν ἔτι καὶ  ἀποκναίοντος ἐπὶ τὸν κατὰ πάντων ἀθρόως  ἐφορμῆσαι πόλεμον.  ὡς δὲ καὶ γυμνότερον  ἐπαπεδύετο, οὐδ’ ἔστιν λόγῳ δυνατὸν  ἀφηγήσασθαι ὅσους καὶ  ὁποίους τοῦ θεοῦ μάρτυρας ὀφθαλμοῖς παρῆν ὁρᾶν τοῖς ἀνὰ πάσας τάς τε πόλεις καὶ τὰς χώρας  οἰκοῦσιν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="5">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.5" n="1"><p rend="align(indent)">  Αὐτίκα γοῦν τῶν οὐκ  ἀσήμων τις, ἀλλὰ καὶ ἄγαν κατὰ τὰς ἐν τῷ βίῳ  νενομισμένας  ὑπεροχὰς  ἐνδοξοτάτων, ἅμα τῷ τὴν κατὰ τῶν ἐκκλησιῶν ἐν τῇ Νικομηδείᾳ προτεθῆναι γραφήν, ζήλῳ τῷ κατὰ θεὸν  ὑποκινηθεὶς  διαπύρῳ τε ἐφορμήσας τῇ πίστει, ἐν  προφανεῖ καὶ  δημοσίῳ κειμένην ὡς ἀνοσίαν καὶ  ἀσεβεστάτην ἀνελὼν <pb n="v.2.p.264"/>  σπαράττει, δυεῖν ἐπιπαρόντων κατὰ τὴν αὐτὴν πόλιν βασιλέων, τοῦ τε  πρεσβυτάτου τῶν ἄλλων καὶ τοῦ τὸν τέταρτον ἀπὸ τούτου τῆς ἀρχῆς  ἐπικρατοῦντος βαθμόν. ἀλλ’ οὗτος μὲν τῶν τηνικάδε πρῶτος τοῦτον διαπρέψας τὸν τρόπον ἅμα τε τοιαῦτα οἷα καὶ εἰκὸς ἦν ὑπομείνας ὡς ἂν ἐπὶ τοιούτῳ τολμήματι, τὸ  ἄλυπον καὶ ἀτάραχον εἰς αὐτὴν  τελευταίαν  διετήρησεν  ἀναπνοήν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="1"><p rend="align(indent)">  Πάντων δὲ ὅσοι τῶν πώποτε  ἀνυμνοῦνται θαυμάσιοι καὶ ἐπ’ ἀνδρείᾳ  βεβοημένοι εἴτε παρ’ Ἕλλησιν εἴτε παρὰ βαρβάροις, θείους ἤνεγκεν ὁ καιρὸς καὶ διαπρεπεῖς μάρτυρας τοὺς ἀμφὶ τὸν Δωρόθεον βασιλικοὺς παῖδας, οἳ καὶ τῆς ἀνωτάτω παρὰ τοῖς  δεσπόταις  ἠξιωμένοι τιμῆς  γνησίων τε αὐτοῖς διαθέσει τέκνων οὐ  λειπόμενοι, μείζονα  <note place="margin" xml:lang="eng"><bibl>Ibid. 11, 26</bibl></note> πλοῦτον ὡς ἀληθῶς  ἥγηνται τῆς τοῦ βίου δόξης καὶ τρυφῆς τοὺς ὑπὲρ εὐσεβείας  ὀνειδισμούς τε καὶ πόνους καὶ τοὺς  κεκαινουργημένους ἐπ’ αὐτοῖς πολυτρόπους θανάτους· ὧν ἑνός τινος  οἵῳ κέχρηται  μνησθέντες τῷ τοῦ βίου τέλει, σκοπεῖν ἐξ αὐτοῦ καὶ τὰ τοῖς ἄλλοις συμβεβηκότα τοῖς  ἐντυγχάνουσιν  καταλείψομεν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="2"><p rend="align(indent)">Ἤγετό τις εἰς μέσον κατὰ τὴν προειρημένην πόλιν ἐφ’ ὧν δεδηλώκαμεν ἀρχόντων. θύειν δὴ οὖν  προσταχθείς, ὡς  ἐνίστατο, γυμνὸς  μετάρσιος ἀρθῆναι  κελεύεται  μάστιξίν τε τὸ πᾶν σῶμα  καταξαίνεσθαι, εἰς ὅτε ἡττηθεὶς κἂν ἄκων τὸ  προσταττόμενον  ποιήσειεν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="3"><p>ὡς δὲ καὶ ταῦτα πάσχων  ἀδιάτρεπτος ἦν,  ὄξος λοιπὸν ἤδη τῶν ὀστέων  ὑποφαινομένων αὐτοῦ σὺν καὶ  ἅλατι  φύραντες κατὰ τῶν  διασαπέντων τοῦ σώματος μερῶν  ἐνέχεον· <pb n="v.2.p.266"/> ὡς δὲ καὶ ταύτας  ἐπάτει τὰς ἀλγηδόνας,  ἐσχάρα τοὐντεῦθεν καὶ πῦρ εἰς μέσον  εἵλκετο, καὶ  κρεῶν  ἐδωδίμων δίκην τὰ λείψανα αὐτῷ τοῦ σώματος ὑπὸ τοῦ πυρὸς οὐκ εἰς ἄθρουν, ὡς ἂν μὴ συντόμως ἀπαλλαγείη, κατὰ βραχὺ δὲ  ἀνηλίσκετο, οὐ πρότερον ἀνεῖναι τῶν  ἐπιτιθέντων αὐτὸν τῇ πυρᾷ  συγχωρουμένων, πρὶν ἂν καὶ μετὰ τοσαῦτα τοῖς  προσταττομένοις  ἐπινεύσειεν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="4"><p>ὁ δ’ ἀπρὶξ ἐχόμενος τῆς προθέσεως  νικηφόρος ἐν αὐταῖς βασάνοις  παρέδωκε τὴν ψυχήν. τοιοῦτον τῶν βασιλικῶν ἑνὸς τὸ μαρτύριον παίδων, ἄξιον ὡς ὄντως καὶ τῆς προσηγορίας· Πέτρος γὰρ ἐκαλεῖτο.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="5"><p rend="align(indent)">Οὐ  χείρονα δὲ καὶ τὰ κατὰ τοὺς λοιποὺς ὄντα λόγου φειδόμενοι  συμμετρίας  παραλείψομεν, τοσοῦτον ἱστορήσαντες ὡς ὅ τε Δωρόθεος καὶ ὁ Γοργόνιος ἑτέροις ἅμα πλείοσιν τῆς βασιλικῆς  οἰκετίας μετὰ τοὺς πολυτρόπους ἀγῶνας  βρόχῳ τὴν ζωὴν  μεταλλάξαντες, τῆς ἐνθέου νίκης ἀπηνέγκαντο βραβεῖα.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="6"><p rend="align(indent)">Ἐν τούτῳ τῆς κατὰ Νικομήδειαν ἐκκλησίας ὁ τηνικαῦτα προεστὼς Ἄνθιμος διὰ τὴν εἰς Χριστὸν μαρτυρίαν τὴν κεφαλὴν ἀποτέμνεται· τούτῳ δὲ πλῆθος ἄθρουν μαρτύρων προστίθεται, οὐκ οἶδ’ ὅπως ἐν τοῖς κατὰ τὴν Νικομήδειαν βασιλείοις πυρκαϊᾶς ἐν αὐταῖς δὴ ταῖς ἡμέραις ἁφθείσης, ἣν καθ’ ὑπόνοιαν ψευδῆ πρὸς τῶν ἡμετέρων  ἐπιχειρηθῆναι λόγου  διαδοθέντος, παγγενεῖ σωρηδὸν βασιλικῷ νεύματι τῶν τῇδε θεοσεβῶν οἳ μὲν ξίφει κατεσφάττοντο, οἳ δὲ διὰ πυρὸς ἐτελειοῦντο, ὅτε λόγος ἔχει προθυμίᾳ θείᾳ τινι καὶ  ἀρρήτῳ ἄνδρας ἅμα γυναιξὶν ἐπὶ τὴν πυρὰν  καθαλέσθαι·  δήσαντες δὲ οἱ  δήμιοι ἄλλο τι πλῆθος ἐπὶ  σκάφαις τοῖς θαλαττίοις  ἐναπέρριπτον βυθοῖς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="7"><p>τοὺς δέ γε βασιλικοὺς <pb n="v.2.p.268"/> μετὰ θάνατον παῖδας, γῇ μετὰ τῆς προσηκούσης  κηδείας  παραδοθέντας, αὖθις ἐξ ὑπαρχῆς  ἀνορύξαντες  ἐναπορρῖψαι θαλάττῃ καὶ αὐτοὺς ᾤοντο δεῖν οἱ  νενομισμένοι  δεσπόται, ὡς ἂν μὴ ἐν μνήμασιν  ἀποκειμένους  προσκυνοῖέν τινες, θεοὺς δὴ αὐτούς, ὥς γε ᾤοντο,  λογιζόμενοι.</p>
 <p rend="align(indent)">Καὶ τὰ μὲν ἐπὶ τῆς  Νικομηδείας κατὰ τὴν ἀρχὴν  ἀποτελεσθέντα τοῦ διωγμοῦ τοιαῦτα·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="8"><p>οὐκ εἰς μακρὸν δ’ ἑτέρων κατὰ τὴν  Μελιτηνὴν οὕτω καλουμένην χώραν καὶ αὖ πάλιν ἄλλων ἀμφὶ τὴν Συρίαν  ἐπιφυῆναι τῇ βασιλείᾳ πεπειραμένων, τοὺς πανταχόσε τῶν ἐκκλησιῶν  προεστῶτας εἱρκταῖς καὶ δεσμοῖς  ἐνεῖραι πρόσταγμα ἐφοίτα  βασιλικόν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="9"><p>καὶ ἦν ἡ θέα τῶν ἐπὶ τούτοις γινομένων πᾶσαν διήγησιν  ὑπεραίρουσα, μυρίου πλήθους ἐν παντὶ τόπῳ  καθειργνυμένου καὶ τὰ πανταχῇ  δεσμωτήρια,  ἀνδροφόνοις καὶ  τυμβωρύχοις πάλαι πρότερον  ἐπεσκευασμένα, τότε πληρούντων ἐπισκόπων καὶ πρεσβυτέρων καὶ διακόνων  ἀναγνωστῶν τε καὶ ἐπορκιστῶν, ὡς μηδὲ χώραν ἔτι τοῖς ἐπὶ  κακουργίαις  κατακρίτοις αὐτόθι λείπεσθαι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.6" n="10"><p rend="align(indent)">Αὖθις δ’ ἑτέρων τὰ πρῶτα γράμματα  ἐπικατειληφότων, 
ἐν οἷς τοὺς  κατακλείστους  θύσαντας μὲν ἐᾶν βαδίζειν ἐπ’ ἐλευθερίας,  ἐνισταμένους δὲ μυρίαις  καταξαίνειν  προστέτακτο βασάνοις, πῶς ἂν πάλιν ἐνταῦθα τῶν καθ’ ἑκάστην ἐπαρχίαν μαρτύρων  ἀριθμήσειέν τις τὸ πλῆθος καὶ μάλιστα τῶν κατὰ τὴν Ἀφρικὴν καὶ τὸ  Μαύρων ἔθνος Θηβαΐδα τε καὶ κατ’ Αἴγυπτον; ἐξ ἧς καὶ εἰς <pb n="v.2.p.270"/> ἑτέρας ἤδη προελθόντες πόλεις τε καὶ ἐπαρχίας  διέπρεψαν τοῖς μαρτυρίοις.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="7">

<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.7" n="1"><p rend="align(indent)">  Ἴσμεν γοῦν τοὺς ἐξ αὐτῶν  διαλάμψαντας 
ἐν Παλαιστίνῃ, ἴσμεν δὲ καὶ τοὺς ἐν Τύρῳ τῆς Φοινίκης· οὓς τίς ἰδὼν οὐ κατεπλάγη τὰς  ἀναρίθμους μάστιγας καὶ τὰς ἐν τούτοις τῶν ὡς ἀληθῶς παραδόξων τῆς θεοσεβείας ἀθλητῶν ἐνστάσεις τόν τε παραχρῆμα μετὰ τὰς μάστιγας ἐν θηρσὶν  ἀνθρωποβόροις ἀγῶνα καὶ τὰς ἐν τούτῳ παρδάλεων καὶ διαφόρων ἄρκτων  συῶν τε ἀγρίων καὶ πυρὶ καὶ σιδήρῳ  κεκαυτηριασμένων βοῶν προσβολὰς καὶ τὰς πρὸς ἕκαστον τῶν θηρίων  θαυμασίους τῶν  γενναίων  ὑπομονάς;</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.7" n="2"><p>οἷς  γιγνομένοις καὶ αὐτοὶ  παρῆμεν, ὁπηνίκα τοῦ  μαρτυρουμένου σωτῆρος ἡμῶν, αὐτοῦ δὴ Ἰησοῦ Χριστοῦ, τὴν θείαν δύναμιν  ἐπιπαροῦσαν ἐναργῶς τε  αὑτὴν τοῖς μάρτυσιν  ἐπιδεικνῦσαν ἱστορήσαμεν, τῶν  ἀνθρωποβόρων ἐπὶ πλείονα χρόνον μὴ  προσψαύειν μηδὲ πλησιάζειν τοῖς τῶν θεοφιλῶν σώμασιν  ἐπιτολμώντων, ἀλλ’ ἐπὶ μὲν τοὺς ἄλλους, ὅσοι  δήπουθεν ἔξωθεν  ἐρεθισμοῖς  παρώρμων  αὐτά, φερομένων, μόνων δὲ τῶν ἱερῶν ἀθλητῶν,  γυμνῶν ἑστώτων καὶ ταῖς χερσὶν  κατασειόντων ἐπί τε σφᾶς αὐτοὺς  ἐπισπωμένων (τοῦτο γὰρ αὐτοῖς  ἐκελεύετο πράττειν), μηδ’ ὅλως ἐφαπτομένων, ἀλλ’ ἔσθ’ ὅπῃ μὲν καὶ ἐπ’ αὐτοὺς  ὁρμώντων, οἷα δὲ πρός τινος θειοτέρας δυνάμεως  ἀνακρουομένων καὶ αὖ πάλιν εἰς τοὐπίσω χωρούντων·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.7" n="3"><p>ὃ καὶ εἰς μακρὸν γινόμενον θαῦμα παρεῖχεν οὐ σμικρὸν τοῖς θεωμένοις, ὥστε ἤδη διὰ τὸ  ἄπρακτον τοῦ πρώτου δεύτερον καὶ τρίτον  προσαφίεσθαι ἑνὶ καὶ τῷ αὐτῷ μάρτυρι θηρίον.</p></div>
<pb n="v.2.p.272"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.7" n="4"><p rend="align(indent)">Καταπλαγῆναι δ’ ἦν τὴν ἐπὶ τούτοις  ἀπτόητον τῶν ἱερῶν ἐκείνων καρτερίαν καὶ τὴν ἐν  σώμασι  νέοις  βεβηκυῖαν καὶ  ἀδιάτρεπτον ἔνστασιν.  ἑώρας γοῦν ἡλικίαν οὐδ’ ὅλων ἐτῶν εἴκοσι δίχα δεσμῶν  ἑστῶτος νέου καὶ τὰς μὲν χεῖρας  ἐφαπλοῦντος εἰς σταυροῦ τύπον,  ἀκαταπλήκτῳ δὲ καὶ  ἀτρεμεῖ διανοίᾳ ταῖς πρὸς τὸ θεῖον  σχολαίτατα  τεταμένου λιταῖς μηδ’ ὅλως τε  μεθισταμένου μηδ’  ἀποκλίνοντός ποι τοῦ ἔνθα  εἱστήκει τόπου, ἄρκτων καὶ παρδάλεων θυμοῦ καὶ θανάτου  πνεόντων σχεδὸν αὐτῆς καθαπτομένων αὐτοῦ τῆς  σαρκός, ἀλλ’ οὐκ οἶδ’ ὅπως θείᾳ καὶ ἀπορρήτῳ δυνάμει μόνον οὐχὶ φραττομένων τὸ στόμα καὶ αὖθις  παλινδρομούντων εἰς τοὐπίσω. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.7" n="5"><p>καὶ οὗτος μέν τις τοιοῦτος ἦν· πάλιν δ’ ἂν ἑτέρους εἶδες (πέντε γὰρ οἱ πάντες ἐτύγχανον) ἠγριωμένῳ ταύρῳ  παραβληθέντας, ὃς τοὺς μὲν ἄλλους τῶν ἔξωθεν προσιόντων τοῖς κέρασιν εἰς τὸν ἀέρα  ῥίπτων  διεσπάραττεν, ἡμιθνῆτας  αἴρεσθαι καταλιπών, ἐπὶ μόνους δὲ θυμῷ καὶ  ἀπειλῇ τοὺς ἱεροὺς  ὁρμῶν μάρτυρας οὐδὲ πλησιάζειν αὐτοῖς οἷός τε ἦν,  κυρίττων δὲ τοῖς ποσὶν καὶ τοῖς κέρασιν τῇδε κἀκεῖσε χρώμενος καὶ διὰ τοὺς ἀπὸ τῶν  καυτήρων  ἐρεθισμοὺς θυμοῦ καὶ <note place="margin" xml:lang="eng"><bibl>Acts 9, 1</bibl></note> ἀπειλῆς  πνέων εἰς τοὐπίσω πρὸς τῆς ἱερᾶς  ἀνθείλκετο προνοίας, ὡς μηδὲ τούτου μηδὲν μηδαμῶς αὐτοὺς  ἀδικήσαντος, ἕτερα ἄττα αὐτοῖς  ἐπαφίεσθαι θηρία.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.7" n="6"><p>τέλος δ’ οὖν μετὰ τὰς δεινὰς καὶ ποικίλας τούτων προσβολὰς ξίφει  κατασφαγέντες οἱ πάντες ἀντὶ γῆς καὶ  τάφων τοῖς θαλαττίοις παραδίδονται  κύμασιν. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.8" n="1"><p>καὶ τοιοῦτος μὲν ὁ ἀγὼν τῶν κατὰ Τύρον τοὺς ὑπὲρ εὐσεβείας ἄθλους  ἐνδειξαμένων Αἰγυπτίων.</p>
 <pb n="v.2.p.274"/>  
 <p rend="align(indent)">Θαυμάσειε δ’ ἄν τις αὐτῶν καὶ τοὺς ἐπὶ τῆς οἰκείας γῆς μαρτυρήσαντας, ἔνθα μυρίοι τὸν ἀριθμόν, ἄνδρες ἅμα γυναιξὶν καὶ παισίν, ὑπὲρ τῆς τοῦ σωτῆρος ἡμῶν διδασκαλίας, τοῦ προσκαίρου ζῆν καταφρονήσαντες, διαφόρους ὑπέμειναν θανάτους, οἳ μὲν αὐτῶν μετὰ  ξεσμοὺς καὶ  στρεβλώσεις  μάστιγάς τε  χαλεπωτάτας καὶ μυρίας ἄλλας ποικίλας καὶ φρικτὰς ἀκοῦσαι βασάνους πυρὶ  παραδοθέντες, οἳ δὲ  πελάγει  καταβροχθισθέντες, ἄλλοι δ’ εὐθαρσῶς τοῖς ἀποτέμνουσιν τὰς ἑαυτῶν  προτείναντες κεφαλάς, οἳ δὲ καὶ  ἐναποθανόντες ταῖς βασάνοις, ἕτεροι δὲ λιμῷ  διαφθαρέντες, καὶ ἄλλοι πάλιν  ἀνασκολοπισθέντες, οἳ μὲν κατὰ τὸ σύνηθες τοῖς  κακούργοις, οἳ δὲ καὶ  χειρόνως ἀνάπαλιν κάτω  κάρα  προσηλωθέντες  τηρούμενοί τε ζῶντες, εἰς ὅτε καὶ ἐπ’ αὐτῶν  ἰκρίων λιμῷ  διαφθαρεῖεν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="9">

<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.9" n="1"><p rend="align(indent)">  Πάντα δ’  ὑπεραίρει λόγον καὶ ἃς ὑπέμειναν αἰκίας καὶ ἀλγηδόνας οἱ κατὰ Θηβαΐδα μάρτυρες,  ὀστράκοις ἀντὶ ὀνύχων ὅλον τὸ σῶμα καὶ μέχρις ἀπαλλαγῆς τοῦ βίου  καταξαινόμενοι, γύναιά τε τοῖν ποδοῖν ἐξ ἑνὸς  ἀποδεσμούμενα  μετέωρά τε καὶ  διαέρια κάτω κεφαλὴν μαγγάνοις τισὶν εἰς ὕψος  ἀνελκόμενα  γυμνοῖς τε παντελῶς καὶ μηδ’  ἐπικεκαλυμμένοις τοῖς σώμασιν θέαν ταύτην  αἰσχίστην καὶ πάντων  ὠμοτάτην καὶ  ἀπανθρωποτάτην τοῖς ὁρῶσιν ἅπασιν  παρεσχημένα·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.9" n="2"><p rend="align(indent)"> ἄλλοι δ’ αὖ πάλιν  δένδρεσιν καὶ  πρέμνοις ἐναπέθνῃσκον  δεσμούμενοι· τοὺς γὰρ μάλιστα  στερροτάτους τῶν  κλάδων μηχαναῖς τισιν ἐπὶ ταὐτὸ  συνέλκοντες εἰς  ἑκάτερά τε τούτων τὰ τῶν μαρτύρων  ἀποτείνοντες σκέλη, εἰς τὴν ἑαυτῶν  ἠφίεσαν τοὺς  κλάδους <pb n="v.2.p.276"/> φέρεσθαι φύσιν, ἄθρουν τῶν μελῶν  διασπασμὸν καθ’ ὧν ταῦτ’ ἐνεχείρουν  ἐπινοοῦντες.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.9" n="3"><p>καὶ ταῦτά γε πάντα ἐνηργεῖτο οὐκ ἐπ’  ὀλίγας ἡμέρας ἢ χρόνον τινὰ  βραχύν, ἀλλ’ ἐπὶ μακρὸν ὅλων ἐτῶν διάστημα, ὁτὲ μὲν πλειόνων ἢ δέκα, ὁτὲ δὲ ὑπὲρ τοὺς εἴκοσι τὸν ἀριθμὸν ἀναιρουμένων, ἄλλοτε δὲ οὐχ ἧττον καὶ τριάκοντα, ἤδη δ’ ἐγγύς που ἑξήκοντα, καὶ πάλιν ἄλλοτε ἑκατὸν ἐν ἡμέρᾳ μιᾷ ἄνδρες ἅμα κομιδῇ νηπίοις καὶ γυναιξὶν ἐκτείνοντο, ποικίλαις καὶ  ἐναλλαττούσαις τιμωρίαις  καταδικαζόμενοι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.9" n="4"><p rend="align(indent)">Ἱστορήσαμεν δὲ καὶ αὐτοὶ ἐπὶ τῶν τόπων γενόμενοι πλείους ἀθρόως κατὰ μίαν ἡμέραν τοὺς μὲν τῆς κεφαλῆς  ἀποτομὴν ὑπομείναντας, τοὺς δὲ τὴν διὰ πυρὸς τιμωρίαν, ὡς  ἀμβλύνεσθαι  φονεύοντα τὸν σίδηρον  ἀτονοῦντά τε  διαθλᾶσθαι αὐτούς τε τοὺς  ἀναιροῦντας  ἀποκάμνοντας  ἀμοιβαδὸν ἀλλήλους  διαδέχεσθαι·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.9" n="5"><p>ὅτε καὶ θαυμασιωτάτην ὁρμὴν θείαν τε ὡς ἀληθῶς δύναμιν καὶ προθυμίαν τῶν εἰς τὸν Χριστὸν τοῦ θεοῦ πεπιστευκότων  συνεωρῶμεν. ἅμα γοῦν τῇ κατὰ τῶν προτέρων ἀποφάσει  ἐπεπήδων ἄλλοθεν ἄλλοι τῷ πρὸ τοῦ δικαστοῦ βήματι Χριστιανοὺς σφᾶς ὁμολογοῦντες,  ἀφροντίστως μὲν πρὸς τὰ δεινὰ καὶ τοὺς τῶν  πολυειδῶν βασάνων τρόπους  διακείμενοι,  ἀκαταπλήκτως δὲ  παρρησιαζόμενοι ἐπὶ τῇ εἰς τὸν τῶν ὅλων θεὸν εὐσεβείᾳ μετά τε χαρᾶς καὶ γέλωτος καὶ εὐφροσύνης τὴν ὑστάτην ἀπόφασιν τοῦ θανάτου καταδεχόμενοι, ὥστε  ψάλλειν καὶ ὕμνους καὶ εὐχαριστίας εἰς τὸν τῶν ὅλων θεὸν μέχρις αὐτῆς ἐσχάτης ἀναπέμπειν ἀναπνοῆς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.9" n="6"><p>θαυμάσιοι μὲν οὖν καὶ οὗτοι,  ἐξαιρέτως δ’ ἐκεῖνοι  θαυμασιώτεροι <pb n="v.2.p.278"/>
οἱ πλούτῳ μὲν καὶ  εὐγενείᾳ καὶ δόξῃ λόγῳ τε καὶ φιλοσοφίᾳ διαπρέψαντες, πάντα γε μὴν δεύτερα θέμενοι τῆς ἀληθοῦς εὐσεβείας καὶ τῆς εἰς τὸν σωτῆρα καὶ κύριον ἡμῶν Ἰησοῦν Χριστὸν πίστεως,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.9" n="7"><p>οἷος  Φιλόρωμος ἦν, ἀρχήν τινα οὐ τὴν  τυχοῦσαν 
τῆς κατ’ Ἀλεξάνδρειαν βασιλικῆς διοικήσεως ἐγκεχειρισμένος, ὃς μετὰ τοῦ ἀξιώματος καὶ τῆς Ῥωμαϊκῆς τιμῆς, ὑπὸ στρατιώταις δορυφορούμενος, ἑκάστης  ἀνεκρίνετο ἡμέρας, Φιλέας τε τῆς  Θμουϊτῶν ἐκκλησίας ἐπίσκοπος, διαπρέψας ἀνὴρ ταῖς κατὰ τὴν πατρίδα πολιτείαις τε καὶ  λειτουργίαις ἔν τε τοῖς κατὰ φιλοσοφίαν λόγοις·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.9" n="8"><p>οἳ καὶ μυρίων ὅσων πρὸς  αἵματός τε καὶ τῶν ἄλλων φίλων  ἀντιβολούντων, ἔτι μὴν τῶν ἐπ’ ἀξίας ἀρχόντων, πρὸς δὲ καὶ αὐτοῦ τοῦ δικαστοῦ  παρακαλοῦντος ὡς ἂν αὐτῶν οἶκτον  λάβοιεν  φειδώ τε παίδων καὶ γυναικῶν  ποιήσοιντο, οὐδαμῶς πρὸς τῶν τοσούτων ἐπὶ τὸ  φιλοζωῆσαι μὲν ἑλέσθαι,  <note place="margin" xml:lang="eng"><bibl>Matt. 1032f.;</bibl></note>  καταφρονῆσαι δὲ τῶν περὶ ὁμολογίας καὶ  ἀρνήσεως  <note place="margin" xml:lang="eng"><bibl>Lk. 12, 8f.</bibl></note> τοῦ σωτῆρος ἡμῶν θεσμῶν  ὑπήχθησαν,  ἀνδρείῳ δὲ λογισμῷ καὶ φιλοσόφῳ, μᾶλλον δὲ  εὐσεβεῖ καὶ  φιλοθέῳ ψυχῇ πρὸς ἁπάσας τοῦ δικαστοῦ τάς τε ἀπειλὰς καὶ τὰς ὕβρεις  ἐνστάντες, ἄμφω τὰς κεφαλὰς  ἀπετμήθησαν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="10">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="1"><p rend="align(indent)"> Ἐπεὶ δὲ καὶ τῶν ἔξωθεν μαθημάτων ἕνεκα πολλοῦ λόγου ἄξιον γενέσθαι τὸν  Φιλέαν ἔφαμεν, αὐτὸς ἑαυτοῦ  παρίτω μάρτυς, ἅμα μὲν ἑαυτὸν ὅστις ποτ’ ἦν,  ἐπιδείξων, ἅμα δὲ καὶ τὰ κατ’ αὐτὸν ἐν τῇ Ἀλεξανδρείᾳ συμβεβηκότα μαρτύρια ἀκριβέστερον μᾶλλον ἢ ἡμεῖς  ἱστορήσων διὰ τούτων τῶν λέξεων.</p></div>
<pb n="v.2.p.280"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="2">
  <head rend="align(center)">ΑΠΟ ΤΩΝ ΦΙΛΕΟΥ ΠΡΟΣ ΘΜΟΥΙΤΑΣ ΓΡΑΜΜΑΤΩΝ</head> <p rend="align(indent)"> 
 <q>Τούτων ἁπάντων  ὑποδειγμάτων ἡμῖν καὶ  ὑπογραμμῶν καὶ καλῶν  γνωρισμάτων ἐν ταῖς θείαις καὶ ἱεραῖς γραφαῖς κειμένων, οὐδὲν μελλήσαντες οἱ μακάριοι σὺν ἡμῖν μάρτυρες, τὸ τῆς ψυχῆς  ὄμμα πρὸς τὸν ἐπὶ πάντων θεὸν καθαρῶς  τείναντες καὶ τὸν ἐπ’ εὐσεβείᾳ θάνατον ἐν νῷ λαβόντες, ἀπρὶξ τῆς κλήσεως εἴχοντο, τὸν μὲν κύριον ἡμῶν Ἰησοῦν Χριστὸν εὑρόντες  ἐνανθρωπήσαντα δι’ ἡμᾶς, ἵνα πᾶσαν μὲν ἁμαρτίαν  ἐκκόψῃ, ἐφόδια δὲ τῆς εἰς τὴν αἰώνιον ζωὴν  εἰσόδου ἡμῖν  <note place="margin" xml:lang="eng"><bibl>Phil. 2, 6-8</bibl></note>  κατάθηται· οὐ γὰρ ἁρπαγμὸν ἡγήσατο τὸ εἶναι ἴσα θεῷ, ἀλλ’ ἑαυτὸν  ἐκένωσεν  μορφὴν δούλου λαβών, καὶ σχήματι  εὑρεθεὶς ὡς ἄνθρωπος ἑαυτὸν ἐταπείνωσεν ἕως θανάτου, θανάτου δὲ σταυροῦ·  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="3"><p><q rend="merge">δι’ ὃ <note place="margin" xml:lang="eng"><bibl>1 Cor. 12, 31</bibl></note> καὶ  ζηλώσαντες τὰ μείζονα χαρίσματα οἱ  χριστοφόροι μάρτυρες πάντα μὲν πόνον καὶ παντοίας ἐπινοίας αἰκισμῶν οὐκ εἰς ἅπαξ, ἀλλ’ ἤδη καὶ  δεύτερόν τινες ὑπέμειναν, πάσας δὲ ἀπειλὰς οὐ λόγοις μόνον, ἀλλὰ καὶ ἔργοις τῶν δορυφόρων κατ’ αὐτῶν  φιλοτιμουμένων, οὐκ  ἐνεδίδουν τὴν γνώμην  <note place="margin" xml:lang="eng"><bibl>1 John 4, 18</bibl></note> διὰ τὸ τὴν  τελείαν ἀγάπην ἔξω  βάλλειν τὸν φόβον·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="4"><p><q rend="merge">ὧν καταλέγειν τὴν ἀρετὴν καὶ τὴν ἐφ’ ἑκάστῃ  βασάνῳ  ἀνδρείαν τίς ἂν  ἀρκέσειεν λόγος; ἀνέσεως γὰρ οὔσης ἅπασι τοῖς βουλομένοις ἐνυβρίζειν, οἳ μὲν ξύλοις  ἔπαιον, ἕτεροι δὲ ῥάβδοις, ἄλλοι δὲ μάστιξιν, ἕτεροι δὲ πάλιν  ἱμᾶσιν, ἄλλοι δὲ  σχοινίοις.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="5"><p><q rend="merge">καὶ ἦν ἡ θέα τῶν αἰκισμῶν  ἐνηλλαγμένη καὶ πολλὴν τὴν ἐν αὐτῇ κακίαν ἔχουσα. οἳ μὲν γὰρ ὀπίσω τὼ  χεῖρε  δεθέντες περὶ τὸ ξύλον  ἐξηρτῶντο <pb n="v.2.p.282"/> καὶ μαγγάνοις τισὶ  διετείνοντο πᾶν  μέλος, εἶθ’ οὕτως διὰ παντὸς τοῦ σώματος  ἐπῆγον ἐκ κελεύσεως οἱ  βασανισταί, οὐ καθάπερ τοῖς  φονεῦσιν ἐπὶ τῶν πλευρῶν μόνον, ἀλλὰ καὶ τῆς γαστρὸς καὶ  κνημῶν καὶ παρειῶν τοῖς  ἀμυντηρίοις  ἐκόλαζον· ἕτεροι δὲ ἀπὸ τῆς  στοᾶς μιᾶς χειρὸς  ἐξηρτημένοι  αἰωροῦντο, πάσης  ἀλγηδόνος δεινοτέραν τὴν ἀπὸ τῶν  ἄρθρων καὶ μελῶν  τάσιν ἔχοντες· ἄλλοι δὲ πρὸς τοῖς κίοσιν  ἀντιπρόσωποι  ἐδοῦντο, οὐ  βεβηκόσιν τοῖς  ποσίν, τῷ δὲ  βάρει τοῦ σώματος  βιαζομένων μετὰ  τάσεως  ἀνελκομένων τῶν δεσμῶν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="6"><p><q rend="merge">καὶ τοῦθ’ ὑπέμενον, οὐκ ἐφ’ ὅσον  προσδιελέγετο  οὐδ’ αὐτοῖς  ἐσχόλαζεν ὁ  ἡγεμών, ἀλλὰ μόνον οὐχὶ δι’ ὅλης τῆς ἡμέρας. ὅτε γὰρ καὶ ἐφ’ ἑτέρους  μετέβαινεν, τοῖς προτέροις κατελίμπανεν  ἐφεδρεύειν τοὺς τῇ ἐξουσίᾳ αὐτοῦ  ὑπηρετουμένους, εἴ πού τις ἡττηθεὶς τῶν βασάνων  ἐνδιδόναι ἐδόκει, ἀφειδῶς δὲ κελεύων καὶ τοῖς δεσμοῖς προσιέναι καὶ μετὰ ταῦτα  ψυχορραγοῦντας αὐτοὺς κατατιθεμένους εἰς τὴν γῆν  ἕλκεσθαι·</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="7"><p><q rend="merge">οὐ γὰρ εἶναι κἂν μέρος  φροντίδος αὐτοῖς περὶ ἡμῶν, ἀλλ’ οὕτω καὶ διανοεῖσθαι καὶ πράττειν, ὡς μηκέτ’ ὄντων, ταύτην δευτέραν  βάσανον ἐπὶ ταῖς πληγαῖς τῶν ὑπεναντίων  ἐφευρόντων.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="8"><p><q rend="merge">ἦσαν δὲ οἱ καὶ μετὰ τοὺς  αἰκισμοὺς ἐπὶ τοῦ ξύλου  κείμενοι, διὰ τῶν τεσσάρων  ὀπῶν  διατεταμένοι ἄμφω τὼ  πόδε, ὡς καὶ κατὰ ἀνάγκην αὐτοὺς ἐπὶ τοῦ ξύλου  ὑπτίους εἶναι, μὴ δυναμένους διὰ τὸ  ἔναυλα τὰ τραύματα ἀπὸ τῶν πληγῶν καθ’ ὅλου τοῦ σώματος ἔχειν· ἕτεροι δὲ εἰς τοὔδαφος  ῥιφέντες  ἔκειντο ὑπὸ τῆς τῶν <pb n="v.2.p.284"/> βασάνων ἀθρόας προσβολῆς, δεινοτέραν τὴν ὄψιν τῆς ἐνεργείας τοῖς ὁρῶσιν  παρέχοντες, ποικίλας καὶ διαφόρους ἐν τοῖς σώμασιν φέροντες τῶν βασάνων τὰς ἐπινοίας.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="9"><p><q rend="merge">τούτων οὕτως ἐχόντων οἳ μὲν ἐναπέθνῃσκον ταῖς βασάνοις, τῇ καρτερίᾳ  καταισχύναντες τὸν ἀντίπαλον, οἳ δὲ  ἡμιθνῆτες ἐν τῷ δεσμωτηρίῳ  συγκλειόμενοι, μετ’ οὐ πολλὰς ἡμέρας ταῖς  ἀλγηδόσι  συνεχόμενοι ἐτελειοῦντο, οἱ δὲ λοιποὶ τῆς ἀπὸ τῆς θεραπείας  ἀνακτήσεως  τυχόντες τῷ χρόνῳ καὶ τῇ τῆς φυλακῆς διατριβῇ  θαρσαλεώτεροι ἐγίνοντο.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="10"><p><q rend="merge">οὕτω γοῦν, ἡνίκα  προσετέτακτο αἱρέσεως  κειμένης ἢ  ἐφαψάμενον τῆς ἐναγοῦς θυσίας  ἀνενόχλητον εἶναι, τῆς ἐπαράτου ἐλευθερίας παρ’ αὐτῶν  τυχόντα, ἢ μὴ  θύοντα τὴν ἐπὶ θανάτῳ δίκην  ἐκδέχεσθαι, οὐδὲν μελλήσαντες ἀσμένως ἐπὶ τὸν θάνατον ἐχώρουν· ᾔδεσαν γὰρ τὰ ὑπὸ τῶν ἱερῶν γραφῶν ἡμῖν  προορισθέντα. <q>ὁ γὰρ  <note place="margin" xml:lang="eng"><bibl>Ex. 22, 20</bibl></note>  θυσιάζων,</q> φησίν, <q>θεοῖς ἑτέροις  ἐξολοθρευθήσεται,</q> <note place="margin" xml:lang="eng"><bibl>Ibid. 20, 3</bibl></note> καὶ ὅτι <q>οὐκ ἔσονταί σοι  θεοὶ ἕτεροι πλὴν ἐμοῦ.</q></q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="11"><p rend="align(indent)">  Τοιαῦται τοῦ ὡς ἀληθῶς φιλοσόφου τε ὁμοῦ καὶ φιλοθέου μάρτυρος αἱ φωναὶ ἃς πρὸ τελευταίας ἀποφάσεως, ὑπὸ τὴν  δεσμωτικὴν ἔθ’ ὑπάρχων τάξιν, τοῖς κατὰ τὴν αὐτοῦ παροικίαν ἀδελφοῖς ἐπεστάλκει, ἅμα μὲν τὰ ἐν οἷς ἦν,  ἀνατιθέμενος, ἅμα δὲ καὶ  παρορμῶν αὐτοὺς ἐπὶ τὸ ἀπρὶξ ἔχεσθαι καὶ μετ’ αὐτὸν ὅσον οὔπω  τελειωθησόμενον τῆς ἐν Χριστῷ θεοσεβείας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.10" n="12"><p>ἀλλὰ τί χρὴ πολλὰ λέγειν καὶ καινοτέρας ἐπὶ  καινοτέραις τῶν ἀνὰ τὴν οἰκουμένην θεοπρεπῶν μαρτύρων  ἀθλήσεις παρατίθεσθαι, μάλιστα τῶν οὐκέτι μὲν κοινῷ νόμῳ, πολέμου δὲ τρόπῳ πεπολιορκημένων;</p></div></div>
<pb n="v.2.p.286"/>


<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="11">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.11" n="1"><p rend="align(indent)"> Ἤδη γοῦν ὅλην Χριστιανῶν  πολίχνην  αὔτανδρον ἀμφὶ τὴν Φρυγίαν ἐν κύκλῳ  περιβαλόντες ὁπλῖται πῦρ τε  ὑφάψαντες  κατέφλεξαν αὐτοῖς ἅμα νηπίοις καὶ γυναιξὶ τὸν ἐπὶ πάντων θεὸν  ἐπιβοωμένοις, ὅτι δὴ πανδημεὶ πάντες οἱ τὴν πόλιν οἰκοῦντες  λογιστής τε αὐτὸς καὶ  στρατηγοὶ σὺν τοῖς ἐν τέλει πᾶσιν καὶ ὅλῳ δήμῳ Χριστιανοὺς σφᾶς ὁμολογοῦντες, οὐδ’  ὁπωστιοῦν τοῖς  προστάττουσιν εἰδωλολατρεῖν  ἐπειθάρχουν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.11" n="2"><p rend="align(indent)">Καί τις ἕτερος Ῥωμαϊκῆς ἀξίας  ἐπειλημμένος,  Ἄδαυκτος τοὔνομα, γένος τῶν παρ’  Ἰταλοῖς ἐπισήμων, διὰ πάσης προελθὼν ἀνὴρ τῆς παρὰ βασιλεῦσι τιμῆς, ὡς καὶ τὰς καθόλου  διοικήσεις τῆς παρ’ αὐτοῖς καλουμένης μαγιστρότητός τε καὶ  καθολικότητος ἀμέμπτως διελθεῖν, ἐπὶ πᾶσι τούτοις διαπρέψας τοῖς ἐν θεοσεβείᾳ  κατορθώμασιν καὶ ταῖς εἰς τὸν Χριστὸν τοῦ θεοῦ ὁμολογίαις, τῷ τοῦ μαρτυρίου  διαδήματι κατεκοσμήθη, ἐπ’ αὐτῆς τῆς τοῦ  καθολικοῦ πράξεως τὸν ὑπὲρ εὐσεβείας ὑπομείνας ἀγῶνα.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="12">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="1"><p rend="align(indent)">Τί με χρὴ νῦν ἐπ’ ὀνόματος τῶν λοιπῶν μνημονεύειν ἢ τὸ πλῆθος τῶν ἀνδρῶν  ἀριθμεῖν ἢ τὰς πολυτρόπους αἰκίας  ἀναζωγραφεῖν τῶν  θαυμασίων μαρτύρων, τοτὲ μὲν  πέλυξιν ἀναιρουμένων, οἷα γέγονεν τοῖς ἐπ’ Ἀραβίας, τοτὲ δὲ τὰ σκέλη  κατεαγνυμένων, οἷα τοῖς ἐν Καππαδοκίᾳ συμβέβηκεν, καὶ ποτὲ μὲν κατὰ κεφαλῆς ἐκ τοῖν ποδοῖν εἰς ὕψος  ἀναρτωμένων καὶ  μαλθακοῦ πυρὸς  ὑποκαιομένου τῷ  παραπεμπομένῳ  καπνῷ τῆς  φλεγομένης ὕλης  ἀποπνιγομένων, οἷα τοῖς ἐν <pb n="v.2.p.288"/>  Μέσῃ τῶν ποταμῶν  ἐπήχθη, ποτὲ δὲ  ῥῖνας καὶ ὦτα καὶ χεῖρας  ἀκρωτηριαζομένων τά τε λοιπὰ τοῦ σώματος μέλη τε καὶ μέρη  κρεουργουμένων, οἷα τὰ ἐπ’ Ἀλεξανδρείας ἦν;</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="2"><p rend="align(indent)">Τί δεῖ τῶν ἐπ’ Ἀντιοχείας  ἀναζωπυρεῖν τὴν μνήμην,  ἐσχάραις πυρὸς οὐκ εἰς θάνατον, ἀλλ’ ἐπὶ μακρᾷ τιμωρίᾳ  κατοπτωμένων, ἑτέρων τε θᾶττον τὴν δεξιὰν αὐτῷ πυρὶ  καθιέντων ἢ τῆς ἐναγοῦς θυσίας ἐφαπτομένων; ὧν τινες τὴν πεῖραν  φεύγοντες, πρὶν ἁλῶναι καὶ εἰς χεῖρας τῶν  ἐπιβούλων ἐλθεῖν, ἄνωθεν ἐξ  ὑψηλῶν  δωμάτων ἑαυτοὺς  κατεκρήμνισαν, τὸν θάνατον  ἅρπαγμα θέμενοι τῆς τῶν δυσσεβῶν μοχθηρίας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="3"><p rend="align(indent)">Καί τις ἱερὰ καὶ θαυμασία τὴν τῆς ψυχῆς ἀρετήν, τὸ δὲ σῶμα γυνὴ καὶ τὰ ἄλλα τῶν ἐπ’ Ἀντιοχείας πλούτῳ καὶ γένει καὶ  εὐδοξίᾳ παρὰ πᾶσι  βεβοημένη, παίδων ξυνωρίδα παρθένων τῇ τοῦ σώματος ὥρᾳ καὶ  ἀκμῇ  διαπρεπουσῶν θεσμοῖς εὐσεβείας  ἀναθρεψαμένη, ἐπειδὴ πολὺς ὁ περὶ αὐτὰς  κινούμενος φθόνος πάντα τρόπον  ἀνιχνεύων λανθανούσας  περιειργάζετο, εἶτ’ ἐπ’ ἀλλοδαπῆς αὐτὰς διατρίβειν μαθὼν  πεφροντισμένως ἐπὶ τὴν Ἀντιόχειαν ἐκάλει  δικτύων τε ἤδη στρατιωτικῶν εἴσω  περιβέβληντο, ἐν  ἀμηχάνοις ἑαυτὴν καὶ τὰς παῖδας θεασαμένη καὶ τὰ μέλλοντα ἐξ ἀνθρώπων δεινὰ τῷ λόγῳ  παραθεῖσα τό τε πάντων δεινῶν καὶ  ἀφορητότερον, πορνείας ἀπειλήν, μηδὲ  ἄκροις ὠσὶν ὑπομεῖναι δεῖν ἀκοῦσαι ἑαυτῇ τε καὶ ταῖς κόραις  παρακελευσαμένη, ἀλλὰ καὶ τὸ  προδοῦναι <pb n="v.2.p.290"/> τὰς ψυχὰς τῇ τῶν δαιμόνων  δουλείᾳ πάντων ὑπάρχειν θανάτων καὶ πάσης χεῖρον ἀπωλείας φήσασα, μίαν τούτων ἁπάντων εἶναι λύσιν  ὑπετίθετο τὴν ἐπὶ τὸν κύριον  καταφυγήν, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="4"><p>κἄπειτα ὁμοῦ τῇ γνώμῃ  συνθέμεναι τά τε σώματα  περιστείλασαι κοσμίως τοῖς  περιβλήμασιν, ἐπ’ αὐτῆς μέσης  γενόμεναι τῆς ὁδοῦ, βραχύ τι τοὺς  φύλακας εἰς  ἀναχώρησιν  ὑποπαραιτησάμεναι, ἐπὶ παραρρέοντα ποταμὸν ἑαυτὰς  ἠκόντισαν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="5"><p rend="align(indent)">  Αἵδε μὲν οὖν  ἑαυτάς· ἄλλην δ’ ἐπ’ αὐτῆς Ἀντιοχείας ξυνωρίδα παρθένων τὰ πάντα θεοπρεπῶν καὶ ἀληθῶς ἀδελφῶν,  ἐπιδόξων μὲν τὸ γένος, λαμπρῶν δὲ τὸν βίον, νέων τοὺς χρόνους,  ὡραίων τὸ σῶμα,  σεμνῶν τὴν ψυχήν, εὐσεβῶν τὸν τρόπον,  θαυμαστῶν τὴν σπουδήν, ὡς ἂν μὴ  φερούσης τῆς γῆς τὰ τοιαῦτα  βαστάζειν, θαλάττῃ  ῥίπτειν ἐκέλευον οἱ τῶν δαιμόνων  θεραπευταί.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="6"><p rend="align(indent)">Ταῦτα μὲν οὖν παρὰ  τοῖσδε·  τὰ φρικτὰ δὲ ἀκοαῖς κατὰ τὸν Πόντον ἔπασχον ἕτεροι, καλάμοις ὀξέσιν τοῖν  χεροῖν ἐξ ἄκρων ὀνώχων τοὺς  δακτύλους  διαπειρόμενοι, καὶ ἄλλοι, πυρὶ  μολίβδου διατακέντος,  βρασσούσῃ καὶ  πεπυρακτωμένῃ τῇ  ὕλῃ τὰ νῶτα  καταχεόμενοι καὶ τὰ μάλιστα ἀναγκαιότατα τοῦ σώματος  κατοπτώμενοι,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="7"><p>διά τε τῶν ἀπορρήτων ἕτεροι μελῶν τε καὶ σπλάγχνων  αἰσχρὰς καὶ  ἀσυμπαθεῖς καὶ οὐδὲ λόγῳ ῥητὰς ὑπέμενον  πάθας, ἃς οἱ γενναῖοι καὶ  νόμιμοι  δικασταὶ τὴν σφῶν ἐπιδεικνύμενοι δεινότητα, ὥσπερ τινὰ σοφίας ἀρετήν,  φιλοτιμότερον ἐπενόουν,  αἰεὶ ταῖς  καινότερον  ἐφευρισκομέναις αἰκίαις, ὥσπερ ἐν ἀγῶνος  βραβείοις, ἀλλήλους  ὑπερεξάγειν  ἁμιλλώμενοι.</p></div>
<pb n="v.2.p.292"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="8"><p rend="align(indent)">
Τὰ δ’ οὖν τῶν συμφορῶν ἔσχατα, ὅτε δὴ λοιπὸν  ἀπειρηκότες ἐπὶ τῇ τῶν κακῶν ὑπερβολῇ καὶ πρὸς τὸ κτείνειν  ἀποκαμόντες  πλησμονήν τε καὶ κόρον τῆς τῶν  αἱμάτων  ἐκχύσεως  ἐσχηκότες, ἐπὶ τὸ  νομιζόμενον αὐτοῖς χρηστὸν καὶ φιλάνθρωπον  ἐτρέποντο, ὡς μηδὲν μὲν ἔτι δοκεῖν δεινὸν καθ’ ἡμῶν  περιεργάζεσθαι·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="9"><p>μὴ γὰρ  καθήκειν φασὶν αἵμασιν  ἐμφυλίοις  μιαίνειν τὰς πόλεις μηδ’ ἐπ’ ὠμότητι τὴν ἀνωτάτω διαβάλλειν τῶν κρατούντων ἀρχήν, εὐμενῆ τοῖς πᾶσιν  ὑπάρχουσαν καὶ  πραεῖαν, δεῖν δὲ μᾶλλον τῆς  φιλανθρώπου καὶ βασιλικῆς ἐξουσίας εἰς πάντας  ἐκτείνεσθαι τὴν εὐεργεσίαν, μηκέτι θανάτῳ  κολαζομένους·  λελύσθαι γὰρ αὐτῶν καθ’ ἡμῶν ταύτην τὴν τιμωρίαν διὰ τὴν τῶν κρατούντων φιλανθρωπίαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="10"><p>τηνικαῦτα ὀφθαλμοὺς  ἐξορύττεσθαι καὶ τοῖν  σκελοῖν  πηροῦσθαι θάτερον προσετάττετο. ταῦτα γὰρ ἦν αὐτοῖς τὰ φιλάνθρωπα καὶ τῶν καθ’ ἡμῶν  τιμωριῶν τὰ  κουφότατα, ὥστε ἤδη ταύτης ἕνεκα τῆς τῶν ἀσεβῶν φιλανθρωπίας οὐκέτ’ εἶναι δυνατὸν ἐξειπεῖν τὸ πλῆθος τῶν ὑπὲρ πάντα λόγον τοὺς μὲν  δεξιοὺς ὀφθαλμοὺς ξίφει πρότερον ἐκκοπτομένων κἄπειτα τούτους πυρὶ  καυτηριαζομένων, τοὺς δὲ  λαιοὺς πόδας κατὰ τῶν  ἀγκυλῶν αὖθις  καυτῆρσιν ἀχρειουμένων μετά
τε ταῦτα τοῖς κατ’ ἐπαρχίαν χαλκοῦ μετάλλοις οὐχ ὑπηρεσίας τοσοῦτον ὅσον  κακώσεως καὶ ταλαιπωρίας ἕνεκεν  καταδικαζομένων πρὸς  ἅπασί
τε τούτοις ἄλλων ἄλλοις ἀγῶσιν, οὓς μηδὲ καταλέγειν δυνατόν (νικᾷ γὰρ πάντα λόγον τὰ κατ’ αὐτοὺς ἀνδραγαθήματα), περιπεπτωκότων.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.12" n="11"><p rend="align(indent)">Ἐν δὴ τούτοις ἐφ’ ὅλης τῆς οἰκουμένης διαλάμψαντες οἱ  μεγαλοπρεπεῖς τοῦ Χριστοῦ μάρτυρες <pb n="v.2.p.294"/> τοὺς μὲν ἁπανταχοῦ τῆς ἀνδρείας αὐτῶν  ἐπόπτας εἰκότως  κατεπλήξαντο, τῆς δὲ τοῦ σωτῆρος ἡμῶν θείας ὡς ἀληθῶς καὶ  ἀπορρήτου δυνάμεως ἐμφανῆ δι’ ἑαυτῶν τὰ τεκμήρια  παρεστήσαντο. ἑκάστου μὲν οὖν ἐπ’ ὀνόματος μνημονεύειν μακρὸν ἂν εἴη, μή τί γε τῶν  ἀδυνάτων.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="13">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="1"><p rend="align(indent)"> Τῶν δὲ κατὰ τὰς ἐπισήμους πόλεις μαρτυρησάντων ἐκκλησιαστικῶν ἀρχόντων πρῶτος ἡμῖν ἐν εὐσεβῶν στήλαις τῆς Χριστοῦ βασιλείας  ἀνηγορεύσθω μάρτυς ἐπίσκοπος τῆς Νικομηδέων πόλεως, τὴν κεφαλὴν ἀποτμηθείς, Ἄνθιμος,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="2"><p>τῶν δ’ ἐπ’ Ἀντιοχείας μαρτύρων τὸν πάντα βίον ἄριστος πρεσβύτερος τῆς αὐτόθι παροικίας, Λουκιανός, ἐν τῇ Νικομηδείᾳ καὶ αὐτὸς βασιλέως  ἐπιπαρόντος τὴν οὐράνιον τοῦ Χριστοῦ βασιλείαν λόγῳ πρότερον δι’ ἀπολογίας, εἶτα δὲ καὶ ἔργοις  ἀνακηρύξας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="3"><p>τῶν δ’ ἐπὶ Φοινίκης μαρτύρων γένοιντ’ ἂν  ἐπισημότατοι τὰ πάντα θεοφιλεῖς τῶν λογικῶν Χριστοῦ  θρεμμάτων ποιμένες,  Τυραννίων ἐπίσκοπος τῆς κατὰ Τύρον ἐκκλησίας  πρεσβύτερός τε τῆς κατὰ  Σιδῶνα Ζηνόβιος καὶ ἔτι  Σιλβανὸς τῶν ἀμφὶ τὴν  Ἔμισαν ἐκκλησιῶν ἐπίσκοπος.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="4"><p>ἀλλ’ οὗτος μὲν θηρίων βορὰ μεθ’ ἑτέρων ἐπ’ αὐτῆς  Ἐμίσης γενόμενος  χοροῖς ἀνελήφθη μαρτύρων,  <note place="margin" xml:lang="eng"><bibl>Acts 13, 48</bibl></note> τὼ δ’ ἐπ’ Ἀντιοχείας ἄμφω τὸν τοῦ θεοῦ λόγον διὰ τῆς εἰς θάνατον ὑπομονῆς  ἐδοξασάτην, ὃ μὲν θαλαττίοις παραδοθεὶς βυθοῖς, ὁ ἐπίσκοπος, ὁ δὲ ἰατρῶν ἄριστος Ζηνόβιος ταῖς κατὰ τῶν πλευρῶν  ἐπιτεθείσαις αὐτῷ καρτερῶς ἐναποθανὼν βασάνοις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="5"><p>τῶν δ’ ἐπὶ Παλαιστίνης μαρτύρων Σιλβανός, ἐπίσκοπος τῶν ἀμφὶ τὴν  Γάζαν ἐκκλησιῶν, κατὰ
τὰ ἐν  Φαινοῖ χαλκοῦ μέταλλα σὺν ἑτέροις ἑνὸς <pb n="v.2.p.296"/>  δέουσι τὸν ἀριθμὸν τεσσαράκοντα τὴν κεφαλὴν ἀποτέμνεται,  Αἰγύπτιοί τε αὐτόθι  Πηλεὺς καὶ  Νεῖλος ἐπίσκοποι μεθ’ ἑτέρων τὴν διὰ πυρὸς ὑπέμειναν τελευτήν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="6"><p>καὶ τὸ μέγα δὲ κλέος τῆς  Καισαρέων παροικίας ἐν τούτοις ἡμῖν  μνημονευέσθω  Πάμφιλος πρεσβύτερος, τῶν καθ’ ἡμᾶς θαυμασιώτατος, οὗ τῶν  ἀνδραγαθημάτων τὴν ἀρετὴν κατὰ τὸν δέοντα καιρὸν  ἀναγράψομεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="7"><p>τῶν δ’ ἐπ’ Ἀλεξανδρείας καθ’ ὅλης τε Αἰγύπτου καὶ Θηβαΐδος διαπρεπῶς τελειωθέντων πρῶτος Πέτρος, αὐτῆς Ἀλεξανδρείας ἐπίσκοπος, θεῖόν τι χρῆμα διδασκάλων τῆς ἐν Χριστῷ θεοσεβείας,  ἀναγεγράφθω, καὶ τῶν σὺν αὐτῷ πρεσβυτέρων Φαῦστος καὶ Δῖος καὶ Ἀμμώνιος, τέλειοι Χριστοῦ μάρτυρες, Φιλέας τε καὶ  Ἡσύχιος καὶ  Παχύμιος καὶ Θεόδωρος, τῶν ἀμφὶ τὴν Αἴγυπτον ἐκκλησιῶν ἐπίσκοποι, μυρίοι τε ἐπὶ τούτοις ἄλλοι διαφανεῖς, οἳ πρὸς τῶν κατὰ χώραν καὶ τόπον παροικιῶν  μνημονεύονται· ὧν ἀνὰ τὴν πᾶσαν οἰκουμένην ὑπὲρ τῆς εἰς τὸ θεῖον εὐσεβείας ἠγωνισμένων γραφῇ παραδιδόναι τοὺς ἄθλους ἐπ’ ἀκριβές τε ἕκαστα τῶν περὶ αὐτοὺς συμβεβηκότων  ἱστορεῖν οὐχ ἡμέτερον, τῶν δ’ ὄψει τὰ πράγματα  παρειληφότων ἴδιον ἂν γένοιτο· οἷς γε μὴν αὐτὸς παρεγενόμην, τούτους καὶ τοῖς μεθ’ ἡμᾶς γνωρίμους δι’ ἑτέρας ποιήσομαι γραφῆς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="8"><p>κατά γε μὴν τὸν παρόντα λόγον τὴν παλινῳδίαν τῶν περὶ ἡμᾶς  εἰργασμένων τοῖς εἰρημένοις  ἐπισυνάψω τά τε ἐξ ἀρχῆς τοῦ διωγμοῦ συμβεβηκότα,  χρησιμώτατα τυγχάνοντα τοῖς ἐντευξομένοις.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="9"><p rend="align(indent)">τὰ μὲν οὖν πρὸ τοῦ καθ’ ἡμῶν πολέμου τῆς Ῥωμαίων ἡγεμονίας, ἐν ὅσοις δὴ χρόνοις τὰ τῶν <pb n="v.2.p.298"/> ἀρχόντων  φίλιά τε ἦν ἡμῖν καὶ  εἰρηναῖα,  ὁπόσης ἀγαθῶν  εὐφορίας καὶ  εὐετηρίας ἠξίωτο, τίς ἂν ἐξαρκέσειεν λόγος διηγήσασθαι; ὅτε καὶ οἱ μάλιστα τῆς καθόλου  κρατοῦντες ἀρχῆς  δεκαετηρίδας καὶ  εἰκοσαετηρίδας  ἐκπλήσαντες, ἐν ἑορταῖς καὶ πανηγύρεσιν  φαιδροτάταις τε  θαλίαις καὶ εὐφροσύναις μετὰ πάσης  εὐσταθοῦς διετέλουν εἰρήνης.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="10"><p rend="align(indent)">Οὕτω δ’ αὐτοῖς ἀπαραποδίστως  αὐξούσης καὶ ἐπὶ μέγα ὁσημέραι προϊούσης τῆς ἐξουσίας, ἀθρόως τῆς πρὸς ἡμᾶς εἰρήνης μεταθέμενοι, πόλεμον ἄσπονδον  ἐγείρουσιν· οὔπω δ’ αὐτοῖς τῆς τοιᾶσδε κινήσεως δεύτερον ἔτος πεπλήρωτο, καί τι περὶ τὴν ὅλην ἀρχὴν νεώτερον γεγονὸς τὰ πάντα πράγματα  ἀνατρέπει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="11"><p>νόσου γὰρ οὐκ  αἰσίας  τῷ πρωτοστάτῃ τῶν εἰρημένων ἐπισκηψάσης, ὑφ’ ἧς ἤδη καὶ τὰ τῆς διανοίας εἰς  ἔκστασιν αὐτῷ  παρήγετο, σὺν τῷ μετ’ αὐτὸν δευτερείοις  τετιμημένῳ τὸν  δημώδη καὶ ἰδιωτικὸν  ἀπολαμβάνει βίον· οὔπω δὲ ταῦθ’ οὕτω  πέπρακτο, καὶ  διχῇ τὰ πάντα τῆς ἀρχῆς  διαιρεῖται, πρᾶγμα μηδ’ ἄλλοτέ πω πάλαι γεγονὸς μνήμῃ παραδεδομένον.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="12"><p rend="align(indent)">Χρόνου  δ’ οὐ πλείστου μεταξὺ γενομένου βασιλεὺς Κωνστάντιος τὸν πάντα βίον  πραότατα καὶ τοῖς ὑπηκόοις  εὐνοϊκώτατα τῷ τε θείῳ λόγῳ προσφιλέστατα  διαθέμενος, παῖδα γνήσιον Κωνσταντῖνον αὐτοκράτορα. καὶ  Σεβαστὸν ἀνθ’ ἑαυτοῦ
<pb n="v.2.p.300"/> καταλιπών, κοινῷ φύσεως νόμῳ τελευτᾷ τὸν βίον, πρῶτός τε ἐν θεοῖς  ἀνηγορεύετο παρ’ αὐτοῖς, ἁπάσης μετὰ θάνατον, ὅση βασιλεῖ τις ἂν  ὠφείλετο, τιμῆς ἠξιωμένος, χρηστότατος καὶ ἠπιώτατος βασιλέων·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="13"><p>ὃς δὴ καὶ μόνος τῶν καθ’ ἡμᾶς ἐπαξίως  τῆς ἡγεμονίας τὸν πάντα τῆς ἀρχῆς διατελέσας χρόνον καὶ τἄλλα τοῖς πᾶσι δεξιώτατον καὶ εὐεργετικώτατον παρασχὼν ἑαυτὸν τοῦ τε καθ’ ἡμῶν πολέμου μηδαμῶς  ἐπικοινωνήσας, ἀλλὰ καὶ
τοὺς ὑπ’ αὐτὸν θεοσεβεῖς ἀβλαβεῖς καὶ ἀνεπηρεάστους φυλάξας καὶ μήτε τῶν ἐκκλησιῶν τοὺς οἴκους καθελὼν μήθ’ ἕτερόν τι καθ’ ἡμῶν  καινουργήσας, τέλος εὔδαιμον καὶ τρισμακάριον ἀπείληφεν τοῦ βίου, μόνος ἐπὶ τῆς αὐτοῦ βασιλείας εὐμενῶς καὶ ἐπιδόξως ἐπὶ διαδόχῳ γνησίῳ παιδὶ πάντα σωφρονεστάτῳ τε καὶ εὐσεβεστάτῳ τελευτήσας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="14"><p rend="align(indent)"> Τούτου παῖς Κωνσταντῖνος εὐθὺς ἀρχόμενος βασιλεὺς τελεώτατος καὶ Σεβαστὸς πρὸς τῶν στρατοπέδων καὶ ἔτι πολὺ τούτων πρότερον πρὸς αὐτοῦ τοῦ παμβασιλέως θεοῦ ἀναγορευθείς, ζηλωτὴν ἑαυτὸν τῆς πατρικῆς περὶ τὸν ἡμέτερον λόγον εὐσεβείας κατεστήσατο.</p>
 <p rend="align(indent)">Καὶ οὗτος μὲν τοιοῦτος· Λικίννιος δ’ ἐπὶ τούτοις ὑπὸ κοινῆς ψήφου τῶν κρατούντων αὐτοκράτωρ καὶ Σεβαστὸς ἀναπέφηνεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.13" n="15"><p>ταῦτα Μαξιμῖνον δεινῶς  ἐλύπει, μόνον Καίσαρα παρὰ πάντας εἰς ἔτι τότε χρηματίζοντα· ὃς δὴ οὖν τὰ μάλιστα  τυραννικὸς ὤν,  παραρπάσας ἑαυτῷ τὴν ἀξίαν, Σεβαστὸς <pb n="v.2.p.302"/> ἦν, αὐτὸς ὑφ’ ἑαυτοῦ γεγονώς. ἐν τούτῳ δὲ Κωνσταντίνῳ μηχανὴν θανάτου  συρράπτων  ἁλοὺς ὁ μετὰ τὴν  ἀπόθεσιν  ἐπανῃρῆσθαι δεδηλωμένος αἰσχίστῳ καταστρέφει θανάτῳ· πρώτου δὲ τούτου τὰς ἐπὶ τιμῇ γραφὰς  ἀνδριάντας τε καὶ ὅσα τοιαῦτα ἐπ’ ἀναθέσει  νενόμισται, ὡς  ἀνοσίου καὶ  δυσσεβεστάτου καθῄρουν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="14">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="1"><p rend="align(indent)"> Τούτου παῖς Μαξέντιος, ὁ τὴν ἐπὶ Ῥώμης τυραννίδα συστησάμενος, ἀρχόμενος μὲν τὴν καθ’ ἡμᾶς πίστιν ἐπ’  ἀρεσκείᾳ καὶ κολακείᾳ τοῦ δήμου Ῥωμαίων  καθυπεκρίνατο ταύτῃ τε τοῖς ὑπηκόοις τὸν κατὰ Χριστιανῶν ἀνεῖναι προστάττει διωγμόν, εὐσέβειαν  ἐπιμορφάζων καὶ ὡς ἂν  δεξιὸς καὶ πολὺ  πρᾶος παρὰ τοὺς προτέρους φανείη·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="2"><p>οὐ μὴν οἷος ἔσεσθαι  ἠλπίσθη, τοιοῦτος ἔργοις ἀναπέφηνεν, εἰς πάσας δ’  ἀνοσιουργίας ὀκείλας, οὐδὲν ὅ τι  μιαρίας ἔργον καὶ ἀκολασίας  παραλέλοιπεν,  μοιχείας καὶ παντοίας  ἐπιτελῶν  φθοράς.  διαζευγνύς γέ τοι τῶν ἀνδρῶν τὰς κατὰ νόμον  γαμετάς, ταύταις ἐνυβρίζων ἀτιμότατα, τοῖς ἀνδράσιν αὖθις  ἀπέπεμπεν, καὶ ταῦτ’ οὐκ ἀσήμοις οὐδ’ ἀφανέσιν ἐγχειρῶν  ἐπετήδευεν, ἀλλ’ αὐτῶν δὴ μάλιστα τῶν τὰ πρῶτα τῆς Ῥωμαίων συγκλήτου βουλῆς  ἀπενηνεγμένων ἐμπαροινῶν τοῖς  ἐξοχωτάτοις.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="3"><p>οἱ πάντες δ’ αὐτὸν  ὑποπεπτηχότες,  δῆμοι καὶ ἄρχοντες,  ἔνδοξοί τε καὶ  ἄδοξοι,  δεινῇ  κατετρύχοντο  τυραννίδι, καὶ οὐδ’  ἠρεμούντων καὶ τὴν πικρὰν φερόντων δουλείαν  ἀπαλλαγή τις ὅμως ἦν τῆς τοῦ τυράννου  φονώσης ὠμότητος. ἐπὶ  σμικρᾷ γοῦν ἤδη ποτὲ προφάσει τὸν δῆμον εἰς <pb n="v.2.p.304"/> φόνον τοῖς ἀμφ’ αὐτὸν δορυφόροις  ἐκδίδωσιν, καὶ  ἐκτείνετο μυρία τοῦ δήμου Ῥωμαίων πλήθη, ἐπὶ μέσης τῆς πόλεως, οὐ  Σκυθῶν οὐδὲ βαρβάρων ἀλλ’ αὐτῶν τῶν οἰκείων  δόρασι καὶ  πανοπλίαις·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="4"><p>συγκλητικῶν γε μὴν  φόνος  ὁπόσος δι’ ἐπιβουλὴν ἐνηργεῖτο τῆς οὐσίας, οὐδ’  ἐξαριθμήσασθαι δυνατόν, ἄλλοτε ἄλλαις  πεπλασμέναις  αἰτίαις μυρίων ἀναιρουμένων.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="5"><p>ἡ δὲ τῶν κακῶν τῷ τυράννῳ  κορωνὶς ἐπὶ γοητείαν ἤλαυνεν,  μαγικαῖς  ἐπινοίαις τοτὲ μὲν γυναῖκας  ἐγκύμονας  ἀνασχίζοντος, τοτὲ δὲ  νεογνῶν σπλάγχνα βρεφῶν διερευνωμένου  λέοντάς τε  κατασφάττοντος καί τινας ἀρρητοποιίας ἐπὶ δαιμόνων  προκλήσεις καὶ  ἀποτροπιασμὸν τοῦ πολέμου  συνισταμένου· διὰ τούτων γὰρ αὐτῷ τὰ τῆς νίκης κατορθωθήσεσθαι ἡ πᾶσα ἐτύγχανεν ἐλπίς.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="6"><p>Οὗτος μὲν οὖν ἐπὶ Ῥώμης  τυραννῶν οὐδ’ ἔστιν εἰπεῖν οἷα δρῶν τοὺς ὑπηκόους  κατεδουλοῦτο, ὡς ἤδη καὶ τῶν ἀναγκαίων τροφῶν ἐν ἐσχάτῃ σπάνει καὶ ἀπορίᾳ καταστῆναι, ὅσην ἐπὶ Ῥώμης οὐδ’ ἄλλοτε οἱ καθ’ ἡμᾶς γενέσθαι μνημονεύουσιν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="7"><p>Ὁ δ’ ἐπ’ ἀνατολῆς τύραννος Μαξιμῖνος, ὡς ἂν  πρὸς ἀδελφὸν τὴν κακίαν, πρὸς τὸν ἐπὶ Ῥώμης φιλίαν κρύβδην  σπενδόμενος, ἐπὶ πλεῖστον χρόνον λανθάνειν  ἐφρόντιζεν·  φωραθείς γέ τοι ὕστερον δίκην  τίννυσι τὴν ἀξίαν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="8"><p>ἦν δὲ θαυμάσαι ὅπως καὶ οὗτος τὰ συγγενῆ καὶ ἀδελφά, μᾶλλον δὲ κακίας τὰ πρῶτα καὶ τὰ νικητήρια τῆς τοῦ κατὰ Ῥώμην τυράννου κακοτροπίας ἀπενηνεγμένος· γοήτων τε γὰρ καὶ μάγων οἱ πρῶτοι τῆς ἀνωτάτω <pb n="v.2.p.306"/> παρ’ αὐτῷ τιμῆς ἠξίωντο,  ψοφοδεοῦς ἐς τὰ μάλιστα καὶ δεισιδαιμονεστάτου  καθεστῶτος τήν τε περὶ τὰ εἴδωλα καὶ τοὺς δαίμονας περὶ πολλοῦ  τιθεμένου πλάνην·  μαντειῶν γοῦν δίχα καὶ χρησμῶν οὐδὲ μέχρις  ὄνυχος ὡς εἰπεῖν τολμᾶν τι  κινεῖν οἷός τε ἦν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="9"><p>οὗ χάριν καὶ τῷ καθ’ ἡμῶν σφοδρότερον ἢ οἱ πρόσθεν καὶ  πυκνότερον  ἐπετίθετο διωγμῷ, νεὼς κατὰ πᾶσαν πόλιν  ἐγείρειν καὶ τὰ χρόνου μήκει  καθῃρημένα  τεμένη διὰ σπουδῆς  ἀνανεοῦσθαι προστάττων  ἱερέας τε εἰδώλων κατὰ πάντα τόπον καὶ πόλιν καὶ ἐπὶ τούτων ἑκάστης ἐπαρχίας ἀρχιερέα τῶν ἐν πολιτείαις ἕνα γέ τινα τῶν μάλιστα ἐμφανῶς διὰ πάσης  ἐμπρέψαντα λειτουργίας μετὰ στρατιωτικοῦ  στίφους καὶ δορυφορίας  ἐκτάσσων ἀνέδην τε πᾶσιν γόησιν, ὡς ἂν  εὐσεβέσιν καὶ θεῶν  προσφιλέσιν, ἡγεμονίας καὶ τὰς μεγίστας προνομίας δωρούμενος.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="10"><p>ἐκ δὴ τούτων ὁρμώμενος, πόλιν μὲν οὐ μίαν οὐδὲ χώραν, ὅλας δὲ ἄρδην τὰς ὑπ’ αὐτὸν ἐπαρχίας χρυσοῦ καὶ ἀργύρου καὶ χρημάτων ἀμυθήτων  εἰσπράξεσιν  ἐπισκήψεσίν τε  βαρυτάταις καὶ ἄλλοτε ἄλλαις  καταδίκαις  ἠνία καὶ  κατεπίεζεν. τῶν γε μὴν  εὐπόρων τὰς ἐκ προγόνων  περιποιηθείσας οὐσίας ἀφαιρούμενος,  πλούτους ἀθρόως καὶ  σωροὺς χρημάτων τοῖς ἀμφ’ αὐτὸν  κόλαξιν ἐδωρεῖτο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="11"><p>παροινίας γε μὴν καὶ μέθης ἐς τοσαύτην ἠνέχθη φοράν, ὡς ἐν τοῖς πότοις  παρακόπτειν καὶ τῶν φρενῶν  παρεξίστασθαι τοιαῦτά τε  μεθύοντα προστάττειν, οἷα  ἀνανήψαντα αὐτὸν τῇ  ὑστεραίᾳ εἰς  μετάμελον ἄγειν·  κραιπάλης δὲ καὶ  ἀσωτίας μηδενὶ καταλιπὼν  ὑπερβολήν, κακίας διδάσκαλον τοῖς ἀμφ’ αὐτὸν  ἄρχουσί τε καὶ  ἀρχομένοις ἑαυτὸν καθίστη,  θρύπτεσθαι μὲν τὸ <pb n="v.2.p.308"/> στρατιωτικὸν διὰ πάσης τρυφῆς τε καὶ ἀκολασίας  ἐνάγων, ἡγεμόνας δὲ καὶ  στρατοπεδάρχας δι’  ἁρπαγῶν καὶ πλεονεξίας χωρεῖν κατὰ τῶν ὑπηκόων μόνον οὐχὶ  συντυραννοῦντας αὐτῷ  προκαλούμενος. τί δεῖ τὰς  ἐμπαθεῖς τἀνδρὸς αἰσχρουργίας μνημονεύειν  ἢ τῶν πρὸς αὐτοῦ μεμοιχευμένων ἀπαριθμεῖσθαι τὴν  πληθύν; </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="12"><p>οὐκ ἦν γέ τοι πόλιν αὐτὸν παρελθεῖν μὴ οὐχὶ ἐκ παντὸς  φθορὰς γυναικῶν παρθένων τε  ἁρπαγὰς  εἰργασμένον.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="13"><p>κατὰ πάντων  γέ τοι αὐτῷ ταῦτα προυχώρει, μὴ ὅτι μόνων Χριστιανῶν· οἳ θανάτου καταφρονήσαντες παρ’  οὐθὲν αὐτοῦ τὴν τοσαύτην ἔθεντο τυραννίδα. οἱ μὲν γὰρ ἄνδρες  ἀνατλάντες πῦρ καὶ σίδηρον καὶ  προσηλώσεις  θῆράς τε ἀγρίους καὶ θαλάττης  βυθοὺς  ἀποτομάς τε μελῶν καὶ  καυτῆρας καὶ ὀφθαλμῶν  κεντήσεις τε καὶ  ἐξορύξεις καὶ τοῦ παντὸς σώματος  ἀκρωτηριασμοὺς  λιμόν τε ἐπὶ τούτοις καὶ μέταλλα καὶ δεσμά, ἐπὶ πάντων μᾶλλον ὑπομονὴν τὴν ὑπὲρ εὐσεβείας ἐνεδείξαντο ἢ τὸ σέβας τὸ εἰς θεὸν εἰδώλοις ἀντικατηλλάξαντο·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="14"><p>αἱ δ’ αὖ γυναῖκες οὐχ ἧττον τῶν ἀνδρῶν ὑπὸ τῆς τοῦ θείου λόγου διδασκαλίας  ἠρρενωμέναι, αἳ μὲν τοὺς αὐτοὺς τοῖς ἀνδράσιν ἀγῶνας  ὑποστᾶσαι ἴσα τῆς ἀρετῆς ἀπηνέγκαντο βραβεῖα, αἳ δὲ ἐπὶ φθορὰν  ἑλκόμεναι θᾶττον τὴν ψυχὴν θανάτῳ ἢ τὸ σῶμα τῇ φθορᾷ παραδεδώκασιν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="15"><p>μόνη γοῦν τῶν ὑπὸ τοῦ τυράννου μεμοιχευμένων Χριστιανὴ τῶν ἐπ’ Ἀλεξανδρείας  ἐπισημοτάτη τε καὶ  λαμπροτάτη τὴν  ἐμπαθῆ καὶ ἀκόλαστον Μαξιμίνου ψυχὴν δι’  ἀνδρειοτάτου  παραστήματος  ἐξενίκησεν, ἔνδοξος μὲν τὰ ἄλλα πλούτῳ τε καὶ γένει καὶ παιδείᾳ, πάντα γε μὴν δεύτερα σωφροσύνης  τεθειμένη· ἣν <pb n="v.2.p.310"/> καὶ πολλὰ  λιπαρήσας,  κτεῖναι μὲν ἑτοίμως θνῄσκειν ἔχουσαν οὐχ οἷός τε ἦν, τῆς ἐπιθυμίας μᾶλλον τοῦ θυμοῦ  κατακρατούσης αὐτοῦ, φυγῇ δὲ ζημιώσας πάσης  ἀφείλετο τῆς οὐσίας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="16"><p> μυρίαι δὲ ἄλλαι πρὸς τῶν κατ’ ἔθνος ἀρχόντων, πορνείας ἀπειλὴν μηδ’ ἀκοῦσαι  δεδυνημέναι, πᾶν εἶδος βασάνων καὶ  στρεβλώσεων καὶ θανατηφόρου κολάσεως  ὑπέστησαν.</p>
 <p rend="align(indent)">Θαυμασταὶ μὲν οὖν καὶ αὗται, ὑπερφυῶς γε μὴν  θαυμασιωτάτη ἡ ἐπὶ Ῥώμης  εὐγενεστάτη τῷ ὄντι καὶ  σωφρονεστάτη γυνὴ πασῶν αἷς ἐμπαροινεῖν ὁ ἐκεῖσε τύραννος Μαξέντιος, τὰ ὅμοια Μαξιμίνῳ δρῶν, ἐπειρᾶτο.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="17"><p>ὡς γὰρ  ἐπιστάντας τῷ οἴκῳ τοὺς τὰ τοιαῦτα τῷ τυράννῳ διακονουμένους ἐπύθετο (Χριστιανὴ δὲ καὶ αὕτη ἦν), τόν τε ἄνδρα τὸν αὐτῆς, καὶ ταῦτα Ῥωμαίων ὄντα ἔπαρχον, τοῦ  δέους ἕνεκα λαβόντας ἄγειν αὐτὴν ἐπιτρέψαντα, ἐς βραχὺ ὑποπαραιτησαμένη, ὡς ἂν δὴ κατακοσμηθείη  τὸ σῶμα,  εἴσεισιν ἐπὶ τοῦ  ταμιείου καὶ  μονωθεῖσα ξίφος καθ’ ἑαυτῆς  πήγνυσιν,  θανοῦσά τε παραχρῆμα, τὸν μὲν νεκρὸν τοῖς  προαγωγοῖς  καταλιμπάνει, ἔργοις δ’ αὐτοῖς ἁπάσης φωνῆς  γεγωνοτέροις, ὅτι μόνον χρημάτων  ἀήττητόν τε καὶ ἀνώλεθρον ἡ παρὰ Χριστιανοῖς  ἀρετὴ  πέφυκεν, εἰς πάντας ἀνθρώπους τούς τε νῦν ὄντας καὶ τοὺς μετὰ ταῦτα  γενησομένους ἐξέφηνεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.14" n="18"><p>τοσαύτη δῆτα κακίας  φορὰ ὑφ’ ἕνα καὶ τὸν αὐτὸν  συνηνέχθη καιρὸν πρὸς τῶν δύο τυράννων ἀνατολὴν καὶ δύσιν  διειληφότων  κατεργασθεῖσα· τίς δ’ ἂν τὴν τῶν τοσούτων  διερευνώμενος αἰτίαν  διστάξαι μὴ οὐχὶ τὸν καθ’ ἡμῶν διωγμὸν  ἀποφήνασθαι; ὅτε γε μάλιστα οὐ πρότερον τὰ τῆς τοσῆσδε πέπαυτο <pb n="v.2.p.312"/> συγχύσεως ἢ Χριστιανοὺς τὰ τῆς παρρησίας ἀπολαβεῖν.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="15">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.15" n="1"><p rend="align(indent)">  Διὰ παντός γέ τοι τοῦ κατὰ τὸν διωγμὸν  δεκαέτους χρόνου τῶν εἰς ἐπιβουλὴν καὶ πόλεμον τὸν κατ’ ἀλλήλων οὐδὲν αὐτοὺς  διαλέλοιπεν.  ἄπλωτα μὲν τὰ κατὰ  θάλατταν ἦν οὐδ’ ἐξῆν ποθεν  καταπλεύσαντας μὴ οὐχὶ πάσαις αἰκίαις ὑπάγεσθαι  στρεβλουμένους καὶ τὰς  πλευρὰς καταξαινομένους βασάνοις τε παντοίαις, μὴ ἄρα παρὰ τῶν δι’ ἐναντίας ἐχθρῶν  ἥκοιεν,  ἀνακρινομένους καὶ τέλος  σταυροῖς ἢ τῇ διὰ πυρὸς  ὑπαγομένους κολάσει·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.15" n="2"><p> ἀσπίδων ἐπὶ τούτοις καὶ  θωρήκων  παρασκευαὶ  βελῶν τε καὶ  δοράτων καὶ τῆς ἄλλης  πολεμικῆς παρατάξεως  ἑτοιμασίαι  τριήρων τε καὶ τῶν κατὰ  ναυμαχίαν  ὅπλων κατὰ πάντα  συνεκροτοῦντο τόπον οὐδ’ ἦν ἄλλο τι παντί τῳ προσδοκᾶν ἢ πολέμων κατὰ πᾶσαν  ἔφοδον ἡμέραν. τούτοις καὶ ὁ μετὰ ταῦτα λιμός τε καὶ λοιμὸς  ἐγκατασκήπτει, περὶ ὧν κατὰ καιρὸν  ἱστορήσομεν τὰ δέοντα.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="16">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.16" n="1"><p rend="align(indent)">Τοιαῦτ’ ἦν τὰ διὰ παντὸς τοῦ διωγμοῦ  παρατετακότα, δεκάτῳ μὲν ἔτει σὺν θεοῦ χάριτι παντελῶς  πεπαυμένου,  λωφᾶν γε μὴν μετ’ ὄγδοον ἔτος  ἐναρξαμένου. ὡς γὰρ τὴν εἰς ἡμᾶς ἐπισκοπὴν εὐμενῆ καὶ ἵλεω ἡ θεία καὶ οὐράνιος χάρις ἐνεδείκνυτο, τότε δῆτα καὶ οἱ καθ’ ἡμᾶς ἄρχοντες, αὐτοὶ δὴ ἐκεῖνοι δι’ ὧν πάλαι τὰ τῶν καθ’ ἡμᾶς ἐνηργεῖτο πολέμων, παραδοξότατα μεταθέμενοι τὴν γνώμην, παλινῳδίαν  ᾖδον  χρηστοῖς περὶ ἡμῶν  προγράμμασιν καὶ  διατάγμασιν  ἡμερωτάτοις τὴν ἐπὶ μέγα  ἁφθεῖσαν τοῦ διωγμοῦ  πυρκαϊὰν  σβεννύντες.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.16" n="2"><p>οὐκ ἀνθρώπινον δέ τι τούτου κατέστη <pb n="v.2.p.314"/> αἴτιον οὐδ’ οἶκτος, ὡς ἂν φαίη τις, ἢ φιλανθρωπία τῶν ἀρχόντων· πολλοῦ δεῖ· πλείω γὰρ ὁσημέραι καὶ χαλεπώτερα ἀρχῆθεν καὶ εἰς ἐκεῖνο τοῦ καιροῦ τὰ καθ’ ἡμῶν αὐτοῖς  ἐπενοεῖτο,  ποικιλωτέραις μηχαναῖς ἄλλοτε ἄλλως τὰς καθ’ ἡμῶν αἰκίας  ἐπικαινουργούντων·  ἀλλ’ αὐτῆς γε τῆς θείας προνοίας  ἐμφανὴς  ἐπίσκεψις, τῷ μὲν αὐτῆς  καταλλαττομένης λαῷ, τῷ δ’  αὐθέντῃ τῶν κακῶν  ἐπεξιούσης καὶ πρωτοστάτῃ τῆς τοῦ παντὸς διωγμοῦ κακίας ἐπιχολουμένης. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.16" n="3"><p>καὶ γὰρ εἴ τι  ταῦτ’ ἐχρῆν κατὰ θείαν γενέσθαι κρίσιν, ἀλλά  <q>οὐαί,</q> φησὶν ὁ λόγος, <q>δι’ οὗ δ’ ἂν τὸ σκάνδαλον ἔρχηται.</q> μέτεισιν δ’ οὖν αὐτὸν θεήλατος  κόλασις, ἐξ αὐτῆς αὐτοῦ  καταρξαμένη σαρκὸς καὶ μέχρι τῆς ψυχῆς προελθοῦσα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.16" n="4"><p> ἀθρόα μὲν γὰρ περὶ τὰ μέσα τῶν ἀπορρήτων τοῦ σώματος  ἀπόστασις αὐτῷ γίνεται, εἶθ’ ἕλκος ἐν βάθει  συριγγῶδες καὶ τούτων  ἀνίατος  νομὴ κατὰ τῶν ἐνδοτάτω σπλάγχνων· ἀφ’ ὧν  ἄλεκτόν τι πλῆθος  σκωλήκων  βρύειν  θανατώδη τε  ὀδμὴν  ἀποπνεῖν, τοῦ παντὸς ὄγκου τῶν σωμάτων ἐκ  πολυτροφίας αὐτῷ καὶ πρὸ τῆς νόσου εἰς ὑπερβολὴν πλήθους  πιμελῆς μεταβεβληκότος, ἣν τότε  κατασαπεῖσαν ἀφόρητον καὶ φρικτοτάτην τοῖς  πλησιάζουσιν παρέχειν τὴν θέαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.16" n="5"><p>ἰατρῶν δ’ οὖν οἳ μὲν οὐδ’ ὅλως ὑπομεῖναι τὴν τοῦ  δυσώδους ὑπερβάλλουσαν ἀτοπίαν οἷοί τε, κατεσφάττοντο, οἳ δὲ  διῳδηκότος τοῦ παντὸς ὄγκου καὶ εἰς ἀνέλπιστον σωτηρίας ἀποπεπτωκότος μηδὲν  ἐπικουρεῖν δυνάμενοι, ἀνηλεῶς ἐκτείνοντο.</p></div></div>
<pb n="v.2.p.316"/>


<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="17">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="1"><p rend="align(indent)"> Καὶ δὴ τοσούτοις παλαίων κακοῖς  συναίσθησιν 
τῶν κατὰ τῶν θεοσεβῶν αὐτῷ τετολμημένων  ἴσχει, συναγαγὼν δ’ οὖν εἰς ἑαυτὸν τὴν διάνοιαν, πρῶτα μὲν  ἀνθομολογεῖται τῷ τῶν ὅλων θεῷ, εἶτα τοὺς ἀμφ’ αὐτὸν  ἀνακαλέσας, μηδὲν  ὑπερθεμένους τὸν κατὰ Χριστιανῶν  ἀποπαῦσαι διωγμὸν νόμῳ τε καὶ δόγματι βασιλικῷ τὰς ἐκκλησίας αὐτῶν οἰκοδομεῖν  ἐπισπέρχειν καὶ τὰ συνήθη διαπράττεσθαι,  εὐχὰς ὑπὲρ τοῦ  βασιλείου ποιουμένους, προστάττει.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="2"><p>αὐτίκα γοῦν ἔργου τῷ λόγῳ  παρηκολουθηκότος, ἥπλωτο κατὰ πόλεις βασιλικὰ  διατάγματα, τὴν παλινῳδίαν τῶν καθ’ ἡμᾶς τοῦτον περιέχοντα τὸν τρόπον· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="3"><p rend="align(indent)"><q>Αὐτοκράτωρ   Καῖσαρ  Γαλέριος Οὐαλέριος  Μαξιμιανὸς ἀνίκητος Σεβαστός, ἀρχιερεὺς μέγιστος,  Γερμανικὸς μέγιστος,  Αἰγυπτιακὸς μέγιστος,  Θηβαϊκὸς μέγιστος,  Σαρματικὸς μέγιστος  πεντάκις, Περσῶν μέγιστος  δίς,  Κάρπων μέγιστος  ἑξάκις,  Ἀρμενίων μέγιστος,  Μήδων μέγιστος, Ἀδιαβηνῶν μέγιστος, δημαρχικῆς ἐξουσίας τὸ εἰκοστόν, αὐτοκράτωρ τὸ ἐννεακαιδέκατον, ὕπατος τὸ ὄγδοον, πατὴρ πατρίδος, ἀνθύπατος·  </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="4"><p><q rend="merge">καὶ  Αὐτοκράτωρ Καῖσαρ Φλαύιος Οὐαλέριος Κωνσταντῖνος εὐσεβὴς εὐτυχὴς ἀνίκητος Σεβαστός, ἀρχιερεὺς μέγιστος, δημαρχικῆς ἐξουσίας, αὐτοκράτωρ τὸ πέμπτον, ὕπατος, πατὴρ πατρίδος, ἀνθύπατος. </q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="5"><p><del><q rend="merge">καὶ Αὐτοκράτωρ Καῖσαρ Οὐαλέριος  Λικιννιανὸς Λικίννιος εὐσεβὴς εὐτυχὴς ἀνίκητος Σεβαστός, ἀρχιερεὺς μέγιστος, δημαρχικῆς ἐξουσίας <pb n="v.2.p.318"/> τὸ τέταρτον, αὐτοκράτωρ τὸ τρίτον, ὕπατος, πατὴρ πατρίδος, ἀνθύπατος, ἐπαρχιώταις ἰδίοις χαίρειν.</q></del></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="6"><p rend="align(indent)"><q rend="merge">μεταξὺ τῶν λοιπῶν, ἅπερ ὑπὲρ τοῦ χρησίμου 
καὶ  λυσιτελοῦς τοῖς δημοσίοις  διατυπούμεθα, ἡμεῖς μὲν βεβουλήμεθα πρότερον κατὰ τοὺς ἀρχαίους νόμους καὶ τὴν δημοσίαν ἐπιστήμην τὴν τῶν Ῥωμαίων ἅπαντα ἐπανορθώσασθαι καὶ τούτου πρόνοιαν ποιήσασθαι ἵνα καὶ οἱ Χριστιανοί, οἵτινες τῶν γονέων τῶν ἑαυτῶν καταλελοίπασιν τὴν αἵρεσιν, εἰς  ἀγαθὴν πρόθεσιν  ἐπανέλθοιεν·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="7"><p> <q rend="merge">ἐπείπερ τινὶ λογισμῷ τοσαύτη αὐτοὺς  πλεονεξία κατεσχήκει καὶ ἄνοια κατειλήφει ὡς μὴ ἕπεσθαι τοῖς ὑπὸ τῶν πάλαι  καταδειχθεῖσιν, ἅπερ ἴσως πρότερον καὶ οἱ  γονεῖς αὐτῶν ᾖσαν  καταστήσαντες, ἀλλὰ κατὰ τὴν αὐτῶν πρόθεσιν καὶ ὡς ἕκαστος ἐβούλετο, οὕτως ἑαυτοῖς καὶ νόμους ποιῆσαι καὶ τούτους  παραφυλάσσειν καὶ ἐν διαφόροις διάφορα πλήθη συνάγειν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="8"><p><q rend="merge">τοιγαροῦν τοιούτου ὑφ’ ἡμῶν προστάγματος  παρακολουθήσαντος ὥστε ἐπὶ τὰ ὑπὸ τῶν ἀρχαίων  κατασταθέντα ἑαυτοὺς  μεταστήσαιεν, πλεῖστοι μὲν  κινδύνῳ  ὑποβληθέντες, πλεῖστοι δὲ ταραχθέντες  παντοίους θανάτους ὑπέφερον·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="9"><p><q rend="merge">καὶ ἐπειδὴ τῶν πολλῶν τῇ αὐτῇ ἀπονοίᾳ  διαμενόντων  ἑωρῶμεν μήτε τοῖς θεοῖς τοῖς  ἐπουρανίοις τὴν ὀφειλομένην θρῃσκείαν  προσάγειν αὐτοὺς μήτε τῷ τῶν Χριστιανῶν προσέχειν, ἀφορῶντες εἰς τὴν ἡμετέραν φιλανθρωπίαν καὶ
τὴν διηνεκῆ συνήθειαν δι’ ἧς εἰώθαμεν ἅπασιν ἀνθρώποις συγγνώμην ἀπονέμειν, προθυμότατα <pb n="v.2.p.320"/>
καὶ ἐν τούτῳ τὴν συγχώρησιν τὴν ἡμετέραν ἐπεκτεῖναι δεῖν ἐνομίσαμεν, ἵνα αὖθις ὦσιν Χριστιανοὶ καὶ τοὺς οἴκους ἐν οἷς  συνήγοντο,  συνθῶσιν οὕτως ὥστε μηδὲν  ὑπεναντίον τῆς ἐπιστήμης αὐτοὺς πράττειν. δι’ ἑτέρας δὲ ἐπιστολῆς τοῖς δικασταῖς  δηλώσομεν τί αὐτοὺς παραφυλάξασθαι δεήσει·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="10"><p><q rend="merge">ὅθεν κατὰ ταύτην τὴν συγχώρησιν τὴν ἡμετέραν  ὀφείλουσιν τὸν ἑαυτῶν θεὸν ἱκετεύειν περὶ τῆς σωτηρίας τῆς ἡμετέρας καὶ τῶν δημοσίων καὶ τῆς ἑαυτῶν, ἵνα κατὰ πάντα τρόπον καὶ τὰ δημόσια παρασχεθῇ ὑγιῆ καὶ  ἀμέριμνοι ζῆν ἐν τῇ ἑαυτῶν  ἑστίᾳ  δυνηθῶσι.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.17" n="11"><p rend="align(indent)">Ταῦτα κατὰ τὴν Ῥωμαίων φωνήν, ἐπὶ τὴν Ἑλλάδα γλῶτταν κατὰ τὸ δυνατὸν  μεταληφθέντα, τοῦτον εἶχεν τὸν τρόπον. τί δὴ οὖν ἐπὶ τούτοις γίνεται,  ἐπιθεωρῆσαι  καιρός.</p></div></div>
 
<pb n="v.2.p.322"/>
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:8" n="app">
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.app" n="1"><p rend="align(indent)">Ἀλλ’ ὁ μὲν τῆς γραφῆς αἴτιος μετὰ τὴν  τοιάνδε ὁμολογίαν αὐτίκα καὶ οὐκ εἰς μακρὸν τῶν ἀλγηδόνων  ἀπαλλαγεὶς μεταλλάττει τὸν βίον. τοῦτον δὴ λόγος ἔχει πρῶτον αἴτιον τῆς τοῦ διωγμοῦ
καταστῆναι συμφορᾶς, ἔτι πάλαι πρὸ τῆς τῶν λοιπῶν βασιλέων κινήσεως τοὺς ἐν στρατείαις Χριστιανοὺς καὶ πρώτους γε ἁπάντων τοὺς ἐπὶ
τοῦ ἰδίου οἴκου  παρατρέπειν ἐκβεβιασμένον καὶ τοὺς μὲν ἐκ τῆς στρατιωτικῆς ἀξίας  ἀποκινοῦντα, τοὺς δὲ ἀτιμότατα  καθυβρίζοντα, ἤδη δὲ καὶ θάνατον ἑτέροις  ἐπαρτῶντα καὶ  τοὔσχατόν γε τοὺς τῆς βασιλείας κοινωνοὺς ἐπὶ τὸν κατὰ πάντων  ἀνακεκινηκότα διωγμόν· ὧν καὶ αὐτῶν οὐκ ἄξιον τὸ τοῦ βίου τέλος παραδοῦναι σιωπῇ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.app" n="2"><p>τεττάρων οὖν τὴν κατὰ πάντων  διειληχότων ἀρχήν, οἳ μὲν χρόνῳ καὶ τιμῇ  προηγούμενοι οὐδ’ ὅλοις δυεῖν ἔτεσιν  ἐπιγενόμενοι τῷ διωγμῷ μεθίστανται τῆς βασιλείας, ᾗ καὶ πρόσθεν ἡμῖν δεδήλωται, καὶ δὴ τὸν  ἐπίλοιπον τοῦ βίου χρόνον δημώδει καὶ  ἰδιωτικῷ τρόπῳ διαγενόμενοι τέλος τοιόνδε τῆς ζωῆς εἰλήχασιν,  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.app" n="3"><p>ὁ μὲν τιμῇ τε καὶ χρόνῳ τῶν  πρωτείων ἠξιωμένος μακρᾷ καὶ  ἐπιλυποτάτῃ τῇ τοῦ σώματος  ἀσθενείᾳ διεργασθείς, ὁ δὲ τὰ δεύτερα αὐτοῦ φέρων  ἀγχόνῃ τὴν ζωὴν  ἀπορρήξας, κατά <pb n="v.2.p.324"/> τινα  δαιμονίαν  προσημείωσιν τοῦτο παθὼν διὰ πλείστας αὐτῷ  τετολμημένας ῥᾳδιουργίας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.app" n="4"><p>τῶν δὲ μετὰ τούτους ὁ μὲν ὕστατος, ὃν δὴ καὶ ἀρχηγὸν τοῦ παντὸς ἔφαμεν γεγονέναι διωγμοῦ, τοιαῦτα οἷα καὶ  προδεδηλώκαμεν πέπονθεν, ὁ δὲ τοῦτον προάγων χρηστότατος καὶ ἠπιώτατος βασιλεὺς Κωνστάντιος, ἐπαξίως τῆς ἡγεμονίας τὸν ἅπαντα τῆς ἀρχῆς διατελέσας χρόνον <del> ἀλλὰ</del> καὶ τἄλλα τοῖς πᾶσι δεξιώτατον καὶ εὐεργετικώτατον παρασχὼν ἑαυτόν, ἀτὰρ καὶ τοῦ καθ’ ἡμῶν πολέμου ἔξω γενόμενος καὶ τοὺς ὑπ’ αὐτὸν θεοσεβεῖς ἀβλαβεῖς καὶ ἀνεπηρεάστους διαφυλάξας καὶ μήτε τοὺς οἴκους τῶν ἐκκλησιῶν καθελὼν μήθ’ ἕτερόν τι μηδ’ ὅλως καθ’ ἡμῶν ἐπικαινουργήσας, τέλος εὔδαιμον καὶ τρισμακάριον ὄντως ἀπείληφεν τοῦ βίου, μόνος ἐπὶ τῆς αὐτοῦ βασιλείας εὐμενῶς καὶ ἐπιδόξως ἐπὶ διαδόχῳ τῆς βασιλείας γνησίῳ παιδὶ τὰ πάντα σωφρονεστάτῳ καὶ εὐσεβεστάτῳ τελευτήσας·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.app" n="5"><p>ὃς εὐθὺς ἀρχόμενος βασιλεὺς τελεώτατος καὶ Σεβαστὸς πρὸς τῶν στρατοπέδων ἀναγορευθείς, ζηλωτὴν ἑαυτὸν τῆς πατρικῆς περὶ τὸν ἡμέτερον λόγον εὐσεβείας κατεστήσατο. τοιαύτη τῶν  προαναγεγραμμένων τεττάρων ἡ τοῦ βίου  ἔκβασις, κατὰ  παρηλλαγμένους χρόνους γεγενημένη.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:8.app" n="6"><p>τούτων δὴ μόνος ἔτι λιπὼν ὁ μικρῷ πρόσθεν ἡμῖν εἰρημένος σὺν τοῖς μετὰ ταῦτα εἰς τὴν ἀρχὴν  εἰσποιηθεῖσι τὴν προδεδηλωμένην ἐξομολόγησιν διὰ τοῦ  προεκτεθέντος  ἐγγράφου λόγου τοῖς πᾶσι φανερὰν  κατεστήσαντο.</p>
</div></div>
</div>

<pb n="v.2.p.326"/>

<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="9">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="arg">
<head rend="align(center)">Τάδε καὶ ἡ  ἐνάτη περιέχει βίβλος τῆς Ἐκκλησιαστικῆς ἱστορίας</head>

<p rend="align(indent)"><num>Α</num> Περὶ τῆς  ἐπιπλάστου ἀνέσεως.</p>
<p rend="align(indent)"><num>Β</num> Περὶ τῆς μετέπειτα διαστροφῆς.</p>
<p rend="align(indent)"><num>Γ</num> Περὶ τοῦ κατὰ Ἀντιόχειαν νεοπαγοῦς ξοάνου.</p>
<p rend="align(indent)"><num>Δ</num> Περὶ τῶν καθ’ ἡμῶν ψηφισμάτων.</p>
<p rend="align(indent)"><num>Ε</num> Περὶ τῶν  ἐπιπλάστων ὑπομνημάτων.</p>
<p rend="align(indent)"><num>Σ</num> Περὶ τῶν ἐν τῷδε τῷ χρόνῳ μεμαρτυρηκότων.</p>
<p rend="align(indent)"><num>Ζ</num> Περὶ τῆς καθ’ ἡμῶν ἐν στήλαις  ἀνατεθείσης γραφῆς.</p>
<p rend="align(indent)"><num>Η</num> Περὶ τῶν μετὰ ταῦτα συμβεβηκότων ἐν λιμῷ καὶ  λοιμῷ καὶ πολέμοις.</p>
<p rend="align(indent)"><num>Θ</num> Περὶ τῆς τῶν τυράννων καταστροφῆς τοῦ βίου, καὶ οἵαις  ἐχρήσαντο πρὸ τῆς τελευτῆς φωναῖς.</p>
<p rend="align(indent)"><del><num>Ι</num> Περὶ τῆς τῶν θεοφιλῶν βασιλέων νίκης</del>.</p>
<p rend="align(indent)"><num>Ι<del>Α</del></num> Περὶ τῆς ὑστάτης ἀπωλείας τῶν τῆς θεοσεβείας ἐχθρῶν.</p></div>
<pb n="v.2.p.328"/>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="1"><p rend="align(indent)">Τὰ μὲν δὴ τῆς παλινῳδίας τοῦ προτεθέντος βασιλικοῦ  νεύματος ἥπλωτο τῆς Ἀσίας πάντῃ
καὶ πανταχοῦ κατά τε τὰς ἀμφὶ ταύτην ἐπαρχίας· ὧν τοῦτον ἐπιτελεσθέντων τὸν τρόπον Μαξιμῖνος, ὁ ἐπ’ ἀνατολῆς τύραννος, δυσσεβέστατος εἰ καί τις ἄλλος, καὶ τῆς εἰς τὸν τῶν ὅλων θεὸν εὐσεβείας πολεμιώτατος γεγονώς, οὐδαμῶς τοῖς  γραφεῖσιν  ἀρεσθείς, ἀντὶ τοῦ προτεθέντος γράμματος λόγῳ προστάττει τοῖς ὑπ’ αὐτὸν ἄρχουσιν τὸν καθ’ ἡμῶν ἀνεῖναι πόλεμον. ἐπεὶ γὰρ αὐτῷ μὴ ἐξῆν ἄλλως τῇ τῶν κρειττόνων  ἀντιλέγειν κρίσει, τὸν  προεκτεθέντα νόμον ἐν  παραβύστῳ θεὶς καὶ ὅπως ἐν τοῖς ὑπ’ αὐτὸν μέρεσιν μὴ εἰς προῦπτον  ἀχθείη, φροντίσας, ἀγράφῳ προστάγματι τοῖς ὑπ’ αὐτὸν ἄρχουσιν τὸν καθ’ ἡμῶν διωγμὸν ἀνεῖναι προστάττει· οἳ δὲ τὰ τῆς  παρακελεύσεως ἀλλήλοις διὰ γραφῆς  ὑποσημαίνουσιν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="2"><p>ὁ γοῦν παρ’ αὐτοῖς  τῷ τῶν  ἐξοχωτάτων ἐπάρχων ἀξιώματι  τετιμημένος Σαβῖνος πρὸς τοὺς κατ’ ἔθνος  ἡγουμένους τὴν βασιλέως ἐμφαίνει γνώμην διὰ Ῥωμαϊκῆς ἐπιστολῆς·  ἧς καὶ αὐτῆς ἡ ἑρμηνεία τοῦτον περιέχει τὸν τρόπον·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="3"><p rend="align(indent)"> <q>Λιπαρωτάτῃ καὶ  καθωσιωμένῃ σπουδῇ ἡ θειότης τῶν δεσποτῶν ἡμῶν θειοτάτων αὐτοκρατόρων πάντων τῶν ἀνθρώπων τὰς διανοίας <pb n="v.2.p.330"/> πρὸς τὴν  ὁσίαν καὶ ὀρθὴν τοῦ ζῆν ὁδὸν  περιαγαγεῖν ἔτι πάλαι  ὥρισεν, ὅπως καὶ οἱ  ἀλλοτρίᾳ Ῥωμαίων συνηθείᾳ ἀκολουθεῖν δοκοῦντες τὰς ὀφειλομένας θρῃσκείας τοῖς  ἀθανάτοις θεοῖς ἐπιτελοῖεν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="4"><p><q rend="merge">ἀλλ’ ἡ τινῶν ἔνστασις καὶ  τραχυτάτη βουλὴ εἰς τοσοῦτον περιέστη ὡς μήτε λογισμῷ δικαίῳ τῆς κελεύσεως δύνασθαι ἐκ τῆς ἰδίας προθέσεως  ἀναχωρεῖν μήτε τὴν  ἐπικειμένην τιμωρίαν αὐτοὺς  ἐκφοβεῖν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="5"><p><q rend="merge">ἐπειδὴ τοίνυν συνέβαινεν 
ἐκ τοῦ τοιούτου τρόπου πολλοὺς εἰς κίνδυνον ἑαυτοὺς περιβάλλειν, κατὰ τὴν  προσοῦσαν εὐγένειαν τῆς εὐσεβείας ἡ θειότης τῶν δεσποτῶν ἡμῶν τῶν  δυνατωτάτων αὐτοκρατόρων ἀλλότριον εἶναι τῆς προθέσεως τῆς  θειοτάτης τῆς ἰδίας  δοκιμάζουσα τὸ ἐκ τῆς τοιαύτης αἰτίας εἰς τοσοῦτον κίνδυνον τοὺς ἀνθρώπους περιβάλλειν, ἐκέλευσεν διὰ τῆς ἐμῆς  καθοσιώσεως τῇ σῇ  ἀγχινοίᾳ  διαχαράξαι ἵν̓
εἴ τις τῶν Χριστιανῶν τοῦ ἰδίου ἔθνους τὴν θρῃσκείαν  μετιὼν εὑρεθείη, τῆς κατ’ αὐτοῦ ἐνοχλήσεως καὶ τοῦ  κινδύνου αὐτὸν  ἀποστήσειας καὶ
μή τινα ἐκ ταύτης τῆς προφάσεως τιμωρίᾳ  κολαστέον  νομίσειας, ὁπότε τῇ τοῦ τοσούτου χρόνου  συνελεύσει συνέστη αὐτοὺς μηδενὶ τρόπῳ  πεπεῖσθαι  δεδυνῆσθαι ὅπως ἀπὸ τῶν τοιούτων  ἐνστάσεων  ἀναχωρήσαιεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="6"><p><q rend="merge">γράψαι τοιγαροῦν πρὸς τοὺς  λογιστὰς καὶ τοὺς  στρατηγοὺς καὶ τοὺς  πραιποσίτους τοῦ  πάγου ἑκάστης πόλεως ἡ σὴ ἐπιστρέφεια ὀφείλει ἵνα  γνοῖεν περαιτέρω αὐτοῖς τούτου τοῦ γράμματος φροντίδα ποιεῖσθαι μὴ προσήκειν.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="7"><p rend="align(indent)">Ἐπὶ τούτοις οἱ κατ’ ἐπαρχίαν  τὴν τῶν γραφέντων αὐτοῖς  ἐπαληθεύειν προαίρεσιν  νενομικότες, <pb n="v.2.p.332"/>  λογισταῖς καὶ στρατηγοῖς καὶ τοῖς κατ’ ἀγροὺς  ἐπιτεταγμένοις τὴν βασιλικὴν διὰ γραμμάτων ἐμφανῆ  καθιστῶσι γνώμην· οὐ μόνον δ’ αὐτοῖς διὰ γραφῆς ταῦτα προυχώρει, καὶ ἔργοις δὲ πολὺ πρότερον, ὡς ἂν  νεῦμα βασιλικὸν εἰς πέρας ἄγοντες, ὅσους εἶχον  δεσμωτηρίοις  καθειργμένους διὰ τὴν εἰς τὸ θεῖον ὁμολογίαν, εἰς φανερὸν  προάγοντες  ἠλευθέρουν,  ἀνιέντες τούτων δὴ αὐτῶν τοὺς ἐν μετάλλοις ἐπὶ τιμωρίᾳ  δεδομένους· τοῦτο γὰρ ἐπ’ ἀληθείας βασιλεῖ δοκεῖν  ὑπειλήφασιν  ἠπατημένοι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="8"><p>καὶ δὴ τούτων οὕτως ἐπιτελεσθέντων,  <note place="margin" xml:lang="eng"><bibl>2 Cor. 4, 6</bibl></note> ἀθρόως οἷόν τι φῶς ἐκ  ζοφερᾶς νυκτὸς  ἐκλάμψαν, κατὰ πᾶσαν πόλιν  συγκροτουμένας παρῆν ὁρᾶν ἐκκλησίας συνόδους τε παμπληθεῖς καὶ τὰς ἐπὶ τούτων ἐξ ἔθους ἐπιτελουμένας  ἀγωγάς·  καταπέπληκτο δ’ οὐ σμικρῶς ἐπὶ τούτοις πᾶς τις τῶν ἀπίστων ἐθνῶν, τῆς τοσαύτης μεταβολῆς τὸ παράδοξον  ἀποθαυμάζων μέγαν τε καὶ μόνον ἀληθῆ τὸν Χριστιανῶν θεὸν  ἐπιβοώμενος.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="9"><p>τῶν δ’ ἡμετέρων οἳ μὲν τὸν τῶν διωγμῶν ἀγῶνα  πιστῶς καὶ  ἀνδρικῶς διηθληκότες τὴν πρὸς ἅπαντας αὖθις ἀπελάμβανον παρρησίαν, ὅσοι δὲ τὰ τῆς πίστεως  νενοσηκότες τὰς ψυχὰς ἐτύγχανον κεχειμασμένοι, ἀσμένως περὶ τὴν σφῶν θεραπείαν ἔσπευδον,  ἀντιβολοῦντες καὶ σωτηρίας δεξιὰν τοὺς  ἐρρωμένους αἰτούμενοι τόν τε θεὸν  ἵλεων αὐτοῖς γενέσθαι  καθικετεύοντες·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="10"><p>εἶτα δὲ καὶ οἱ γενναῖοι τῆς θεοσεβείας  ἀθληταὶ τῆς εἰς τὰ μέταλλα  κακοπαθείας  ἐλευθερούμενοι ἐπὶ τὰς αὐτῶν  ἐστέλλοντο,  γαῦροι καὶ  φαιδροὶ διὰ πάσης  ἰόντες πόλεως εὐφροσύνης τε  ἀλέκτου καὶ ἣν οὐδὲ λόγῳ δυνατὸν ἑρμηνεῦσαι παρρησίας ἔμπλεοι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.1" n="11"><p> στίφη δ’ οὖν  πολυάνθρωπα <pb n="v.2.p.334"/> κατὰ μέσας  λεωφόρους καὶ ἀγορὰς  ᾠδαῖς καὶ ψαλμοῖς τὸν θεὸν  ἀνυμνοῦντα τὰ τῆς πορείας  ἤνυεν, καὶ τοὺς μετὰ τιμωρίας  ἀπηνεστάτης μικρῷ πρόσθεν δεσμίους τῶν  πατρίδων ἀπεληλαμένους εἶδες ἂν  ἱλαροῖς καὶ  γεγηθόσι προσώποις τὰς αὐτῶν  ἑστίας ἀπολαμβάνοντας, ὡς καὶ τοὺς πρότερον καθ’ ἡμῶν  φονῶντας τὸ θαῦμα παρὰ πᾶσαν  ὁρῶντας ἐλπίδα,  συγχαίρειν τοῖς  γεγενημένοις.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.2" n="1"><p rend="align(indent)"> Ταῦτα δ’ οὐκέθ’ οἷός τε φέρειν ὁ τύραννος μισόκαλος καὶ πάντων ἀγαθῶν ἐπίβουλος ὑπάρχων, ὃν ἔφαμεν τῶν ἐπ’ ἀνατολῆς  ἄρχειν μερῶν, οὐδ’ ὅλους ἐπὶ μῆνας ἓξ τοῦτον ἐπιτελεῖσθαι τὸν τρόπον  ἠνέσχετο. ὅσα δ’ οὖν πρὸς ἀνατροπὴν τῆς εἰρήνης μηχανώμενος πρῶτον μὲν  εἴργειν ἡμᾶς τῆς ἐν τοῖς  κοιμητηρίοις συνόδου διὰ προφάσεως πειρᾶται, εἶτα διά τινων πονηρῶν ἀνδρῶν αὐτὸς ἑαυτῷ καθ’ ἡμῶν πρεσβεύεται, τοὺς Ἀντιοχέων πολίτας  παρορμήσας ἐπὶ τὸ μηδαμῶς τινα Χριστιανῶν τὴν αὐτῶν οἰκεῖν ἐπιτρέπεσθαι πατρίδα ὡς ἐν μεγίστῃ  δωρεᾷ παρ’ αὐτοῦ τυχεῖν ἀξιῶσαι, καὶ ἑτέρους δὲ ταὐτὸν  ὑποβαλεῖν διαπράξασθαι· ὧν πάντων ἀρχηγὸς ἐπ’ αὐτῆς Ἀντιοχείας  ἐπιφύεται Θεότεκνος,  δεινὸς καὶ γόης καὶ πονηρὸς ἀνὴρ καὶ τῆς προσωνυμίας ἀλλότριος· ἐδόκει δὲ  λογιστεύειν τὰ κατὰ τὴν πόλιν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="3">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.3" n="1"><p rend="align(indent)"> Πλεῖστα δ’ οὖν οὗτος καθ’ ἡμῶν στρατευσάμενος καὶ πάντα τρόπον τοὺς ἡμετέρους ὥσπερ τινὰς  φῶρας ἀνοσίους ἐκ μυχῶν  θηρεῦσαι διὰ σπουδῆς πεποιημένος πάντα τε ἐπὶ διαβολῇ <pb n="v.2.p.336"/> καὶ κατηγορίᾳ τῇ καθ’ ἡμῶν  μεμηχανημένος, καὶ θανάτου δὲ αἴτιος μυρίοις ὅσοις γεγονώς, τελευτῶν  εἴδωλόν τι Διὸς  Φιλίου  μαγγανείαις τισὶν καὶ γοητείαις  ἱδρύεται,  τελετάς τε ἀνάγνους αὐτῷ καὶ  μυήσεις ἀκαλλιερήτους ἐξαγίστους τε  καθαρμοὺς  ἐπινοήσας, μέχρι καὶ βασιλέως τὴν τερατείαν δι’ ὧν ἐδόκει χρησμῶν ἐπεδείκνυτο. καὶ δὴ καὶ οὗτος κολακείᾳ τῇ καθ’ ἡδονὴν τοῦ κρατοῦντος  ἐπεγείρει κατὰ Χριστιανῶν τὸν δαίμονα καὶ τὸν θεὸν δὴ  κελεῦσαί φησιν  ὑπερορίους τῆς πόλεως καὶ τῶν ἀμφὶ τὴν πόλιν ἀγρῶν ὡς ἂν ἐχθροὺς αὐτῷ Χριστιανοὺς  ἀπελάσαι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="4">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.4" n="1"><p rend="align(indent)"> Τούτῳ δὲ πρώτῳ κατὰ γνώμην  πράξαντι πάντες οἱ λοιποὶ τῶν ἐν τέλει τὰς ὑπὸ τὴν αὐτὴν ἀρχὴν πόλεις οἰκοῦντες τὴν ὁμοίαν  ὁρμῶνται ψῆφον ποιήσασθαι, προσφιλὲς εἶναι τοῦτο βασιλεῖ τῶν κατ’ ἐπαρχίαν ἡγεμόνων  συνεωρακότων καὶ τοῦτ’ αὐτὸ διαπράξασθαι τοῖς ὑπηκόοις  ὑποβεβληκότων·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.4" n="2"><p>ὧν δὴ καὶ αὐτῶν τοῖς  ψηφίσμασιν δι’ ἀντιγραφῆς ἀσμενέστατα  ἐπινεύσαντος τοῦ τυράννου, αὖθις ἐξ ὑπαρχῆς ὁ καθ’ ἡμῶν  ἀνεφλέγετο διωγμός.</p>
 <p rend="align(indent)"> Ἱερεῖς δῆτα κατὰ πόλιν τῶν ξοάνων καὶ ἐπὶ τούτοις ἀρχιερεῖς πρὸς αὐτοῦ Μαξιμίνου οἱ μάλιστα ταῖς πολιτείαις διαπρέψαντες καὶ διὰ πασῶν  ἔνδοξοι γενόμενοι  καθίσταντο, οἷς καὶ  πολλή τις εἰσήγετο σπουδὴ περὶ τὴν τῶν  θεραπευομένων πρὸς αὐτῶν θρῃσκείαν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.4" n="3"><p>ἡ γοῦν  ἔκτοπος τοῦ κρατοῦντος  δεισιδαιμονία, συνελόντι φάναι, πάντας τοὺς ὑπ’ αὐτὸν  ἄρχοντάς τε καὶ ἀρχομένους εἰς <pb n="v.2.p.338"/> τὴν αὐτοῦ χάριν πάντα πράττειν καθ’ ἡμῶν ἐνῆγεν, ταύτην αὐτῷ χάριν μεγίστην ἀνθ’ ὧν  ἐνόμιζον πρὸς αὐτοῦ τεύξεσθαι εὐεργεσιῶν,  ἀντιδωρουμένων, τὸ καθ’ ἡμῶν φονᾶν καί τινας εἰς ἡμᾶς καινοτέρας  κακοηθείας  ἐνδείκνυσθαι.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="5">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.5" n="1"><p rend="align(indent)">  Πλασάμενοι δῆτα Πιλάτου καὶ τοῦ σωτῆρος ἡμῶν ὑπομνήματα πάσης ἔμπλεα κατὰ τοῦ Χριστοῦ βλασφημίας, γνώμῃ τοῦ  μείζονος ἐπὶ πᾶσαν διαπέμπονται τὴν ὑπ’ αὐτὸν ἀρχὴν διὰ προγραμμάτων  παρακελευόμενοι κατὰ πάντα τόπον, ἀγρούς τε καὶ πόλεις, ἐν  ἐκφανεῖ ταῦτα τοῖς πᾶσιν  ἐκθεῖναι τοῖς τε παισὶ τοὺς  γραμματοδιδασκάλους ἀντὶ μαθημάτων ταῦτα  μελετᾶν καὶ διὰ μνήμης κατέχειν παραδιδόναι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.5" n="2"><p rend="align(indent)"> Ὧν τοῦτον  ἐπιτελουμένων τὸν τρόπον, ἕτερος στρατοπεδάρχης, ὃν  δοῦκα Ῥωμαῖοι προσαγορεύουσιν, ἀνὰ τὴν  Δαμασκὸν τῆς Φοινίκης  ἐπίρρητά τινα  γυναικάρια ἐξ ἀγορᾶς  ἀνάρπαστα ποιήσας, βασάνους αὐταῖς  ἐπιθήσειν  ἠπείλει, λέγειν ἐγγράφως  ἐπαναγκάζων, ὡς δὴ  εἴησάν ποτε  Χριστιαναὶ  συνειδεῖέν τε αὐτοῖς  ἀθεμιτουργίας ἐν αὐτοῖς τε τοῖς  κυριακοῖς πράττειν αὐτοὺς τὰ  ἀκόλαστα καὶ ὅσα ἄλλα λέγειν αὐτὰς ἐπὶ διαβολῇ τοῦ δόγματος ἤθελεν· ὧν καὶ οὗτος ἐν ὑπομνήμασιν τὰς φωνὰς  ἐντεθείσας βασιλεῖ κοινοῦται, καὶ δὴ προστάξαντος εἰς πάντα τόπον καὶ πόλιν καὶ ταῦτα  δημοσιοῦται τὰ γράμματα. </p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.6" n="1"><p>ἀλλ’ ὃ μὲν οὐκ εἰς μακρὸν  αὐτόχειρ ἑαυτοῦ γεγονὼς ὁ  στρατάρχης δίκην  τίννυσιν τῆς κακοτροπίας.</p>
 <p rend="align(indent)">Ἡμῶν δ’ αὖ φυγαὶ πάλιν ἀνεκινοῦντο καὶ  διωγμοὶ  χαλεποὶ τῶν τε κατὰ πάσας ἐπαρχίας <pb n="v.2.p.340"/> ἡγουμένων αὖθις δειναὶ καθ’ ἡμῶν  ἐπαναστάσεις, ὡς καί τινας ἁλόντας τῶν περὶ τὸν θεῖον λόγον ἐπιφανῶν ἀπαραίτητον τὴν ἐπὶ θανάτῳ ψῆφον καταδέξασθαι.</p>
 <p rend="align(indent)">Ὧν τρεῖς ἐν  Ἐμίσῃ πόλει τῆς Φοινίκης Χριστιανοὺς σφᾶς ὁμολογήσαντες, θηρίων βορᾷ παραδίδονται· ἐπίσκοπος ἦν ἐν τούτοις Σιλβανός, τὴν ἡλικίαν ὑπέργηρως, ἐν ὅλοις ἔτεσιν τεσσαράκοντα τὴν λειτουργίαν  διηνυκώς.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.6" n="2"><p rend="align(indent)">Κατὰ δὲ τὸν αὐτὸν χρόνον καὶ Πέτρος τῶν κατ’ Ἀλεξάνδρειαν παροικιῶν προστὰς ἐπιφανέστατα, θεῖον ἐπισκόπων χρῆμα βίου τε ἀρετῆς ἕνεκα καὶ τῆς τῶν ἱερῶν λόγων  συνασκήσεως, ἐξ  οὐδεμιᾶς  ἀνάρπαστος γεγονὼς αἰτίας, μηδεμιᾶς  προλαβούσης προσδοκίας, ἀθρόως οὕτως καὶ ἀλόγως, ὡς ἂν Μαξιμίνου προστάξαντος, τὴν κεφαλὴν ἀποτέμνεται, σὺν αὐτῷ δὲ καὶ τῶν κατ’ Αἴγυπτον ἐπισκόπων ἄλλοι πλείους ταὐτὸν  ὑπομένουσιν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.6" n="3"><p rend="align(indent)"> Λουκιανός τε, ἀνὴρ τὰ πάντα ἄριστος βίῳ τε  ἐγκρατεῖ καὶ τοῖς ἱεροῖς μαθήμασιν  συγκεκροτημένος, τῆς κατὰ Ἀντιόχειαν παροικίας πρεσβύτερος,  ἀχθεὶς ἐπὶ τῆς Νικομηδέων πόλεως, ἔνθα τηνικαῦτα βασιλεὺς διατρίβων ἐτύγχανεν, παρασχών τε ἐπὶ τοῦ  ἄρχοντος τὴν ὑπὲρ ἧς προΐστατο διδασκαλίας ἀπολογίαν, δεσμωτηρίῳ παραδοθεὶς κτίννυται.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.6" n="4"><p rend="align(indent)">Τοσαῦτα δῆτα ἐν βραχεῖ τῷ μισοκάλῳ Μαξιμίνῳ 
καθ’ ἡμῶν συνεσκεύαστο, ὡς τοῦ προτέρου δοκεῖν πολλῷ χαλεπώτερον τοῦτον ἡμῖν  ἐπεγηγέρθαι διωγμόν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="7">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="1"><p> Ἀνὰ μέσας γέ τοι τὰς πόλεις, ὃ μηδὲ ἄλλοτέ ποτε,  ψηφίσματα πόλεων καθ’ ἡμῶν καὶ βασιλικῶν πρὸς ταῦτα διατάξεων  ἀντιγραφαὶ <pb n="v.2.p.342"/> στήλαις  ἐντετυπωμένα  χαλκαῖς ἀνωρθοῦντο, οἵ τε παῖδες ἀνὰ τὰ διδασκαλεῖα Ἰησοῦν καὶ  Πιλάτον καὶ τὰ ἐφ’ ὕβρει  πλασθέντα ὑπομνήματα διὰ στόματος κατὰ πᾶσαν ἔφερον ἡμέραν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="2"><p rend="align(indent)">Ἐνταῦθά μοι ἀναγκαῖον εἶναι φαίνεται αὐτὴν δὴ ταύτην τὴν ἐν στήλαις  ἀνατεθεῖσαν τοῦ Μαξιμίνου γραφὴν ἐντάξαι, ἵν’ ὁμοῦ τῆς τε τοῦ ἀνδρὸς  θεομισείας ἡ  ἀλαζὼν καὶ ὑπερήφανος  αὐθάδεια  φανερὰ  κατασταίη καὶ τῆς παρὰ πόδας αὐτὸν μετελθούσης ἱερᾶς δίκης ἡ  ἄϋπνος κατὰ τῶν ἀσεβῶν  μισοπονηρία, πρὸς ἧς  ἐλαθεὶς οὐκ εἰς μακρὸν τἀναντία περὶ ἡμῶν  ἐβουλεύσατό τε καὶ δι’ ἐγγράφων νόμων ἐδογμάτισεν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="3"> 
<head rend="align(center)">ΑΝΤΙΓΡΑΦΟΝ ΕΡΜΗΝΕΙΑΣ ΤΗΣ  ΜΑΞΙΜΙΝΟΥ ΠΡΟΣ ΤΑ ΚΑΘ’  ΗΜΩΝ  ΨΗΦΙΣΜΑΤΑ ΑΝΤΙΓΡΑΦΗΣ ΑΠΟ ΤΗΣ  ΕΝ  ΤΥΡΩΙ ΣΤΗΛΗΕ ΜΕΤΑΛΗΦΘΕΙΣΗΕ </head>
 <p rend="align(indent)"> <q>Ἤδη ποτὲ ἡ ἀσθενὴς  θρασύτης τῆς  ἀνθρωπίνης διανοίας ἴσχυσεν πᾶσαν πλάνης  ἀμαυρότητα καὶ  ὁμίχλην ἀποσεισαμένη καὶ  ἀνασκεδάσασα, ἥτις πρὸ τούτου οὐ τοσοῦτον τῶν ἀσεβῶν ὅσον τῶν ἀθλίων ἀνθρώπων τὰς  αἰσθήσεις  ὀλεθρίῳ ἀγνοίας σκότῳ  ἐνειληθείσας  ἐπολιόρκει,  ἐπιγνῶναι ὡς τῇ τῶν ἀθανάτων θεῶν φιλαγάθῳ προνοίᾳ  διοικεῖται καὶ  σταθεροποιεῖται·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="4"><p><q rend="merge">ὅπερ πρᾶγμα  ἄπιστόν ἐστιν εἰπεῖν ὅπως  κεχαρισμένον ὅπως τε  ἥδιστον καὶ προσφιλὲς ἡμῖν γέγονεν ὡς μέγιστον δεῖγμα τῆς θεοφιλοῦς ὑμῶν προαιρέσεως δεδωκέναι, ὁπότε καὶ πρὸ τούτου  οὐδενὶ  ἄγνωστον ἦν ὁποίας  παρατηρήσεως καὶ θεοσεβείας πρὸς τοὺς ἀθανάτους θεοὺς  ἐτυγχάνετε ὄντες, οἷς οὐ  ψιλῶν καὶ <pb n="v.2.p.344"/>  ὑποκένων ῥημάτων πίστις, ἀλλὰ συνεχὴς καὶ παράδοξος ἔργων ἐπισήμων γνωρίζεται.</q></p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="5"><p><q rend="merge">διόπερ ἐπαξίως  ἡ ὑμετέρα πόλις θεῶν ἀθανάτων <del> φόβον</del>  ἵδρυμά τε καὶ  οἰκητήριον  ἐπικαλοῖτο· πολλοῖς γοῦν παραδείγμασιν  καταφαίνεται τῇ τῶν οὐρανίων θεῶν αὐτὴν  ἐπιδημίᾳ ἀνθεῖν.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="6"><p><q rend="merge">ἰδοὺ τοίνυν ἡ ὑμετέρα πόλις πάντων τῶν ἰδίᾳ  διαφερόντων αὐτῆς  ἀμελήσασα καὶ τὰς πρότερον τῶν ὑπὲρ αὐτῆς πραγμάτων  δεήσεις  παριδοῦσα, ὅτε πάλιν ᾔσθετο τοὺς τῆς ἐπαράτου ματαιότητος γεγονότας  ἕρπειν  ἄρχεσθαι καὶ ὥσπερ  ἀμεληθεῖσαν καὶ  κεκοιμημένην πυρὰν  ἀναζωπυρουμένων τῶν  πυρσῶν μεγίστας  πυρκαϊὰς ἀναπληροῦσαν, εὐθέως πρὸς τὴν ἡμετέραν εὐσέβειαν, ὥσπερ πρὸς μητρόπολιν πασῶν  θεοσεβειῶν, χωρίς τινος  μελλήσεως  κατέφυγεν,  ἴασίν τινα καὶ βοήθειαν  ἀπαιτοῦσα·</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="7"><p> <q rend="merge">ἥντινα διάνοιαν  σωτηριώδη διὰ τὴν πίστιν τῆς ὑμετέρας θεοσεβείας τοὺς θεοὺς ὑμῖν  ἐμβεβληκέναι  δῆλόν ἐστιν. ἐκεῖνος τοιγαροῦν, ἐκεῖνος ὁ  ὕψιστος καὶ μέγιστος  Ζεύς, ὁ  προκαθήμενος τῆς λαμπροτάτης ὑμῶν πόλεως, ὁ τοὺς  πατρῴους ὑμῶν θεοὺς καὶ γυναῖκας καὶ τέκνα καὶ  ἑστίαν καὶ οἴκους ἀπὸ πάσης  ὀλεθρίου φθορᾶς  ῥυόμενος, ταῖς  ὑμετέραις ψυχαῖς τὸ σωτήριον ἐνέπνευσεν βούλημα,  ἐπιδεικνὺς καὶ ἐμφαίνων ὅπως  ἐξαίρετόν ἐστιν καὶ λαμπρὸν καὶ  σωτηριῶδες μετὰ τοῦ ὀφειλομένου σεβάσματος τῇ θρῃσκείᾳ καὶ ταῖς ἱεροθρῃσκείαις τῶν ἀθανάτων θεῶν προσιέναι.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="8"><p><q rend="merge">τίς γὰρ οὕτως  ἀνόητος ἢ νοῦ παντὸς ἀλλότριος εὑρεθῆναι δύναται, ὃς οὐκ  αἴσθεται τῇ φιλαγάθῳ τῶν θεῶν σπουδῇ  συμβαίνειν μήτε τὴν γῆν τὰ  παραδιδόμενα αὐτῇ σπέρματα <pb n="v.2.p.346"/> ἀρνεῖσθαι τὴν τῶν  γεωργῶν ἐλπίδα  κενῇ  προσδοκίᾳ  σφάλλουσαν, μηδ’ αὖ ἀσεβοῦς πολέμου  πρόσοψιν  ἀνεπικωλύτως ἐπὶ γῆς  στηρίζεσθαι καὶ  φθαρείσης τῆς τοῦ οὐρανοῦ εὐκρασίας  αὐχμῶντα τὰ σώματα πρὸς θάνατον  κατασύρεσθαι, μηδὲ μὴν  ἀμέτρων ἀνέμων  πνεύμασι τὴν θάλασσαν  κυμαίνουσαν  κορυφοῦσθαι, μηδέ γε  καταιγίδας  ἀπροσδοκήτους καταρρηγνυμένας ὀλέθριον  χειμῶνα  ἐπεγείρειν, ἔτι τοίνυν μηδὲ τὴν  τροφὸν ἁπάντων καὶ μητέρα γῆν ἀπὸ τῶν  κατωτάτω  λαγόνων ἑαυτῆς ἐν  φοβερῷ  τρόμῳ  καταδυομένην μηδέ γε τὰ  ἐπικείμενα ὄρη  χασμάτων γινομένων  καταλύεσθαι, ἅπερ πάντα καὶ τούτων ἔτι πολλῷ χαλεπώτερα κατὰ πρὸ τούτου πολλάκις γεγονέναι οὐδεὶς ἀγνοεῖ.</q> </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="9"><p><q rend="merge">καὶ ταῦτα σύμπαντα διὰ τὴν ὀλέθριον πλάνην τῆς  ὑποκένου ματαιότητος τῶν  ἀθεμίτων ἐκείνων ἀνθρώπων ἐγίνετο, ἡνίκα κατὰ τὰς ψυχὰς αὐτῶν ἐπεπόλαζεν καὶ σχεδὸν εἰπεῖν τὰ πανταχοῦ τῆς οἰκουμένης  αἰσχύναις  ἐπίεζεν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="10"><p rend="align(indent)">Τούτοις μεθ’ ἕτερα ἐπιλέγει· <q>ἐφοράτωσαν ἐν τοῖς  πλατέσιν ἤδη  πεδίοις ἀνθοῦντα τὰ  λήϊα καὶ τοῖς  ἀστάχυσιν  ἐπικυμαίνοντα καὶ τοὺς  λειμῶνας δι’  εὐομβρίαν  φυαῖς καὶ ἄνθεσιν  λαμπομένους καὶ τὴν τοῦ ἀέρος κατάστασιν  εὔκρατόν τε καὶ  πραοτάτην  ἀποδοθεῖσαν, </q></p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="11"><p><q rend="merge">χαιρέτωσαν λοιπὸν ἅπαντες διὰ τῆς ἡμετέρας εὐσεβείας ἱερουργίας τε καὶ τιμῆς τῆς τοῦ  δυνατωτάτου καὶ  στερροτάτου ἀέρος  ἐξευμενισθείσης καὶ διὰ τοῦτο τῆς  εὐδινοτάτης εἰρήνης βεβαίως μεθ’ ἡσυχίας  ἀπολαύοντες  ἡδυνέσθωσαν. καὶ ὅσοι τῆς  τυφλῆς ἐκείνης πλάνης καὶ περιόδου παντάπασιν  ὠφεληθέντες εἰς ὀρθὴν καὶ  καλλίστην διάνοιαν ἐπανῆλθον, μειζόνως μὲν <pb n="v.2.p.348"/> οὖν χαιρέτωσαν ὡς ἂν ἐκ χειμῶνος ἀπροσδοκήτου ἢ νόσου  βαρείας  ἀποσπασθέντες καὶ  ἡδεῖαν εἰς τοὐπιὸν ζωῆς  ἀπόλαυσιν καρπωσάμενοι·</q></p></div>  
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="12"><p><q rend="merge">εἰ δὲ τῇ  ἐπαράτῳ αὐτῶν  ματαιότητι ἐπιμένοιεν, πολλῷ πόρρωθεν τῆς ὑμετέρας πόλεως καὶ  περιχώρου, καθὼς ἠξιώσατε, ἀποχωρισθέντες  ἐξελαθήτωσαν, ἵν’ οὕτως κατ’ ἀκολουθίαν τῆς  ἀξιεπαίνου ὑμῶν περὶ τοῦτο σπουδῆς παντὸς  μιάσματος καὶ ἀσεβείας  ἀποχωρισθεῖσα ἡ ὑμετέρα πόλις καὶ τὴν ἔμφυτον αὐτῇ πρόθεσιν μετὰ τοῦ ὀφειλομένου σεβάσματος ταῖς τῶν ἀθανάτων θεῶν  ἱερουργίαις  ὑπακούοι.</q></p></div>
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="13"><p rend="align(indent)"> <q rend="merge">Ἵνα  δὲ εἰδῆτε  ὅσῳ προσφιλὴς ἡμῖν γέγονεν ἡ περὶ τούτου  ἀξίωσις ὑμῶν, καὶ χωρὶς ψηφισμάτων καὶ χωρὶς  δεήσεως αὐθαιρέτῳ βουλήσει ἡ ἡμετέρα  προθυμοτάτη φιλαγαθίας ψυχή, ἐπιτρέπομεν τῇ ὑμετέρᾳ καθοσιώσει ὁποίαν δ’ ἂν  βουληθῆτε μεγαλοδωρεὰν ἀντὶ ταύτης ὑμῶν τῆς φιλοθέου προθέσεως αἰτῆσαι.</q> </p></div> 
    <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="14"><p><q rend="merge">καὶ ἤδη μὲν τοῦτο ποιεῖν καὶ λαβεῖν  ἀξιώσατε·  τεύξεσθε γὰρ αὐτῆς χωρίς τινος  ὑπερθέσεως· ἥτις παρασχεθεῖσα τῇ ὑμετέρᾳ πόλει εἰς ἅπαντα τὸν αἰῶνα τῆς περὶ τοὺς ἀθανάτους θεοὺς φιλοθέου εὐσεβείας παρέξει μαρτυρίαν, τοῦ δὲ ὑμᾶς  ἀξίων  ἐπάθλων τετυχηκέναι παρὰ τῆς ἡμετέρας φιλαγαθίας ταύτης ὑμῶν ἕνεκεν τῆς τοῦ βίου προαιρέσεως υἱοῖς τε καὶ  ἐκγόνοις  ὑμετέροις  ἐπιδειχθήσεται.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="15"><p rend="align(indent)">  Ταῦτα δὴ καθ’ ἡμῶν κατὰ πᾶσαν ἐπαρχίαν 
ἀνεστηλίτευτο, πάσης ἐλπίδος, τὸ γοῦν ἐπ’ ἀνθρώποις, ἀγαθῆς τὰ καθ’ ἡμᾶς  ἀποκλείοντα· ὡς κατ’ αὐτὸ δὴ τὸ θεῖον ἐκεῖνο λόγιον, εἰ δυνατόν, ἐπὶ <pb n="v.2.p.350"/> <note place="margin" xml:lang="eng"><bibl>Matt. 24, 24 (Cf. vi. 41. 10 above)</bibl></note> τούτοις καὶ τοὺς ἐκλεκτοὺς αὐτοὺς  σκανδαλίζεσθαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.7" n="16"><p>ἤδη γέ τοι σχεδὸν τῆς παρὰ τοῖς πλείστοις  ἀποψυχούσης <note place="margin" xml:lang="eng"><bibl>Luke 21, 26</bibl></note> προσδοκίας, ἀθρόως, καθ’ ὁδὸν ἔτι τὴν πορείαν ἔν τισιν  χώραις  διανυόντων τῶν τὴν προκειμένην καθ’ ἡμῶν γραφὴν  διακονουμένων, ὁ τῆς ἰδίας ἐκκλησίας ὑπέρμαχος θεὸς μόνον οὐχὶ τὴν τοῦ τυράννου καθ’ ἡμῶν ἐπιστομίζων μεγαλαυχίαν, τὴν ὑπὲρ ἡμῶν οὐράνιον  συμμαχίαν ἐπεδείκνυτο.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="1"><p rend="align(indent)">Οἱ μὲν οὖν ἐξ ἔθους  ὄμβροι τε καὶ  ὑετοὶ  χειμαδίου τῆς ὥρας ὑπαρχούσης τὴν ἐπὶ γῆς  ἀνεῖχον συνήθη φοράν, λιμὸς δ’  ἀδόκητος  ἐπισκήπτει καὶ λοιμὸς ἐπὶ τούτῳ καί τινος ἑτέρου  νοσήματος— ἕλκος δὲ ἦν  φερωνύμως τοῦ  πυρώδους ἕνεκεν  ἄνθραξ  προσαγορευόμενον—ἐπιφορά, ὃ καὶ καθ’ ὅλων μὲν  ἕρπον τῶν σωμάτων  σφαλεροὺς ἐνεποίει τοῖς  πεπονθόσι κινδύνους, οὐ μὴν ἀλλὰ καὶ κατὰ τῶν ὀφθαλμῶν διαφερόντως ἐπὶ πλεῖστον γινόμενον μυρίους ὅσους ἄνδρας ἅμα γυναιξὶν καὶ παισὶν  πηροὺς ἀπειργάζετο.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="2"><p rend="align(indent)">Τούτοις  προσεπανίσταται τῷ τυράννῳ ὁ πρὸς Ἀρμενίους πόλεμος, ἄνδρας ἐξ ἀρχαίου φίλους τε καὶ  συμμάχους Ῥωμαίων, οὓς καὶ αὐτοὺς Χριστιανοὺς ὄντας καὶ τὴν εἰς τὸ θεῖον εὐσέβειαν διὰ σπουδῆς ποιουμένους ὁ  θεομισὴς εἰδώλοις θύειν καὶ δαίμοσιν  ἐπαναγκάσαι πεπειραμένος, ἐχθροὺς ἀντὶ φίλων καὶ πολεμίους ἀντὶ  συμμάχων κατεστήσατο.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="3"><p rend="align(indent)">Ἀθρόως δὴ ταῦτα πάντα ὑφ’ ἕνα καὶ τὸν αὐτὸν  συρρεύσαντα καιρόν, τῆς τοῦ τυράννου  θρασύτητος τὴν κατὰ τοῦ θείου μεγαλαυχίαν διήλεγξεν, ὅτι <pb n="v.2.p.352"/> δὴ τῆς περὶ τὰ εἴδωλα αὐτοῦ σπουδῆς καὶ τῆς καθ’ ἡμῶν ἕνεκα πολιορκίας μὴ λιμὸν μηδὲ  λοιμὸν μηδὲ μὴν πόλεμον ἐπὶ τῶν αὐτοῦ συμβῆναι καιρῶν  ἐθρασύνετο. ταῦτα δ’ οὖν ὁμοῦ καὶ κατὰ τὸ αὐτὸ  ἐπελθόντα, καὶ τῆς αὐτοῦ καταστροφῆς  περιειλήφει τὰ προοίμια.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="4"><p>αὐτὸς μὲν οὖν περὶ τὸν πρὸς Ἀρμενίους πόλεμον ἅμα τοῖς αὐτοῦ στρατοπέδοις κατεπονεῖτο, τοὺς δὲ λοιποὺς τῶν τὰς ὑπ’ αὐτὸν πόλεις οἰκούντων δεινῶς ὁ λιμός τε ἅμα καὶ ὁ λοιμὸς  κατετρυχέτην, ὡς ἑνὸς μέτρου πυρῶν  δισχιλίας καὶ πεντακοσίας  Ἀττικὰς  ἀντικαταλλάττεσθαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="5"><p>μυρίοι μὲν οὖν ἐτύγχανον οἱ κατὰ πόλεις  θνῄσκοντες, πλείους δὲ τούτων οἱ κατ’ ἀγρούς τε καὶ κώμας, ὡς ἤδη καὶ τὰς πάλαι τῶν  ἀγροίκων  πολυάνδρους ἀπογραφὰς μικροῦ δεῖν παντελῆ παθεῖν  ἐξάλειψιν, ἀθρόως σχεδὸν ἁπάντων ἐνδείᾳ τροφῆς καὶ λοιμώδει νόσῳ διεφθαρμένων.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="6"><p>τινὲς μὲν οὖν τὰ ἑαυτῶν  φίλτατα βραχυτάτης τροφῆς τοῖς  εὐπορωτέροις  ἀπεμπολᾶν ἠξίουν, ἄλλοι δὲ τὰς κτήσεις κατὰ βραχὺ διαπιπράσκοντες εἰς  ἐσχάτην ἐνδείας  ἀπορίαν  ἤλαυνον, ἤδη δέ τινες σμικρὰ χόρτου  διαμασώμενοι σπαράγματα καί τινας ἀνέδην  φθοροποιοὺς ἐσθίοντες πόας, τὴν τῶν σωμάτων ἕξιν  λυμαινόμενοι  διώλλυντο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="7"><p>καὶ  γυναίων δὲ τῶν κατὰ πόλεις  εὐγενίδων τινὲς εἰς  ἀναίσχυντον ἀνάγκην πρὸς τῆς ἀπορίας  ἐλαθεῖσαι,  μεταιτεῖν ἐπὶ τῶν  ἀγορῶν  προεληλύθεσαν, τῆς πάλαι  ἐλευθερίου τροφῆς ὑπόδειγμα διὰ τῆς περὶ
τὸ πρόσωπον αἰδοῦς καὶ τῆς ἀμφὶ τὴν  περιβολὴν  κοσμιότητος  ὑποφαίνουσαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="8"><p>καὶ οἳ μὲν  ἀπεσκληκότες ὥσπερ εἴδωλα νεκρὰ ὧδε κἀκεῖσε  ψυχορραγοῦντες  ἐνσειόμενοί τε καὶ  περιολισθαίνοντες ὑπ’ <pb n="v.2.p.354"/>  ἀδυναμίας τοῦ στῆναι κατέπιπτον ἐν  μέσαις τε  πλατείαις πρηνεῖς  ἡπλωμένοι  ὀρέξαι σφίσιν μικρὸν  τρύφος ἄρτου  κατηντιβόλουν καὶ τὴν ψυχὴν πρὸς  ἐσχάταις ἔχοντες ἀναπνοαῖς  πεινῆν ἐπεβόων, πρὸς μόνην ταύτην τὴν  ὀδυνηροτάτην φωνὴν  εὐσθενεῖς  καθιστάμενοι·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="9"><p>οἳ δὲ τὴν πληθὺν τῶν  αἰτούντων  καταπληττόμενοι, ὅσοι τῶν  εὐπορωτέρων ἐδόκουν εἶναι, μετὰ τὸ μυρία παρασχεῖν εἰς ἀπηνῆ λοιπὸν καὶ  ἄτεγκτον ἐχώρουν  διάθεσιν, τὰ αὐτὰ τοῖς  αἰτοῦσιν ὅσον οὔπω καὶ αὐτοὶ  πείσεσθαι  προσδοκῶντες ὥστ’ ἤδη κατὰ μέσας ἀγορὰς καὶ στενωποὺς νεκρὰ καὶ γυμνὰ σώματα ἐφ’ ἡμέραις πλείοσιν  ἄταφα  διερριμμένα θέαν τοῖς ὁρῶσιν  οἰκτροτάτην παρέχειν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="10"><p>ἤδη γέ τοι καὶ  κυνῶν τινες ἐγίνοντο βορά, δι’ ἣν μάλιστα αἰτίαν οἱ ζῶντες ἐπὶ τὴν  κυνοκτονίαν ἐτράποντο δέει τοῦ μὴ  λυσσήσαντας ἀνθρωποφαγίαν ἐργάσασθαι.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="11"><p>οὐχ ἥκιστα δὲ καὶ ὁ λοιμὸς πάντας οἴκους ἐπεβόσκετο, μάλιστα δ’ οὓς ὁ λιμὸς διὰ τὸ εὐπορεῖν τροφῶν οὐχ οἷός τε ἦν  ἐκτρῖψαι· οἱ γοῦν ἐν  περιουσίαις, ἄρχοντες καὶ  ἡγεμόνες καὶ μυρίοι τῶν ἐν τέλει, ὥσπερ ἐπίτηδες τῇ λοιμώδει νόσῳ πρὸς τοῦ λιμοῦ  καταλελειμμένοι,  ὀξεῖαν καὶ  ὠκυτάτην ὑπέμενον τελευτήν. πάντα δ’ οὖν  οἰμωγῶν ἦν ἀνάπλεα, κατὰ πάντας τε στενωποὺς  ἀγοράς τε καὶ  πλατείας οὐδ’ ἦν ἄλλο τι θεωρεῖν ἢ  θρήνους μετὰ τῶν συνήθων αὐτοῖς  αὐλῶν τε καὶ  κτύπων.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="12"><p>τοῦτον δὴ τὸν τρόπον δυσὶν ὅπλοις τοῖς προδεδηλωμένοις  λοιμοῦ
τε ὁμοῦ καὶ λιμοῦ  στρατεύσας, ὅλας ὁ  θάνατος ἐν ὀλίγῳ γενεὰς  ἐνεμήθη, ὡς ὁρᾶν ἤδη δυεῖν καὶ <pb n="v.2.p.356"/> τριῶν σώματα νεκρῶν ὑπὸ μίαν  ἐκφορὰν  προκομιζόμενα.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="13"><p rend="align(indent)">Τοιαῦτα τῆς Μαξιμίνου  μεγαλαυχίας καὶ τῶν κατὰ πόλεις καθ’ ἡμῶν ψηφισμάτων τὰ  ἐπίχειρα ἦν, ὅτε καὶ τῆς Χριστιανῶν περὶ πάντα σπουδῆς τε καὶ εὐσεβείας πᾶσιν ἔθνεσιν  διάδηλα κατέστη τὰ τεκμήρια.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="14"><p>μόνοι γοῦν ἐν  τηλικαύτῃ κακῶν  περιστάσει τὸ συμπαθὲς καὶ φιλάνθρωπον ἔργοις αὐτοῖς ἐπιδεικνύμενοι, διὰ πάσης ἡμέρας οἳ μὲν τῇ τῶν  θνῃσκόντων (μυριάδες δ’ ἦσαν οἷς οὔτις ἦν ὁ ἐπιμελησόμενος)  κηδείᾳ τε καὶ ταφῇ  προσεκαρτέρουν, οἳ δὲ τῶν ἀνὰ πᾶσαν τὴν πόλιν πρὸς τοῦ λιμοῦ  κατατρυχομένων τὴν πληθὺν ὑπὸ μίαν  σύναξιν  ἀθροίζοντες  ἄρτους  διένεμον τοῖς πᾶσιν, ὡς περιβόητον εἰς πάντας ἀνθρώπους καταστῆναι τὸ πρᾶγμα θεόν τε τῶν Χριστιανῶν δοξάζειν εὐσεβεῖς τε καὶ μόνους θεοσεβεῖς τούτους ἀληθῶς πρὸς αὐτῶν  ἐλεγχθέντας τῶν πραγμάτων ὁμολογεῖν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.8" n="15"><p rend="align(indent)">Ἐφ’ οἷς τοῦτον ἐπιτελουμένοις τὸν τρόπον ὁ μέγας καὶ οὐράνιος Χριστιανῶν ὑπέρμαχος θεὸς τὴν κατὰ πάντων ἀνθρώπων διὰ τῶν δεδηλωμένων ἐπιδειξάμενος ἀπειλὴν καὶ  ἀγανάκτησιν ἀνθ’ ὧν εἰς ἡμᾶς  ὑπερβαλλόντως ἐνεδείξαντο, τὴν εὐμενῆ καὶ  φαιδρὰν τῆς αὐτοῦ περὶ ἡμᾶς προνοίας αὖθις ἡμῖν  αὐγὴν ἀπεδίδου, ὡς ἐν βαθεῖ σκότῳ παραδοξότατα φῶς ἡμῖν ἐξ αὐτοῦ καταλάμπων εἰρήνης  ἐκφανές τε τοῖς πᾶσιν καθιστὰς θεὸν αὐτὸν τῶν καθ’ ἡμᾶς ἐπίσκοπον διὰ παντὸς γεγονέναι πραγμάτων,  μαστίζοντα μὲν καὶ διὰ τῶν  περιστάσεων κατὰ καιρὸν  ἐπιστρέφοντα τὸν αὐτοῦ λαὸν πάλιν τ’ αὖ μετὰ τὴν αὐτάρκη παιδείαν ἵλεω καὶ εὐμενῆ
<pb n="v.2.p.358"/> τοῖς εἰς αὐτὸν τὰς ἐλπίδας ἔχουσιν  ἀναφαινόμενον.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="9">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="1"><p rend="align(indent)"> Οὕτω δῆτα Κωνσταντίνου, ὃν βασιλέα ἐκ βασιλέως εὐσεβῆ τε ἐξ  εὐσεβεστάτου καὶ πάντα  σωφρονεστάτου γεγονέναι προειρήκαμεν, Λικιννίου τε τοῦ μετ’ αὐτόν, συνέσει καὶ εὐσεβείᾳ τετιμημένων, πρὸς τοῦ παμβασιλέως θεοῦ τε τῶν ὅλων καὶ σωτῆρος κατὰ τῶν δυσσεβεστάτων τυράννων  ἀνεγηγερμένου πολέμου τε νόμῳ παραταξαμένου, θεοῦ συμμαχοῦντος σωτῆρος δύο θεοφιλῶν κατὰ τῶν δύο δυσσεβεστάτων τυράννων ἀνεγηγερμένων πολέμου τε νόμῳ παραταξαμένων, θεοῦ συμμαχοῦντος αὐτοῖς παραδοξότατα,  πίπτει μὲν ἐπὶ Ῥώμης ὑπὸ Κωνσταντῖνον Μαξέντιος, ὁ δ’ ἐπ’ ἀνατολῆς οὐ πολὺν  ἐπιζήσας ἐκείνῳ χρόνον, αἰσχίστῳ καὶ αὐτὸς ὑπὸ Λικίννιον οὔπω  μανέντα τότε καταστρέφει θανάτῳ.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="2"><p rend="align(indent)">Πρότερός γε μὴν ὁ καὶ τιμῇ καὶ τάξει τῆς βασιλείας πρῶτος Κωνσταντῖνος τῶν ἐπὶ Ῥώμης  κατατυραννουμένων φειδὼ λαβών, θεὸν τὸν οὐράνιον τόν τε τούτου λόγον, αὐτὸν δὴ τὸν πάντων σωτῆρα Ἰησοῦν Χριστόν, σύμμαχον δι’ εὐχῶν  ἐπικαλεσάμενος, πρόεισιν πανστρατιᾷ, Ῥωμαίοις τὰ τῆς ἐκ προγόνων ἐλευθερίας προμνώμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="3"><p> Μαξεντίου δῆτα μᾶλλον ταῖς κατὰ γοητείαν μηχαναῖς ἢ τῇ τῶν ὑπηκόων  ἐπιθαρσοῦντος  εὐνοίᾳ, προελθεῖν γε μὴν οὐδ’ ὅσον πυλῶν τοῦ  ἄστεος ἐπιτολμῶντος, ὁπλιτῶν δ’  ἀνηρίθμῳ πλήθει καὶ στρατοπέδων  λόχοις μυρίοις πάντα τόπον καὶ χώραν καὶ πόλιν, ὅση τις ἐν κύκλῳ τῆς Ῥωμαίων <pb n="v.2.p.360"/> καὶ Ἰταλίας ἁπάσης ὑπ’ αὐτῷ  δεδούλωτο,  φραξαμένου, ὁ τῆς ἐκ θεοῦ συμμαχίας  ἀνημμένος βασιλεὺς  ἐπιὼν πρώτῃ καὶ δευτέρᾳ καὶ τρίτῃ τοῦ τυράννου παρατάξει εὖ μάλα τε πάσας  ἑλών, πρόεισιν ἐπὶ πλεῖστον ὅσον τῆς Ἰταλίας ἤδη τε αὐτῆς Ῥώμης  ἄγχιστα ἦν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="4"><p>εἶθ’ ὡς μὴ τοῦ τυράννου χάριν Ῥωμαίοις πολεμεῖν  ἀναγκάζοιτο, θεὸς αὐτὸς δεσμοῖς τισιν ὥσπερ τὸν  τύραννον πορρωτάτω πυλῶν  ἐξέλκει καὶ τὰ πάλαι δὴ κατὰ ἀσεβῶν ὡς ἐν  μύθου λόγῳ παρὰ τοῖς πλείστοις  ἀπιστούμενα,  πιστά γε μὴν πιστοῖς ἐν ἱεραῖς βίβλοις  ἐστηλιτευμένα, αὐτῇ  ἐναργείᾳ πᾶσιν ἁπλῶς εἰπεῖν, πιστοῖς καὶ ἀπίστοις, ὀφθαλμοῖς τὰ παράδοξα  παρειληφόσιν,  ἐπιστώσατο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="5"><p>ὥσπερ γοῦν ἐπ’ αὐτοῦ Μωυσέως καὶ τοῦ πάλαι  θεοσεβοῦς Ἑβραίων  <note place="margin" xml:lang="eng"><bibl>Ex. 15, 4. 5</bibl></note> γένους <q> ἅρματα Φαραὼ καὶ τὴν δύναμιν αὐτοῦ ἔρριψεν εἰς θάλασσαν,  ἐπιλέκτους  ἀναβάτας  τριστάτας·  κατεπόθησαν ἐν  θαλάσσῃ  ἐρυθρᾷ,  πόντος  ἐκάλυψεν αὐτούς,</q> κατὰ τὰ αὐτὰ δὴ καὶ Μαξέντιος οἵ τε ἀμφ’ αὐτὸν ὁπλῖται καὶ δορυφόροι <q>ἔδυσαν εἰς βυθὸν ὡς εἰ  λίθος,</q> ὁπηνίκα νῶτα δοὺς τῇ ἐκ θεοῦ μετὰ Κωνσταντίνου δυνάμει, τὸν πρὸ τῆς πορείας  διῄει  ποταμόν, ὃν αὐτὸς  σκάφεσιν  ζεύξας καὶ εὖ μάλα  γεφυρώσας μηχανὴν ὀλέθρου καθ’ ἑαυτοῦ<note place="margin" xml:lang="eng"><bibl>Ps. 7, 15. 16</bibl></note> συνεστήσατο·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="6"><p>ἐφ’  ᾦ ἦν εἰπεῖν <q>λάκκον  ὤρυξεν καὶ 
ἀνέσκαψεν αὐτόν, καὶ  ἐμπεσεῖται εἰς  βόθρον ὃν εἰργάσατο.  ἐπιστρέψει ὁ  πόνος αὐτοῦ εἰς κεφαλὴν αὐτοῦ, καὶ ἐπὶ  κορυφὴν αὐτοῦ ἡ  ἀδικία αὐτοῦ καταβήσεται.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="7"><p rend="align(indent)">ταύτῃ δῆτα τοῦ ἐπὶ τοῦ  ποταμοῦ  ζεύγματος  διαλυθέντος,  ὑφιζάνει μὲν ἡ  διάβασις, χωρεῖ δ’ ἀθρόως αὔτανδρα κατὰ τοῦ  βυθοῦ τὰ  σκάφη, καὶ <pb n="v.2.p.362"/> αὐτός γε πρῶτος ὁ δυσσεβέστατος, εἶτα δὲ καὶ οἱ ἀμφ’ αὐτὸν  ὑπασπισταί, ᾗ τὰ θεῖα  προαναφωνεῖ <note place="margin" xml:lang="eng"><bibl>Ex. 15, 10</bibl></note> λόγια, ἔδυσαν ὡς εἰ  μόλιβδος ἐν ὕδατι  σφοδρῷ·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="8"><p>ὥστε εἰκότως εἰ μὴ λόγοις ἔργοις δ’ οὖν ὁμοίως  <note place="margin" xml:lang="eng"><bibl>Ex. 14, 31</bibl></note> τοῖς ἀμφὶ τὸν μέγαν θεράποντα Μωυσέα τοὺς παρὰ θεοῦ τὴν νίκην  ἀραμένους αὐτὰ δὴ τὰ κατὰ τοῦ πάλαι δυσσεβοῦς τυράννου ὧδέ πως ἂν ὑμνεῖν καὶ <note place="margin" xml:lang="eng"><bibl>Ex. 15, 1. 2. 11</bibl></note> λέγειν <q>ᾄσωμεν τῷ κυρίῳ, ἐνδόξως γὰρ  δεδόξασται.  ἵππον καὶ  ἀναβάτην ἔρριψεν εἰς θάλασσαν·  βοηθὸς καὶ σκεπαστής μου κύριος,  ἐγένετό μοι εἰς σωτηρίαν</q> καὶ <q>τίς ὅμοιός σοι ἐν θεοῖς, κύριε, τίς ὅμοιός σοι;  δεδοξασμένος ἐν ἁγίοις,  θαυμαστὸς ἐν  δόξαις, ποιῶν τέρατα.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="9"><p rend="align(indent)"> Ταῦτα καὶ ὅσα τούτοις ἀδελφά τε καὶ ἐμφερῆ Κωνσταντῖνος τῷ  πανηγεμόνι καὶ τῆς νίκης αἰτίῳ θεῷ αὐτοῖς ἔργοις  ἀνυμνήσας, ἐπὶ Ῥώμης μετ’  ἐπινικίων  εἰσήλαυνεν, πάντων ἀθρόως αὐτὸν ἅμα κομιδῇ νηπίοις καὶ γυναιξὶν τῶν τε ἀπὸ τῆς συγκλήτου βουλῆς καὶ τῶν ἄλλως  διασημοτάτων σὺν παντὶ δήμῳ Ῥωμαίων φαιδροῖς ὄμμασιν αὐταῖς ψυχαῖς οἷα  λυτρωτὴν σωτῆρά τε καὶ εὐεργέτην μετ’  εὐφημιῶν καὶ  ἀπλήστου χαρᾶς  ὑποδεχομένων· ὃ δ’ ὥσπερ ἔμφυτον τὴν εἰς θεὸν εὐσέβειαν  κεκτημένος, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="10"><p>μηδ’ ὅλως ἐπὶ ταῖς βοαῖς  ὑποσαλευόμενος μηδ’  ἐπαιρόμενος τοῖς  ἐπαίνοις, εὖ μάλα τῆς ἐκ θεοῦ  συνῃσθημένος βοηθείας, αὐτίκα τοῦ σωτηρίου τρόπαιον πάθους ὑπὸ χεῖρα ἰδίας εἰκόνος  ἀνατεθῆναι προστάττει, καὶ δὴ τὸ σωτήριον σημεῖον ἐπὶ τῇ δεξιᾷ  κατέχοντα αὐτὸν ἐν τῷ μάλιστα τῶν ἐπὶ Ῥώμης  δεδημοσιευμένῳ τόπῳ  στήσαντας αὐτὴν δὴ ταύτην προγραφὴν ἐντάξαι ῥήμασιν αὐτοῖς τῇ Ῥωμαίων  ἐγκελεύεται φωνῇ· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="11"><p><q>τούτῳ  τῷ  σωτηριώδει <pb n="v.2.p.364"/>  σημείῳ, τῷ ἀληθεῖ  ἐλέγχῳ τῆς ἀνδρείας τὴν πόλιν ὑμῶν ἀπὸ  ζυγοῦ τοῦ τυράννου  διασωθεῖσαν  ἠλευθέρωσα, ἔτι μὴν καὶ τὴν σύγκλητον καὶ τὸν δῆμον Ῥωμαίων τῇ  ἀρχαίᾳ ἐπιφανείᾳ καὶ  λαμπρότητι ἐλευθερώσας  ἀποκατέστησα.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="12"><p rend="align(indent)"> Καὶ δὴ ἐπὶ τούτοις αὐτός τε Κωνσταντῖνος καὶ σὺν αὐτῷ βασιλεὺς Λικίννιος, οὔπω τότε ἐφ’ ἣν ὕστερον  ἐκπέπτωκεν μανίαν τὴν διάνοιαν  ἐκτραπείς, θεὸν τὸν τῶν ἀγαθῶν ἁπάντων αὐτοῖς αἴτιον  εὐμενίσαντες, ἄμφω μιᾷ βουλῇ καὶ γνώμῃ νόμον ὑπὲρ Χριστιανῶν τελεώτατον πληρέστατα  διατυποῦνται, καὶ τῶν πεπραγμένων εἰς αὐτοὺς ἐκ θεοῦ τὰ παράδοξα τά τε τῆς κατὰ τοῦ τυράννου νίκης καὶ τὸν νόμον αὐτὸν Μαξιμίνῳ, τῶν ἐπ’ ἀνατολῆς ἐθνῶν ἔτι  δυναστεύοντι φιλίαν τε πρὸς αὐτοὺς ὑποκοριζομένῳ, διαπέμπονται.</p></div>  
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9" n="13"><p>ὃ δ’ οἷα τύραννος  περιαλγὴς ἐφ’ οἷς ἔγνω, γεγενημένος, εἶτα μὴ δοκεῖν ἑτέροις  εἶξαι βουλόμενος μηδ’ αὖ  παρεκθέσθαι τὸ κελευσθὲν δέει τῶν προστεταχότων ὡς ἂν ἐξ ἰδίας αὐθεντίας τοῖς ὑπ’ αὐτὸν ἡγεμόσιν τοῦτο πρῶτον ὑπὲρ Χριστιανῶν ἐπάναγκες διαχαράττει τὸ γράμμα, τὰ μηδέπω ποτὲ πρὸς αὐτοῦ πεπραγμένα ἐπιπλάστως αὐτὸς καθ’ ἑαυτοῦ ψευδόμενος.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="9a">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="1">
<head rend="align(center)">ΑΝΤΙΓΡΑΦΟΝ ΕΡΜΗΝΕΙΑΣ ΕΠΙΣΤΟΛΗΣ ΤΟΥ ΤΥΡΑΝΝΟΥ</head>
 <p rend="align(indent)"><q>Ἰόβιος Μαξιμῖνος Σεβαστὸς  Σαβίνῳ. καὶ παρὰ τῇ σῇ  στιβαρότητι καὶ παρὰ πᾶσιν ἀνθρώποις φανερὸν εἶναι  πέποιθα τοὺς δεσπότας ἡμῶν Διοκλητιανὸν καὶ  Μαξιμιανόν, τοὺς ἡμετέρους πατέρας, ἡνίκα  συνεῖδον σχεδὸν ἅπαντας <pb n="v.2.p.366"/> ἀνθρώπους  καταλειφθείσης τῆς τῶν θεῶν θρῃσκείας τῷ ἔθνει τῶν Χριστιανῶν ἑαυτοὺς  συμμεμιχότας, ὀρθῶς διατεταχέναι πάντας ἀνθρώπους τοὺς ἀπὸ τῆς τῶν αὐτῶν θεῶν τῶν ἀθανάτων θρῃσκείας  ἀναχωρήσαντας  προδήλῳ κολάσει καὶ τιμωρίᾳ εἰς τὴν θρῃσκείαν τῶν θεῶν ἀνακληθῆναι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="2"><p><q rend="merge">ἀλλ’ ὅτε ἐγὼ εὐτυχῶς τὸ πρῶτον εἰς τὴν ἀνατολὴν παρεγενόμην καὶ ἔγνων εἴς τινας τόπους πλείστους τῶν ἀνθρώπων τὰ δημόσια ὠφελεῖν δυναμένους ὑπὸ τῶν δικαστῶν διὰ τὴν προειρημένην αἰτίαν  ἐξορίζεσθαι, ἑκάστῳ τῶν δικαστῶν ἐντολὰς  δέδωκα ὥστε μηδένα τούτων τοῦ λοιποῦ προσφέρεσθαι τοῖς ἐπαρχιώταις  ἀπηνῶς, ἀλλὰ μᾶλλον κολακείᾳ καὶ προτροπαῖς πρὸς τὴν τῶν θεῶν θρῃσκείαν αὐτοὺς ἀνακαλεῖν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="3"><p><q rend="merge">τηνικαῦτα οὖν, ὅτε ἀκολούθως τῇ  κελεύσει τῇ ἐμῇ ὑπὸ τῶν δικαστῶν ἐφυλάττετο τὰ
προστεταγμένα, συνέβαινεν μηδένα ἐκ τῶν τῆς ἀνατολῆς μερῶν μήτε  ἐξόριστον μήτε  ἐνύβριστον γίνεσθαι, ἀλλὰ μᾶλλον ἐκ τοῦ μὴ βαρέως κατ’ αὐτῶν τι γίνεσθαι εἰς τὴν τῶν θεῶν θρῃσκείαν  ἀνακεκλῆσθαι·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="4"><p><q rend="merge">μετὰ δὲ ταῦτα, ὅτε τῷ παρελθόντι ἐνιαυτῷ εὐτυχῶς  ἐπέβην εἰς τὴν Νικομήδειαν κἀκεῖ διετέλουν,  παρεγένοντο πολῖται τῆς αὐτῆς πόλεως πρός με ἅμα μετὰ τῶν ξοάνων τῶν θεῶν μειζόνως δεόμενοι ἵνα παντὶ τρόπῳ τὸ τοιοῦτον ἔθνος μηδαμῶς  ἐπιτρέποιτο ἐν τῇ αὐτῶν πατρίδι οἰκεῖν.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="5"><p><q rend="merge">ἀλλ’ ὅτε ἔγνων πλείστους τῆς αὐτῆς θρῃσκείας ἄνδρας ἐν αὐτοῖς τοῖς μέρεσιν οἰκεῖν, οὕτως αὐτοῖς τὰς ἀποκρίσεις  ἀπένεμον ὅτι τῇ μὲν  αἰτήσει αὐτῶν ἀσμένως χάριν  ἔσχηκα, ἀλλ’ οὐ παρὰ πάντων τοῦτο  αἰτηθὲν  κατεῖδον· εἰ μὲν οὖν τινες εἶεν τῇ αὐτῇ δεισιδαιμονίᾳ  διαμένοντες, <pb n="v.2.p.368"/> οὕτως ἕνα ἕκαστον ἐν τῇ ἰδίᾳ προαιρέσει τὴν βούλησιν ἔχειν καὶ εἰ βούλοιντο, τὴν τῶν θεῶν θρῃσκείαν ἐπιγινώσκειν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="6"><p><q rend="merge">ὅμως καὶ τοῖς τῆς αὐτῆς πόλεως Νικομηδεῦσιν καὶ ταῖς λοιπαῖς πόλεσιν, αἳ καὶ αὐταὶ εἰς τοσοῦτον τὴν ὁμοίαν αἴτησιν  περισπουδάστως πρός με  πεποιήκασιν, δηλονότι ἵνα μηδεὶς τῶν Χριστιανῶν ταῖς πόλεσιν  ἐνοικοίη, ἀνάγκην ἔσχον  προσφιλῶς ἀποκρίνασθαι, ὅτι δὴ αὐτὸ τοῦτο καὶ οἱ ἀρχαῖοι  αὐτοκράτορες πάντες  διεφύλαξαν καὶ αὐτοῖς τοῖς θεοῖς, δι’ οὓς πάντες ἄνθρωποι καὶ αὐτὴ ἡ τῶν δημοσίων  διοίκησις  συνίσταται, ἤρεσεν <del> οὖν</del> ὥστε τὴν τοσαύτην αἴτησιν, ἣν ὑπὲρ τῆς θρῃσκείας τοῦ θείου αὐτῶν  ἀναφέρουσιν,  βεβαιώσαιμι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="7"><p rend="align(indent)"> <q rend="merge">τοιγαροῦν εἰ καὶ τὰ μάλιστα καὶ τῇ σῇ καθοσιώσει πρὸ τούτου τοῦ χρόνου διὰ γραμμάτων  ἐπέσταλται καὶ δι’  ἐντολῶν ὁμοίως  κεκέλευσται ἵνα μὴ κατὰ τῶν ἐπαρχιωτῶν τὸ τοιοῦτον ἔθος διαφυλάξαι  ἐπιμεληθέντων μηδὲν  τραχέως, ἀλλὰ  ἀνεξικάκως καὶ  συμμέτρως συμπεριφέροιντο αὐτοῖς, ὅμως ἵνα μήτε ὑπὸ τῶν  βενεφικιαρίων μήτε ὑπ’ ἄλλων τῶν τυχόντων ὕβρεις μήτε σεισμοὺς ὑπομένοιεν, ἀκόλουθον  ἐνόμισα καὶ τούτοις τοῖς γράμμασιν τὴν σὴν  στιβαρότητα ὑπομνῆσαι ὅπως ταῖς κολακείαις καὶ ταῖς προτροπαῖς μᾶλλον τὴν τῶν θεῶν ἐπιμέλειαν τοὺς ἡμετέρους ἐπαρχιώτας  ποιήσειας ἐπιγινώσκειν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="8"><p><q rend="merge">ὅθεν εἴ τις τῇ αὐτοῦ προαιρέσει τὴν θρῃσκείαν τῶν θεῶν  ἐπιγνωστέον  προσλάβοι, τούτους  ὑποδέχεσθαι προσήκει· εἰ δέ τινες τῇ ἰδίᾳ θρῃσκείᾳ ἀκολουθεῖν βούλοιντο, ἐν τῇ αὐτῶν ἐξουσίᾳ  καταλείποις.</q></p></div>
<pb n="v.2.p.370"/>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="9"><p><q rend="merge">διόπερ ἡ σὴ καθοσίωσις τὸ  ἐπιτραπέν σοι διαφυλάττειν ὀφείλει, καὶ μηδενὶ ἐξουσία  δοθῇ ὥστε τοὺς ἡμετέρους ἐπαρχιώτας  ὕβρεσι καὶ  σεισμοῖς  ἐπιτρῖψαι, ὁπότε, ὥσπερ  προγέγραπται, ταῖς προτροπαῖς μᾶλλον καὶ ταῖς κολακείαις πρὸς τὴν τῶν θεῶν θρῃσκείαν τοὺς ἡμετέρους ἐπαρχιώτας προσήκει ἀνακαλεῖν. ἵνα δὲ αὕτη ἡμῶν ἡ  κέλευσις εἰς γνῶσιν πάντων τῶν ἐπαρχιωτῶν τῶν ἡμετέρων ἔλθῃ,  διατάγματι ὑπὸ σοῦ  προτεθέντι τὸ κεκελευσμένον ὀφείλεις δηλῶσαι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="10"><p rend="align(indent)">ταῦθ’ ὑπὸ τῆς ἀνάγκης ἐκβεβιασμένος, ἀλλ’ οὐ κατὰ γνώμην τὴν αὐτοῦ  διακελευσάμενος, οὐκέτ’ ἀληθὴς οὐδ’  ἀξιόπιστος παρὰ τοῖς πᾶσιν ἦν τῆς πρόσθεν ἤδη μετὰ τὴν ὁμοίαν συγχώρησιν  παλιμβόλου καὶ  διεψευσμένης αὐτοῦ γνώμης ἕνεκα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="11"><p>οὔκουν  ἐτόλμα τις τῶν ἡμετέρων σύνοδον  συγκροτεῖν 
οὐδ’ ἑαυτὸν ἐν  φανερῷ  καταστήσασθαι, ὅτι μηδὲ τοῦτ’ ἤθελεν αὐτῷ τὸ γράμμα, αὐτὸ μόνον τὸ  ἀνεπηρέαστον ἡμῖν  ἐπιτρέπον φυλάττεσθαι, οὐ μὴν συνόδους  ἐπικελεῦον ποιεῖσθαι οὐδ’ οἴκους ἐκκλησιῶν οἰκοδομεῖν οὐδ’ ἄλλο τι τῶν ἡμῖν συνήθων διαπράττεσθαι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.9a" n="12"><p>καίτοι γε ταῦθ’ οἱ τῆς εἰρήνης καὶ εὐσεβείας  προήγοροι αὐτῷ τε  ἐπιτρέπειν  ἐπεστάλκεσαν καὶ τοῖς ὑπ’ αὐτοὺς ἅπασιν διὰ προγραμμάτων καὶ νόμων  συγκεχωρήκεσαν· οὐ μὴν ὁ  δυσσεβέστατός γε ταύτῃ ἐνδοῦναι  προῄρητο, εἰ μὴ ὅτε πρὸς τῆς θείας  συνελαθεὶς δίκης  ὕστατόν γε ἄκων ἐπὶ τοῦτ’ ἤχθη.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="10">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="1"><p rend="align(indent)">  Ἐκπεριῆλθεν δ’ αὐτὸν τοιαύτη τις αἰτία.  τὸ μέγεθος τῆς οὐ κατ’ ἀξίαν  ἐπιτραπείσης ἡγεμονίας αὐτῷ μὴ οἷός τε φέρειν, ἀλλὰ δι’  ἀπειρίαν σώφρονος καὶ βασιλικοῦ λογισμοῦ  ἀπειροκάλως <pb n="v.2.p.372"/> τοῖς πράγμασιν ἐγχειρῶν ἐπὶ  πᾶσίν τε ὑπερηφανίας  μεγαλαυχίᾳ τὴν ψυχὴν ἀλόγως  ἀρθείς, ἤδη καὶ κατὰ τῶν τῆς βασιλείας  κοινωνῶν, τὰ πάντα αὐτοῦ  προφερόντων γένει καὶ  τροφῇ καὶ παιδείᾳ ἀξιώματι τε καὶ συνέσει καὶ τῷ γε πάντων  κορυφαιοτάτῳ, σωφροσύνῃ καὶ τῇ περὶ τὸν ἀληθῆ θεὸν εὐσεβείᾳ, τολμᾶν  ὥρμητο  θρασύνεσθαι καὶ πρῶτον ἑαυτὸν ταῖς  τιμαῖς ἀναγορεύειν. ἐπιτείνας δ’ εἰς ἀπόνοιαν τὰ τῆς μανίας,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="2"><p> συνθήκας ἃς πρὸς Λικίννιον πεποίητο,  παρασπονδήσας, πόλεμον ἄσπονδον αἴρεται· εἶτ’ ἐν βραχεῖ τὰ πάντα  κυκήσας πᾶσάν τε πόλιν  ἐκταράξας καὶ πᾶν  στρατόπεδον,  μυριάδων τὸ πλῆθος  ἀνηρίθμων, συναγαγών, ἔξεισιν εἰς  μάχην αὐτῷ παραταξάμενος, δαιμόνων  ἐλπίσιν, ὧν δὴ ᾤετο θεῶν, καὶ ταῖς τῶν ὁπλιτῶν  μυριάσιν τὴν ψυχὴν  ἐπηρμένος.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="3"><p rend="align(indent)">Καὶ δὴ  συμβαλὼν εἰς χεῖρας, ἔρημος τῆς ἐκ θεοῦ καθίσταται ἐπισκοπῆς, τῆς νίκης ἐξ αὐτοῦ τοῦ πάντων ἑνὸς καὶ μόνου θεοῦ τῷ τότε κρατοῦντι πρυτανευθείσης.  ἀπόλλυσι δὴ πρῶτον τὸ ἐφ’ ᾧ  πεποίθει  ὁπλιτικόν, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="4"><p>τῶν τε ἀμφ’ αὐτὸν δορυφόρων  γυμνὸν καὶ πάντων ἔρημον αὐτὸν  καταλελοιπότων τῷ τε κρατοῦντι  προσπεφευγότων,  ὑπεκδὺς ὁ δείλαιος ὡς τάχιστα τὸν οὐ πρέποντα αὐτῷ βασιλικὸν κόσμον,  δειλῶς καὶ δυσγενῶς καὶ  ἀνάνδρως  ὑποδύνει τὸ πλῆθος κἄπειτα  διαδιδράσκει  κρυπταζόμενός τε ἀνὰ τοὺς ἀγροὺς καὶ τὰς κώμας μόλις τῶν πολεμίων τὰς χεῖρας, τὰ τῆς σωτηρίας αὐτῷ
προμνώμενος, διέξεισιν, ἔργοις αὐτοῖς εὖ μάλα  πιστοὺς καὶ ἀληθεῖς τοὺς θείους  ἀποφήνας  χρησμούς,  <note place="margin" xml:lang="eng"><bibl>Ps. 33, 16-19</bibl></note> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="5"><p>ἐν οἷς εἴρηται <q>οὐ σῴζεται βασιλεὺς διὰ <pb n="v.2.p.374"/> πολλὴν δύναμιν, καὶ  γίγας οὐ σωθήσεται ἐν πλήθει ἰσχύος αὐτοῦ·  ψευδὴς ἵππος εἰς σωτηρίαν, ἐν δὲ πλήθει δυνάμεως αὐτοῦ οὐ σωθήσεται. ἰδοὺ οἱ  ὀφθαλμοὶ κυρίου ἐπὶ τοὺς φοβουμένους αὐτόν, τοὺς  ἐλπίζοντας ἐπὶ τὸ ἔλεος αὐτοῦ,  ῥύσασθαι ἐκ θανάτου τὰς ψυχὰς αὐτῶν.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="6"><p>οὕτω δῆτα αἰσχύνης ἔμπλεως ὁ τύραννος ἐπὶ τὰ καθ’ ἑαυτὸν ἐλθὼν μέρη, πρῶτα μὲν  ἐμμανεῖ θυμῷ πολλοὺς ἱερεῖς καὶ προφήτας τῶν πάλαι  θαυμαζομένων αὐτῷ θεῶν, ὧν δὴ τοῖς  χρησμοῖς  ἀναρριπισθεὶς τὸν πόλεμον  ἤρατο, ὡς ἂν  γόητας καὶ ἀπατεῶνας καὶ ἐπὶ πᾶσιν  προδότας τῆς αὐτοῦ γενομένους σωτηρίας ἀναιρεῖ· εἶτα δὲ δοὺς δόξαν τῷ Χριστιανῶν θεῷ νόμον τε τὸν ὑπὲρ ἐλευθερίας αὐτῶν  τελεώτατα καὶ πληρέστατα διαταξάμενος,  δυσθανατήσας αὐτίκα μηδεμιᾶς αὐτῷ χρόνου δοθείσης προθεσμίας τελευτᾷ τὸν βίον.</p>
 <p rend="align(indent)">Ὁ δὲ  καταπεμφθεὶς ὑπ’ αὐτοῦ νόμος τοιοῦτος ἦν·</p></div>

 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="7">
  <head rend="align(center)">ΑΝΤΙΓΑΦΟΝ ΕΡΜΗΝΕΙΑΣ ΤΗΣ ΤΟΥ ΤΥΡΑΝΝΟΥ ΥΠΕΡ  ΧΡΙΣΤΙΑΝΩΝ ΔΙΑΤΑΞΕΩΣ ΕΚ ΡΩΜΑΙΚΗΣ ΓΛΩΤΤΗΣ ΕΙΣ ΤΗΝ  ΕΛΛΑΔΑ  ΜΕΤΑΛΗΦΘΕΙΣΗΣ</head><p rend="align(indent)">
 Αὐτοκράτωρ  Καῖσαρ Γάϊος Οὐαλέριος Μαξιμῖνος,  Γερμανικός,  Σαρματικός, εὐσεβὴς εὐτυχὴς ἀνίκητος Σεβαστός. κατὰ πάντα τρόπον ἡμᾶς διηνεκῶς τῶν ἐπαρχιωτῶν τῶν ἡμετέρων τοῦ χρησίμου  προνοεῖσθαι καὶ ταῦτα αὐτοῖς βούλεσθαι παρέχειν, οἷς τὰ  λυσιτελῆ πάντων μάλιστα  κατορθοῦται καὶ ὅσα τῆς  λυσιτελείας καὶ τῆς  χρησιμότητός ἐστιν τῆς κοινῆς αὐτῶν καὶ ὁποῖα πρὸς τὴν δημοσίαν  λυσιτέλειαν  ἁρμόζει καὶ ταῖς  ἑκάστων <pb n="v.2.p.376"/> διανοίαις  προσφιλῆ τυγχάνει, οὐδένα ἀγνοεῖν, ἀλλ’ ἕκαστον  ἀνατρέχειν ἐπ’ αὐτὸ τὸ γινόμενον γινώσκειν τε ἕκαστον τῶν ἀνθρώπων καὶ ἔχειν ἐν ἑαυτῷ δῆλον εἶναι  πιστεύομεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="8"><p>ὁπότε τοίνυν πρὸ τούτου δῆλον γέγονεν τῇ  γνώσει τῇ  ἡμετέρᾳ ἐκ ταύτης τῆς προφάσεως ἐξ ἧς κεκελευσμένον ἦν ὑπὸ τῶν θειοτάτων Διοκλητιανοῦ καὶ  Μαξιμιανοῦ, τῶν γονέων τῶν ἡμετέρων, τὰς συνόδους τῶν Χριστιανῶν  ἐξῃρῆσθαι, πολλοὺς σεισμοὺς καὶ  ἀποστερήσεις ὑπὸ τῶν  ὀφφικιαλίων γεγενῆσθαι, καὶ εἰς τοὐπιὸν δὲ τοῦτο  προχωρεῖν κατὰ τῶν ἐπαρχιωτῶν τῶν ἡμετέρων, ὧν μάλιστα πρόνοιαν τὴν προσήκουσαν γίνεσθαι  σπουδάζομεν, τῶν οὐσιῶν τῶν ἰδίων αὐτῶν  κατατριβομένων,  δοθέντων γραμμάτων πρὸς τοὺς ἡγεμόνας ἑκάστης ἐπαρχίας τῷ παρελθόντι ἐνιαυτῷ ἐνομοθετήσαμεν ἵν’ εἴ τις βούλοιτο τῷ τοιούτῳ  ἔθει ἢ τῇ αὐτῇ φυλακῇ τῆς θρῃσκείας ἕπεσθαι, τοῦτον  ἀνεμποδίστως ἔχεσθαι τῆς προθέσεως τῆς ἑαυτοῦ καὶ ὑπὸ μηδενὸς  ἐμποδίζεσθαι μηδὲ κωλύεσθαι καὶ εἶναι αὐτοῖς εὐχέρειαν δίχα τινὸς φόβου καὶ  ὑποψίας τοῦθ’ ὅπερ ἑκάστῳ  ἀρέσκει, ποιεῖν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="9"><p>πλὴν οὐδὲ νῦν λαθεῖν ἡμᾶς ἐδυνήθη ὅτι τινὲς τῶν δικαστῶν  παρενεθυμοῦντο τὰς ἡμετέρας κελεύσεις καὶ  διστάζειν τοὺς ἡμετέρους ἀνθρώπους περὶ τὰ  προστάγματα τὰ ἡμέτερα  παρεσκεύασαν καὶ  ὀκνηρότερον προσιέναι ταύταις ταῖς θρῃσκείαις αἷς ἦν  ἀρεστὸν αὐτοῖς, ἐποίησαν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="10"><p rend="align(indent)">Ἵνα  τοίνυν εἰς τὸ ἑξῆς πᾶσα  ὑποψία ἢ  ἀμφιβολία τοῦ φόβου  περιαιρεθῇ, τοῦτο τὸ διάταγμα προτεθῆναι ἐνομοθετήσαμεν, ἵνα πᾶσιν δῆλον γένηται ἐξεῖναι τούτοις οἵτινες ταύτην τὴν αἵρεσιν καὶ τὴν <pb n="v.2.p.378"/> θρῃσκείαν  μετιέναι βούλονται, ἐκ ταύτης τῆς δωρεᾶς τῆς ἡμετέρας, καθὼς ἕκαστος βούλεται ἢ  ἡδέα αὐτῷ ἐστιν, οὕτως προσιέναι τῇ θρῃσκείᾳ ταύτῃ ἣν ἐξ ἔθους θρῃσκεύειν εἴλετο. καὶ τὰ κυριακὰ δὲ τὰ οἰκεῖα ὅπως  κατασκευάζοιεν, συγκεχώρηται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="11"><p>ἴνα μέντοι καὶ μείζων γένηται ἡ ἡμετέρα  δωρεά, καὶ τοῦτο  νομοθετῆσαι  κατηξιώσαμεν ἵνα εἴ τινες οἰκίαι καὶ χωρία <add>ἃ</add> τοῦ δικαίου τοῦ τῶν Χριστιανῶν πρὸ τούτου ἐτύγχανον ὄντα, ἐκ τῆς κελεύσεως τῶν γονέων τῶν ἡμετέρων εἰς τὸ δίκαιον  μετέπεσεν τοῦ  φίσκου ἢ ὑπό τινος  κατελήφθη πόλεως, εἴτε  διάπρασις τούτων γεγένηται εἴτε εἰς χάρισμα  δέδοταί τινι, ταῦτα πάντα εἰς τὸ  ἀρχαῖον δίκαιον τῶν Χριστιανῶν ἀνακληθῆναι ἐκελεύσαμεν, ἵνα καὶ ἐν τούτῳ τῆς ἡμετέρας εὐσεβείας καὶ τῆς προνοίας αἴσθησιν πάντες  λάβωσιν.  </p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="12"><p rend="align(indent)">Αὗται τοῦ τυράννου φωναί, οὐδ’ ὅλον ἐνιαυτὸν τῶν κατὰ Χριστιανῶν ἐν στήλαις  ἀνατεθειμένων αὐτῷ διαταγμάτων  ὑστερήσασαι, καὶ παρ’ ᾧ γε μικρῷ πρόσθεν δυσσεβεῖς  ἐδοκοῦμεν καὶ ἄθεοι καὶ παντὸς  ὄλεθροι τοῦ βίου, ὡς μὴ ὅτι γε πόλιν, ἀλλ’ οὐδὲ χώραν οὐδ’ ἐρημίαν οἰκεῖν ἐπιτρέπεσθαι, παρὰ τούτῳ διατάξεις ὑπὲρ Χριστιανῶν καὶ νομοθεσίαι  συνετάττοντο, καὶ οἱ πρὸ  βραχέος πυρὶ καὶ σιδήρῳ θηρίων τε καὶ  οἰωνῶν βορᾷ πρὸ ὀφθαλμῶν αὐτοῦ διαφθειρόμενοι καὶ πᾶν εἶδος κολάσεως καὶ τιμωρίας ἀπαλλαγῆς τε βίου  οἰκτρότατα ὡς ἂν ἄθεοι καὶ δυσσεβεῖς  ὑπομένοντες, οὗτοι νῦν πρὸς τοῦ αὐτοῦ καὶ θρῃσκεύειν  ὁμολογοῦνται θρῃσκείαν καὶ  ἐπισκευάζειν κυριακὰ  ἐπιτρέπονται, καὶ δικαίων τινῶν αὐτοῖς  μετεῖναι αὐτὸς ὁ τύραννος ὁμολογεῖ.</p></div>
<pb n="v.2.p.380"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="13"><p rend="align(indent)"> Καὶ δὴ τοιαῦτα  ἐξομολογησάμενος, ὥσπερ τινὸς τυχὼν εὐεργεσίας τούτων δὴ αὐτῶν ἕνεκα, ἧττον ἢ παθεῖν αὐτὸν χρῆν δήπου  παθών, ἀθρόᾳ θεοῦ πληγεὶς μάστιγι ἐν δευτέρᾳ τοῦ πολέμου συμβολῇ καταστρέφει·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="14"><p>γίνεται δ’ αὐτῷ τὰ τῆς καταστροφῆς οὐχ οἷα στρατηγοῖς  πολεμάρχαις ὑπὲρ ἀρετῆς καὶ γνωρίμων πολλάκις ἀνδριζομένοις ἐν πολέμῳ τὴν  εὐκλεῆ τελευτὴν εὐθαρσῶς ὑπομεῖναι συνέβη, ἀλλὰ γὰρ ἅτε τις  δυσσεβὴς καὶ θεομάχος, τῆς παρατάξεως ἔτ’ αὐτῷ πρὸ τοῦ  πεδίου συνεστώσης οἴκοι μένων αὐτὸς καὶ  κρυπταζόμενος, τὴν προσήκουσαν τιμωρίαν  ὑπέχει, ἀθρόᾳ θεοῦ πληγεὶς καθ’ ὅλου τοῦ σώματος μάστιγι, ὡς  ἀλγηδόσιν δειναῖς καὶ  περιωδυνίαις ἐλαυνόμενον πρηνῆ  καταπεσεῖν, λιμῷ  φθειρόμενον τάς τε  σάρκας ὅλας  ἀοράτῳ καὶ  θεηλάτῳ πυρὶ  τηκόμενον, ὡς  διαρρεύσαντα τὸ μὲν πᾶν εἶδος τῆς παλαιᾶς μορφῆς  ἀφανισθῆναι,  ξηρῶν δ’ αὐτὸ μόνον ὀστέων οἷόν τι μακρῷ χρόνῳ  κατεσκελετευμένον εἴδωλον  ὑπολειφθῆναι, ὡς μηδ’ ἄλλο τι νομίζειν τοὺς παρόντας ἢ  τάφον αὐτῷ τῆς ψυχῆς γεγονέναι τὸ σῶμα, ἐν ἤδη  νεκρῷ καὶ παντελῶς  ἀπορρεύσαντι  κατορωρυγμένης.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.10" n="15"><p>σφοδρότερον δ’ ἔτι μᾶλλον τῆς  θέρμης αὐτὸν ἐκ  βάθους μυελῶν  καταφλεγούσης,  προπηδῶσιν μὲν αὐτῷ
τὰ ὄμματα καὶ τῆς ἰδίας  λήξεως  ἀποπεσόντα  πηρὸν αὐτὸν ἀφίησιν, ὃ δ’ ἐπὶ τούτοις ἔτ’ ἐμπνέων  ἀνθομολογούμενος τῷ κυρίῳ θάνατον  ἐπεκαλεῖτο, καὶ τὸ πανύστατον ἐνδίκως ταῦτα τῆς κατὰ τοῦ Χριστοῦ παροινίας χάριν ὁμολογήσας παθεῖν, τὴν ψυχὴν ἀφίησιν.</p></div></div>
<pb n="v.2.p.382"/>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:9" n="11">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.11" n="1"><p rend="align(indent)"> Οὕτω δῆτα Μαξιμίνου ἐκποδὼν γενομένου, 
ὃς μόνος ἔτι λείπων τῶν τῆς θεοσεβείας ἐχθρῶν, ἁπάντων  χείριστος ἀναπέφηνεν, τὰ μὲν τῆς τῶν ἐκκλησιῶν ἀνανεώσεως ἐκ θεμελίων χάριτι θεοῦ τοῦ παντοκράτορος  ἠγείρετο ὅ τε τοῦ Χριστοῦ λόγος, εἰς δόξαν τοῦ τῶν ὅλων θεοῦ  διαλάμπων, μείζονα τῆς πρόσθεν  ἀπελάμβανεν παρρησίαν, τὰ δὲ τῆς δυσσεβείας τῶν τῆς θεοσεβείας ἐχθρῶν αἰσχύνης ἐσχάτης καὶ ἀτιμίας ἐνεπίμπλατο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.11" n="2"><p>πρῶτός τε γὰρ Μαξιμῖνος αὐτὸς κοινὸς ἁπάντων πολέμιος ὑπὸ τῶν κρατούντων ἀναγορευθείς, δυσσεβέστατος καὶ  δυσωνυμώτατος καὶ  θεομισέστατος τύραννος διὰ προγραμμάτων δημοσίων ἀνεστηλίτευτο, γραφαί τε ὅσαι εἰς τιμὴν αὐτοῦ τε καὶ τῶν αὐτοῦ παίδων κατὰ πᾶσαν  ἀνέκειντο πόλιν, αἳ μὲν ἐξ ὕψους εἰς ἔδαφος  ῥιπτούμεναι συνετρίβοντο, αἳ δὲ τὰς  προσόψεις  ἠχρειοῦντο  σκοτεινῷ  χρώματι  καταμελανούμεναι, ἀνδριάντων τε ὁμοίως  ὁπόσοι εἰς αὐτοῦ τιμὴν  διανεστήκεσαν, ὡσαύτως ῥιπτούμενοι συνετρίβοντο,  γέλως καὶ  παιδιὰ τοῖς ἐνυβρίζειν καὶ ἐμπαροινεῖν ἐθέλουσιν  ἐκκείμενοι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.11" n="3"><p rend="align(indent)">Εἶτα δὲ καὶ τῶν ἄλλων τῆς θεοσεβείας ἐχθρῶν πᾶσαι τιμαὶ  περιῃροῦντο, ἐκτείνοντο δὲ καὶ πάντες οἱ τὰ Μαξιμίνου φρονοῦντες, ὅσοι μάλιστα τῶν ἐν  ἀρχικοῖς  ἀξιώμασιν ὑπ’ αὐτοῦ  τετιμημένοι τῇ πρὸς αὐτὸν κολακείᾳ  σοβαρῶς  ἐνεπαροίνησαν τῷ καθ’ ἡμᾶς λόγῳ·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.11" n="4"><p>οἷος ἦν ὁ παρὰ πάντας αὐτῷ  τιμιώτατος καὶ αἰδεσιμώτατος ἑταίρων τε  γνησιώτατος  Πευκέτιος, δὶς ὕπατος καὶ τρὶς ὕπατος καὶ τῶν καθόλου λόγων  ἔπαρχος πρὸς αὐτοῦ  καθεσταμένος,  Κουλκιανός τε ὡσαύτως διὰ πάσης ἀρχικῆς προελθὼν ἐξουσίας, ὁ καὶ αὐτὸς μυρίοις τοῖς κατ’ <pb n="v.2.p.384"/> Αἴγυπτον Χριστιανῶν  ἐλλαμπρυνάμενος αἵμασιν, ἄλλοι τε ἐπὶ τούτοις οὐκ ὀλίγοι, δι’ ὧν μάλιστα τὰ τῆς Μαξιμίνου τυραννίδος  ἐκραταιοῦτό τε καὶ  ηὔξετο.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.11" n="5"><p rend="align(indent)">Ἐκάλει δὲ ἄρα καὶ Θεότεκνον ἡ δίκη, οὐδαμῶς τὰ κατὰ Χριστιανῶν αὐτῷ πεπραγμένα  λήθῃ  παραδιδοῦσα. ἐπὶ μὲν γὰρ τῷ κατ’ Ἀντιόχειαν  ἱδρυθέντι πρὸς αὐτοῦ  ξοάνῳ δόξας  εὐημερεῖν, ἤδη καὶ ἡγεμονίας ἠξίωτο παρὰ Μαξιμίνου,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.11" n="6"><p>Λικίννιος δ’ ἐπιβὰς τῆς Ἀντιοχέων πόλεως  φώραν τε γοήτων ποιησάμενος, τοὺς τοῦ νεοπαγοῦς ξοάνου προφήτας καὶ ἱερεῖς βασάνοις  ᾐκίζετο, τίνι λόγῳ τὴν ἀπάτην  καθυποκρίνοιντο,  πυνθανόμενος· ὡς δ’ ἐπικρύπτεσθαι αὐτοῖς πρὸς τῶν βασάνων  συνελαυνομένοις ἀδύνατον ἦν,  ἐδήλουν δὲ τὸ πᾶν μυστήριον ἀπάτην τυγχάνειν τέχνῃ τῇ  Θεοτέκνου  μεμηχανημένην, τοῖς πᾶσιν τὴν ἀξίαν ἐπιθεὶς δίκην, πρῶτον αὐτὸν Θεότεκνον, εἶτα δὲ καὶ τοὺς τῆς γοητείας κοινωνοὺς μετὰ πλείστας ὅσας αἰκίας θανάτῳ παραδίδωσιν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.11" n="7"><p rend="align(indent)">Τούτοις ἅπασιν προσετίθεντο καὶ οἱ Μαξιμίνου παῖδες, οὓς ἤδη καὶ τῆς βασιλικῆς τιμῆς τῆς τε ἐν  πίναξιν καὶ γραφαῖς ἀναθέσεως πεποίητο κοινωνούς· καὶ οἱ συγγένειαν δὲ τοῦ τυράννου τὸ πρὶν αὐχοῦντες καὶ πάντας ἀνθρώπους  καταδυναστεύειν  ἐπηρμένοι τὰ αὐτὰ τοῖς προδεδηλωμένοις μετὰ τῆς  <note place="margin" xml:lang="eng"><bibl>Zeph. 3, 2</bibl></note> ἐσχάτης ἀτιμίας ἔπασχον, ἐπεὶ μὴ  ἐδέξαντο παιδείαν μηδὲ  ἔγνωσαν μηδὲ  συνῆκαν τὴν φάσκουσαν  <note place="margin" xml:lang="eng"><bibl>Ps. 146, 3. 4</bibl></note> ἐν ἱεροῖς λόγοις παρακέλευσιν </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:9.11" n="8"><p><q>μὴ  πεποίθετε  ἐπ’ ἄρχοντας, ἐπὶ υἱοὺς ἀνθρώπων, οἷς οὐκ ἔστιν σωτηρία·  ἐξελεύσεται τὸ πνεῦμα αὐτοῦ καὶ  ἀποστρέψει εἰς τὴν γῆν αὐτοῦ· ἐν ἐκείνῃ τῇ ἡμέρᾳ <pb n="v.2.p.386"/>  ἀπολοῦνται πάντες οἱ  διαλογισμοὶ αὐτῶν.</q> οὕτω δῆτα τῶν δυσσεβῶν ἐκκαθαρθέντων, μόνοις ἐφυλάττετο τὰ τῆς προσηκούσης βασιλείας βέβαιά τε καὶ ἀνεπίφθονα Κωνσταντίνῳ καὶ Λικιννίῳ· οἳ τῶν πρόσθεν ἁπάντων ἐκκαθάραντες τοῦ βίου τὴν θεοεχθρίαν, τῶν ἐκ θεοῦ πρυτανευθέντων ἀγαθῶν αὐτοῖς ᾐσθημένως τὸ φιλάρετον καὶ θεοφιλὲς τό τε πρὸς τὸ θεῖον εὐσεβὲς καὶ εὐχάριστον διὰ τῆς ὑπὲρ Χριστιανῶν ἐνεδείξαντο νομοθεσίας.</p>
</div></div>
</div>

<pb n="v.2.p.388"/>

<div type="textpart" subtype="book" xml:base="urn:cts:greekLit:tlg2018.tlg002.perseus-grc2" n="10">
 <div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="arg">
<head rend="align(center)">Τάδε καὶ ἡ δεκάτη περιέχει βίβλος τῆς Ἐκκλησιαστικῆς ἱστορίας</head>
<p rend="align(indent)"><num>Α</num> Περὶ τῆς ἐκ θεοῦ πρυτανευθείσης ἡμῖν εἰρήνης.</p>
<p rend="align(indent)"><num>Β</num> Περὶ τῆς τῶν ἐκκλησιῶν ἀνανεώσεως.</p>
<p rend="align(indent)"><num>Γ</num> Περὶ τῶν κατὰ πάντα τόπον ἐγκαινίων.</p>
<p rend="align(indent)"><num>Δ</num>  Πανηγυρικὸς ἐπὶ τῇ τῶν πραγμάτων  φαιδρότητι.</p>
<p rend="align(indent)"><del><num>Ε</num>  Ἀντίγραφα βασιλικῶν νόμων περὶ τῶν Χριστιανῶν προσηκόντων.</del></p>
<p rend="align(indent)"><del><num>Σ</num> Περὶ τῆς τῶν κληρικῶν ἀλειτουργησίας.</del></p>
<p rend="align(indent)"><num>Ζ</num> Περὶ τῆς Λικιννίου εἰς ὕστερον κακοτροπίας καὶ τῆς καταστροφῆς αὐτοῦ.</p>
 <p rend="align(indent)"><num>Η</num> Περὶ τῆς νίκης Κωνσταντίνου καὶ τῶν ὑπ’ αὐτοῦ τοῖς ὑπὸ τὴν Ῥωμαίων ἐξουσίαν ὑπαρξάντων.</p></div>

 <pb n="v.2.p.390"/>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="1">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.1" n="1"><p rend="align(indent)">  Θεῷ δὴ χάρις ἐπὶ πᾶσιν τῷ παντοκράτορι 
καὶ βασιλεῖ τῶν ὅλων, πλείστη δὲ καὶ τῷ σωτῆρι καὶ λυτρωτῇ τῶν ψυχῶν ἡμῶν Ἰησοῦ Χριστῷ, δι’ οὗ τὰ τῆς εἰρήνης ἔκ τε τῶν ἔξωθεν ὀχληρῶν καὶ τῶν κατὰ διάνοιαν βέβαια καὶ ἀσάλευτα φυλάττεσθαι ἡμῖν διὰ παντὸς εὐχόμεθα.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.1" n="2"><p rend="align(indent)">Ἅμα δὲ εὐχαῖς καὶ τὸν δέκατον ἐν τούτῳ τοῖς  προδιεξοδευθεῖσιν τῆς Ἐκκλησιαστικῆς ἱστορίας  ἐπιθέντες  τόμον, σοὶ τοῦτον  ἐπιγράψομεν,  ἱερώτατέ μοι  Παυλῖνε, ὥσπερ  ἐπισφράγισμά σε τῆς ὅλης ὑποθέσεως  ἀναβοώμενοι,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.1" n="3"><p>εἰκότως δ’ ἐν ἀριθμῷ  τελείῳ τὸν τέλειον ἐνταῦθα καὶ πανηγυρικὸν τῆς τῶν ἐκκλησιῶν ἀνανεώσεως λόγον  κατατάξομεν, θείῳ πνεύματι  πειθαρχοῦντες ὧδέ πως  ἐγκελευομένῳ <q>ᾄσατε  <note place="margin" xml:lang="eng"><bibl>Ps. 98, 1. 2</bibl></note> τῷ κυρίῳ ᾆσμα καινόν, ὅτι θαυμαστὰ ἐποίησεν· ἔσωσεν αὐτῷ ἡ  δεξιὰ αὐτοῦ καὶ ὁ  βραχίων ὁ ἅγιος αὐτοῦ·  ἐγνώρισεν κύριος τὸ σωτήριον αὐτοῦ, ἐναντίον τῶν ἐθνῶν  ἀπεκάλυψεν τὴν δικαιοσύνην αὐτοῦ.</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.1" n="4"><p rend="align(indent)"> Καὶ δὴ τῷ  λογίῳ  προστάττοντι τὸ καινὸν ᾆσμα διὰ τοῦδε νῦν ἀκολούθως  ἐπιφωνῶμεν ὅτι δὴ μετὰ τὰς δεινὰς καὶ  σκοτεινὰς ἐκείνας ὄψεις τε καὶ διηγήσεις τοιαῦτα νῦν ὁρᾶν καὶ τοιαῦτα  πανηγυρίζειν <pb n="v.2.p.392"/>  <note place="margin" xml:lang="eng"><bibl>Matt. 13, 17</bibl></note> ἠξιώθημεν, οἷα τῶν πρὸ ἡμῶν πολλοὶ τῷ ὄντι δίκαιοι καὶ θεοῦ μάρτυρες  ἐπεθύμησαν ἐπὶ γῆς ἰδεῖν, καὶ οὐκ εἶδον, καὶ ἀκοῦσαι, καὶ οὐκ ἤκουσαν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.1" n="5"><p><note place="margin" xml:lang="eng"><bibl>Cf. Phil. 1, 23; Heb. 10, 34</bibl></note> ἀλλ’ οἳ μὲν ᾗ τάχος  σπεύσαντες τῶν πολὺ κρειττόνων ἔτυχον ἐν αὐτοῖς οὐρανοῖς καὶ  παραδείσῳ <note place="margin" xml:lang="eng"><bibl>2 Cor. 12, 4</bibl></note> τῆς ἐνθέου τρυφῆς  ἀναρπασθέντες, ἡμεῖς δὲ καὶ τάδε μείζονα ἢ καθ’ ἡμᾶς ὑπάρχειν ὁμολογοῦντες,  ὑπερεκπεπλήγμεθα μὲν τῆς τοῦ αἰτίου μεγαλοδωρεᾶς τὴν χάριν,  θαυμάζομεν δὲ εἰκότως ὅλης ψυχῆς δυνάμει σέβοντες καὶ ταῖς  ἀναγράπτοις προρρήσεσιν ἀλήθειαν  ἐπιμαρτυροῦντες,  δι’ ὧν  <note place="margin" xml:lang="eng"><bibl>Ps. 46, 8. 9</bibl></note> εἴρηται· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.1" n="6"><p><q>δεῦτε καὶ ἴδετε τὰ ἔργα κυρίου, ἃ ἔθετο τέρατα ἐπὶ τῆς γῆς,  ἀνταναιρῶν πολέμους μέχρι τῶν περάτων τῆς γῆς· τόξον  συντρίψει καὶ  συγκλάσει ὅπλον, καὶ  θυρεοὺς  κατακαύσει ἐν πυρί</q>· ἐφ’ οἷς ἐναργῶς εἰς ἡμᾶς  πεπληρωμένοις χαίροντες, τὸν ἐφεξῆς  συνείρωμεν λόγον.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.1" n="7"><p rend="align(indent)">  Ἠφάνιστο μὲν δὴ καθ’ ὃν δεδήλωται τρόπον πᾶν τὸ τῶν θεομισῶν γένος καὶ τῆς ἀνθρώπων ἀθρόως ὄψεως οὕτως  ἐξαλήλειπτο, ὡς πάλιν ῥῆμα  <note place="margin" xml:lang="eng"><bibl>Luke 22, 37</bibl></note> θεῖον τέλος ἔχειν τὸ  λέγον· <q>εἶδον ἀσεβῆ  ὑπερυψούμενον  <note place="margin" xml:lang="eng"><bibl>Ps. 37, 35. 36</bibl></note> καὶ  ὑπεραιρόμενον ὡς τὰς κέδρους τοῦ Λιβάνου· καὶ  παρῆλθον, καὶ ἰδοὺ οὐκ ἦν, καὶ  ἐζήτησα τὸν τόπον αὐτοῦ, καὶ οὐχ εὑρέθη</q>· </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.1" n="8"><p> ἡμέρα δὲ λοιπὸν ἤδη φαιδρὰ καὶ  διαυγής, μηδενὸς νέφους αὐτὴν  ἐπισκιάζοντος, φωτὸς οὐρανίου βολαῖς ἀνὰ τὴν οἰκουμένην ἅπασαν ταῖς ἐκκλησίαις τοῦ Χριστοῦ  κατηύγαζεν, οὐδέ τις ἦν καὶ τοῖς ἔξωθεν τοῦ καθ’ ἡμᾶς  θιάσου φθόνος  συναπολαύειν εἰ μὴ
<pb n="v.2.p.394"/> τῶν ἴσων,  ἀπορροῆς δ’ οὖν ὅμως καὶ  μετουσίας τῶν θεόθεν ἡμῖν πρυτανευθέντων.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="2">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.2" n="1"><p rend="align(indent)">  Πᾶσι μὲν οὖν ἀνθρώποις τὰ ἐκ τῆς τῶν τυράννων  καταδυναστείας  ἐλεύθερα ἦν, καὶ τῶν προτέρων ἀπηλλαγμένοι κακῶν, ἄλλος ἄλλως μόνον ἀληθῆ θεὸν τὸν τῶν εὐσεβῶν  ὑπέρμαχον ὡμολόγει· μάλιστα δ’ ἡμῖν τοῖς ἐπὶ τὸν Χριστὸν τοῦ θεοῦ τὰς ἐλπίδας  ἀνηρτημένοις  ἄλεκτος παρῆν  εὐφροσύνη καί τις  ἔνθεος ἅπασιν ἐπήνθει χαρὰ πάντα τόπον τὸν πρὸ μικροῦ ταῖς τῶν τυράννων  δυσσεβείαις  ἠριπωμένον ὥσπερ ἐκ μακρᾶς καὶ θανατηφόρου  λύμης  ἀναβιώσκοντα θεωμένοις  νεώς τε αὖθις ἐκ  βάθρων εἰς ὕψος ἄπειρον  ἐγειρομένους καὶ πολὺ κρείττονα τὴν ἀγλαΐαν τῶν πάλαι πεπολιορκημένων ἀπολαμβάνοντας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.2" n="2"><p rend="align(indent)">Ἀλλὰ καὶ βασιλεῖς οἱ ἀνωτάτω συνεχέσι ταῖς ὑπὲρ Χριστιανῶν  νομοθεσίαις τὰ τῆς ἐκ θεοῦ μεγαλοδωρεᾶς ἡμῖν εἰς μακρὸν ἔτι καὶ μεῖζον  ἐκράτυνον, ἐφοίτα δὲ καὶ εἰς πρόσωπον ἐπισκόποις βασιλέως γράμματα καὶ τιμαὶ καὶ χρημάτων  δόσεις· ὧν οὐκ ἀπὸ τρόπου γένοιτ’ ἂν κατὰ τὸν προσήκοντα καιρὸν τοῦ λόγου, ὥσπερ ἐν ἱερᾷ  στήλῃ, τῇδε τῇ βίβλῳ τὰς φωνὰς ἐκ τῆς Ῥωμαίων ἐπὶ τὴν Ἑλλάδα γλῶσσαν μεταληφθείσας  ἐγχαράξαι, ὡς ἂν καὶ τοῖς μεθ’ ἡμᾶς ἅπασιν φέροιντο διὰ μνήμης.</p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="3">

<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.3" n="1"><p rend="align(indent)"> Ἐπὶ δὴ τούτοις τὸ πᾶσιν  εὐκταῖον ἡμῖν καὶ  ποθούμενον συνεκροτεῖτο θέαμα, ἐγκαινίων  ἑορταὶ κατὰ πόλεις καὶ τῶν ἄρτι  νεοπαγῶν προσευκτηρίων  ἀφιερώσεις, ἐπισκόπων ἐπὶ ταὐτὸν συνηλύσεις, τῶν πόρρωθεν ἐξ ἀλλοδαπῆς  συνδρομαί, λαῶν εἰς  <note place="margin" xml:lang="eng"><bibl>Ezek. 37. 7. 10</bibl></note> λαοὺς  φιλοφρονήσεις, τῶν Χριστοῦ σώματος μελῶν <pb n="v.2.p.396"/> εἰς μίαν συνιόντων ἁρμονίαν  ἕνωσις.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.3" n="2"><p> συνήγετο γοῦν ἀκολούθως  προρρήσει προφητικῇ μυστικῶς τὸ μέλλον  προσημαινούσῃ ὀστέον πρὸς ὀστέον καὶ  ἁρμονία πρὸς ἁρμονίαν καὶ ὅσα  θεσπίζων ὁ λόγος δι’  αἰνιγμάτων  ἀψευδῶς  προανετείνατο,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.3" n="3"><p>μία  <note place="margin" xml:lang="eng"><bibl>Acts 4, 32</bibl></note> τε ἦν θείου πνεύματος διὰ πάντων τῶν μελῶν  χωροῦσα δύναμις καὶ ψυχὴ τῶν πάντων μία καὶ  προθυμία πίστεως ἡ αὐτὴ καὶ εἷς ἐξ ἁπάντων θεολογίας  ὕμνος, ναὶ μὴν καὶ τῶν ἡγουμένων  ἐντελεῖς  θρῃσκεῖαι  ἱερουργίαι τε τῶν ἱερωμένων καὶ θεοπρεπεῖς ἐκκλησίας  θεσμοί, ὧδε μὲν  ψαλμῳδίαις καὶ ταῖς λοιπαῖς τῶν θεόθεν ἡμῖν  παραδοθεισῶν φωνῶν  ἀκροάσεσιν, ὧδε δὲ θείαις καὶ  μυστικαῖς  ἐπιτελουμέναις  διακονίαις, σωτηρίου τε ἦν πάθους ἀπόρρητα σύμβολα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.3" n="4"><p>ὁμοῦ δὲ πᾶν γένος ἡλικίας  ἄρρενός τε καὶ  θήλεος φύσεως ὅλῃ διανοίας  ἰσχύϊ δι’ εὐχῶν καὶ εὐχαριστίας  γεγηθότι νῷ καὶ ψυχῇ τὸν τῶν ἀγαθῶν παραίτιον θεὸν ἐγέραιρον.</p>
 <p rend="align(indent)">Ἐκίνει δὲ καὶ λόγους  ἅπας τῶν παρόντων ἀρχόντων  πανηγυρικούς, ὡς ἑκάστῳ παρῆν δυνάμεως,  θειάζων τὴν  πανήγυριν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="4">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="1"><p>καί τις ἐν μέσῳ παρελθὼν τῶν μετρίως  ἐπιεικῶν, λόγου σύνταξιν πεποιημένος, ὡς ἐν ἐκκλησίας  ἀθροίσματι, πλείστων ἐπιπαρόντων ποιμένων ἐν ἡσυχίᾳ καὶ κόσμῳ τὴν ἀκρόασιν  παρεχομένων, ἑνὸς εἰς πρόσωπον τὰ πάντα  ἀρίστου καὶ θεοφιλοῦς ἐπισκόπου, οὗ διὰ σπουδῆς ὁ μάλιστα τῶν ἀμφὶ τὸ  Φοινίκων ἔθνος  διαπρέπων ἐν Τύρῳ νεὼς φιλοτίμως  ἐπεσκεύαστο, τοιόνδε  παρέσχε λόγον.</p></div>
<pb n="v.2.p.398"/>

 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="2">
  <head rend="align(center)">ΠΑΝΗΓΥΡΙΚΟΣ ΕΠΙ ΤΗΙ ΤΩΝ ΕΚΚΛΗΣΙΩΝ  ΟΙΚΟΔΟΜΗΙ  ΠΑΥΛΙΝΩΙ  ΤΥΡΙΩΝ  ΕΠΙΣΚΟΠΩΙ  ΠΡΟΣΠΕΦΩΝΗΜΕΝΟΣ</head>
  <p rend="align(indent)">Ὦ  φίλοι θεοῦ καὶ ἱερεῖς οἱ τὸν ἅγιον  ποδήρη καὶ τὸν οὐράνιον τῆς δόξης στέφανον τό τε χρῖσμα τὸ ἔνθεον καὶ τὴν  ἱερατικὴν τοῦ ἁγίου πνεύματος στολὴν  περιβεβλημένοι, σύ τε, ὦ νέον ἁγίου νεὼ θεοῦ  σεμνολόγημα,  γεραιρᾷ μὲν φρονήσει παρὰ θεοῦ  τετιμημένε, νέας δὲ καὶ ἀκμαζούσης ἀρετῆς ἔργα  πολυτελῆ καὶ πράξεις  ἐπιδεδειγμένε, ᾧ τὸν ἐπὶ γῆς οἶκον αὐτὸς ὁ τὸν σύμπαντα κόσμον περιέχων θεὸς  δείμασθαι καὶ  ἀνανεοῦν Χριστῷ τῷ  μονογενεῖ καὶ  πρωτογενεῖ δὲ αὐτοῦ λόγῳ τῇ τε ἁγίᾳ τούτου καὶ  θεοπρεπεῖ νύμφῃ γέρας ἐξαίρετον  <note place="margin" xml:lang="eng"><bibl>Ex. 35, 30 ff.</bibl></note>  δεδώρηται,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="3"><p>εἴτε τις νέον σε Βεσελεηλ θείας  ἀρχιτέκτονα 
 <note place="margin" xml:lang="eng"><bibl>1 Kings 7 f.; 2 Chr. 3 ff.; Rev. 21, 2</bibl></note> τέκτονα σκηνῆς ἐθέλοι καλεῖν εἴτε  Σολομῶνα καινῆς καὶ πολὺ κρείττονος Ἱερουσαλὴμ βασιλέα εἴτε καὶ νέον Ζοροβαβελ τὴν πολὺ κρείττονα δόξαν  <note place="margin" xml:lang="eng"><bibl>Hag. 2, 4. 9</bibl></note> τῆς προτέρας τῷ νεῷ τοῦ θεοῦ  περιτιθέντα,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="4"><p>ἀλλὰ καὶ ὑμεῖς, ὦ τῆς ἱερᾶς ἀγέλης Χριστοῦ  θρέμματα, λόγων ἀγαθῶν  ἑστία, σωφροσύνης  παιδευτήριον καὶ θεοσεβείας σεμνὸν καὶ θεοφιλὲς  ἀκροατήριον·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="5"><p>πάλαι μὲν ἡμῖν τὰς παραδόξους  θεοσημίας καὶ τῶν τοῦ κυρίου θαυμάτων τὰς εἰς ἀνθρώπους εὐεργεσίας διὰ θείων  ἀναγνωσμάτων ἀκοῇ παραδεχομένοις ὕμνους εἰς θεὸν καὶ  ᾠδὰς ἀναπέμπειν  <note place="margin" xml:lang="eng"><bibl>Ps. 44, 1</bibl></note> ἐξῆν λέγειν  παιδευομένοις (ὁ θεός, ἐν τοῖς ὠσὶν ἡμῶν ἠκούσαμεν, οἱ πατέρες ἡμῶν  ἀνήγγειλαν ἡμῖν ἔργον ὃ  εἰργάσω ἐν ταῖς ἡμέραις αὐτῶν, ἐν  <note place="margin" xml:lang="eng"><bibl>Ps. 136. 12</bibl></note> ἡμέραις ἀρχαίαις̓·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="6"><p>ἀλλὰ νῦν γε οὐκέτ’ ἀκοαῖς οὐδὲ λόγων  φήμαις τὸν  βραχίονα τὸν ὑψηλὸν τήν τε <pb n="v.2.p.400"/> οὐράνιον δεξιὰν τοῦ παναγάθου καὶ παμβασιλέως ἡμῶν θεοῦ  παραλαμβάνουσιν, ἔργοις δ’ ὡς  ἔπος εἰπεῖν καὶ αὐτοῖς ὀφθαλμοῖς τὰ πάλαι μνήμῃ παραδεδομένα  πιστὰ καὶ ἀληθῆ  καθορωμένοις, δεύτερον  ὕμνον  ἐπινίκιον πάρεστιν  ἀναμέλπειν ἐναργῶς  <note place="margin" xml:lang="eng"><bibl>Ps. 48, 8</bibl></note> τε ἀναφωνεῖν καὶ λέγειν <q>καθάπερ ἠκούσαμεν, οὕτως καὶ εἴδομεν ἐν πόλει κυρίου τῶν δυνάμεων, ἐν πόλει τοῦ θεοῦ ἡμῶν.</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="7"><p>ποίᾳ δὲ πόλει ἢ τῇδε  <note place="margin" xml:lang="eng"><bibl>1 Tim. 3, 15</bibl></note> τῇ  νεοπαγεῖ καὶ  θεοτεύκτῳ; ἥτις ἐστὶν ἐκκλησία θεοῦ ζῶντος,  στῦλος καὶ ἑδραίωμα τῆς ἀληθείας, περὶ ἧς καὶ ἄλλο τι θεῖον λόγιον ὧδέ πως  εὐαγγελίζεται  <note place="margin" xml:lang="eng"><bibl>Ps. 87, 3</bibl></note> <q>δεδοξασμένα  ἐλαλήθη περὶ σοῦ, ἡ πόλις τοῦ θεοῦ</q>· ἐφ’ ἣν τοῦ παναγάθου  συγκροτήσαντος ἡμᾶς θεοῦ διὰ τῆς τοῦ μονογενοῦς αὐτοῦ χάριτος, τῶν  ἀνακεκλημένων ἕκαστος  ὑμνείτω μόνον οὐχὶ
 <note place="margin" xml:lang="eng"><bibl>Ps. 122, 1</bibl></note> βοῶν καὶ λέγων <q>εὐφράνθην ἐπὶ τοῖς  εἰρηκόσιν  <note place="margin" xml:lang="eng"><bibl>Ps. 26, 8</bibl></note> μοι Εἰς οἶκον κυρίου πορευσόμεθα</q> καὶ <q>κύριε,  ἠγάπησα  εὐπρέπειαν οἴκου σου καὶ τόπον σκηνώματος δόξης σου,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="8"><p>καὶ μὴ μόνον γε ὁ καθεῖς, ἀλλὰ  καὶ οἱ πάντες ἀθρόως ἑνὶ πνεύματι καὶ μιᾷ ψυχῇ  <note place="margin" xml:lang="eng"><bibl>Ps. 48, 1</bibl></note>  γεραίροντες  ἀνευφημῶμεν, <q>μέγας κύριος</q> ἐπιλέγοντες <q>καὶ  αἰνετὸς σφόδρα ἐν πόλει τοῦ θεοῦ ἡμῶν, ἐν ὄρει ἁγίῳ αὐτοῦ.</q>  καὶ γὰρ οὖν μέγας  <note place="margin" xml:lang="eng"><bibl>Baruch 3, 24, 25</bibl></note> ὡς ἀληθῶς, καὶ μέγας ὁ οἶκος αὐτοῦ,  ὑψηλὸς καὶ
 <note place="margin" xml:lang="eng"><bibl>Ps. 45, 2</bibl></note>  ἐπιμήκης καὶ  ὡραῖος κάλλει παρὰ τοὺς υἱοὺς τῶν  <note place="margin" xml:lang="eng"><bibl>Ps. 72, 18</bibl></note> ἀνθρώπων· μέγας κύριος ὁ ποιῶν θαυμάσια μόνος·  <note place="margin" xml:lang="eng"><bibl>Job 9, 10</bibl></note> μέγας ὁ ποιῶν μεγάλα καὶ  ἀνεξιχνίαστα  ἔνδοξά τε καὶ ἐξαίσια, ὧν οὐκ ἔστιν  ἀριθμός· μέγας ὁ  <note place="margin" xml:lang="eng"><bibl>Dan. 2, 21</bibl></note> ἀλλοιῶν καιροὺς καὶ χρόνους,  μεθιστῶν βασιλεῖς  <note place="margin" xml:lang="eng"><bibl>Ps. 113, 7</bibl></note> καὶ  καθιστῶν,  ἐγείρων ἀπὸ γῆς πτωχὸν καὶ ἀπὸ  <note place="margin" xml:lang="eng"><bibl>Luke 1, 52. 53</bibl></note>  κοπρίας  ἀνιστῶν πένητα. καθεῖλεν  δυνάστας ἀπὸ  θρόνων, καὶ ὕψωσεν  ταπεινοὺς ἀπὸ γῆς· πεινῶντας <pb n="v.2.p.402"/>  <note place="margin" xml:lang="eng"><bibl>Job 38, 15</bibl></note>  ἐνέπλησεν ἀγαθῶν, καὶ βραχίονας  ὑπερηφάνων  συνέτριψεν,  οὐ πιστοῖς μόνον, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="9"><p>ἀλλὰ καὶ ἀπίστοις τῶν παλαιῶν  διηγημάτων τὴν μνήμην  πιστωσάμενος, ὁ θαυματουργός, ὁ  μεγαλουργός, ὁ τῶν ὅλων  δεσπότης, ὁ τοῦ  σύμπαντος κόσμου  δημιουργός, ὁ παντοκράτωρ, ὁ πανάγαθος, ὁ εἷς καὶ μόνος  <note place="margin" xml:lang="eng"><bibl>Ps. 98, 1</bibl></note> θεός, ᾧ τὸ καινὸν ᾆσμα  μέλπωμεν  προσυπακούοντες  <note place="margin" xml:lang="eng"><bibl>Ps. 136, 4. 17. 18. 23. 24</bibl></note> <q>τῷ  ποιοῦντι θαυμάσια μόνῳ, ὅτι εἰς τὸν αἰῶνα τὸ ἔλεος αὐτοῦ· τῷ  πατάξαντι βασιλεῖς μεγάλους καὶ  ἀποκτείναντι βασιλεῖς  κραταιούς, ὅτι εἰς τὸν αἰῶνα τὸ ἔλεος αὐτοῦ· ὅτι ἐν τῇ ταπεινώσει ἡμῶν ἐμνήσθη ἡμῶν καὶ  ἐλυτρώσατο ἡμᾶς ἐκ τῶν ἐχθρῶν ἡμῶν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="10"><p rend="align(indent)"> Καὶ τὸν μὲν τῶν ὅλων πατέρα τούτοις ἀνευφημοῦντες μή ποτε  διαλείποιμεν· τὸν δὲ τῶν ἀγαθῶν ἡμῖν δεύτερον αἴτιον, τὸν τῆς θεογνωσίας  εἰσηγητήν, τὸν τῆς ἀληθοῦς εὐσεβείας διδάσκαλον, τὸν τῶν ἀσεβῶν  ὀλετῆρα, τὸν τυραννοκτόνον, τὸν τοῦ βίου  διορθωτήν, τὸν ἡμῶν τῶν ἀπεγνωσμένων σωτῆρα Ἰησοῦν ἀνὰ στόμα φέροντες  γεραίρωμεν, </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="11"><p>ὅτι δὴ μόνος, οἷα παναγάθου πατρὸς  μονώτατος ὑπάρχων πανάγαθος παῖς, γνώμῃ τῆς πατρικῆς φιλανθρωπίας τῶν ἐν φθορᾷ κάτω που κειμένων ἡμῶν εὖ μάλα προθύμως  ὑποδὺς τὴν φύσιν, οἷά τις ἰατρῶν ἄριστος τῆς τῶν  καμνόντων ἕνεκεν σωτηρίας <q>ὁρῇ μὲν δεινά,  θιγγάνει δ’  ἀηδέων ἐπ’  ἀλλοτρίῃσί τε  ξυμφορῇσιν ἰδίας  καρποῦται  λύπας,</q> οὐ νοσοῦντας αὐτὸ μόνον οὐδ’  ἕλκεσι  δεινοῖς καὶ  σεσηπόσιν ἤδη  τραύμασιν  πιεζομένους, ἀλλὰ καὶ ἐν  νεκροῖς κειμένους ἡμᾶς ἐξ αὐτῶν μυχῶν τοῦ θανάτου αὐτὸς ἑαυτῷ διεσώσατο, ὅτι <pb n="v.2.p.404"/> μηδ’ ἄλλῳ τῳ τῶν κατ’ οὐρανὸν τοσοῦτον παρῆν ἰσχύος, ὡς τῇ τῶν τοσούτων  ἀβλαβῶς  διακονήσασθαι σωτηρίᾳ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="12"><p>μόνος δ’ οὖν καὶ τῆς ἡμῶν αὐτῶν  βαρυπαθοῦς φθορᾶς ἐφαψάμενος, μόνος τοὺς ἡμετέρους ἀνατλὰς πόνους, μόνος τὰ  πρόστιμα  <note place="margin" xml:lang="eng"><bibl>Cf. Is. 53, 4. 5</bibl></note> τῶν ἡμετέρων ἀσεβημάτων  περιθέμενος, οὐχ ἡμιθνῆτας, ἀλλὰ καὶ πάμπαν ἐν  μνήμασι καὶ <note place="margin" xml:lang="eng"><bibl>John 11, 39</bibl></note>  τάφοις  μυσαροὺς ἤδη καὶ  ὀδωδότας ἀναλαβὼν πάλαι τε καὶ νῦν σπουδῇ τῇ  φιλανθρώπῳ παρὰ πᾶσαν τὴν  οὗτινος οὖν ἡμῶν τε αὐτῶν ἐλπίδα  σῴζει τε καὶ τῶν τοῦ πατρὸς ἀγαθῶν ἀφθονίαν  μεταδίδωσιν, ὁ  ζωοποιός, ὁ  φωταγωγός, ὁ μέγας ἡμῶν ἰατρὸς καὶ βασιλεὺς καὶ κύριος, ὁ Χριστὸς τοῦ θεοῦ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="13"><p>ἀλλὰ τότε μὲν ἅπαξ ἐν νυκτὶ  ζοφερᾷ καὶ σκότῳ βαθεῖ δαιμόνων ἀλιτηρίων πλάνῃ καὶ θεομισῶν πνευμάτων  ἐνεργείαις πᾶν τὸ τῶν ἀνθρώπων γένος  κατορωρυγμένον <add>ὁρῶν</add> αὐτὸ μόνον  <note place="margin" xml:lang="eng"><bibl>Cf. Ps. 58, 8 (L44)</bibl></note> ἐπιφανείς, ὡς ἂν  κηροῦ διατακέντος ταῖς αὐτοῦ βολαῖς τοῦ  φωτός, τὰς  πολυδέτους τῶν ἀσεβημάτων ἡμῶν  σειρὰς  διελύσατο.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="14"><p rend="align(indent)"> Νῦν δ’ ἐπὶ τῇ τοσαύτῃ χάριτι καὶ εὐεργεσίᾳ τοῦ  μισοκάλου  φθόνου καὶ φιλοπονήρου δαίμονος μόνον οὐχὶ  διαρρηγνυμένου καὶ πάσας αὐτοῦ τὰς  θανατοποιοὺς καθ’ ἡμῶν  ἐπιστρατεύοντος δυνάμεις καὶ τὰ μὲν πρῶτα  κυνὸς δίχην  λυττῶντος τοὺς ὀδόντας ἐπὶ τοὺς  ἀφιεμένους κατ’ αὐτοῦ λίθους  προσαράττοντος καὶ τὸν κατὰ τῶν  ἀμυνομένων θυμὸν ἐπὶ τὰ  ἄψυχα  βλήματα  καθιέντος, τοῖς τῶν προσευκητρίων λίθοις καὶ ταῖς τῶν οἴκων ἀψύχοις ὕλαις τὴν θηριώδη μανίαν  ἐπερείσαντος ἐρημίαν τε, ὥς γε δὴ αὐτὸς ἑαυτῷ ᾤετο, τῶν ἐκκλησιῶν  ἀπεργασαμένου, εἶτα δὲ δεινὰ συρίγματα καὶ τὰς <pb n="v.2.p.406"/>  ὀφιώδεις αὐτοῦ φωνὰς τοτὲ μὲν ἀσεβῶν τυράννων ἀπειλαῖς, τοτὲ δὲ βλασφήμοις δυσσεβῶν ἀρχόντων διατάξεσιν  ἀφιέντος καὶ προσέτι τὸν αὐτοῦ θάνατον ἐξερευγομένου καὶ τοῖς  ἰώδεσι καὶ  ψυχοφθόροις  δηλητηρίοις τὰς  ἁλισκομένας πρὸς αὐτοῦ ψυχὰς  φαρμάττοντος καὶ μόνον οὐχὶ  νεκροῦντος ταῖς τῶν νεκρῶν εἰδώλων  νεκροποιοῖς θυσίαις πάντα τε  ἀνθρωπόμορφον  θῆρα καὶ πάντα τρόπον ἄγριον καθ’ ἡμῶν  ὑποσαλεύοντος,</p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="15"><p>αὖθις ἐξ ὑπαρχῆς ὁ τῆς  <note place="margin" xml:lang="eng"><bibl>Is. 9, 6 (L44) Josh. 5, 14</bibl></note> μεγάλης βουλῆς ἄγγελος, ὁ μέγας ἀρχιστράτηγος τοῦ θεοῦ, μετὰ τὴν αὐτάρκη  διαγυμνασίαν ἣν οἱ  μέγιστοι τῆς αὐτοῦ βασιλείας στρατιῶται διὰ τῆς πρὸς ἅπαντα ὑπομονῆς καὶ  καρτερίας ἐνεδείξαντο, ἀθρόως οὕτως  φανείς, τὰ μὲν  ἐχθρὰ καὶ  πολέμια εἰς ἀφανὲς καὶ τὸ μηθὲν κατεστήσατο, ὡς μηδὲ πώποτε  ὠνομάσθαι δοκεῖν, τὰ δ’ αὐτῷ φίλα καὶ οἰκεῖα δόξης ἐπέκεινα παρὰ πᾶσιν, οὐκ ἀνθρώποις μόνον, ἀλλ’ ἤδη καὶ  δυνάμεσιν  οὐρανίοις ἡλίῳ τε καὶ  σελήνῃ καὶ  ἄστροις καὶ τῷ  σύμπαντι οὐρανῷ τε καὶ κόσμῳ προήγαγεν, </p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="16"><p>ὥστε ἤδη, ὃ μηδὲ ἄλλοτέ πω, τοὺς πάντων ἀνωτάτω βασιλέας ἧς λελόγχασι παρ’ αὐτοῦ τιμῆς  συνῃσθημένως νεκρῶν μὲν εἰδώλων  καταπτύειν προσώποις,  πατεῖν δ’  ἄθεσμα δαιμόνων  θέσμια καὶ παλαιᾶς ἀπάτης πατροπαραδότου  καταγελᾶν, ἕνα δὲ αὐτὸν μόνον θεὸν τὸν κοινὸν ἁπάντων καὶ ἑαυτῶν εὐεργέτην γνωρίζειν Χριστόν τε τοῦ θεοῦ παῖδα παμβασιλέα τῶν ὅλων ὁμολογεῖν σωτῆρά τε αὐτὸν ἐν στήλαις ἀναγορεύειν,  ἀνεξαλείπτῳ μνήμῃ τὰ κατορθώματα καὶ τὰς κατὰ τῶν ἀσεβῶν αὐτοῦ νίκας μέσῃ τῇ  βασιλευούσῃ τῶν ἐπὶ γῆς πόλει βασιλικοῖς  χαρακτῆρσι  προσεγγράφοντας, ὥστε μόνον τῶν ἐξ αἰῶνος Ἰησοῦν <pb n="v.2.p.408"/> Χριστὸν τὸν ἡμῶν σωτῆρα καὶ πρὸς αὐτῶν τῶν ἐπὶ γῆς ἀνωτάτω οὐχ οἷα κοινὸν ἐξ ἀνθρώπων βασιλέα γενόμενον ὁμολογεῖσθαι, ἀλλ’ οἷα τοῦ καθ’ ὅλων θεοῦ παῖδα γνήσιον καὶ αὐτὸν θεὸν προσκυνεῖσθαι.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="17"><p rend="align(indent)">Καὶ  εἰκότως· τίς γὰρ τῶν πώποτε βασιλέων τοσοῦτον ἀρετῆς  ἠνέγκατο, ὡς πάντων τῶν ἐπὶ γῆς ἀνθρώπων  ἀκοὴν καὶ γλῶτταν  ἐμπλῆσαι τῆς αὐτοῦ προσηγορίας; τίς βασιλεὺς νόμους εὐσεβεῖς οὕτω καὶ  σώφρονας διαταξάμενος ἀπὸ περάτων γῆς καὶ εἰς  ἄκρα τῆς ὅλης οἰκουμένης εἰς  ἐπήκοον ἅπασιν ἀνθρώποις ἀναγινώσκεσθαι διαρκῶς  ἐκράτυνεν;</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="18"><p>τίς  ἀνημέρων ἐθνῶν ἔθη βάρβαρα καὶ  ἀνήμερα τοῖς  ἡμέροις αὐτοῦ καὶ φιλανθρωποτάτοις  παρέλυσε νόμοις; τίς  αἰῶσιν ὅλοις ὑπὸ πάντων  πολεμούμενος τὴν ὑπὲρ ἄνθρωπον ἀρετὴν  ἐπεδείξατο, ὡς ἀνθεῖν ὁσημέραι καὶ  νεάζειν διὰ παντὸς τοῦ βίου;</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="19"><p>τίς ἔθνος τὸ μηδὲ  ἀκουσθὲν ἐξ αἰῶνος οὐκ ἐν  γωνίᾳ ποι γῆς  λεληθός, ἀλλὰ καθ’ ὅλης τῆς ὑφ’ ἥλιον ἱδρύσατο; τίς εὐσεβείας ὅπλοις οὕτως  ἐφράξατο τοὺς στρατιώτας, ὡς ἀδάμαντος τὰς ψυχὰς  κραταιοτέρους ἐν τοῖς πρὸς τοὺς ἀντιπάλους ἀγῶσιν  διαφαίνεσθαι;</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="20"><p>τίς βασιλέων ἐς τοσοῦτον κρατεῖ καὶ  στρατηγεῖ μετὰ θάνατον καὶ τρόπαια κατ’ ἐχθρῶν ἵστησιν καὶ πάντα τόπον καὶ χώραν καὶ πόλιν, Ἑλλάδα τε καὶ βάρβαρον, βασιλικῶν οἴκων αὐτοῦ  πληροῖ καὶ θείων  ναῶν  ἀφιερώμασιν, οἷα τάδε τὰ τοῦδε τοῦ νεὼ  περικαλλῆ  κοσμήματά τε καὶ  ἀναθήματα; ἃ καὶ αὐτὰ  σεμνὰ μὲν ὡς ἀληθῶς καὶ μεγάλα  ἐκπλήξεώς τε καὶ θαύματος ἄξια καὶ οἷα τῆς τοῦ σωτῆρος ἡμῶν βασιλείας ἐναργῆ δείγματα, ὅτι καὶ νῦν αὐτὸς  <note place="margin" xml:lang="eng"><bibl>Ps. 33, ?͂148, 5 (L44)</bibl></note> εἶπεν καὶ ἐγενήθησαν, αὐτὸς ἐνετείλατο καὶ ἐκτίσθησαν <pb n="v.2.p.410"/> (τί γὰρ καὶ ἔμελλεν τοῦ παμβασιλέως καὶ  πανηγεμόνος καὶ αὐτοῦ θεοῦ λόγου  ἐνστήσεσθαι τῷ νεύματι;), σχολῆς τε λόγων οἰκείας εἰς ἀκριβῆ θεωρίαν τε καὶ ἑρμηνείαν τυγχάνει δεόμενα· </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="21"><p>οὐ μὴν ὅσα καὶ οἷα τὰ τῆς τῶν  πεπονηκότων προθυμίας κέκριται παρ’ αὐτῷ τῷ  θεολογουμένῳ τὸν ἔμψυχον πάντων ὑμῶν  καθορῶντι ναὸν καὶ τὸν ἐκ  <note place="margin" xml:lang="eng"><bibl>1 Pet. 2, 5. 7</bibl></note> ζώντων λίθων καὶ  βεβηκότων οἶκον  ἐποπτεύοντι  <note place="margin" xml:lang="eng"><bibl>Eph. 2, 20. 21</bibl></note> εὖ καὶ  ἀσφαλῶς ἱδρυμένον ἐπὶ τῷ θεμελίῳ τῶν ἀποστόλων καὶ προφητῶν, ὄντος  ἀκρογωνιαίου  <note place="margin" xml:lang="eng"><bibl>1 Pet 2, 5. 7</bibl></note> λίθου αὐτοῦ Ἰησοῦ Χριστοῦ, ὃν  ἀπεδοκίμασαν μὲν οὐχ οἱ τῆς παλαιᾶς καὶ μηκέτ’ οὔσης ἐκείνης μόνον, ἀλλὰ καὶ τῆς εἰς ἔτι νῦν τῶν πολλῶν ἀνθρώπων οἰκοδομῆς  κακοὶ κακῶν ὄντες  ἀρχιτέκτονες,  δοκιμάσας δ’ ὁ πατὴρ καὶ τότε καὶ νῦν εἰς κεφαλὴν γωνίας τῆσδε τῆς κοινῆς ἡμῶν ἐκκλησίας ἱδρύσατο.  τοῦτον δὴ οὖν τὸν ἐξ ὑμῶν αὐτῶν  ἐπεσκευασμένον  <note place="margin" xml:lang="eng"><bibl>Cf. 1 Cor. 8, 16</bibl></note> ζῶντος θεοῦ ζῶντα ναόν,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="22"><p>τὸ μέγιστον καὶ ἀληθεῖ λόγῳ θεοπρεπὲς  ἱερεῖόν  φημι, οὗ τὰ ἐνδοτάτω  ἄδυτα τοῖς πολλοῖς  ἀθεώρητα καὶ ὄντως ἅγια καὶ τῶν ἁγίων ἅγια, τίς ἂν  ἐποπτεύσας ἐξειπεῖν  τολμήσειεν; τίς δὲ κἂν εἰσκύψαι περιβόλων ἱερῶν  <note place="margin" xml:lang="eng"><bibl>Heb. 4, 14</bibl></note> εἴσω  δυνατός, ὅτι μὴ μόνος ὁ μέγας τῶν ὅλων  ἀρχιερεύς, ᾧ μόνῳ θέμις πάσης λογικῆς ψυχῆς τὰ ἀπόρρητα  διερευνᾶσθαι;</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="23"><p>τάχα δὲ καὶ ἄλλῳ  δευτερεύειν μετὰ τοῦτον ἑνὶ μόνῳ τῶν ἴσων  ἐφικτόν, τῷδε τῷ προκαθημένῳ τῆσδε τῆς στρατιᾶς ἡγεμόνι,  <note place="margin" xml:lang="eng"><bibl>Ibid.</bibl></note> ὃν αὐτὸς ὁ πρῶτος καὶ μέγας ἀρχιερεὺς δευτερείοις τῶν τῇδε ἱερείων τιμήσας,  ποιμένα τῆς ὑμετέρας <pb n="v.2.p.412"/> ἐνθέου ποίμνης κλήρῳ καὶ κρίσει τοῦ πατρὸς τὸν  ὑμέτερον  λαχόντα λαόν, ὡς ἂν  θεραπευτὴν καὶ  ὑποφήτην αὐτὸς ἑαυτοῦ  κατετάξατο, τὸν νέον  <note place="margin" xml:lang="eng"><bibl>Heb. 7, 3</bibl></note>  Ἀαρὼν ἢ  Μελχισεδεκ  ἀφωμοιωμένον τῷ υἱῷ τοῦ θεοῦ  μένοντά τε καὶ πρὸς αὐτοῦ τηρούμενον εἰς τὸ  διηνεκὲς ταῖς κοιναῖς ἁπάντων ἡμῶν εὐχαῖς. τούτῳ δὴ οὖν  ἐξέστω μόνῳ μετὰ τὸν πρῶτον καὶ μέγιστον ἀρχιερέα,</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="24"><p> εἰ μὴ τὰ πρῶτα, τὰ δεύτερα γοῦν ὅμως ὁρᾶν τε καὶ ἐπισκοπεῖν τῆς ἐνδοτάτω τῶν ὑμετέρων ψυχῶν θεωρίας, πείρᾳ μὲν καὶ χρόνου μήκει ἕκαστον ἀκριβῶς  ἐξητακότι σπουδῇ τε τῇ αὐτοῦ καὶ ἐπιμελείᾳ τοὺς πάντας ὑμᾶς ἐν κόσμῳ καὶ λόγῳ τῷ κατ’ εὐσέβειαν διατεθειμένῳ  δυνατῷ τε ὄντι μᾶλλον ἁπάντων, ὧν αὐτὸς σὺν  <note place="margin" xml:lang="eng"><bibl>Heb. 13, 17 (inexact quotation)</bibl></note> θείᾳ δυνάμει  κατηρτίσατο, τούτων τοῖς ἔργοις ἐφαμίλλως ἀποδοῦναι τοὺς λόγους.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="25"><p rend="align(indent)"><note place="margin" xml:lang="eng"><bibl>Heb. 4, 14</bibl></note> Ὁ μὲν οὖν πρῶτος καὶ μέγας ἡμῶν ἀρχιερεὺς  <note place="margin" xml:lang="eng"><bibl>John 5, 19</bibl></note> ὅσα βλέπει τὸν πατέρα ποιοῦντα, ταῦτα, φησίν, ὁμοίως καὶ ὁ υἱὸς ποιεῖ· ὃ δὲ καὶ αὐτὸς ὡς ἂν ἐπὶ διδάσκαλον τὸν πρῶτον καθαροῖς  νοὸς ὄμμασιν  <note place="margin" xml:lang="eng"><bibl>Heb. 12, 2</bibl></note>  ἀφορῶν, ὅσα βλέπει ποιοῦντα, ὡς ἂν ἀρχετύποις χρώμενος παραδείγμασιν, τούτων τὰς εἰκόνας, ὡς ἔνι μάλιστα δυνατόν, εἰς τὸ ὁμοιότατον  δημιουργῶν  <note place="margin" xml:lang="eng"><bibl>Ex. 31, 2. ?͂35, 30. 31</bibl></note>  ἀπειργάσατο, οὐδὲν ἐκείνῳ καταλιπὼν τῷ Βεσελεηλ, ὃν αὐτὸς ὁ θεὸς πνεύματος  ἐμπλήσας σοφίας καὶ συνέσεως καὶ τῆς ἄλλης ἐντέχνου καὶ  ἐπιστημονικῆς γνώσεως, τῆς τῶν οὐρανίων  τύπων  <note place="margin" xml:lang="eng"><bibl>Cf. Heb. 8, 5</bibl></note> διὰ  συμβόλων ναοῦ  κατασκευῆς δημιουργὸν  ἀνακέκληται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="26"><p>ταύτῃ δ’ οὖν καὶ ὅδε Χριστὸν ὅλον, τὸν λόγον, τὴν σοφίαν, τὸ φῶς ἐν τῇ αὐτὸς αὐτοῦ  ἀγαλματοφορῶν ψυχῇ, οὐδ’ ἔστιν εἰπεῖν οἵᾳ σὺν <pb n="v.2.p.414"/>  μεγαλοφροσύνῃ πλουσίᾳ τε καὶ  ἀπλήστῳ διανοίας χειρὶ καὶ σὺν οἵᾳ πάντων ὑμῶν φιλοτιμίᾳ, τῇ τῶν  εἰσφορῶν  μεγαλοψυχίᾳ τῆς αὐτῆς αὐτῷ προθέσεως κατὰ μηδένα τρόπον  ἀπολειφθῆναι  φιλονεικότερον  μεγαλοφρονουμένων, τὸν  μεγαλοπρεπῆ τόνδε θεοῦ τοῦ ὑψίστου νεὼν τῷ τοῦ κρείττονος παραδείγματι, ὡς ἂν  ὁρώμενον μὴ  ὁρωμένου, τὴν φύσιν ἐμφερῆ συνεστήσατο, χῶρον μὲν τόνδε, ὅ τι καὶ ἄξιον εἰπεῖν πρῶτον ἁπάντων, πάσης οὐ καθαρᾶς ὕλης ἐχθρῶν ἐπιβουλαῖς  κατακεχωσμένον οὐ παριδὼν οὐδὲ τῇ τῶν  αἰτίων  παραχωρήσας κακίᾳ, ἐξὸν ἐφ’ ἕτερον ἐλθόντα, μυρίων ἄλλων  εὐπορουμένων τῇ πόλει,  ῥᾳστώνην εὕρασθαι τοῦ  πόνου καὶ πραγμάτων ἀπηλλάχθαι.</p></div>  
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="27"><p>ὃ δὲ πρῶτον αὑτὸν ἐπὶ τὸ ἔργον ἐγείρας, εἶτα δὲ τὸν σύμπαντα λαὸν προθυμίᾳ  ῥώσας καὶ μίαν ἐξ ἁπάντων μεγάλην χεῖρα συναγαγών, πρῶτον ἆθλον  ἠγωνίζετο, αὐτὴν δὴ μάλιστα τὴν ὑπὸ τῶν ἐχθρῶν  πεπολιορκημένην, αὐτὴν τὴν  προπονήσασαν καὶ τοὺς αὐτοὺς ἡμῖν καὶ πρὸ ἡμῶν  διωγμοὺς  ὑπομείνασαν, τὴν μητρὸς δίκην τῶν τέκνων  ἐρημωθεῖσαν ἐκκλησίαν συναπολαῦσαι δεῖν οἰόμενος τῆς τοῦ παναγάθου μεγαλοδωρεᾶς.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="28"><p><note place="margin" xml:lang="eng"><bibl>Heb. 13, 20</bibl></note> ἐπειδὴ γὰρ τοὺς παῖδας αὖθις ὁ μέγας ποιμήν, τοὺς θῆρας καὶ τοὺς  λύκους καὶ πᾶν  <note place="margin" xml:lang="eng"><bibl>Ps. 58, 6</bibl></note>  ἀπηνὲς καὶ ἄγριον γένος  ἀποσοβήσας καὶ τὰς  μύλας τῶν  λεόντων, ᾗ φησιν τὰ θεῖα λόγια,  συντρίψας, ἐπὶ ταὐτὸν αὖθις συνελθεῖν ἠξίωσεν,  δικαιότατα καὶ τῆς ποίμνης τὴν μάνδραν ἀνίστη  <note place="margin" xml:lang="eng"><bibl>Ps. 8, 2</bibl></note> τοῦ  καταισχῦναι  ἐχθρὸν καὶ  ἐκδικητὴν καὶ ὡς <pb n="v.2.p.416"/> ἂν ἔλεγχον ταῖς  θεομάχοις τῶν ἀσεβῶν  προαγάγοι  τόλμαις.</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="29"><p>καὶ νῦν οἳ μὲν οὐκ εἰσὶν οἱ  θεομισεῖς, ὅτι μηδὲ ἦσαν, ἐς βραχὺ δὲ  ταράξαντες καὶ ταραχθέντες, εἶθ’  ὑποσχόντες τιμωρίαν οὐ  μεμπτὴν τῇ δίκῃ, ἑαυτοὺς καὶ φίλους καὶ οἴκους ἄρδην  ἀναστάτους  κατέστησαν, ὡς τὰς πάλαι στήλαις ἱεραῖς  καταγραφείσας  προρρήσεις ἔργοις  πιστὰς ὁμολογεῖσθαι, δι’ ὧν τά τε ἄλλα ὁ θεῖος  ἐπαληθεύει λόγος, ἀτὰρ καὶ τάδε περὶ αὐτῶν ἀποφαινόμενος  <q>ῥομφαίαν  ἐσπάσαντο οἱ  ἁμαρτωλοί, </q></p></div>  
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="30"><p><note place="margin" xml:lang="eng"><bibl>Ps. 37, 14. 15</bibl></note> <q rend="merge">ἐνέτειναν τόξον αὐτῶν τοῦ  καταβαλεῖν πτωχὸν καὶ πένητα, τοῦ  σφάξαι τοὺς  εὐθεῖς τῇ καρδίᾳ· ἡ ῥομφαία αὐτῶν  εἰσέλθοι εἰς τὰς καρδίας αὐτῶν καὶ τὰ  τόξα αὐτῶν συντριβείη</q> <note place="margin" xml:lang="eng"><bibl>Ps. 9, 6. 5 (L44)</bibl></note> καὶ πάλιν <q>ἀπώλετο τὸ  μνημόσυνον αὐτῶν μετ’  ἤχου,</q> καὶ <q>τὸ ὄνομα αὐτῶν  ἐξήλειπται εἰς τὸν αἰῶνα καὶ εἰς τὸν αἰῶνα τοῦ αἰῶνος,</q> ὅτι δὴ καὶ ἐν  <note place="margin" xml:lang="eng"><bibl>Ps. 18. 41</bibl></note> κακοῖς γενόμενοι <q>ἐκέκραξαν, καὶ οὐκ ἦν ὁ σῴζων· πρὸς κύριον, καὶ οὐκ  εἰσήκουσεν αὐτῶν</q>, ἀλλ’ οἳ μὲν  <note place="margin" xml:lang="eng"><bibl>Ps. 20, 8 (L44)</bibl></note> <q>συνεποδίσθησαν καὶ  ἔπεσαν, ἡμεῖς δὲ  ἀνέστημεν καὶ  ἀνωρθώθημεν</q>· καὶ τό γ’ ἐν τούτοις  προαναφωνοῦν  <note place="margin" xml:lang="eng"><bibl>Ps. 73, 20</bibl></note> <q>κύριε, ἐν τῇ πόλει σου τὴν εἰκόνα αὐτῶν ἐξουδενώσεις</q> ἀληθὲς ὑπ’ ὀφθαλμοῖς πάντων  ἀναπέφανται.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="31"><p rend="align(indent)">Ἀλλ’  οἳ μὲν γιγάντων τρόπον  θεομαχίαν  ἐνστησάμενοι τοιαύτην εἰλήχασιν τὴν τοῦ βίου  καταστροφήν· τῆς δ’ ἐρήμου καὶ παρ’ ἀνθρώποις  ἀπεγνωσμένης τοιαῦτα οἷα τὰ  ὁρώμενα τῆς κατὰ θεὸν ὑπομονῆς τὰ  τέλη, ὡς ἀναφωνεῖν αὐτῇ τὴν προφητείαν  <note place="margin" xml:lang="eng"><bibl>Is. 35, 1-4. 6. 7 (L44)</bibl></note> Ἡσαΐου ταῦτα </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="32"><p><q>εὐφράνθητι, ἔρημος  διψῶσα, ἀγαλλιάοθω ἔρημος καὶ  ἀνθείτω ὡς κρίνον· καὶ  ἐξανθήσει καὶ  ἀγαλλιάσεται τὰ  ἔρημα. ἰσχύσατε, <pb n="v.2.p.418"/> χεῖρες ἀνειμέναι καὶ γόνατα παραλελυμένα·  παρακαλέσατε, ὀλιγόψυχοι τῇ διανοίᾳ, ἰσχύσατε, μὴ φοβεῖσθε. ἰδοὺ ὁ θεὸς ἡμῶν κρίσιν  ἀνταποδίδωσιν καὶ  ἀνταποδώσει, αὐτὸς  ἥξει καὶ σώσει ἡμᾶς· ὅτι, φησίν, ἐρράγη ἐν τῇ ἐρήμῳ ὕδωρ, καὶ  φάραγξ ἐν γῇ  διψώσῃ, καὶ ἡ ἄνυδρος ἔσται εἰς ἕλη, καὶ εἰς τὴν διψῶσαν γῆν πηγὴ ὕδατος ἔσται.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="33"><p rend="align(indent)">Καὶ τάδε μὲν λόγοις πάλαι προθεσπισθέντα βίβλοις ἱεραῖς καταβέβλητο, τά γε μὴν ἔργα οὐκέτ’ ἀκοαῖς, ἀλλ’ ἔργοις ἡμῖν παραδέδοται. ἡ ἔρημος ἥδε, ἡ ἄνυδρος, ἡ χήρα καὶ  ἀπερίστατος, ἧς ὡς  <note place="margin" xml:lang="eng"><bibl>Ps. 74, 5-7</bibl></note> ἐν  δρυμῷ ξύλων  ἀξίναις  ἐξέκοψαν τὰς πύλας, ἐπὶ τὸ αὐτὸ ἐν  πέλυκι καὶ  λαξευτηρίῳ  συνέτριψαν αὐτήν, ἧς καὶ τὰς βίβλους  διαφθείραντες ἐνεπύρισαν ἐν πυρὶ τὸ ἁγιαστήριον τοῦ θεοῦ, εἰς τὴν γῆν ἐβεβήλωσαν τὸ σκήνωμα τοῦ ὀνόματος αὐτοῦ,  <note place="margin" xml:lang="eng"><bibl>Ps. 80, 12. 13</bibl></note> ἣν  ἐτρύγησαν πάντες οἱ παραπορευόμενοι τὴν ὁδὸν  προκαθελόντες αὐτῆς τοὺς  φραγμούς, ἣν ἐλυμήνατο ὗς ἐκ δρυμοῦ καὶ  μονιὸς  ἄγριος  κατενεμήσατο, Χριστοῦ δυνάμει παραδόξῳ νῦν, ὅτε  θέλει αὐτός,  <note place="margin" xml:lang="eng"><bibl>Is. 35 (see above)</bibl></note> γέγονεν ὡς κρίνον· ἐπεὶ καὶ τότε αὐτοῦ νεύματι,  <note place="margin" xml:lang="eng"><bibl>Heb. 12, 6</bibl></note> ὡς ἂν  προκηδομένου πατρός,  ἐπαιδεύετο· ὃν γὰρ  ἀγαπᾷ κύριος,  παιδεύει,  μαστιγοῖ δὲ πάντα υἱὸν ὃν  παραδέχεται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="34"><p> μέτρῳ δῆτα κατὰ τὸ δέον  ἐπιστραφεῖσα, αὖθις ἄνωθεν ἐξ ὑπαρχῆς  ἀγαλλιᾶν  <note place="margin" xml:lang="eng"><bibl>Is. 35 (see above)</bibl></note> προστάττεται  ἐξανθεῖ τε ὡς κρίνον καὶ τῆς ἐνθέου εὐωδίας εἰς πάντας  ἀποπνεῖ ἀνθρώπους, ὅτι, φησίν, ἐρράγη ἐν τῇ ἐρήμῳ ὕδωρ τὸ  νᾶμα τῆς θείας τοῦ  <note place="margin" xml:lang="eng"><bibl>Tit. 3, 5</bibl></note> σωτηρίου λουτροῦ παλιγγενεσίας, καὶ νῦν γέγονεν  <note place="margin" xml:lang="eng"><bibl>Is. 35 (see above)</bibl></note> ἡ πρὸ μικροῦ ἔρημος εἰς ἕλη, καὶ εἰς τὴν διψῶσαν γῆν  ἔβρυσεν πηγὴ ὕδατος ζῶντος,  ἴσχυσάν τε ὡς <pb n="v.2.p.420"/> ἀληθῶς χεῖρες αἱ τὸ πρὶν ἀνειμέναι, καὶ τῆς τῶν χειρῶν ἰσχύος ἔργα τάδε τὰ μεγάλα καὶ ἐναργῆ δείγματα· ἀλλὰ καὶ τὰ πάλαι σεσαθρωμένα καὶ  παρειμένα γόνατα τὰς οἰκείας  ἀπολαβόντα  βάσεις, τὴν ὁδὸν τῆς θεογνωσίας  εὐθυποροῦντα  βαδίζει,  <note place="margin" xml:lang="eng"><bibl>John 10, 16</bibl></note> ἐπὶ τὴν οἰκείαν ποίμνην τοῦ παναγάθου ποιμένος  σπεύδοντα.  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="35"><p>εἰ δὲ καὶ ταῖς τῶν τυράννων ἀπειλαῖς τὰς ψυχάς τινες  ἀπενάρκησαν, οὐδὲ τούτους ὁ σωτήριος  ἀθεραπεύτους  παρορᾷ λόγος, εὖ μάλα δὲ καὶ αὐτοὺς  ἰώμενος ἐπὶ τὴν τοῦ θείου παράκλησιν παρορμᾷ λέγων· </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="36"><p><q>παρακαλέσατε,  οἱ ὀλιγόψυχοι τῇ <note place="margin" xml:lang="eng"><bibl>Isai. 35 (see above)</bibl></note> διανοίᾳ, ἰσχύσατε, μὴ φοβεῖσθε.</q></p>
 <p rend="align(indent)">Τούτων δεῖν  ἀπολαῦσαι τὴν διὰ θεὸν γενομένην ἔρημον τοῦ λόγου  προαγορεύοντος, ἐπακούσας  ὀξείᾳ διανοίας ἀκοῇ οὗτος ὁ νέος ἡμῶν καὶ καλὸς Ζοροβαβελ μετὰ τὴν πικρὰν ἐκείνην  αἰχμαλωσίαν  <note place="margin" xml:lang="eng"><bibl>Matt. 24, 15</bibl></note> καὶ τὸ βδέλυγμα τῆς ἐρημώσεως, οὐ παριδὼν τὸ πτῶμα  νεκρόν, πρώτιστα πάντων παρακλήσεσιν καὶ λιταῖς ἵλεω τὸν πατέρα μετὰ τῆς κοινῆς ὑμῶν ἁπάντων  ὁμοφροσύνης  καταστησάμενος καὶ τὸν  <note place="margin" xml:lang="eng"><bibl>Cf. Rom. 4, 17</bibl></note> μόνον νεκρῶν ζωοποιὸν σύμμαχον παραλαβὼν καὶ  συνεργόν, τὴν  πεσοῦσαν ἐξήγειρεν  προαποκαθάρας καὶ  προθεραπεύσας τῶν κακῶν, καὶ στολὴν οὐ τὴν ἐξ ἀρχαίου παλαιὰν αὐτῇ  περιτέθεικεν, ἀλλ’ ὁποίαν αὖθις παρὰ τῶν θείων χρησμῶν  ἐξεπαιδεύετο,  <note place="margin" xml:lang="eng"><bibl>Hag. 2,9</bibl></note> σαφῶς ὧδε λεγόντων <q>καὶ ἔσται ἡ δόξα τοῦ οἴκου τούτου ἡ ἐσχάτη ὑπέρ τὴν προτέραν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="37"><p rend="align(indent)">Ταύτῃ δ’ οὖν πολὺ μείζονα τὸν χῶρον ἅπαντα  περιλαβών, τὸν μὲν ἔξωθεν  ὠχυροῦτο περίβολον <pb n="v.2.p.422"/> τῷ τοῦ παντὸς  περιτειχίσματι, ὡς ἂν  ἀσφαλέστατον εἴη τοῦ παντὸς ἕρκος·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="38"><p> πρόπυλον δὲ μέγα καὶ εἰς ὕψος  ἐπηρμένον πρὸς αὐτὰς ἀνίσχοντος ἡλίου ἀκτῖνας  ἀναπετάσας, ἤδη καὶ τοῖς μακρὰν περιβόλων ἔξω ἱερῶν  ἑστῶσιν τῆς τῶν ἔνδον  παρέσχεν ἀφθονίαν θέας, μόνον οὐχὶ καὶ τῶν ἀλλοτρίων τῆς πίστεως ἐπὶ τὰς πρώτας εἰσόδους  ἐπιστρέφων τὰς ὄψεις, ὡς ἂν μὴ  παρατρέχοι τις ὅτι μὴ τὴν ψυχὴν  κατανυγεὶς πρότερον μνήμῃ τῆς τε πρὶν ἐρημίας καὶ τῆς νῦν παραδόξου  θαυματουργίας, ὑφ’ ἧς τάχα καὶ ἑλκυσθήσεσθαι  κατανυγέντα καὶ πρὸς αὐτῆς τῆς ὄψεως ἐπὶ τὴν  εἴσοδον  προτραπήσεσθαι ἤλπισεν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="39"><p>εἴσω δὲ παρελθόντι πυλῶν οὐκ εὐθὺς  ἐφῆκεν ἀνάγνοις καὶ  ἀνίπτοις ποσὶν τῶν ἔνδον ἐπιβαίνειν ἁγίων,  διαλαβὼν δὲ πλεῖστον ὅσον τὸ μεταξὺ τοῦ τε νεὼ καὶ τῶν πρώτων  εἰσόδων,  τέτταρσι μὲν πέριξ  ἐγκαρσίοις  κατεκόσμησεν στοαῖς, εἰς  τετράγωνόν τι σχῆμα  περιφράξας τὸν τόπον,  κίοσι πανταχόθεν  ἐπαιρομέναις· ὧν τὰ μέσα  διαφράγμασι τοῖς ἀπὸ ξύλου  δικτυωτοῖς ἐς τὸ  σύμμετρον  ἥκουσι  μήκους  περικλείσας, μέσον  αἴθριον  ἠφίει εἰς τὴν τοῦ οὐρανοῦ  κάτοψιν, λαμπρὸν καὶ ταῖς τοῦ φωτὸς  ἀκτῖσιν  ἀνειμένον ἀέρα παρέχων.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="40"><p>ἱερῶν δ’ ἐνταῦθα  καθαρσίων ἐτίθει σύμβολα,  κρήνας ἄντικρυς εἰς πρόσωπον ἐπισκευάζων τοῦ νεὼ πολλῷ τῷ  χεύματι τοῦ  νάματος τοῖς περιβόλων ἱερῶν ἐπὶ τὰ ἔσω  προϊοῦσιν τὴν  ἀπόρυψιν παρεχομένας. καὶ πρώτη μὲν  εἰσιόντων αὕτη  διατριβή, κόσμον ὁμοῦ καὶ ἀγλαΐαν τῷ παντὶ τοῖς τε τῶν πρώτων  εἰσαγωγῶν ἔτι δεομένοις κατάλληλον τὴν  μονὴν  παρεχομένη.</p></div>
<pb n="v.2.p.424"/>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="41"><p rend="align(indent)">Ἀλλὰ γὰρ καὶ τὴν τούτων θέαν  παραμειψάμενος, πλείοσιν ἔτι μᾶλλον τοῖς ἐνδοτάτω  προπύλοις τὰς ἐπὶ τὸν νεὼν παρόδους  ἀναπεπταμένας ἐποίει, ὑπὸ μὲν ταῖς ἡλίου βολαῖς αὖθις τρεῖς πύλας ὑφ’ ἓν  καταθεὶς  πλευρόν, ὧν πολὺ τὰς παρ’ ἑκάτερα  μεγέθει τε καὶ  πλάτει πλεονεκτεῖν τῇ μέσῃ χαρισάμενος  παραπήγμασί τε χαλκοῦ σιδηροδέτοις καὶ ποικίλμασιν  ἀναγλύφοις διαφερόντως αὐτὴν  φαιδρύνας, ὡς ἂν βασιλίδι ταύτῃ τοὺς  δορυφόρους  ὑπέζευξεν· </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="42"><p>τὸν αὐτὸν δὲ τρόπον καὶ ταῖς παρ’ ἑκάτερα τοῦ παντὸς νεὼ στοαῖς τὸν τῶν  προπύλων ἀριθμὸν  διατάξας, ἄνωθεν ἐπὶ ταύταις ἄλλῳ  πλείονι  φωτὶ διαφόρους τὰς ἐπὶ τὸν οἶκον  εἰσβολὰς ἐπενόει, ταῖς ἀπὸ ξύλου  λεπτουργίαις καὶ τὸν περὶ αὐτὰς κόσμον  καταποικίλλων.</p>
 <p rend="align(indent)">Τὸν δὲ βασίλειον οἶκον  πλουσιωτέραις ἤδη καὶ δαψιλέσι ταῖς ὕλαις  ὠχύρου,  ἀφθόνῳ φιλοτιμίᾳ τῶν  ἀναλωμάτων χρώμενος·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="43"><p>ἔνθα μοι δοκῶ περιττὸν εἶναι τοῦ  δομήματος  μήκη τε καὶ  πλάτη καταγράφειν, τὰ φαιδρὰ ταῦτα κάλλη καὶ τὰ λόγου κρείττονα  μεγέθη τήν τε τῶν ἔργων  ἀποστίλβουσαν ὄψιν τῷ λόγῳ  διεξιόντι  ὕψη τε τὰ  οὐρανομήκη καὶ τὰς τούτων  ὑπερκειμένας πολυτελεῖς τοῦ Λιβάνου κέδρους, ὧν οὐδὲ τὸ θεῖον λόγιον τὴν μνήμην  ἀπεσιώπησεν <q>εὐφρανθήσεται</q>  φάσκον <q>τὰ
 <note place="margin" xml:lang="eng"><bibl>Ps. 104, 16 (with variant)</bibl></note> ξύλα τοῦ κυρίου, καὶ αἱ  κέδροι τοῦ Λιβάνου ἃς  ἐφύτευσεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="44"><p rend="align(indent)">Τί με δεῖ νῦν τῆς  πανσόφου καὶ  ἀρχιτεκτονικῆς 
διατάξεως καὶ τοῦ  κάλλους τῆς ἐφ’ ἑκάστου μέρους ὑπερβολῆς  ἀκριβολογεῖσθαι τὴν ὑφήγησιν, ὅτε τῆς ὄψεως τὴν διὰ τῶν  ὤτων  ἀποκλείει  μάθησιν ἡ <pb n="v.2.p.426"/> μαρτυρία; ἀλλὰ γὰρ ὧδε καὶ τὸν νεὼν  ἐπιτελέσας  θρόνοις τε τοῖς ἀνωτάτω εἰς τὴν τῶν προέδρων τιμὴν καὶ προσέτι  βάθροις ἐν τάξει τοῖς καθ’ ὅλου κατὰ τὸ  πρέπον  κοσμήσας ἐφ’  ἅπασίν τε τὸ τῶν ἁγίων ἅγιον θυσιαστήριον ἐν μέσῳ θείς, αὖθις καὶ τάδε, ὡς ἂν εἴη τοῖς πολλοῖς  ἄβατα, τοῖς ἀπὸ ξύλου  περιέφραττε  δικτύοις εἰς ἄκρον ἐντέχνου  λεπτουργίας  ἐξησκημένοις, ὡς θαυμάσιον τοῖς ὁρῶσιν παρέχειν τὴν θέαν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="45"><p rend="align(indent)">Ἀλλ’  οὐδὲ τοὔδαφος ἄρα εἰς  ἀμελὲς ἔκειτο αὐτῷ· καὶ τόδε γοῦν λίθῳ  μαρμάρῳ εὖ μάλα κόσμῳ παντὶ  λαμπρύνας, ἤδη λοιπὸν καὶ ἐπὶ τὰ ἐκτὸς τοῦ νεὼ μετῄει,  ἐξέδρας καὶ οἴκους τοὺς παρ’ ἑκάτερα  μεγίστους ἐπισκευάζων  ἐντέχνως ἐπὶ ταὐτὸν εἰς  πλευρὰ τῷ  βασιλείῳ  συνεζευγμένους καὶ ταῖς ἐπὶ τὸν μέσον οἶκον  εἰσβολαῖς  ἡνωμένους· ἃ καὶ αὐτὰ τοῖς ἔτι καθάρσεως καὶ  περιρραντηρίων τῶν διὰ  <note place="margin" xml:lang="eng"><bibl>John 3, 5</bibl></note> ὕδατος καὶ ἁγίου πνεύματος  ἐγχρῄζουσιν ὁ  εἰρηνικώτατος ἡμῶν  Σολομὼν ὁ τὸν νεὼν τοῦ θεοῦ  δειμάμενος ἀπειργάζετο, ὡς μηκέτι λόγον, ἀλλ’ ἔργον γεγονέναι τὴν ἄνω  λεχθεῖσαν προφητείαν·</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="46"><p>γέγονεν  <note place="margin" xml:lang="eng"><bibl>Hag. 2, 9</bibl></note> γὰρ καὶ νῦν ὡς ἀληθῶς ἐστιν ἡ δόξα τοῦ οἴκου τούτου ἡ ἐσχάτη ὑπὲρ τὴν προτέραν.</p>
 <p rend="align(indent)">Ἔδει γὰρ καὶ ἀκόλουθον ἦν τοῦ ποιμένος αὐτῆς καὶ δεσπότου ἅπαξ τὸν ὑπὲρ αὐτῆς θάνατον καταδεξαμένου καὶ μετὰ τὸ πάθος, ὃ χάριν αὐτῆς  <note place="margin" xml:lang="eng"><bibl>Cf. Phil. 3, 21; Heb. 2, 9</bibl></note>  ῥυπῶν  ἐνεδύσατο σῶμα ἐπὶ τὸ λαμπρὸν καὶ ἔνδοξον μεταβεβληκότος αὐτήν τε σάρκα τὴν  λυθεῖσαν  <note place="margin" xml:lang="eng"><bibl>Cf. 1 Cor. 15, 42</bibl></note> ἐκ φθορᾶς εἰς  ἀφθαρσίαν  ἀγαγόντος, καὶ  τήνδε <pb n="v.2.p.428"/> ὁμοίως τῶν τοῦ σωτῆρος  οἰκονομιῶν  ἐπαύρασθαι, ὅτι δὴ καὶ τούτων πολὺ κρείττονα λαβοῦσα  <note place="margin" xml:lang="eng"><bibl>Cf. Heb. 11, 39. 40</bibl></note> παρ’ αὐτοῦ τὴν ἐπαγγελίαν, τὴν πολὺ μείζονα δόξαν τῆς παλιγγενεσίας ἐν  ἀφθάρτου σώματος ἀναστάσει μετὰ φωτὸς ἀγγέλων  χορείας ἐν τοῖς οὐρανῶν ἐπέκεινα τοῦ θεοῦ βασιλείοις σὺν αὐτῷ Χριστῷ Ἰησοῦ τῷ πανευεργέτῃ καὶ σωτῆρι διαρκῶς ἐπὶ τοὺς ἑξῆς αἰῶνας ἀπολαβεῖν  ποθεῖ.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="47"><p>ἀλλὰ γὰρ τέως ἐπὶ τοῦ παρόντος τούτοις ἡ πάλαι χήρα καὶ ἔρημος θεοῦ χάριτι  περιβληθεῖσα τοῖς ἄνθεσιν  <note place="margin" xml:lang="eng"><bibl>Is. 35, 1</bibl></note> γέγονεν ἀληθῶς ὡς κρίνον, ᾗ φησιν ἡ προφητεία, καὶ τὴν  νυμφικὴν  ἀναλαβοῦσα στολὴν τόν τε τῆς  εὐπρεπείας  περιθεμένη στέφανον οἷα  χορεύειν διὰ Ἡσαΐου  παιδεύεται τὰ χαριστήρια τῷ βασιλεῖ θεῷ φωναῖς  εὐφήμοις  γεραίρουσα,  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="48"><p>αὐτῆς  λεγούσης  <note place="margin" xml:lang="eng"><bibl>Is. 61, 10-11</bibl></note>  ἐπακούωμεν <q>ἀγαλλιάσθω ἡ ψυχή μου ἐπὶ τῷ κυρίῳ·  ἐνέδυσεν γάρ με ἱμάτιον σωτηρίου καὶ  χιτῶνα εὐφροσύνης·  περιέθηκέν μοι ὡς  νυμφίῳ  μίτραν, καὶ ὡς νύμφην κατεκόσμησέν με κόσμῳ· καὶ ὡς γῆν  αὔξουσαν τὸ  ἄνθος αὐτῆς, καὶ ὡς  κῆπος τὰ σπέρματα αὐτοῦ ἀνατελεῖ, οὕτως κύριος κύριος  ἀνέτειλεν δικαιοσύνην καὶ  ἀγαλλίαμα ἐνώπιον πάντων τῶν ἐθνῶν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="49"><p rend="align(indent)"> Τούτοις μὲν οὖν αὕτη  χορεύει· οἵοις δὲ καὶ ὁ  νυμφίος, λόγος ὁ οὐράνιος, αὐτὸς Ἰησοῦς Χριστὸς  <note place="margin" xml:lang="eng"><bibl>Is. 54, 4. 6-8</bibl></note> αὐτὴν  ἀμείβεται, ἄκουε λέγοντος κυρίου <q>μὴ φοβοῦ ὅτι  κατῃσχύνθης μηδὲ  ἐντραπῇς ὅτι  ὠνειδίσθης· ὅτι αἰσχύνην αἰώνιον  ἐπιλήσῃ καὶ ὄνειδος τῆς <pb n="v.2.p.430"/>  χηρείας σου οὐ μὴ μνησθήσῃ, οὐχ ὡς γυναῖκα  ἐγκαταλελειμμένην καὶ  ὀλιγόψυχον  κέκληκέν σε κύριος οὐδ’ ὡς γυναῖκα ἐκ  νεότητος  μεμισημένην. εἶπεν ὁ θεός σου· χρόνον μικρὸν  ἐγκατέλιπόν σε, καὶ ἐν ἐλέῳ μεγάλῳ ἐλεήσω σε· ἐν θυμῷ μικρῷ  ἀπέστρεψα τὸ πρόσωπόν μου ἀπὸ σοῦ, καὶ ἐν ἐλέῳ αἰωνίῳ ἐλεήσω σε· εἶπεν ὁ  ῥυσάμενός σε κύριος.</q></p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="50"><p><note place="margin" xml:lang="eng"><bibl>Is. 51, 17. 18. 22. 23; 52, 1. 2</bibl></note> <q rend="merge">ἐξεγείρου, ἐξεγείρου, ἡ  πιοῦσα ἐκ χειρὸς κυρίου τὸ ποτήριον τοῦ θυμοῦ αὐτοῦ· τὸ ποτήριον γὰρ τῆς πτώσεως, τὸ κόνδυ τοῦ θυμοῦ μου,  ἐξέπιες καὶ  ἐξεκένωσας. καὶ οὐκ ἦν ὁ παρακαλῶν σε ἀπὸ πάντων τῶν τέκνων σου ὧν  ἔτεκες, καὶ οὐκ ἦν ὁ ἀντιλαμβανόμενος τῆς χειρός σου. ἰδοὺ  εἴληφα ἐκ τῆς χειρός σου τὸ ποτήριον τῆς πτώσεως, τὸ κόνδυ τοῦ θυμοῦ μου, καὶ οὐ  προσθήσεις ἔτι  πιεῖν αὐτό· καὶ δώσω αὐτὸ εἰς τὰς χεῖρας τῶν  ἀδικησάντων σε καὶ τῶν  ταπεινωσάντων σε.</q></p>  </div>
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="51"><p><q rend="merge">ἐξεγείρου, ἐξεγείρου, ἔνδυσαι τὴν  ἰσχύν, ἔνδυσαι τὴν δόξαν σου· ἐκτίναξαι τὸν  χοῦν καὶ  ἀνάστηθι.  κάθισον,  <note place="margin" xml:lang="eng"><bibl>Is. 49, 18-21</bibl></note>  ἔκλυσαι τὸν  δεσμὸν τοῦ  τραχήλου σου.  ἆρον κύκλῳ τοὺς ὀφθαλμούς σου καὶ  ἴδε  συνηγμένα τὰ τέκνα σου· ἰδοὺ συνήχθησαν καὶ ἦλθον πρός σε·  ζῶ ἐγώ, λέγει κύριος, ὅτι πάντας αὐτοὺς ὡς κόσμον  ἐνδύσῃ καὶ  περιθήσῃ αὐτοὺς ὡς κόσμον  νύμφης·</q></p></div> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="52"><p><q rend="merge">ὅτι τὰ  ἔρημά σου καὶ τὰ  διεφθαρμένα καὶ τὰ  καταπεπτωκότα νῦν  στενοχωρήσει ἀπὸ τῶν κατοικούντων σε, καὶ  μακρυνθήσονται ἀπὸ σοῦ οἱ  καταπίνοντές σε.  ἐροῦσιν γὰρ εἰς τὰ  ὦτά σου οἱ  υἱοί σου οὓς  ἀπολώλεκας <q>στενός μοι ὁ τόπος,  ποίησόν μοι τόπον ἵνα  κατοικήσω,</q> καὶ  ἐρεῖς ἐν τῇ καρδίᾳ σου <q>τίς  ἐγέννησέν μοι τούτους; ἐγὼ δὲ  ἄτεκνος καὶ χήρα τούτους δὲ τίς  ἐξέθρεψέν <pb n="v.2.p.432"/> μοι; ἐγὼ δὲ  κατελείφθην μόνη, οὗτοι δέ μοι ποῦ ἦσαν;</q></q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="53"><p rend="align(indent)">Ταῦτα Ἡσαΐας  προεθέσπισεν, ταῦτα πρόπαλαι περὶ ἡμῶν ἐν ἱεραῖς βίβλοις καταβέβλητο, χρῆν δέ που τούτων τὴν  ἀψεύδειαν ἤδη ποτὲ ἔργοις παραλαβεῖν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="54"><p>ἀλλὰ γὰρ τοιαῦτα τοῦ  νυμφίου λόγου πρὸς τὴν ἑαυτοῦ νύμφην τὴν ἱερὰν καὶ ἁγίαν ἐκκλησιαν  ἐπιφωνοῦντος, εἰκότως ὁ νυμφοστόλος ὅδε  <note place="margin" xml:lang="eng"><bibl>Is. 35, 1</bibl></note> αὐτήν, τὴν ἔρημον, τὴν πτῶμα κειμένην, τὴν παρὰ ἀνθρώποις  ἀνέλπιδα, ταῖς κοιναῖς ἁπάντων ἡμῶν εὐχαῖς χεῖρας τὰς ὑμῶν αὐτῶν  ὀρέξας ἐξήγειρεν  <note place="margin" xml:lang="eng"><bibl>Is. 52, 1</bibl></note> καὶ ἐξανέστησεν θεοῦ τοῦ παμβασιλέως νεύματι καὶ τῆς Ἰησοῦ Χριστοῦ δυνάμεως ἐπιφανείᾳ τοιαύτην τε  ἀναστήσας κατεστήσατο,  οἵαν ἐκ τῆς τῶν ἱερῶν χρησμῶν  καταγραφῆς  ἐδιδάσκετο.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="55"><p rend="align(indent)">Θαῦμα  μὲν οὖν μέγιστον τοῦτο καὶ πέρα πάσης  ἐκπλήξεως, μάλιστα τοῖς ἐπὶ μόνῃ τῇ τῶν ἔξωθεν φαντασίᾳ τὸν νοῦν  προσανέχουσιν· θαυμάτων δὲ  θαυμασιώτερα τά τε  ἀρχέτυπα καὶ τούτων τὰ  πρωτότυπα  νοητὰ καὶ θεοπρεπῆ παραδείγματα, τὰ τῆς ἐνθέου φημὶ καὶ λογικῆς ἐν ψυχαῖς οἰκοδομῆς  ἀνανεώματα·</p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="56"><p><note place="margin" xml:lang="eng"><bibl>Gen. 1, 26</bibl></note> ἣν αὐτὸς ὁ  θεόπαις κατ’ εἰκόνα τὴν αὐτὸς αὐτοῦ  δημιουργήσας πάντῃ τε καὶ κατὰ πάντα τὸ  θεοείκελον  δεδωρημένος,  ἄφθαρτον φύσιν, ἀσώματον,  λογικήν, πάσης  γεώδους ὕλης ἀλλοτρίαν,  αὐτονοερὰν οὐσίαν, ἅπαξ τὸ πρῶτον ἐκ τοῦ μὴ ὄντος εἰς τὸ εἶναι συστησάμενος, νύμφην ἁγίαν καὶ νεῶν  πανίερον ἑαυτῷ τε καὶ τῷ πατρὶ  κατειργάσατο· <pb n="v.2.p.434"/> ὃ καὶ σαφῶς αὐτὸς ὁμολογῶν  ἐκφαίνει,  <note place="margin" xml:lang="eng"><bibl>2 Cor. 6, 16</bibl></note> λέγων <q>ἐνοικήσω ἐν αὐτοῖς καὶ ἐμπεριπατήσω, καὶ  ἔσομαι αὐτῶν θεὸς καὶ αὐτοὶ ἔσονταί μοι  λαός.</q>  καὶ τοιαύτη μὲν ἡ τελεία καὶ  κεκαθαρμένη ψυχή, ἀρχῆθεν οὕτω γεγενημένη, οἵα τὸν οὐράνιον λόγον  ἀγαλματοφορεῖν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="57"><p rend="align(indent)">Ἀλλὰ  γὰρ φθόνῳ καὶ ζήλῳ τοῦ φιλοπονήρου δαίμονος  φιλοπαθὴς καὶ φιλοπόνηρος ἐξ  αὐτεξουσίου αἱρέσεως γενομένη,  ὑπαναχωρήσαντος αὐτῆς τοῦ θείου ὡς ἂν ἔρημος  προστάτου,  εὐάλωτος καὶ εἰς ἐπιβουλὴν  εὐχερὴς τοῖς ἐκ μακροῦ  διαφθονουμένοις ἀπελήλεγκται, ταῖς τε τῶν ἀοράτων ἐχθρῶν καὶ νοητῶν πολεμίων  ἑλεπόλεσι καὶ μηχαναῖς  καταβληθεῖσα, πτῶμα  ἐξαίσιον καταπέπτωκεν,  <note place="margin" xml:lang="eng"><bibl>Luke 21, 6</bibl></note> ὡς ὅσον οὐδ’ ἐπὶ λίθῳ λίθον τῆς ἀρετῆς  ἑστῶτα ἐν αὐτῇ διαμεῖναι, ὅλην δὲ δι’ ὅλου  χαμαὶ κεῖσθαι  νεκράν, τῶν περὶ θεοῦ  φυσικῶν  ἐννοιῶν πάμπαν  ἀπεστερημένην.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="58"><p>πεπτωκυῖαν δῆτα αὐτὴν <note place="margin" xml:lang="eng"><bibl>Gen. 1, 27</bibl></note> ἐκείνην τὴν κατ’ εἰκόνα θεοῦ κατασκευασθεῖσαν  <note place="margin" xml:lang="eng"><bibl>Ps. 80, 13</bibl></note> ἐλυμήνατο οὐχ ὗς οὗτος ὁ ἐκ δρυμοῦ τοῦ παρ’ ἡμῖν  ὁρατοῦ, ἀλλά τις  φθοροποιὸς δαίμων καὶ  θῆρες ἄγριοι  νοητοί, οἳ καὶ τοῖς πάθεσιν οἷα  πεπυρακτωμένοις  <note place="margin" xml:lang="eng"><bibl>Eph. 6, 16 (inexact quotation)</bibl></note> μένοις τῆς σφῶν κακίας  βέλεσιν αὐτὴν  ἐξυφάψαντες, ἐνεπύρισαν ἐν πυρὶ τὸ θεῖον ὄντως ἁγιαστήριον  <note place="margin" xml:lang="eng"><bibl>Ps. 74, 7</bibl></note> τοῦ θεοῦ εἰς τὴν γῆν τε ἐβεβήλωσαν τὸ σκήνωμα τοῦ ὀνόματος αὐτοῦ, εἶτα πολλῷ τῷ  προσχώματι τὴν  ἀθλίαν  κατορύξαντες, εἰς ἀνέλπιστον πάσης  περιέτρεψαν σωτηρίας.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="59"><p rend="align(indent)">Ἀλλ’  ὅ γε  κηδεμὼν αὐτῆς λόγος ὁ  θεοφεγγὴς καὶ σωτήριος τὴν κατ’ ἀξίαν δίκην τῶν ἁμαρτημάτων  ὑποσχοῦσαν αὖθις ἐξ ὑπαρχῆς  ἀνελάμβανεν, πατρὸς παναγάθου φιλανθρωπίᾳ πειθόμενος.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="60"><p>αὐτὰς <pb n="v.2.p.436"/> δὴ οὖν πρώτας τὰς τῶν ἀνωτάτω  βασιλευόντων ψυχὰς  προελόμενος, τῶν μὲν δυσσεβῶν καὶ  ὀλεθρίων πάντων αὐτῶν τε τῶν δεινῶν καὶ θεομισῶν τυράννων τὴν οἰκουμένην ἅπασαν δι’ αὐτῶν τῶν  θεοφιλεστάτων  ἐκαθήρατο· εἶτα δὲ τοὺς αὐτῷ γνωρίμους ἄνδρας, τοὺς πάλαι διὰ βίου  ἱερωμένους αὐτῷ, κρύβδην γε μὴν ὡς ἐν κακῶν  χειμῶνι πρὸς τῆς αὐτοῦ σκέπης  καλυπτομένους, εἰς φανερὸν ἀγαγὼν καὶ ταῖς τοῦ πατρὸς  μεγαλοδωρεαῖς ἐπαξίως τιμήσας, αὖθις καὶ διὰ τούτων τὰς μικρῷ πρόσθεν  ἐρρυπωμένας ψυχὰς ὕλης τε παντοίας καὶ  χώματος ἀσεβῶν  ἐπιταγμάτων  συμπεφορημένας  ὄρυξι καὶ  δικέλλαις ταῖς  πληκτικαῖς τῶν μαθημάτων διδασκαλίαις  ἐξεκάθηρέν τε καὶ  ἀπέσμηξεν,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="61"><p> λαμπρόν τε καὶ διαυγῆ τῆς πάντων ὑμῶν διανοίας τὸν χῶρον  ἀπειργασμένος, ἐνταῦθα λοιπὸν τῷ  πανσόφῳ καὶ θεοφιλεῖ τῷδε παραδέδωκεν ἡγεμόνι· ὃς τά τε ἄλλα  κριτικὸς καὶ  ἐπιλογιστικὸς τυγχάνων τήν <add>τε</add> τῶν αὐτῷ  κεκληρωμένων ψυχῶν εὖ  διαγινώσκων καὶ φυλοκρινῶν διάνοιαν,  <note place="margin" xml:lang="eng"><bibl>Cf. 1 Cor. 3, 12</bibl></note> ἐκ πρώτης ὡς εἰπεῖν ἡμέρας οἰκοδομῶν οὔπω καὶ εἰς δεῦρο  πέπαυται, τοτὲ μὲν διαυγῆ τὸν  χρυσόν, τοτὲ δὲ  δόκιμον καὶ καθαρὸν τὸ  ἀργύριον καὶ τοὺς  τιμίους καὶ πολυτελεῖς λίθους ἐν πᾶσιν ὑμῖν  ἁρμόττων, ὡς ἱερὰν αὖθις καὶ  μυστικὴν ἔργοις τοῖς εἰς ὑμᾶς ἀποπληροῦν προφητείαν, </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="62"><p>δι’ ἧς εἴρηται <note place="margin" xml:lang="eng"><bibl>Is. 54, 11-14</bibl></note> <q>ἰδοὺ ἐγὼ  ἑτοιμάζω σοι  ἄνθρακα τὸν λίθον σου καὶ τὰ  θεμέλιά σου σάπφειρον καὶ τὰς  ἐπάλξεις σου  ἴασπιν καὶ τὰς πύλας σου λίθους  κρυστάλλου καὶ τὸν  περίβολόν σου λίθους ἐκλεκτοὺς καὶ πάντας τοὺς  υἱούς σου διδακτοὺς θεοῦ καὶ ἐν πολλῇ εἰρήνῃ τὰ τέκνα σου· καὶ ἐν δικαιοσύνῃ  οἰκοδομηθήσῃ.</q></p></div>
<pb n="v.2.p.438"/>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="63"><p rend="align(indent)">Δικαιοσύνῃ δῆτα οἰκοδομῶν, κατ’ ἀξίαν τοῦ παντὸς λαοῦ  διῄρει τὰς δυνάμεις, οἷς μὲν τὸν ἔξωθεν αὐτὸ μόνον  περιφράττων περίβολον, τὴν ἀπλανῆ πίστιν  περιτειχίσας (πολὺς δὲ ὁ τοιοῦτος καὶ μέγας  λεώς, οὐδὲν κρεῖττον φέρειν  οἰκοδόμημα διαρκῶν), οἷς δὲ τὰς ἐπὶ τὸν οἶκον ἐπιτρέπων εἰσόδους,  θυραυλεῖν καὶ  ποδηγεῖν τοὺς  εἰσιόντας  κατατάττων, οὐκ  ἀπεικότως τοῦ νεὼ  πρόπυλα  νενομισμένους, ἄλλους δὲ πρώτοις τοῖς ἔξωθεν ἀμφὶ τὴν  αὐλὴν ἐκ  τετραγώνου κίοσιν  ὑπεστήριζεν, ταῖς πρώταις τῶν τεττάρων εὐαγγελίων τοῦ γράμματος  προσβολαῖς  ἐμβιβάζων· τοὺς δ’ ἤδη ἀμφὶ τὸν βασίλειον οἶκον  ἑκατέρωσε  παραζεύγνυσιν, ἔτι μὲν κατηχουμένους καὶ ἐν  αὔξῃ καὶ  προκοπῇ  καθεστῶτας, οὐ μὴν πόρρω που καὶ μακρὰν τῆς τῶν ἐνδοτάτω  θεοπτίας τῶν πιστῶν  διεζευγμένους.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="64"><p>ἐκ δὴ τούτων τὰς  ἀκηράτους ψυχὰς θείῳ λουτρῷ χρυσοῦ δίκην  ἀποσμηχθείσας παραλαβών,  κἀνταῦθα τοὺς μὲν κίοσιν τῶν  ἐξωτάτω πολὺ  κρείττοσιν ἐκ τῶν ἐνδοτάτω  μυστικῶν τῆς γραφῆς δογμάτων  ὑποστηρίζει, τοῖς δὲ πρὸς τὸ φῶς  ἀνοίγμασιν  καταυγάζει, </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="65"><p>προπύλῳ μὲν ἑνὶ  μεγίστῳ τῆς τοῦ παμβασιλέως ἑνὸς καὶ μόνου θεοῦ  δοξολογίας τὸν πάντα νεὼν  κατακοσμῶν, Χριστοῦ δὲ καὶ ἁγίου πνεύματος παρ’ ἑκάτερα τῆς τοῦ πατρὸς αὐθεντίας τὰς δευτέρας  αὐγὰς τοῦ φωτὸς  παρασχόμενος· τῶν τε λοιπῶν διὰ τοῦ παντὸς οἴκου ἄφθονον καὶ πολὺ διάφορον τῆς καθ’ ἕκαστον ἀληθείας τὸ σαφὲς καὶ  φωτεινὸν ἐνδεικνύμενος,  <note place="margin" xml:lang="eng"><bibl>1 Pet. 2, 5</bibl></note> πάντῃ δὲ καὶ πανταχόθεν τοὺς ζῶντας καὶ  βεβηκότας <pb n="v.2.p.440"/> καὶ  εὐπαγεῖς τῶν ψυχῶν λίθους  ἐγκρίνας, τὸν μέγαν καὶ βασιλικὸν ἐξ ἁπάντων οἶκον  ἐπισκευάζεται λαμπρὸν καὶ φωτὸς  ἔμπλεω τά τε  ἔνδοθεν καὶ τὰ  ἐκτός, ὅτι μὴ ψυχὴ μόνον καὶ  διάνοια, καὶ τὸ σῶμα δὲ αὐτοῖς ἁγνείας καὶ σωφροσύνης  πολυανθεῖ κόσμῳ  κατηγλάϊστο.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="66"><p rend="align(indent)">Ἔνεισιν  δ’ ἐν τῷδε τῷ ἱερῷ καὶ θρόνοι βάθρα 
τε μυρία καὶ  καθιστήρια, ἐν ὅσαις ψυχαῖς τὰ τοῦ θείου πνεύματος  ἐφιζάνει  δωρήματα, οἷα καὶ πάλαι ὤφθη τοῖς ἀμφὶ τοὺς ἱεροὺς ἀποστόλους, οἷς  <note place="margin" xml:lang="eng"><bibl>Acts 2, 3</bibl></note>  ἐφάνησαν διαμεριζόμεναι γλῶσσαι ὡς εἰ πυρὸς  ἐκάθισέν τε ἐφ’ ἕνα ἕκαστον αὐτῶν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="67"><p>ἀλλ’ ἐν μὲν  τῷ πάντων  ἄρχοντι ἴσως αὐτὸς ὅλος  ἐγκάθηται Χριστός, ἐν δὲ τοῖς μετ’ αὐτὸν  δευτερεύουσιν  ἀναλόγως, καθ’ ὅσον ἕκαστος χωρεῖ, Χριστοῦ <note place="margin" xml:lang="eng"><bibl>Heb. 2, 4</bibl></note> δυνάμεως καὶ πνεύματος ἁγίου  μερισμοῖς. βάθρα δ’ ἂν εἶεν καὶ ἀγγέλων αἱ τινῶν  ψυχαὶ τῶν εἰς  παιδαγωγίαν καὶ φρουρὰν ἑκάστῳ  παραδεδομένων, </p></div> 
   <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="68"><p>σεμνὸν δὲ καὶ μέγα καὶ  μονογενὲς θυσιαστήριον ποῖον ἂν εἴη ἢ τῆς τοῦ κοινοῦ πάντων  ἱερέως <del> τῆς ψυχῆς</del> τὸ εἰλικρινὲς καὶ ἁγίων ἅγιον; ᾧ παρεστὼς  <note place="margin" xml:lang="eng"><bibl>Heb. 4, 14</bibl></note> ἐπὶ δεξιᾷ ὁ μέγας τῶν ὅλων ἀρχιερεὺς αὐτὸς Ἰησοῦς, ὁ  μονογενὴς τοῦ θεοῦ, τὸ παρὰ πάντων  εὐῶδες  θυμίαμα καὶ τὰς δι’ εὐχῶν  ἀναίμους καὶ
ἀΰλους θυσίας φαιδρῷ τῷ  βλέμματι καὶ ὑπτίαις ὑποδεχόμενος χερσὶν τῷ κατ’ οὐρανὸν πατρὶ καὶ θεῷ τῶν ὅλων  παραπέμπεται, πρῶτος αὐτὸς  προσκυνῶν καὶ μόνος τῷ πατρὶ τὸ κατ’ ἀξίαν  ἀπονέμων <pb n="v.2.p.442"/> σέβας, εἶτα δὲ καὶ πᾶσιν ἡμῖν εὐμενῆ διαμένειν καὶ  δεξιὸν εἰς ἀεὶ παραιτούμενος.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="69"><p rend="align(indent)">Τοιοῦτος  ὁ μέγας νεὼς ὃν καθ’ ὅλης τῆς ὑφ’ ἥλιον οἰκουμένης ὁ μέγας τῶν ὅλων  δημιουργὸς λόγος συνεστήσατο, τῶν ἐπέκεινα οὐρανίων  ἁψίδων πάλιν καὶ αὐτὸς νοερὰν ταύτην ἐπὶ γῆς εἰκόνα  κατεργασάμενος, ὡς ἂν διὰ πάσης τῆς κτίσεως τῶν τε ἐπὶ γῆς λογικῶν ζῴων ὁ πατὴρ αὐτῷ  τιμῷτό τε καὶ  σέβοιτο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="70"><p>τὸν δὲ  ὑπερουράνιον χῶρον καὶ τὰ ἐκεῖσε τῶν τῇδε παραδείγματα τήν  <note place="margin" xml:lang="eng"><bibl>Gal. 4, 26</bibl></note> τε ἄνω λεγομένην Ἱερουσαλὴμ καὶ τὸ Σιὼν ὄρος  <note place="margin" xml:lang="eng"><bibl>Heb. 12, 22. 23</bibl></note> τὸ ἐπουράνιον καὶ τὴν  ὑπερκόσμιον πόλιν τοῦ ζῶντος θεοῦ, ἐν ᾗ μυριάδες ἀγγέλων  πανηγύρεις καὶ ἐκκλησία πρωτοτόκων ἀπογεγραμμένων ἐν οὐρανοῖς ταῖς ἀρρήτοις καὶ  ἀνεπιλογίστοις ἡμῖν  θεολογίαις τὸν σφῶν ποιητὴν καὶ πανηγεμόνα τῶν ὅλων  γεραίρουσιν, οὔτις  θνητὸς οἷός τε κατ’
 <note place="margin" xml:lang="eng"><bibl>1 Cor. 2, 9</bibl></note> ἀξίαν  ὑμνῆσαι, ὅτι δὴ ὀφθαλμὸς οὐκ εἶδεν καὶ  οὖς οὐκ ἤκουσεν καὶ ἐπὶ καρδίαν ἀνθρώπου οὐκ ἀνέβη αὐτὰ δὴ ταῦτα ἃ ἡτοίμασεν ὁ θεὸς τοῖς  ἀγαπῶσιν αὐτόν· </p></div> 
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="71"><p>ὧν ἤδη ἐν μέρει  καταξιωθέντες, ἄνδρες ἅμα παισὶν καὶ  γυναιξίν,  σμικροὶ καὶ  μεγάλοι, πάντες ἀθρόως ἐν ἑνὶ πνεύματι καὶ μιᾷ ψυχῇ μὴ  διαλίπωμεν  ἐξομολογούμενοι καὶ τὸν τοσούτων ἡμῖν ἀγαθῶν παραίτιον ἀνευφημοῦντες,  <note place="margin" xml:lang="eng"><bibl>Ps. 103, 3-5. 10. 12. 13</bibl></note> τὸν  εὐιλατεύοντα πάσαις ταῖς  ἀνομίαις ἡμῶν, τὸν  ἰώμενον πάσας τὰς  νόσους ἡμῶν, τὸν  λυτρούμενον ἐκ φθορᾶς τὴν ζωὴν ἡμῶν, τὸν  στεφανοῦντα ἡμᾶς ἐν  ἐλέει καὶ  οἰκτιρμοῖς, τὸν  ἐμπιμπλῶντα ἐν ἀγαθοῖς τὴν ἐπιθυμίαν ἡμῶν, ὅτι οὐ κατὰ τὰς ἁμαρτίας τίας ἡμῶν ἐποίησεν ἡμῖν οὐδὲ κατὰ τὰς ἀνομίας ἡμῶν ἀνταπέδωκεν ἡμῖν, ὅτι καθ’ ὅσον  ἀπέχουσιν <pb n="v.2.p.444"/>  ἀνατολαὶ ἀπὸ  δυσμῶν,  ἐμάκρυνεν ἀφ’ ἡμῶν τὰς ἀνομίας ἡμῶν· καθὼς  οἰκτείρει πατὴρ υἱοὺς αὐτοῦ, ᾠκτείρησεν κύριος τοὺς φοβουμένους αὐτόν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.4" n="72"><p rend="align(indent)">Ταῦτα  καὶ νῦν καὶ εἰς τὸν ἑξῆς ἅπαντα χρόνον ταῖς  μνήμαις ἀναζωπυροῦντες, ἀτὰρ καὶ τῆς παρούσης πανηγύρεως καὶ τῆς  φαιδρᾶς ταύτης καὶ λαμπροτάτης ἡμέρας τὸν αἴτιον καὶ  πανηγυριάρχην νύκτωρ καὶ μεθ’ ἡμέραν διὰ πάσης ὥρας καὶ δι’ ὅλης ὡς εἰπεῖν ἀναπνοῆς ἐν νῷ  προορώμενοι,  στέργοντες καὶ σέβοντες ψυχῆς ὅλῃ δυνάμει, καὶ νῦν ἀναστάντες μεγάλῃ διαθέσεως φωνῇ  καθικετεύσωμεν, ὡς ἂν ὑπὸ τὴν αὐτοῦ μάνδραν ἐς τέλος ἡμᾶς  σκεπάζων  διασῴζοιτο, τὴν παρ’ αὐτοῦ  βραβεύων  ἀρραγῆ καὶ  ἄσειστον  αἰωνίαν εἰρήνην ἐν Χριστῷ Ἰησοῦ τῷ σωτῆρι ἡμῶν, δι’ οὗ αὐτῷ ἡ δόξα εἰς τοὺς  σύμπαντας αἰῶνας τῶν αἰώνων. ἀμήν.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="5">

<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="1"><p rend="align(indent)"> Φέρε δή, λοιπὸν καὶ τῶν βασιλικῶν διατάξεων Κωνσταντίνου καὶ Λικιννίου τὰς ἐκ τῆς Ῥωμαίων φωνῆς μεταληφθείσας ἑρμηνείας παραθώμεθα.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="2">
  <head rend="align(center)">ΑΝΤΙΓΡΑΦΟΝ  ΒΑΣΙΛΙΚΩΝ  ΔΙΑΤΑΞΕΩΝ ΕΚ ΡΩΜΑΙΚΗΣ ΓΛΩΤΤΗΣ  ΜΕΤΑΛΗΦΘΕΙΣΩΝ</head>
  <p rend="align(indent)"><q>Ἤδη  μὲν πάλαι  σκοποῦντες τὴν  ἐλευθερίαν τῆς θρῃσκείας οὐκ  ἀρνητέαν εἶναι, ἀλλ’ ἑνὸς ἑκάστου τῇ διανοίᾳ καὶ τῇ βουλήσει ἐξουσίαν  δοτέον τοῦ τὰ θεῖα πράγματα τημελεῖν κατὰ τὴν αὐτοῦ προαίρεσιν <pb n="v.2.p.446"/> ἕκαστον,  κεκελεύκειμεν τοῖς τε Χριστιανοῖς ...τῆς αἱρέσεως καὶ τῆς θρῃσκείας τῆς ἑαυτῶν τὴν πίστιν φυλάττειν·</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="3"><p><q rend="merge">ἀλλ’ ἐπειδὴ  πολλαὶ καὶ διάφοροι αἱρέσεις ἐν ἐκείνῃ τῇ  ἀντιγραφῇ, ἐν ᾗ τοῖς αὐτοῖς συνεχωρήθη ἡ τοιαύτη ἐξουσία, ἐδόκουν  προστεθεῖσθαι σαφῶς, τυχὸν ἴσως τινὲς αὐτῶν μετ’ ὀλίγον ἀπὸ τῆς τοιαύτης  παραφυλάξεως  ἀπεκρούοντο.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="4"><p><q rend="merge">Ὁπότε  εὐτυχῶς ἐγὼ Κωνσταντῖνος ὁ Αὔγουστος κἀγὼ Λικίννιος ὁ Αὔγουστος ἐν τῇ  Μεδιολάνῳ  ἐληλύθειμεν καὶ πάντα ὅσα πρὸς τὸ  λυσιτελὲς καὶ τὸ  χρήσιμον τῷ κοινῷ  διέφερεν, ἐν ζητήσει  ἔσχομεν, ταῦτα μεταξὺ τῶν λοιπῶν ἅτινα ἐδόκει ἐν πολλοῖς ἅπασιν ἐπωφελῆ εἶναι, μᾶλλον δὲ ἐν πρώτοις  διατάξαι ἐδογματίσαμεν, οἷς ἡ πρὸς τὸ θεῖον αἰδώς τε καὶ τὸ σέβας  ἐνείχετο, τοῦτ’ ἔστιν, ὅπως  δῶμεν καὶ τοῖς Χριστιανοῖς καὶ πᾶσιν ἐλευθέραν αἵρεσιν τοῦ ἀκολουθεῖν τῇ θρῃσκείᾳ ᾗ δ’ ἂν  βουληθῶσιν, ὅπως ὅ τί ποτέ ἐστιν  θειότητος καὶ οὐρανίου πράγματος, ἡμῖν καὶ πᾶσι τοῖς ὑπὸ τὴν ἡμετέραν ἐξουσίαν  διάγουσιν εὐμενὲς εἶναι δυνηθῇ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="5"><p><q rend="merge">τοίνυν ταύτην τὴν <del> ἡμετέραν</del> βούλησιν  ὑγιεινῷ καὶ  ὀρθοτάτῳ λογισμῷ ἐδογματίσαμεν, ὅπως μηδενὶ παντελῶς ἐξουσία  ἀρνητέα ᾖ τοῦ ἀκολουθεῖν καὶ αἱρεῖσθαι τὴν τῶν Χριστιανῶν  παραφύλαξιν ἢ θρῃσκείαν ἑκάστῳ τε ἐξουσία  δοθείη τοῦ διδόναι ἑαυτοῦ τὴν διάνοιαν ἐν ἐκείνῃ τῇ θρῃσκείᾳ, ἣν αὐτὸς ἑαυτῷ  ἁρμόζειν  νομίζει, ὅπως ἡμῖν δυνηθῇ
τὸ θεῖον ἐν πᾶσι τὴν  ἔθιμον σπουδὴν καὶ  καλοκἀγαθίαν παρέχειν·</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="6"><p><q rend="merge">ἅτινα οὕτως  ἀρέσκειν ἡμῖν ἀντιγράψαι ἀκόλουθον ἦν, ἵν’  ἀφαιρεθεισῶν παντελῶς <pb n="v.2.p.448"/> τῶν αἱρέσεων, αἵτινες τοῖς προτέροις ἡμῶν γράμμασι τοῖς πρὸς τὴν σὴν καθοσίωσιν  ἀποσταλεῖσι περὶ τῶν Χριστιανῶν  ἐνείχοντο καὶ ἅτινα πάνυ  σκαιὰ καὶ τῆς ἡμετέρας  πραότητος ἀλλότρια εἶναι ἐδόκει, ταῦτα  ὑφαιρεθῇ καὶ νῦν  ἐλευθέρως καὶ ἁπλῶς ἕκαστος αὐτῶν τῶν τὴν αὐτὴν προαίρεσιν  ἐσχηκότων τοῦ φυλάττειν τὴν τῶν Χριστιανῶν θρῃσκείαν ἄνευ τινὸς  ὀχλήσεως τοῦτο αὐτὸ  παραφυλάττοι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="7"><p><q rend="merge">ἅτινα τῇ σῇ ἐπιμελείᾳ πληρέστατα δηλῶσαι ἐδογματίσαμεν, ὅπως  εἰδείης ἡμᾶς ἐλευθέραν καὶ ἀπολελυμένην ἐξουσίαν τοῦ τημελεῖν τὴν ἑαυτῶν θρῃσκείαν τοῖς αὐτοῖς Χριστιανοῖς δεδωκέναι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="8"><p><q rend="merge">ὅπερ ἐπειδὴ  ἀπολελυμένως αὐτοῖς ὑφ’ ἡμῶν  δεδωρῆσθαι θεωρεῖς, <add>συνορᾷ</add> ἡ σὴ καθοσίωσις καὶ ἑτέροις δεδόσθαι ἐξουσίαν τοῖς βουλομένοις τοῦ  μετέρχεσθαι τὴν  παρατήρησιν καὶ θρῃσκείαν ἑαυτῶν ὅπερ ἀκολούθως τῇ ἡσυχίᾳ τῶν ἡμετέρων καιρῶν γίνεσθαι  φανερόν ἐστιν, ὅπως ἐξουσίαν ἕκαστος ἔχῃ τοῦ αἱρεῖσθαι καὶ τημελεῖν ὁποίαν δ’ ἂν  βούληται <del>τὸ θεῖον</del>. τοῦτο δὲ ὑφ’ ἡμῶν γέγονεν, ὅπως μηδεμιᾷ τιμῇ μηδὲ θρῃσκείᾳ τινὶ  μεμειῶσθαί τι ὑφ’ ἡμῶν  δοκοίη.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="9"><p><q rend="merge">Καὶ  τοῦτο δὲ πρὸς τοῖς λοιποῖς εἰς τὸ πρόσωπον τῶν Χριστιανῶν  δογματίζομεν, ἵνα τοὺς τόπους αὐτῶν, εἰς οὓς τὸ πρότερον συνέρχεσθαι ἔθος ἦν αὐτοῖς, περὶ ὧν καὶ τοῖς πρότερον  δοθεῖσιν πρὸς τὴν σὴν καθοσίωσιν γράμμασιν  τύπος ἕτερος ἧν  ὡρισμένος τῷ προτέρῳ χρόνῳ, <del>ἵν’</del> εἴ τινες ἢ παρὰ τοῦ  ταμείου τοῦ  ἡμετέρου ἢ παρά τινος ἑτέρου  φαίνοιντο ἠγορακότες, τούτους τοῖς αὐτοῖς Χριστιανοῖς ἄνευ  ἀργυρίου καὶ ἄνευ τινὸς <pb n="v.2.p.450"/>  ἀπαιτήσεως τῆς τιμῆς,  ὑπερτεθείσης <del> δίχα</del> πάσης  ἀμελείας καὶ ἀμφιβολίας,  ἀποκαταστήσωσι, καὶ εἴ τινες κατὰ  δῶρον τυγχάνουσιν εἰληφότες, τοὺς αὐτοὺς τόπους ὅπως ἢ τοῖς αὐτοῖς Χριστιανοῖς</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="10"><p><q rend="merge">τὴν ταχίστην  ἀποκαταστήσωσιν  οὕτως ὡς ἢ οἱ ἠγορακότες τοὺς αὐτοὺς τόπους ἢ οἱ κατὰ δωρεὰν εἰληφότες  αἰτῶσί τι παρὰ τῆς ἡμετέρας καλοκἀγαθίας  προσέλθωσι τῷ ἐπὶ τόπων ἐπάρχῳ <del>δικάζοντι</del>, ὅπως καὶ αὐτῶν διὰ τῆς ἡμετέρας χρηστότητος πρόνοια γένηται. ἅτινα πάντα τῷ σώματι τῷ τῶν Χριστιανῶν παρ’ αὐτὰ διὰ τῆς σῆς σπουδῆς ἄνευ τινὸς  παρολκῆς παραδίδοσθαι δεήσει.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="11"><p><q rend="merge">Καὶ  ἐπειδὴ οἱ αὐτοὶ Χριστιανοὶ οὐ μόνον ἐκείνους εἰς οὓς συνέρχεσθαι ἔθος εἶχον, ἀλλὰ καὶ ἑτέρους τόπους ἐσχηκέναι  γινώσκονται διαφέροντας οὐ πρὸς ἕκαστον αὐτῶν, ἀλλὰ πρὸς τὸ δίκαιον τοῦ αὐτῶν σώματος, τοῦτ’ ἔστιν τῶν Χριστιανῶν, ταῦτα πάντα ἐπὶ τῷ νόμῳ ὃν προειρήκαμεν, δίχα παντελῶς τινος  ἀμφισβητήσεως τοῖς αὐτοῖς Χριστιανοῖς, τοῦτ’ ἔστιν τῷ σώματι <del> αὐτῶν</del> καὶ τῇ  συνόδῳ <del> ἑκάστῳ</del> αὐτῶν ἀποκαταστῆναι κελεύσεις, τοῦ προειρημένου λογισμοῦ δηλαδὴ  φυλαχθέντος, ὅπως αὐτοὶ οἵτινες τοὺς αὐτοὺς ἄνευ τιμῆς, καθὼς προειρήκαμεν,  ἀποκαθιστῶσι, τὸ  ἀζήμιον τὸ ἑαυτῶν παρὰ τῆς ἡμετέρας καλοκἀγαθίας  ἐλπίζοιεν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="12"><p><q rend="merge">Ἐν  οἷς πᾶσιν τῷ προειρημένῳ σώματι τῶν Χριστιανῶν τὴν σπουδὴν  δυνατώτατα παρασχεῖν ὀφείλεις, ὅπως τὸ ἡμέτερον  κέλευσμα τὴν ταχίστην  παραπληρωθῇ, ὅπως καὶ ἐν τούτῳ διὰ τῆς ἡμετέρας χρηστότητος πρόνοια γένηται τῆς κοινῆς καὶ  δημοσίας ἡσυχίας.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="13"><p><q rend="merge">τούτῳ γὰρ τῷ λογισμῷ, καθὼς καὶ προείρηται, ἡ θεία σπουδὴ περὶ ἡμᾶς, ἧς ἐν <pb n="v.2.p.452"/> πολλοῖς ἤδη πράγμασιν  ἀπεπειράθημεν, διὰ παντὸς τοῦ χρόνου βεβαίως  διαμείναι,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="14"><p><q rend="merge">ἵνα δὲ ταύτης τῆς ἡμετέρας νομοθεσίας καὶ τῆς καλοκἀγαθίας ὁ ὅρος πρὸς γνῶσιν πάντων  ἐνεχθῆναι δυνηθῇ,  προταχθέντα τοῦ σοῦ προστάγματος ταῦτα τὰ
ὑφ’ ἡμῶν γραφέντα πανταχοῦ προθεῖναι καὶ εἰς γνῶσιν πάντων ἀγαγεῖν  ἀκόλουθόν ἐστιν, ὅπως ταύτης τῆς ἡμετέρας καλοκἀγαθίας ἡ νομοθεσία μηδένα λαθεῖν δυνηθῇ.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="15">
  <head rend="align(center)">ΑΝΤΙΓΡΑΦΟΝ  ΕΤΕΡΑΣ ΒΑΣΙΛΙΚΗΣ ΔΙΑΤΑΞΕΩΣ  ΗΝ  ΑΥΘΙΣ  ΠΕΠΟΙΗΤΑΙ,  ΜΟΝΗΙ ΤΗΙ  ΚΑΘΟΛΙΚΗΙ  ΕΚΚΛΗΣΙΑΙ ΤΗΝ  ΔΩΡΕΑΝ  ΔΕΔΟΣΘΑΙ  ΥΠΟΣΗΜΗΝΑΜΕΝΟΣ</head>
  <p  rend="align(indent)">
<q>Χαῖρε Ἀνυλῖνε, τιμιώτατε ἡμῖν. ἔστιν ὁ τρόπος οὗτος τῆς φιλαγαθίας τῆς ἡμετέρας, ὥστε ἐκεῖνα ἅπερ δικαίῳ  ἀλλοτρίῳ προσήκει, μὴ μόνον μὴ  ἐνοχλεῖσθαι, ἀλλὰ καὶ  ἀποκαθιστᾶν βούλεσθαι ἡμᾶς, Ἀνυλῖνε τιμιώτατε.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="16"><p><q rend="merge">ὅθεν  βουλόμεθα ἵν’,  ὁπόταν ταῦτα τὰ γράμματα  κομίσῃ, εἴ τινα ἐκ τούτων τῶν τῇ ἐκκλησίᾳ τῇ καθολικῇ τῶν Χριστιανῶν ἐν  ἑκάσταις πόλεσιν ἢ καὶ ἄλλοις τόποις διέφερον <del>καὶ</del>  κατέχοιντο νῦν ἢ ὑπὸ πολιτῶν ἢ ὑπό τινων ἄλλων, ταῦτα ἀποκατασταθῆναι παραχρῆμα ταῖς αὐταῖς ἐκκλησίαις  ποιήσῃς, ἐπειδήπερ  προῃρήμεθα ταῦτα ἅπερ αἱ αὐταὶ ἐκκλησίαι πρότερον  ἐσχήκεσαν, τῷ δικαίῳ αὐτῶν ἀποκατασταθῆναι.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="17"><p><q rend="merge">ὁπότε τοίνυν συνορᾷ ἡ καθοσίωσις ἡ σὴ ταύτης ἡμῶν τῆς κελεύσεως  σαφέστατον εἶναι τὸ πρόσταγμα,  σπούδασον, εἴτε  κῆποι εἴτε οἰκίαι <pb n="v.2.p.454"/>εἶθ’  ὁτιουνδήποτε τῷ δικαίῳ τῶν αὐτῶν ἐκκλησιῶν διέφερον, σύμπαντα αὐταῖς ἀποκατασταθῆναι ὡς τάχιστα, ὅπως τούτῳ ἡμῶν τῷ προστάγματι  ἐπιμελεστάτην σε  πειθάρχησιν παρεσχηκέναι  καταμάθοιμεν. ἔρρωσο, Ἀνυλῖνε, τιμιώτατε καὶ ποθεινότατε ἡμῖν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="18">
  <head rend="align(center)">ΑΝΤΙΓΡΑΦΟΝ ΒΑΣΙΛΙΚΗΣ ΕΠΙΣΤΟΛΗΣ ΔΙ’ ΗΣ ΣΥΝΟΔΟΝ ΕΠΙΣΚΟΠΩΝ ΕΠΙ  ΡΩΜΗΣ  ΚΕΛΕΥΕΙ ΓΕΝΕΣΘΑΙ ΥΠΕΡ ΤΗΣ ΤΩΝ ΕΚΚΛΗΣΙΩΝ  ΕΝΩΣΕΩΣ  ΤΕ ΚΑΙ  ΟΜΟΝΟΙΑΣ</head><p rend="align(indent)">
<q>Κωνσταντῖνος Σεβαστὸς  Μιλτιάδῃ ἐπισκόπῳ Ῥωμαίων καὶ Μάρκῳ. ἐπειδὴ τοιοῦτοι  χάρται παρὰ Ἀνυλίνου τοῦ λαμπροτάτου ἀνθυπάτου τῆς Ἀφρικῆς πρός με πλείους  ἀπεστάλησαν, ἐν οἷς ἐμφέρεται  Καικιλιανὸν τὸν ἐπίσκοπον τῆς  Χαρταγενησίων πόλεως παρά τινων κολλήγων αὐτοῦ τῶν κατὰ τὴν Ἀφρικὴν  καθεστώτων ἐν πολλοῖς πράγμασιν  εὐθύνεσθαι, καὶ τοῦτό μοι βαρὺ σφόδρα δοκεῖ τὸ ἐν ταύταις ταῖς ἐπαρχίαις, ἃς τῇ ἐμῇ καθοσιώσει  αὐθαιρέτως ἡ θεία πρόνοια  ἐνεχείρισεν κἀκεῖσε πολὺ πλῆθος λαοῦ, ὄχλον ἐπὶ τὸ  φαυλότερον  ἐπιμένοντα εὑρίσκεσθαι ὡς ἂν εἰ  διχοστατοῦντα καὶ μεταξὺ ἐπισκόπους διαφορὰς ἔχειν,</q>  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="19"><p> <q rend="merge">ἔδοξέ μοι ἵν’ αὐτὸς ὁ Καικιλιανὸς μετὰ δέκα ἐπισκόπων τῶν αὐτὸν εὐθύνειν δοκούντων καὶ
δέκα ἑτέρων οὓς αὐτὸς τῇ ἑαυτοῦ δίκῃ  ἀναγκαίους  ὑπολάβοι, εἰς τὴν Ῥώμην  πλῷ ἀπιέναι, ἵν’ ἐκεῖσε ὑμῶν παρόντων, ἀλλὰ μὴν καὶ  Ῥετικίου καὶ  Ματέρνου καὶ  Μαρίνου, τῶν κολλήγων ὑμῶν, οὓς <pb n="v.2.p.456"/> τούτου ἕνεκεν εἰς τὴν Ῥώμην προσέταξα  ἐπισπεῦσαι, δυνηθῇ ἀκουσθῆναι, ὡς ἂν  καταμάθοιτε τῷ  σεβασμιωτάτῳ νόμῳ ἁρμόττειν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="20"><p><q rend="merge">ἵνα μέντοι καὶ περὶ πάντων αὐτῶν τούτων πληρεστάτην  δυνηθῆτε ἔχειν γνῶσιν, τὰ  ἀντίτυπα τῶν ἐγγράφων τῶν πρός με παρὰ Ἀνυλίνου ἀποσταλέντων γράμμασιν  ἐμοῖς ὑποτάξας, πρὸς τοὺς προειρημένους  κολλήγας ὑμῶν  ἐξέπεμψα· οἷς  ἐντυχοῦσα ἡ ὑμετέρα στερρότης  δοκιμάσει ὅντινα χρὴ τρόπον τὴν προειρημένην δίκην  ἐπιμελέστατα  διευκρινῆσαι καὶ κατὰ τὸ δίκαιον  τερματίσαι, ὁπότε μηδὲ τὴν  ὑμετέραν ἐπιμέλειαν  λανθάνει τοσαύτην με αἰδῶ
τῇ  ἐνθέσμῳ καθολικῇ ἐκκλησίᾳ ἀπονέμειν, ὡς μηδὲν καθόλου σχίσμα ἢ  διχοστασίαν ἔν τινι τόπῳ βούλεσθαί με ὑμᾶς καταλιπεῖν. ἡ θειότης ὑμᾶς τοῦ μεγάλου θεοῦ διαφυλάξαι πολλοῖς ἔτεσι, τιμιώτατε.</q></p></div>
 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="21">
  <head rend="align(center)">ΑΝΤΙΓΡΑΦΟΝ ΒΑΣΙΛΙΚΗΣ ΕΠΙΣΤΟΛΗΣ ΔΙ’ ΗΣ ΠΡΟΣΤΑΤΤΕΙ  ΔΕΥΤΕΡΑΝ ΓΕΝΕΣΘΑΙ ΣΥΝΟΔΟΝ ΥΠΕΡ ΤΟΥ  ΠΑΣΑΝ ΤΩΝ ΕΠΙΣΚΟΠΩΝ  ΠΕΡΙΕΛΕΙΝ ΔΙΧΟΣΤΑΣΙΑΝ</head><p rend="align(indent)">
<q>Κωνσταντῖνος Σεβαστὸς  Χρήστῳ ἐπισκόπῳ  Συρακουσίων. ἤδη μὲν πρότερον, ὅτε φαύλως καὶ  ἐνδιαστρόφως τινὲς περὶ τῆς θρῃσκείας τῆς ἁγίας καὶ ἐπουρανίου δυνάμεως καὶ τῆς αἱρέσεως τῆς καθολικῆς  ἀποδιίστασθαι ἤρξαντο,  ἐπιτέμνεσθαι  βουληθεὶς τὰς τοιαύτας αὐτῶν φιλονεικίας, οὕτω  διατετυπώκειν ὥστε ἀποσταλέντων ἀπὸ τῆς Γαλλίας τινῶν ἐπισκόπων, ἀλλὰ μὴν καὶ τούτων  κληθέντων ἀπὸ τῆς Ἀφρικῆς τῶν ἐξ ἐναντίας <pb n="v.2.p.458"/>  μοίρας καταλλήλως,  ἐνστατικῶς καὶ ἐπιμόνως διαγωνιζομένων παρόντος τε καὶ τοῦ τῆς Ῥώμης ἐπισκόπου, τοῦτο ὅπερ ἐδόκει κεκινῆσθαι, δυνηθῇ ὑπὸ τῆς παρουσίας αὐτῶν μετὰ πάσης  ἐπιμελοῦς  διακρίσεως κατορθώσεως τυχεῖν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="22"><p><q rend="merge">ἀλλ’  ἐπειδή, ὡς συμβαίνει,  ἐπιλαθόμενοί τινες καὶ τῆς σωτηρίας τῆς ἰδίας καὶ τοῦ σεβάσματος τοῦ ὀφειλομένου τῇ  ἁγιωτάτῃ αἱρέσει, ἔτι καὶ νῦν τὰς ἰδίας  ἔχθρας  παρατείνειν οὐ  παύονται, μὴ βουλόμενοι τῇ ἤδη ἐξενεχθείσῃ κρίσει  συντίθεσθαι καὶ  διοριζόμενοι ὅτι δὴ ἄρα ὀλίγοι τινὲς τὰς γνώμας καὶ τὰς ἀποφάσεις ἑαυτῶν  ἐξήνεγκαν ἢ καὶ μὴ πρότερον ἁπάντων τῶν  ὀφειλόντων  ζητηθῆναι ἀκριβῶς ἐξετασθέντων πρὸς τὸ τὴν κρίσιν  ἐξενέγκαι πάνυ ταχέως καὶ  ὀξέως  ἔσπευσαν, ἔκ τε τούτων ἁπάντων ἐκεῖνα συμβαίνει γενέσθαι, τὸ καὶ τούτους αὐτοὺς  ἀδελφικὴν καὶ ὁμόφονα  ὀφείλοντας ἔχειν  ὁμοψυχίαν αἰσχρῶς, μᾶλλον δὲ  μυσερῶς ἀλλήλων  ἀποδιεστάναι καὶ τοῖς ἀνθρώποις τοῖς ἀλλοτρίας ἔχουσι τὰς ψυχὰς ἀπὸ τῆς ἁγιωτάτης θρῃσκείας ταύτης πρόφασιν  χλεύης διδόναι,— ὅθεν  προνοητέον μοι ἐγένετο, ὅπως τοῦτο ὅπερ ἐχρῆν μετὰ τὴν  ἐξενεχθεῖσαν ἤδη κρίσιν αὐθαιρέτῳ  συγκαταθέσει πεπαῦσθαι, κἂν νῦν ποτε δυνηθῇ πολλῶν παρόντων τέλους τυχεῖν.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="23"><p><q rend="merge">ἐπειδὴ τοίνυν πλείστους ἐκ διαφόρων καὶ ἀμυθήτων τόπων ἐπισκόπους εἰς τὴν  Ἀρελατησίων πόλιν εἴσω Καλανδῶν  Αὐγούστων συνελθεῖν ἐκελεύσαμεν, καὶ σοὶ γράψαι ἐνομίσαμεν ἵνα λαβὼν παρὰ τοῦ λαμπροτάτου Λατρωνιανοῦ τοῦ  κονρήκτορος  Σικελίας δημόσιον ὄχημα,  συζεύξας  σεαυτῷ καὶ δύο γέ τινας τῶν ἐκ <pb n="v.2.p.460"/> τοῦ δευτέρου θρόνου, οὓς ἂν σὺ αὐτὸς ἐπιλέξασθαι  κρίνῃς, ἀλλὰ μὴν καὶ τρεῖς παῖδας τοὺς  δυνησομένους ὑμῖν κατὰ τὴν ὁδὸν  ὑπηρετήσασθαι παραλαβών, εἴσω τῆς αὐτῆς ἡμέρας ἐπὶ τῷ προειρημένῳ τόπῳ  ἀπάντησον,</q>  </p></div>
  <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.5" n="24"><p><q rend="merge">ὡς ἂν διά τε τῆς σῆς  στερρότητος καὶ διὰ τῆς λοιπῆς τῶν συνιόντων  ὁμοψύχου καὶ  ὁμόφρονος συνέσεως καὶ τοῦτο ὅπερ ἄχρι τοῦ δεῦρο φαύλως δι’  αἰσχράς τινας  ζυγομαχίας  παραμεμένηκεν,  ἀκουσθέντων πάντων τῶν μελλόντων  λεχθήσεσθαι παρὰ τῶν νῦν ἀπ’ ἀλλήλων  διεστώτων, οὕσπερ ὁμοίως  παρεῖναι ἐκελεύσαμεν, δυνηθῇ εἰς τὴν ὀφειλομένην θρῃσκείαν καὶ πίστιν  ἀδελφικήν τε ὁμόνοιαν κἂν  βραδέως ἀνακληθῆναι.  ὑγιαίνοντά σε ὁ θεὸς ὁ παντοκράτωρ διαφυλάξαι ἐπὶ πολλοῖς ἔτεσιν.</q></p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="6">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.6" n="1">
 <head rend="align(center)">ΑΝΤΙΓΡΑΦΟΝ ΒΑΣΙΛΙΚΗΣ ΕΠΙΣΤΟΛΗΣ ΔΙ’ ΗΣ  ΧΡΗΜΑΤΑ  ΤΑΙΣ ΕΚΚΑΗΣΙΑΙΣ  ΔΩΡΕΙΤΑΙ</head>
 <p rend="align(indent)">
<q>Κωνσταντῖνος Αὔγουστος  Καικιλιανῷ ἐπισκόπῳ  Χαρταγένης. ἐπειδήπερ ἤρεσεν κατὰ πάσας ἐπαρχίας, τάς τε  Ἀφρικὰς καὶ τὰς  Νουμιδίας καὶ τὰς  Μαυριτανίας, ῥητοῖς  τισι τῶν ὑπηρετῶν τῆς  ἐνθέσμου καὶ ἁγιωτάτης καθολικῆς θρῃσκείας εἰς  ἀναλώματα ἐπιχορηγηθῆναί τι,  ἔδωκα γράμματα πρὸς  Οὖρσον τὸν  διασημότατον καθολικὸν τῆς Ἀφρικῆς καὶ  ἐδήλωσα αὐτῷ ὅπως  τρισχιλίους  φόλλεις τῇ σῇ  στερρότητι ἀπαριθμῆσαι φροντίσῃ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.6" n="2"><p><q rend="merge">σὺ τοίνυν, ἡνίκα τὴν  προδηλουμένην  ποσότητα τῶν χρημάτων  ὑποδεχθῆναι ποιήσεις, ἅπασι τοῖς προειρημένοις κατὰ τὸ  βρέουιον τὸ πρὸς σὲ παρὰ <pb n="v.2.p.462"/>  Ὁσίου  ἀποσταλὲν ταῦτα τὰ χρήματα  διαδοθῆναι  κέλευσον.</q> </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.6" n="3"><p><q rend="merge">εἰ δ’ ἄρα πρὸς τὸ  συμπληρωθῆναί μου τὴν εἰς τοῦτο περὶ ἅπαντας αὐτοὺς προαίρεσιν  ἐνδεῖν τι καταμάθοις, παρὰ  Ἡρακλείδα τοῦ  ἐπιτρόπου τῶν ἡμετέρων  κτημάτων ἀναμφιλέκτως ὅπερ ἀναγκαῖον εἶναι καταμάθοις, αἰτῆσαι ὀφείλεις, καὶ γὰρ  παρόντι αὐτῷ προσέταξα ἵν’ εἴ τι ἂν χρημάτων παρ’ αὐτοῦ ἡ σὴ στερρότης  αἰτήσῃ, ἄνευ  δισταγμοῦ τινος ἀπαριθμῆσαι φροντίσῃ.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.6" n="4"><p><q rend="merge">καὶ ἐπειδὴ  ἐπυθόμην τινὰς μὴ καθεστώσης διανοίας  τυγχάνοντας ἀνθρώπους τὸν λαὸν τῆς ἁγιωτάτης καὶ καθολικῆς ἐκκλησίας  φαύλῃ τινὶ  ὑπονοθεύσει βούλεσθαι  διαστρέφειν,  γίνωσκέ με  Ἀνυλίνῳ ἀνθυπάτῳ ἀλλὰ μὴν καὶ  Πατρικίῳ τῷ  οὐικαρίῳ τῶν ἐπάρχων παροῦσι τοιαύτας ἐντολὰς δεδωκέναι ἵν’ ἐν τοῖς λοιποῖς ἅπασι καὶ τούτου μάλιστα τὴν προσήκουσαν φροντίδα  ποιήσωνται καὶ μὴ  ἀνάσχωνται  περιορᾶν τοιοῦτο γινόμενον.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.6" n="5"><p><q rend="merge">διόπερ εἴ τινας τοιούτους ἀνθρώπους ἐν αὐτῇ μανίᾳ ἐπιμένειν  κατίδοις, ἄνευ τινὸς ἀμφιβολίας τοῖς προειρημένοις δικασταῖς  πρόσελθε καὶ αὐτὸ τοῦτο  προσανένεγκε ὅπως αὐτοὺς ἐκεῖνοι, καθάπερ αὐτοῖς  παροῦσιν ἐκέλευσα,  ἐπιστρέψωσιν. ἡ θειότης τοῦ μεγάλου θεοῦ σε διαφυλάξαι ἐπὶ πολλοῖς ἔτεσιν.</q></p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="7">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.7" n="1">
 <head rend="align(center)">ΑΝΤΙΓΡΑΦΟΝ ΒΑΣΙΛΙΚΗΣ ΕΠΙΣΤΟΛΗΣ ΔΙ’ ΗΣ  ΤΟΥΣ  ΠΡΟΕΣΤΩΤΑΣ ΤΩΝ ΕΚΚΛΗΣΙΩΝ  ΠΑΣΗΣ ΑΠΟΛΕΛΥΣΘΑΙ ΤΗΣ ΠΕΡΙ ΤΑ  ΠΟΛΙΤΙΚΑ  ΛΕΙΤΟΥΡΓΙΑΣ ΠΡΟΣΤΑΤΤΕΙ</head><p rend="align(indent)">
<q>Χαῖρε, Ἀνυλῖνε, τιμιώτατε ἡμῖν. ἐπειδὴ ἐκ πλειόνων πραγμάτων φαίνεται  παρεξουθενηθεῖσαν <pb n="v.2.p.464"/> τὴν θρῃσκείαν, ἐν ᾗ ἡ  κορυφαία τῆς ἁγιωτάτης ἐπουρανίου  αἰδὼς  φυλάττεται, μεγάλους κινδύνους  ἐνηνοχέναι τοῖς δημοσίοις πράγμασιν αὐτήν τε ταύτην  ἐνθέσμως  ἀναληφθεῖσαν καὶ  φυλαττομένην μεγίστην  εὐτυχίαν τῷ Ῥωμαϊκῷ ὀνόματι καὶ  σύμπασι τοῖς τῶν ἀνθρώπων πράγμασιν ἐξαίρετον  εὐδαιμονίαν παρεσχηκέναι, τῶν θείων εὐεργεσιῶν τοῦτο  παρεχουσῶν, ἔδοξεν ἐκείνους τοὺς ἄνδρας τοὺς τῇ  ὀφειλομένῃ  ἁγιότητι καὶ τῇ τοῦ νόμου τούτου  παρεδρίᾳ τὰς ὑπηρεσίας τὰς ἐξ αὐτῶν τῇ τῆς θείας θρῃσκείας θεραπείᾳ παρέχοντας τῶν  καμάτων τῶν ἰδίων τὰ  ἔπαθλα  κομίσασθαι, Ἀνυλῖνε τιμιώτατε.</q></p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.7" n="2"><p><q rend="merge">διόπερ ἐκείνους τοὺς εἴσω τῆς ἐπαρχίας τῆς σοι  πεπιστευμένης ἐν τῇ καθολικῇ ἐκκλησίᾳ, ᾗ Καικιλιανὸς ἐφέστηκεν, τὴν ἐξ αὐτῶν  ὑπηρεσίαν τῇ ἁγίᾳ ταύτῃ θρῃσκείᾳ παρέχοντας, οὕσπερ  κληρικοὺς  ἐπονομάζειν εἰώθασιν, ἀπὸ πάντων ἅπαξ ἁπλῶς τῶν  λειτουργιῶν βούλομαι  ἀλειτουργήτους  διαφυλαχθῆναι, ὅπως μὴ διά τινος πλάνης ἢ  ἐξολισθήσεως  ἱεροσύλου ἀπὸ τῆς θεραπείας τῆς τῇ  θειότητι  ὀφειλομένης  ἀφέλκωνται, ἀλλὰ μᾶλλον ἄνευ τινὸς ἐνοχλήσεως τῷ ἰδίῳ νόμῳ  ἐξυπηρετῶνται,  ὧνπερ μεγίστην περὶ τὸ θεῖον λατρείαν ποιουμένων πλεῖστον ὅσον τοῖς  κοινοῖς  πράγμασι  συνοίσειν δοκεῖ. ἔρρωσο, Ἀνυλῖνε, τιμιώτατε καὶ ποθεινότατε ἡμῖν.</q></p></div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="8">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="1"><p rend="align(indent)"> Τοιαῦτα μὲν οὖν ἡμῖν ἡ θεία καὶ οὐράνιος τῆς τοῦ σωτῆρος ἡμῶν ἐπιφανείας ἐδωρεῖτο χάρις, τοσαύτη τε ἅπασιν ἀνθρώποις ἀγαθῶν  ἀφθονία διὰ τῆς ἡμετέρας  ἐπρυτανεύετο εἰρήνης. </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="2"><p>καὶ ὧδε μὲν τὰ καθ’ ἡμᾶς ἐν εὐφροσύναις καὶ πανηγύρεσιν 
 <pb n="v.2.p.466"/>  ἐτελεῖτο· οὐκ ἦν δὲ ἄρα τῷ μισοκάλῳ φθόνῳ τῷ τε  φιλοπονήρῳ δαίμονι  φορητὸς ἡ τῶν  ὁρωμένων θέα, ὥσπερ οὖν οὐδὲ Λικιννίῳ πρὸς σώφρονα λογισμὸν ἐτύγχανεν αὐτάρκη τὰ τοῖς πρόσθεν δεδηλωμένοις τυράννοις συμβεβηκότα· ὃς εὐ φερομένης τῆς ἀρχῆς αὐτῷ βασιλέως τε μεγάλου Κωνσταντίνου  δευτερείων τιμῆς  ἐπιγαμβρίας τε καὶ συγγενείας τῆς ἀνωτάτω ἠξιωμένος,  μιμήσεως μὲν τῆς τῶν καλῶν  ἀπελιμπάνετο, τῆς δὲ τῶν ἀσεβῶν τυράννων μοχθηρίας ἐζήλου τὴν  κακοτροπίαν, καὶ ὧν τοῦ βίου τὴν καταστροφὴν  ἐπεῖδεν αὐτοῖς ὀφθαλμοῖς, τούτων ἕπεσθαι τῇ γνώμῃ μᾶλλον ἢ τῇ τοῦ κρείττονος ἐμμένειν  φιλίᾳ τε καὶ διαθέσει  ᾑρεῖτο.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="3"><p> διαφθονηθείς γέ τοι τῷ πανευεργέτῃ, πόλεμον  δυσαγῆ καὶ  δεινότατον πρὸς αὐτὸν ἐκφέρει, οὐ φύσεως νόμων  φεισάμενος, οὐχ ὁρκωμοσιῶν οὐχ αἵματος οὐ  συνθηκῶν μνήμην ἐν διανοίᾳ λαβών.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="4"><p>ὁ μὲν γὰρ αὐτῷ οἷα πανάγαθος βασιλεὺς εὐνοίας παρέχων ἀληθοῦς σύμβολα, συγγενείας τῆς πρὸς αὐτὸν οὐκ  ἐφθόνησεν γάμων τε λαμπρῶν ἀδελφῆς  μετουσίαν οὐκ  ἀπηρνήσατο, ἀλλὰ καὶ τῆς ἐκ πατέρων εὐγενείας βασιλικοῦ τε ἀνέκαθεν αἵματος κοινωνὸν γενέσθαι ἠξίωσεν τῆς τε κατὰ πάντων ἀπολαύειν ἀρχῆς οἷα  κηδεστῇ καὶ  συμβασιλεῖ παρεῖχεν τὴν ἐξουσίαν, οὐκ ἔλαττον μέρος τῶν ὑπὸ Ῥωμαίους ἐθνῶν  διέπειν αὐτῷ καὶ  διοικεῖν  κεχαρισμένος.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="5"><p>ὁ δ’  ἔμπαλιν τούτοις τἀναντία  διεπράττετο, παντοίας ὁσημέραι κατὰ <pb n="v.2.p.468"/> τοῦ κρείττονος μηχανὰς ἐπιτεχνώμενος πάντας τε ἐπινοῶν ἐπιβουλῆς τρόπους, ὡς ἂν κακοῖς τὸν εὐεργέτην  ἀμείψοιτο. τὰ μὲν οὖν πρῶτα πειρώμενος τὴν συσκευὴν ἐπικρύπτειν, φίλος εἶναι  προσεποιεῖτο,  δόλῳ τε καὶ  ἀπάτῃ  πλειστάκις ἐπιθέμενος  ῥᾷστα ἂν τυχεῖν τοῦ  προσδοκωμένου ἤλπισεν·  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="6"><p>τῷ δὲ ἄρα ὁ θεὸς ἦν φίλος  κηδεμών τε καὶ  φύλαξ, ὃς αὐτῷ τὰς ἐν ἀπορρήτῳ καὶ σκότει  <note place="margin" xml:lang="eng"><bibl>Cf. Eph. 5, 11-13</bibl></note>  μηχανωμένας ἐπιβουλὰς εἰς φῶς ἄγων  διήλεγχεν. τοσοῦτον ἀρετῆς τὸ μέγα τῆς θεοσεβείας ὅπλον πρὸς  ἄμυναν μὲν ἐχθρῶν, οἰκείας δὲ φυλακὴν σωτηρίας  ἰσχύει· ᾧ δὴ  πεφραγμένος ὁ θεοφιλέστατος ἡμῶν βασιλεὺς τὰς τοῦ  δυσωνύμου  πολυπλόκους ἐπιβουλὰς διεδίδρασκεν.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="7"><p>ὃ δὲ τὴν  λαθραίαν συσκευὴν ὡς οὐδαμῶς ἑώρα κατὰ γνώμην αὐτῷ  χωροῦσαν, τοῦ θεοῦ πάντα  δόλον τε καὶ  ῥᾳδιουργίαν τῷ θεοφιλεῖ βασιλεῖ κατάφωρα ποιοῦντος, οὐκέθ’ οἷός τε ὢν ἐπικρύπτεσθαι,  προφανῆ πόλεμον αἴρεται. ὁμόσε δῆτα Κωνσταντίνῳ πολεμεῖν  διαγνούς, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="8"><p>ἤδη καὶ κατὰ τοῦ θεοῦ τῶν ὅλων, ὃν ἠπίστατο σέβειν αὐτόν,  παρατάττεσθαι ὡρμᾶτο, κἄπειτα τοὺς ὑπ’ αὐτῷ θεοσεβεῖς, μηδὲν μηδ’ ὅλως πώποτε τὴν ἀρχὴν αὐτοῦ  λυπηρὸν  διαθεμένους, ἠρέμα τέως καὶ  ἡσυχῇ  πολιορκεῖν ἐπεβάλλετο. καὶ τοῦτ’ ἔπραττεν, δεινῶς  ἀβλεπτεῖν ὑπὸ τῆς  ἐμφύτου κακίας  ἠναγκασμένος.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="9"><p>οὔτ’ οὖν τὴν μνήμην τῶν πρὸ αὐτοῦ Χριστιανοὺς  ἐκδιωξάντων πρὸ ὀφθαλμῶν ἔθετο οὐδ’ ὧν αὐτὸς  ὀλετὴρ καὶ τιμωρὸς δι’ ἃς  μετῆλθον ἀσεβείας κατέστη· ἀλλὰ γὰρ τοῦ σώφρονος  ἐκτραπεὶς λογισμοῦ, διαρρήδην δὲ μανεὶς τὰς φρένας, τὸν θεὸν αὐτὸν οἷα δὴ Κωνσταντίνου βοηθὸν ἀντὶ τοῦ  βοηθουμένου πολεμεῖν  ἐγνώκει.</p></div>
<pb n="v.2.p.470"/> 
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="10"><p rend="align(indent)">Καὶ πρῶτα μὲν τῆς οἰκίας τῆς αὐτοῦ πάντα Χριστιανὸν ἀπελαύνει, ἔρημον αὐτὸς αὑτὸν ὁ δείλαιος τῆς τούτων καθιστὰς ὑπὲρ αὐτοῦ πρὸς τὸν θεὸν εὐχῆς, ἣν ὑπὲρ ἁπάντων αὐτοῖς ποιεῖσθαι  <note place="margin" xml:lang="eng"><bibl>Cf. 1 Tim. 2, 1. 2</bibl></note> πάτριον  μάθημα τυγχάνει· εἶτα δὲ τοὺς κατὰ πόλιν στρατιώτας  ἐκκρίνεσθαι καὶ ἀποβάλλεσθαι τοῦ τῆς τιμῆς ἀξιώματος, εἰ μὴ τοῖς δαίμοσιν θύειν  αἱροῖντο, παρακελεύεται.</p>
 <p rend="align(indent)">Καὶ ἔτι γε ταῦτα ἦν  μικρά, τῇ τῶν  μειζόνων  συγκρινόμενα παραθέσει.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="11"><p>τί δεῖ τῶν καθ’ ἕκαστα καὶ κατὰ μέρος τῷ  θεομισεῖ πεπραγμένων μνημονεύειν ὅπως τε νόμους ἀνόμους ὁ  παρανομώτατος  ἐξεῦρεν; τούς γέ τοι ἐν ταῖς εἱρκταῖς  ταλαιπωρουμένους  ἐνομοθέτει μηδένα  μεταδόσει τροφῆς  φιλανθρωπεύεσθαι μηδ’  ἐλεεῖν τοὺς ἐν δεσμοῖς λιμῷ  διαφθειρομένους μηδ’ ἁπλῶς ἀγαθὸν εἶναι μηδένα μηδ’ ἀγαθόν τι πράττειν τοὺς καὶ πρὸς αὐτῆς τῆς φύσεως ἐπὶ τὸ συμπαθὲς τῶν πέλας  ἑλκομένους. καὶ ἦν γε νόμων οὗτος ἄντικρυς  ἀναιδὴς καὶ  ἀπηνέστατος, πᾶσαν  ἥμερον  ὑπερεξάγων φύσιν, ἐφ’ ᾧ καὶ τιμωρία προσέκειτο τοὺς  ἐλεοῦντας τὰ ἴσα  πάσχειν τοῖς  ἐλεουμένοις δεσμοῖς τε καὶ φυλακαῖς  καθείργνυσθαι, τὴν  ἴσην τοῖς  καταπονουμένοις  ὑπομένοντας τιμωρίαν, τοὺς τὰ φιλάνθρωπα διακονουμένους.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="12"><p> τοιαῦται αἱ Λικιννίου διατάξεις. τί χρὴ τὰς περὶ γάμων καινοτομίας ἀπαριθμεῖσθαι ἢ τοὺς ἐπὶ τοῖς τὸν βίον  μεταλλάττουσιν  νεωτερισμοὺς αὐτοῦ, δι’ ὧν τοὺς παλαιοὺς Ῥωμαίων εὖ καὶ  σοφῶς κειμένους νόμους  περιγράψαι τολμήσας, βαρβάρους τινὰς καὶ  ἀνημέρους <pb n="v.2.p.472"/>  ἀντεισῆγεν, νόμους ἀνόμους ὡς ἀληθῶς καὶ  παρανόμους,  ἐπισκήψεις τε μυρίας κατὰ τῶν ὑποχειρίων ἐθνῶν ἐπενόει χρυσοῦ τε καὶ ἀργύρου παντοίας  εἰσπράξεις  ἀναμετρήσεις τε γῆς καὶ τῶν κατ’ ἀγροὺς μηκέτ’ ὄντων ἀνθρώπων πρόπαλαι δὲ  κατοιχομένων  ἐπιζήμιον  κέρδος, </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="13"><p>οἵους δ’  ἐφεῦρεν ἐπὶ τούτοις ὁ  μισάνθρωπος κατὰ μηδὲν  ἠδικηκότων  ἐξορισμούς, οἵας εὐπατριδῶν καὶ ἀξιολόγων ἀνδρῶν ἀπαγωγάς, ὧν δὴ τὰς  κουριδίας  ἀποζευγνὺς  γαμετὰς  μιαροῖς τισιν οἰκέταις ἐφ’ ὕβρει πράξεως αἰσχρᾶς παρεδίδου, ὅσαις δὲ αὐτὸς ὁ  ἐσχατόγηρως γυναιξὶν  ὑπάνδροις  παρθένοις τε κόραις ἐμπαροινῶν τὴν ἀκόλαστον τῆς αὐτοῦ ψυχῆς ἐπιθυμίαν ἐπλήρου—τί χρὴ ταῦτα  μηκύνειν, τῆς τῶν  ἐσχάτων αὐτοῦ πράξεων ὑπερβολῆς μικρὰ τὰ πρῶτα καὶ τὸ μηθὲν εἶναι  διελεγχούσης;</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="14"><p rend="align(indent)">Τὸ γοῦν τέλος αὐτῷ τῆς μανίας ἐπὶ τοὺς ἐπισκόπους ἐχώρει, ἤδη τε τούτους, ὡς ἂν τοῦ ἐπὶ πάντων θεοῦ θεράποντας,  ἐναντίους ὑπάρχειν οἷς  ἔδρα ἡγούμενος, οὔπω μὲν ἐκ τοῦ  φανεροῦ διὰ τὸν ἀπὸ τοῦ κρείττονος φόβον, λάθρα δὲ αὖθις καὶ  δολίως  συνεσκευάζετο, ἀνῄρει τε τούτων δι’ ἐπιβουλῆς τῶν ἡγεμόνων τοὺς δοκιμωτάτους. καὶ ὁ τρόπος δὲ τοῦ κατ’ αὐτῶν  φόνου  ξένος τις ἦν καὶ οἷος οὐδεπώποτε ἠκούσθη.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="15"><p>τὰ γοῦν ἀμφὶ τὴν  Ἀμάσειαν καὶ τὰς λοιπὰς τοῦ Πόντου πόλεις  κατεργασθέντα πᾶσαν ὑπερβολὴν ὠμότητος ὑπερηκόντισεν· ἔνθα τῶν ἐκκλησιῶν τοῦ θεοῦ αἳ μὲν ἐξ ὕψους εἰς ἔδαφος αὖθις κατερρίπτοντο, τὰς δὲ  ἀπέκλειον, ὡς ἂν μὴ  συνάγοιτό τις τῶν εἰωθότων μηδὲ τῷ θεῷ τὰς  ἐποφειλομένας  ἀποδιδῷ λατρείας.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="16"><p> συντελεῖσθαι γὰρ οὐχ ἡγεῖτο ὑπὲρ αὐτοῦ τὰς 
<pb n="v.2.p.474"/> εὐχάς, συνειδότι  φαύλῳ τοῦτο  λογιζόμενος, ἀλλ’ ὑπὲρ τοῦ θεοφιλοῦς βασιλέως πάντα πράττειν ἡμᾶς καὶ τὸν θεὸν  ἱλεοῦσθαι  πέπειστο· ἔνθεν ὡρμᾶτο καθ’ ἡμῶν τὸν θυμὸν  ἐπισκήπτειν.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="17"><p>καὶ δῆτα τῶν ἡγεμόνων οἱ κόλακες, τὰ φίλα πράττειν τῷ  δυσαγεῖ  πεπεισμένοι, τῶν ἐπισκόπων τοὺς μὲν  συνήθως ταῖς τῶν  κακούργων ἀνδρῶν  περιέβαλλον τιμωρίαις,  ἀπήγοντό τε καὶ  ἐκολάζοντο  ἀπροφασίστως τοῖς  μιαιφόνοις ὁμοίως οἱ μηδὲν  ἠδικηκότες· ἤδη δέ τινες  καινοτέραν ὑπέμενον τελευτήν, ξίφει τὸ σῶμα εἰς πολλὰ  τμήματα κατακρεουργούμενοι καὶ μετὰ τὴν ἀπηνῆ ταύτην καὶ φρικτοτάτην θέαν τοῖς τῆς θαλάσσης βυθοῖς  ἰχθύσιν εἰς βορὰν ῥιπτούμενοι.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="18"><p>φυγαὶ δὴ αὖθις ἐπὶ τούτοις τῶν θεοσεβῶν ἐγίνοντο ἀνδρῶν, καὶ πάλιν  ἀγροὶ καὶ πάλιν  ἐρημίαι  νάπαι τε καὶ ὄρη τοὺς Χριστοῦ θεράποντας  ὑπεδέχοντο. ἐπεὶ δὲ καὶ ταῦτα τοῦτον προυχώρει τῷ  δυσσεβεῖ τὸν τρόπον, λοιπὸν καὶ τὸν κατὰ πάντων  ἀνακινεῖν διωγμὸν ἐπὶ διάνοιαν  ἐβάλλετο,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.8" n="19"><p>ἐκράτει τε γνώμης καὶ οὐδὲν ἐμποδὼν ἦν αὐτῷ μὴ οὐχὶ ἐν ἔργῳ χωρεῖν, εἰ μὴ τάχιστα τὸ μέλλον ἔσεσθαι προλαβὼν ὁ τῶν οἰκείων ψυχῶν ὑπέρμαχος θεὸς ὡς ἐν βαθεῖ σκότῳ καὶ νυκτὶ  ζοφωδεστάτῃ  φωστῆρα μέγαν ἀθρόως καὶ σωτῆρα τοῖς πᾶσιν  ἐξέλαμψεν, τὸν αὐτοῦ θεράποντα Κωνσταντῖνον  <note place="margin" xml:lang="eng"><bibl>Ex. 6, 1, etc. Ex. 14, 31</bibl></note> ὑψηλῷ  βραχίονι ἐπὶ τὰ τῇδε  χειραγωγήσας.</p>
</div></div>

<div type="textpart" subtype="chapter" xml:base="urn:cts:greekLit:tlg2018.tlg002.perseus-grc2:10" n="9">
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="1"><p>τούτῳ μὲν οὖν ἄνωθεν ἐξ οὐρανοῦ  καρπὸν εὐσεβείας  ἐπάξιον τὰ τρόπαια τῆς κατὰ τῶν ἀσεβῶν  παρεῖχε νίκης, τὸν δ’  ἀλιτήριον αὐτοῖς  συμβούλοις ἅπασιν καὶ φίλοις ὑπὸ τοῖς Κωνσταντίνου ποσὶν πρηνῆ  κατέβαλεν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="2"><p rend="align(indent)">Ὡς γὰρ εἰς ἔσχατα μανίας τὰ κατ’ αὐτὸν <pb n="v.2.p.476"/> ἤλαυνεν, οὐκέτ’  ἀνεκτὸν εἶναι  λογισάμενος βασιλεὺς ὁ τῷ θεῷ φίλος τὸν σώφρονα συναγαγὼν λογισμὸν καὶ τὸν στερρὸν τοῦ δικαίου τρόπον φιλανθρωπίᾳ  κερασάμενος,  ἐπαμῦναι  κρίνει τοῖς ὑπὸ τῷ τυράννῳ  ταλαιπωρουμένοις, καὶ τό γε πλεῖστον ἀνθρώπων γένος, βραχεῖς  λυμεῶνας ἐκποδὼν ποιησάμενος,  ἀνασώσασθαι  ὁρμᾶται.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="3"><p>μόνῃ γὰρ αὐτῷ  χρωμένῳ φιλανθρωπίᾳ τὸν πρὸ τούτου χρόνον καὶ τὸν οὐ συμπαθείας ἄξιον  ἐλεοῦντι, τῷ μὲν οὐδὲν ἐγίνετο πλέον, τῆς κακίας οὐκ  ἀπαλλαττομένῳ,  αὔξοντι δὲ μᾶλλον τὴν κατὰ τῶν ὑποχειρίων ἐθνῶν  λύτταν, τοῖς δὲ κακουμένοις οὔτις  ἐλείπετο σωτηρίας ἐλπίς, ὑπὸ δεινῷ  θηρὶ  κατατυραννουμένοις.  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="4"><p>δι’ ὃ δὴ τῷ φιλαγάθῳ  μίξας τὸ  μισοπόνηρον ὁ τῶν ἀγαθῶν  ἀρωγὸς πρόεισιν ἅμα παιδὶ Κρίσπῳ βασιλεῖ  φιλανθρωποτάτῳ σωτήριον δεξιὰν ἅπασιν τοῖς  ἀπολλυμένοις  ἐκτείνας· εἶθ’ οἷα  παμβασιλεῖ θεῷ θεοῦ τε παιδὶ σωτῆρι ἁπάντων  ποδηγῷ καὶ  συμμάχῳ χρώμενοι, πατὴρ ἅμα καὶ υἱὸς ἄμφω κύκλῳ  διελόντες τὴν κατὰ τῶν θεομισῶν  παράταξιν, ῥᾳδίαν τὴν νίκην  ἀποφέρονται, τῶν κατὰ τὴν  συμβολὴν πάντων  ἐξευμαρισθέντων αὐτοῖς ὑπὸ τοῦ θεοῦ κατὰ γνώμην.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="5"><p>ἀθρόως δῆτα καὶ λόγου θᾶττον οἱ μὲν χθὲς καὶ πρὸ ἡμέρας θανάτου  <note place="margin" xml:lang="eng"><bibl>Acts 9, 1</bibl></note>  πνέοντες καὶ ἀπειλῆς οὐκέτ’ ἦσαν, οὐδὲ μέχρις ὀνόματος  μνημονευόμενοι, γραφαί τε αὐτῶν καὶ τιμαὶ τὴν ἀξίαν αἰσχύνην ἀπελάμβανον, καὶ ἃ τοῖς πάλαι  δυσσεβέσιν τυράννοις  ἐνεῖδεν αὐτοῖς ὀφθαλμοῖς Λικίννιος, ταῦτα ὁμοίως καὶ αὐτὸς  ἔπασχεν, <pb n="v.2.p.478"/> <note place="margin" xml:lang="eng"><bibl>Zeph. 3, 2</bibl></note> ὅτι μηδ’ αὐτὸς ἐδέξατο παιδείαν μηδὲ ἐπὶ ταῖς τῶν πέλας ἐσωφρονίσθη μάστιξιν, τὴν ὁμοίαν δ’ ἐκείνοις τῆς ἀσεβείας  μετελθὼν ὁδόν, ἐπὶ τὸν ἴσον αὐτοῖς ἐνδίκως  περιηνέχθη  κρημνόν.</p></div>
<div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="6"><p rend="align(indent)">Ἀλλ’ οὗτος μὲν ταύτῃ πῃ βεβλημένος ἔκειτο· 
ὁ δ’ ἀρετῇ πάσῃ θεοσεβείας  ἐκπρέπων μέγιστος  νικητὴς Κωνσταντῖνος σὺν παιδὶ Κρίσπῳ, βασιλεῖ  θεοφιλεστάτῳ καὶ τὰ πάντα τοῦ πατρὸς  ὁμοίῳ, τὴν οἰκείαν  ἑῴαν ἀπελάμβανον καὶ μίαν  ἡνωμένην τὴν Ῥωμαίων κατὰ τὸ παλαιὸν παρεῖχον ἀρχήν, τὴν ἀπ’ ἀνίσχοντος ἡλίου πᾶσαν ἐν κύκλῳ κατὰ  θάτερα τῆς οἰκουμένης  ἄρκτον τε ὁμοῦ καὶ  μεσημβρίαν εἰς ἔσχατα  δυομένης ἡμέρας ὑπὸ τὴν αὐτῶν ἄγοντες εἰρήνην.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="7"><p>ἀφῄρητο δ’ οὖν ἐξ ἀνθρώπων πᾶν δέος τῶν πρὶν αὐτοὺς πιεζούντων,  λαμπρὰς δ’  ἐτέλουν καὶ  πανηγυρικὰς  ἑορτῶν ἡμέρας, ἦν τε φωτὸς ἔμπλεα πάντα, καὶ  μειδιῶσι προσώποις  ὄμμασί τε φαιδροῖς οἱ πρὶν κατηφεῖς ἀλλήλους ἔβλεπον,  χορεῖαι δ’ αὐτοῖς καὶ  ὕμνοι κατὰ πόλεις ὁμοῦ καὶ ἀγροὺς τὸν παμβασιλέα θεὸν πρώτιστα πάντων, ὅτι δὴ τοῦτ’  ἐδιδάχθησαν, κἄπειτα τὸν εὐσεβῆ βασιλέα παισὶν ἅμα θεοφιλέσιν ἐγέραιρον,  </p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="8"><p>κακῶν δ’  ἀμνηστία παλαιῶν ἦν καὶ  λήθη πάσης δυσσεβείας, παρόντων δ’ ἀγαθῶν  ἀπόλαυσις καὶ προσέτι μελλόντων  προσδοκίαι.  ἥπλωντο δ’ οὖν κατὰ πάντα τόπον τοῦ  νικητοῦ βασιλέως φιλανθρωπίας ἔμπλεοι διατάξεις νόμοι τε μεγαλοδωρεᾶς καὶ ἀληθοῦς εὐσεβείας  γνωρίσματα  περιέχοντες.</p></div>
 <div type="textpart" subtype="section" xml:base="urn:cts:greekLit:tlg2018.tlg002.perseus-grc2:10.9" n="9"><p>οὕτω δῆτα πάσης τυραννίδος  ἐκκαθαρθείσης, μόνοις ἐφυλάττετο τὰ τῆς προσηκούσης βασιλείας βέβαιά τε καὶ ἀνεπίφθονα Κωνσταντίνῳ καὶ τοῖς <pb n="v.2.p.480"/> αὐτοῦ παισίν, οἳ τῶν πρόσθεν ἁπάντων  ἀποσμήξαντες τοῦ βίου τὴν  θεοστυγίαν, τῶν ἐκ θεοῦ πρυτανευθέντων ἀγαθῶν αὐτοῖς ᾐσθημένως τὸ φιλάρετον καὶ θεοφιλὲς τό τε πρὸς τὸ θεῖον εὐσεβὲς καὶ εὐχάριστον δι’ ὧν εἰς προῦπτον ἅπασιν ἀνθρώποις  παρέσχον ὁρᾶν, ἐπεδείξαντο </p>
</div></div>

</div>
  </div>
</body></text></TEI>
