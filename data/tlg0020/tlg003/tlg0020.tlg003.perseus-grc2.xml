<?xml version="1.0" encoding="UTF-8"?><?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0">
<teiHeader xml:lang="eng">
<fileDesc>
<titleStmt>
    <title xml:lang="grc">Ἀσπὶς Ἡρακλέους</title>
<author>Hesiod</author>
    <editor>Hugh G. Evelyn-White</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>

<sourceDesc>
    <biblStruct>
        <monogr>
            <author>Hesiod</author>
            <title>The Homeric Hymns and Homerica</title>
            <editor>Hugh G. Evelyn-White</editor>
            <imprint>
                <pubPlace>London</pubPlace>
                <publisher>William Heinemann Ltd.</publisher>
                <pubPlace>New York</pubPlace>
                <publisher>The Macmillan Co.</publisher>
                <date>1914</date>
            </imprint>
        </monogr>
        <series>
            <title>Loeb Classical Library</title>
        </series>
        <ref target="https://archive.org/details/hesiodhomerichym00hesiuoft/hesiodhomerichym00hesiuoft/page/220/mode/2up?view=theater">Internet Archive</ref>
    </biblStruct>
</sourceDesc>
</fileDesc>
    <encodingDesc>
        <refsDecl n="CTS">
            <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:l[@n='$1'])">
                <p>This pointer pattern extracts line</p>
            </cRefPattern>
        </refsDecl>
        <refsDecl>
            <refState unit="line"/>
        </refsDecl>
    </encodingDesc>
    <profileDesc>
        <langUsage>
            <language ident="grc">Greek</language>
            <language ident="eng">English</language>
        </langUsage>
    </profileDesc>
    <revisionDesc>
        <change who="Scott Ettinger" notAfter="1991-07">Basic SGML tagging.</change>
        <change notAfter="1991-07">Text keyboarded in the Philippines.</change>
        <change who="Bill Merrill" when="1991-07">Check tagging.</change>
        <change who="Elli Mylonas" when="1991-08">Revise DTDs and recheck texts.</change>
        <change who="David Smith" when="1991-10">Fix typos from failed morphology.</change>
        <change when="2016-02-18" who="TDBuck">converted to CTS EpiDoc</change>
    </revisionDesc>
</teiHeader>
    <text  xml:lang="grc">
<body>
    <div n="urn:cts:greekLit:tlg0020.tlg003.perseus-grc2" type="edition" xml:lang="grc">
<milestone ed="P" n="1" unit="card"/>
<l n="1">
<milestone ed="P" unit="para"/>ἢ οἵη προλιποῦσα δόμους καὶ πατρίδα γαῖαν</l>
<l n="2">ἤλυθεν ἐς Θήβας μετʼ ἀρήιον Ἀμφιτρύωνα</l>
<l n="3">Ἀλκμήνη, θυγάτηρ λαοσσόου Ἠλεκτρύωνος·</l>
<l n="4">ἥ ῥα γυναικῶν φῦλον ἐκαίνυτο θηλυτεράων</l>
<l n="5">εἴδεΐ τε μεγέθει τε· νόον γε μὲν οὔ τις ἔριζε</l>
<l n="6">τάων, ἃς θνηταὶ θνητοῖς τέκον εὐνηθεῖσαι.</l>
<l n="7">τῆς καὶ ἀπὸ κρῆθεν βλεφάρων τʼ ἄπο κυανεάων</l>
<l n="8">τοῖον ἄηθʼ οἶόν τε πολυχρύσου Ἀφροδίτης.</l>
<l n="9">ἣ δὲ καὶ ὣς κατὰ θυμὸν ἑὸν τίεσκεν ἀκοίτην,</l>
<l n="10">ὡς οὔ πώ τις ἔτισε γυναικῶν θηλυτεράων·</l>
<l n="11">ἦ μέν οἱ πατέρʼ ἐσθλὸν ἀπέκτανε ἶφι δαμάσσας,</l>
<l n="12">χωσάμενος περὶ βουσί· λιπὼν δʼ ὅ γε πατρίδα γαῖαν</l>
<l n="13">ἐς Θήβας ἱκέτευσε φερεσσακέας Καδμείους.</l>
<l n="14">ἔνθʼ ὅ γε δώματʼ ἔναιε σὺν αἰδοίῃ παρακοίτι</l>
<l n="15">νόσφιν ἄτερ φιλότητος ἐφιμέρου,  οὐδέ οἱ ἦεν</l>
<l n="16">πρὶν λεχέων ἐπιβῆναι ἐυσφύρου Ἠλεκτρυώνης,</l>
<l n="17">πρίν γε φόνον τίσαιτο κασιγνήτων μεγαθύμων</l>
<l n="18">ἧς ἀλόχου, μαλερῷ δὲ καταφλέξαι πυρὶ κώμας</l>
<l n="19">ἀνδρῶν ἡρώων Ταφίων ἰδὲ Τηλεβοάων.</l>
<l n="20">τὼς  γάρ οἱ διέκειτο,  θεοὶ δʼ ἐπὶ μάρτυροι ἦσαν·</l>
<l n="21">τῶν ὅ γʼ ὀπίζετο μῆνιν, ἐπείγετο δʼ ὅττι τάχιστα</l>
<l n="22">ἐκτελέσαι μέγα ἔργον, ὅ οἱ Διόθεν θέμις ἦεν.</l>
<l n="23">τῷ δʼ ἅμα ἱέμενοι πολέμοιό τε φυλόπιδός τε</l>
<l n="24">Βοιωτοὶ πλήξιπποι, ὑπὲρ σακέων πνείοντες,</l>
<l n="25">Λοκροί τʼ ἀγχέμαχοι καὶ Φωκῆες μεγάθυμοι</l>
<l n="26">ἕσποντʼ· ἦρχε δὲ τοῖσιν ἐὺς πάις Ἀλκαίοιο</l>
<l n="27">κυδιόων λαοῖσι. πατὴρ δʼ ἀνδρῶν τε θεῶν τε</l>
<l n="28">ἄλλην μῆτιν ὕφαινε μετὰ φρεσίν, ὥς ῥα θεοῖσιν</l>
<l n="29">ἀνδράσι τʼ ἀλφηστῇσιν ἀρῆς ἀλκτῆρα φυτεύσαι.</l>
<l n="30">ὦρτο δʼ ἀπʼ Οὐλύμποιο δόλον φρεσὶ βυσσοδομεύων,</l>
<l n="31">ἱμείρων φιλότητος ἐυζώνοιο γυναικός,</l>
<l n="32">ἐννύχιος· τάχα δʼ ἷξε Τυφαόνιον· τόθεν αὖτις</l>
<l n="33">Φίκιον ἀκρότατον προσεβήσατο μητίετα Ζεύς.</l>
<l n="34">ἔνθα καθεζόμενος φρεσὶ μήδετο θέσκελα ἔργα·</l>
<l n="35">αὐτῇ μὲν γὰρ νυκτὶ τανυσφύρου Ἠλεκτρυώνης</l>
<l n="36">εὐνῇ καὶ φιλότητι μίγη, τέλεσεν δʼ ἄρʼ ἐέλδωρ·</l>
<l n="37">αὐτῇ δʼ Ἀμφιτρύων λαοσσόος, ἀγλαὸς ἥρως,</l>
<l n="38">ἐκτελέσας μέγα ἔργον ἀφίκετο ὅνδε δόμονδε.</l>
<milestone ed="p" n="39" unit="card"/>
<l n="39">οὐδʼ ὅ γʼ ἐπὶ δμῶας καὶ ποιμένας ἀγροιώτας</l>
<l n="40">ὦρτʼ ἰέναι,  πρίν γʼ ἧς ἀλόχου ἐπιβήμεναι εὐνῆς·</l>
<l n="41">τοῖος γὰρ κραδίην πόθος αἴνυτο ποιμένα λαῶν.</l>
<l n="42">ὡς δʼ ὅτʼ ἀνὴρ ἀσπαστὸν ὑπεκπροφύγῃ κακότητα</l>
<l n="43">νούσου ὕπʼ ἀργαλέης ἢ καὶ κρατεροῦ ὑπὸ δεσμοῦ,</l>
<l n="44">ὥς ῥα τότʼ Ἀμφιτρύων χαλεπὸν πόνον ἐκτολυπεύσας</l>
<l n="45">ἀσπασίως τε φίλως τε ἑὸν δόμον εἰσαφίκανεν.</l>
<l n="46">παννύχιος δʼ ἄρʼ ἔλεκτο σὺν αἰδοίῃ παρακοίτι</l>
<l n="47">τερπόμενος δώροισι πολυχρύσου Ἀφροδίτης.</l>
<l n="48">ἣ δὲ θεῷ δμηθεῖσα καὶ ἀνέρι πολλὸν ἀρίστῳ</l>
<l n="49">Θήβῃ ἐν ἑπταπύλῳ διδυμάονε γείνατο παῖδε,</l>
<l n="50">οὐ καθʼ ὁμὰ φρονέοντε· κασιγνήτω γε μὲν ἤστην·</l>
<l n="51">τὸν μὲν χειρότερον, τὸν δʼ αὖ μέγʼ ἀμείνονα φῶτα,</l>
<l n="52">δεινόν τε κρατερόν τε, βίην Ἡρακληείην·</l>
<l n="53">τὸν μὲν ὑποδμηθεῖσα κελαινεφέι Κρονίωνι,</l>
<l n="54">τὸν δʼ ἄρα Ἰφικλῆα δορυσσόῳ  Ἀμφιτρύωνι,</l>
<l n="55">κεκριμένην γενεήν· τὸν μὲν βροτῷ ἀνδρὶ μιγεῖσα,</l>
<l n="56">τὸν δὲ Διὶ Κρονίωνι, θεῶν σημάντορι πάντων.</l>
<l n="57">
<milestone ed="P" unit="para"/>ὃς καὶ Κύκνον ἔπεφνεν, Ἀρητιάδην μεγάθυμον.</l>
<l n="58">εὗρε γὰρ ἐν τεμένει ἑκατηβόλου Ἀπόλλωνος</l>
<l n="59">αὐτὸν καὶ πατέρα ὅν Ἄρην, ἄατον πολέμοιο,</l>
<l n="60">τεύχεσι λαμπομένους σέλας ὣς πυρὸς αἰθομένοιο,</l>
<l n="61">ἑσταότʼ ἐν δίφρῳ· χθόνα δʼ ἔκτυπον ὠκέες ἵπποι</l>
<l n="62">νύσσοντες χηλῇσι, κόνις δέ σφʼ ἀμφιδεδήει</l>
<l n="63">κοπτομένη πλεκτοῖσιν ὑφʼ ἅρμασι καὶ ποσὶν ἵππων.</l>
<l n="64">ἅρματα δʼ εὐποίητα καὶ ἄντυγες ἀμφαράβιζον</l>
<l n="65">ἵππων ἱεμένων· κεχάρητο δὲ Κύκνος ἀμύμων,</l>
<l n="66">ἐλπόμενος Διὸς υἱὸν ἀρήιον ἡνίοχόν τε</l>
<l n="67">χαλκῷ δηιώσειν καὶ ἀπὸ κλυτὰ τεύχεα δύσειν.</l>
<l n="68">ἀλλά οἱ εὐχωλέων οὐκ ἔκλυε Φοῖβος Ἀπόλλων·</l>
<l n="69">αὐτὸς γάρ οἱ ἐπῶρσε βίην Ἡρακληείην.</l>
<l n="70">πᾶν δʼ ἄλσος καὶ βωμὸς Ἀπόλλωνος Παγασαίου</l>
<l n="71">λάμπεν ὑπὸ δεινοῖο θεοῦ τευχέων τε καὶ αὐτοῦ·</l>
<l n="72">πῦρ δʼ ὣς ὀφθαλμῶν ἀπελάμπετο. τίς κεν ἐκείνου</l>
<l n="73">ἔτλη θνητὸς ἐὼν κατεναντίον ὁρμηθῆναι</l>
<l n="74">πλήν γʼ Ἡρακλῆος καὶ κυδαλίμου Ἰολάου;</l>
<l n="75">κείνων γὰρ μεγάλη τε βίη καὶ χεῖρες ἄαπτοι</l>
<l n="76">ἐξ ὤμων ἐπέφυκον ἐπὶ στιβαροῖσι μέλεσσιν.</l>
<l n="77">ὅς ῥα τόθʼ ἡνίοχον προσέφη κρατερὸν Ἰόλαον·</l>
<sp>
<milestone ed="p" n="78" unit="card"/>
<l n="78">
<milestone ed="P" unit="para"/>ἥρως ὦ Ἰόλαε, βροτῶν πολὺ φίλτατε πάντων,</l>
<l n="79">ἦ τε μέγʼ ἀθανάτους μάκαρας, τοὶ Ὄλυμπον ἔχουσιν,</l>
<l n="80">ἤλιτεν Ἀμφιτρύων,  ὅτʼ ἐυστέφανον ποτὶ Θήβην</l>
<l n="81">ἦλθε λιπὼν Τίρυνθα,  ἐυκτίμενον πτολίεθρον,</l>
<l n="82">κτείνας Ἠλεκτρύωνα βοῶν ἕνεκʼ εὐρυμετώπων·</l>
<l n="83">ἵκετο δʼ ἐς Κρείοντα καὶ Ἠνιόχην τανύπεπλον,</l>
<l n="84">οἵ ῥά μιν ἠσπάζοντο καὶ ἄρμενα πάντα παρεῖχον,</l>
<l n="85">ἣ δίκη ἔσθʼ ἱκέτῃσι,  τίον δέ ἑ  κηρόθι μᾶλλον.</l>
<l n="86">ζῶε δʼ ἀγαλλόμενος σὺν ἐυσφύρῳ Ἠλεκτρυώνῃ,</l>
<l n="87">ᾗ ἀλόχῳ· τάχα δʼ ἄμμες ἐπιπλομένων ἐνιαυτῶν</l>
<l n="88">γεινόμεθʼ οὔτε φυὴν ἐναλίγκιοι οὔτε νόημα,</l>
<l n="89">σός τε πατὴρ καὶ ἐγώ· τοῦ μὲν φρένας ἐξέλετο Ζεύς,</l>
<l n="90">ὃς προλιπὼν σφέτερον τε δόμον σφετέρους τε τοκῆας</l>
<l n="91">ᾤχετο, τιμήσων ἀλιτήμενον Εὐρυσθῆα,</l>
<l n="92">σχέτλιος· ἦ που πολλὰ μετεστεναχίζετʼ ὀπίσσω</l>
<l n="93">ἣν ἄτην ὀχέων·  ἣ δʼ οὐ παλινάγρετός ἐστιν.</l>
<l n="94">αὐτὰρ ἐμοὶ δαίμων χαλεποὺς ἐπετέλλετʼ ἀέθλους.</l>
<l n="95">
<milestone ed="P" unit="para"/>ὦ φίλος,  ἀλλὰ σὺ θᾶσσον ἔχʼ ἡνία φοινικόεντα</l>
<l n="96">ἵππων ὠκυπόδων· μέγα δὲ φρεσὶ θάρσος ἀέξων</l>
<l n="97">ἰθὺς ἔχειν θοὸν ἅρμα καὶ ὠκυπόδων σθένος ἵππων,</l>
<l n="98">μηδὲν ὑποδδείσας κτύπον Ἄρεος ἀνδροφόνοιο,</l>
<l n="99">ὃς νῦν κεκληγὼς περιμαίνεται ἱερὸν ἄλσος</l>
<l n="100">Φοίβου Ἀπόλλωνος,  ἑκατηβελέταο ἄνακτος·</l>
<l n="101">ἦ μὴν καὶ κρατερός περ ἐὼν ἄαται πολέμοιο.</l>
</sp>
<l n="102">
<milestone ed="P" unit="para"/>τὸν δʼ αὖτε προσέειπεν ἀμώμητος Ἰόλαος·</l>
<sp>
<l n="103">ἠθεῖʼ, ἦ μάλα δή τι πατὴρ ἀνδρῶν τε θεῶν τε</l>
<l n="104">τιμᾷ σὴν κεφαλὴν καὶ ταύρεος Ἐννοσίγαιος,</l>
<l n="105">ὃς Θήβης κρήδεμνον ἔχει ῥύεταί τε πόληα·</l>
<l n="106">οἶον δὴ καὶ τόνδε βροτὸν κρατερόν τε μέγαν τε</l>
<l n="107">σὰς ἐς χεῖρας ἄγουσιν, ἵνα κλέος ἐσθλὸν ἄρηαι.</l>
<l n="108">ἀλλʼ ἄγε δύσεο τεύχεʼ ἀρήια, ὄφρα τάχιστα</l>
<l n="109">δίφρους ἐμπελάσαντες Ἄρηός θʼ ἡμέτερόν τε</l>
<l n="110">μαρνώμεσθʼ,  ἐπεὶ οὔ τοι ἀτάρβητον Διὸς υἱὸν</l>
<l n="111">οὐδʼ Ἰφικλεΐδην δειδίξεται, ἀλλά μιν οἴω</l>
<l n="112">φεύξεσθαι δύο παῖδας ἀμύμονος Ἀλκεΐδαο,</l>
<l n="113">οἳ δή σφι σχεδόν εἰσι, λιλαιόμενοι πολέμοιο</l>
<l n="114">φυλόπιδα στῆσαι, τά σφιν πολὺ φίλτερα θοίνης.</l>
</sp>
<milestone ed="p" n="115" unit="card"/>
<l n="115">ὣς φάτο· μείδησεν δὲ βίη Ἡρακληείη</l>
<l n="116">θυμῷ γηθήσας· μάλα γάρ νύ οἱ ἄρμενα εἶπεν·</l>
<l n="117">καί μιν ἀμειβόμενος ἔπεα πτερόεντα προσηύδα·</l>
<l n="118">
<milestone ed="P" unit="para"/>ἥρως ὦ Ἰόλαε, διοτρεφές, οὐκέτι τηλοῦ</l>
<l n="119">ὑσμίνη τρηχεῖα· σὺ δʼ ὡς πάρος ἦσθα δαΐφρων,</l>
<l n="120">ὣς καὶ νῦν μέγαν ἵππον Ἀρίονα κυανοχαίτην</l>
<l n="121">πάντη ἀναστρωφᾶν καὶ ἀρηγέμεν, ὥς κε δύνηαι.</l>
<l n="122">
<milestone ed="P" unit="para"/>ὣς εἰπὼν κνημῖδας ὀρειχάλκοιο φαεινοῦ,</l>
<l n="123">Ἡφαίστου κλυτὰ δῶρα, περὶ κνήμῃσιν ἔθηκεν·</l>
<l n="124">δεύτερον αὖ θώρηκα περὶ στήθεσσιν ἔδυνε</l>
<l n="125">καλὸν χρύσειον πολυδαίδαλον,  ὅν οἱ ἔδωκε</l>
<l n="126">Παλλὰς Ἀθηναίη, κούρη Διός, ὁππότʼ ἔμελλε</l>
<l n="127">τὸ πρῶτον στονόεντας ἐφορμήσεσθαι ἀέθλους.</l>
<l n="128">θήκατο δʼ ἀμφʼ ὤμοισιν ἀρῆς ἀλκτῆρα σίδηρον</l>
<l n="129">δεινὸς ἀνήρ· κοΐλην δὲ περὶ στήθεσσι φαρέτρην</l>
<l n="130">καββάλετʼ ἐξόπιθεν· πολλοὶ δʼ ἔντοσθεν ὀιστοὶ</l>
<l n="131">ῥιγηλοί, θανάτοιο λαθιφθόγγοιο δοτῆρες.</l>
<l n="132">πρόσθεν μὲν θάνατόν τʼ εἶχον καὶ δάκρυσι μῦρον,</l>
<l n="133">μέσσοι δὲ ξεστοί, περιμήκεες, αὐτὰρ ὄπισθε</l>
<l n="134">μόρφνοιο φλεγύαο καλυπτόμενοι πτερύγεσσιν.</l>
<l n="135">εἵλετο δʼ  ὄβριμον ἔγχος,  ἀκαχμένον αἴθοπι χαλκῷ,</l>
<l n="136">κρατὶ δʼ ἔπʼ ἰφθίμῳ κυνέην ἐύτυκτον ἔθηκε,</l>
<l n="137">δαιδαλέην ἀδάμαντος, ἐπὶ κροτάφοις ἀραρυῖαν,</l>
<l n="138">ἥτʼ εἴρυτο κάρη Ἡρακλῆος θείοιο.</l>
<l n="139">
<milestone ed="P" unit="para"/>χερσί γε μὴν σάκος εἷλε παναίολον, οὐδέ τις αὐτὸ</l>
<l n="140">οὔτʼ ἔρρηξε βαλὼν οὔτʼ ἔθλασε, θαῦμα ἰδέσθαι.</l>
<l n="141">πᾶν μὲν γὰρ κύκλῳ τιτάνῳ λευκῷ τʼ ἐλέφαντι</l>
<l n="142">ἠλέκτρῳ θʼ ὑπολαμπὲς ἔην χρυσῷ τε φαεινῷ</l>
<l n="143">λαμπόμενον, κυάνου δὲ διὰ πτύχες ἠλήλαντο.</l>
<l n="144">ἐν μέσσῳ δʼ ἀδάμαντος  ἔην Φόβος οὔ τι φατειός,</l>
<l n="145">ἔμπαλιν ὄσσοισιν πυρὶ λαμπομένοισι δεδορκώς·</l>
<l n="146">τοῦ καὶ ὀδόντων μὲν πλῆτο στόμα λευκὰ θεόντων,</l>
<l n="147">δεινῶν ἀπλήτων, ἐπὶ δὲ βλοσυροῖο μετώπου</l>
<l n="148">δεινὴ Ἔρις πεπότητο κορύσσουσα κλόνον ἀνδρῶν,</l>
<l n="149">σχετλίη, ἥ ῥα νόον τε καὶ ἐκ φρένας εἵλετο φωτῶν.</l>
<l n="150">οἵτινες ἀντιβίην πόλεμον Διὸς υἷι φέροιεν.</l>
<l n="151">τῶν καὶ ψυχαὶ μὲν χθόνα δύμεναι Ἄιδος εἴσω</l>
<l n="152">κάκκιον,  ὀστέα δέ σφι περὶ ῥινοῖο σαπείσης</l>
<l n="153">Σειρίου ἀζαλέοιο μελαίνῃ πύθεται αἴῃ.</l>
<milestone ed="p" n="154" unit="card"/>
<l n="154">
<milestone ed="P" unit="para"/>ἐν δὲ Προΐωξίς τε Παλίωξίς τε τέτυκτο,</l>
<l n="155">ἐν δʼ Ὅμαδός τε Φόβος τʼ Ἀνδροκτασίη τε δεδήει,</l>
<l n="156">ἐν δʼ Ἔρις, ἐν δὲ Κυδοιμὸς ἐθύνεον, ἐν δʼ ὀλοὴ Κὴρ</l>
<l n="157">ἄλλον ζωὸν ἔχουσα νεούτατον, ἄλλον ἄουτον,</l>
<l n="158">ἄλλον τεθνηῶτα κατὰ μόθον ἕλκε ποδοῖιν.</l>
<l n="159">εἷμα δʼ ἔχʼ ἄμφʼ ὤμοισι δαφοινεὸν αἵματι φωτῶν,</l>
<l n="160">δεινὸν δερκομένη καναχῇσί τε βεβρυχυῖα.</l>
<l n="161">
<milestone ed="P" unit="para"/>ἐν δʼ ὀφίων κεφαλαὶ δεινῶν ἔσαν, οὔ τι φατειῶν,</l>
<l n="162">δώδεκα, ταὶ φοβέεσκον ἐπὶ χθονὶ φῦλʼ ἀνθρώπων,</l>
<l n="163">οἵ τινες ἀντιβίην πόλεμον Διὸς υἷι φέροιεν·</l>
<l n="164">τῶν καὶ ὀδόντων μὲν καναχὴ πέλεν, εὖτε μάχοιτο</l>
<l n="165">Ἀμφιτρυωνιάδης,  τὰ δʼ ἐδαίετο θαυματὰ ἔργα.</l>
<l n="166">στίγματα δʼ ὣς ἐπέφαντο ἰδεῖν δεινοῖσι δράκουσιν·</l>
<l n="167">κυάνεοι κατὰ νῶτα, μελάνθησαν δὲ γένεια.</l>
<l n="168">
<milestone ed="P" unit="para"/>ἐν δὲ συῶν ἀγέλαι χλούνων· ἔσαν ἠδὲ λεόντων</l>
<l n="169">ἐς σφέας δερκομένων, κοτεόντων θʼ ἱεμένων τε.</l>
<l n="170">τῶν καὶ ὁμιληδὸν στίχες ἤισαν· οὐδέ νυ τώ γε</l>
<l n="171">οὐδέτεροι τρεέτην· φρῖσσόν γε μὲν αὐχένας ἄμφω.</l>
<l n="172">ἤδη γάρ σφιν ἔκειτο μέγας λῖς, ἀμφὶ δὲ κάπροι</l>
<l n="173">δοιοί, ἀπουράμενοι ψυχάς, κατὰ δέ σφι κελαινὸν</l>
<l n="174">αἷμʼ ἀπελείβετʼ ἔραζʼ· οἳ δʼ αὐχένας ἐξεριπόντες</l>
<l n="175">κείατο τεθνηῶτες ὑπὸ βλοσυροῖσι λέουσιν.</l>
<l n="176">τοὶ δʼ ἔτι μᾶλλον ἐγειρέσθην κοτέοντε μάχεσθαι,</l>
<l n="177">ἀμφότεροι, χλοῦναί τε σύες χαροποί τε λέοντες.</l>
<milestone ed="p" n="178" unit="card"/>
<l n="178">
<milestone ed="P" unit="para"/>ἐν δʼ ἦν ὑσμίνη Λαπιθάων αἰχμητάων</l>
<l n="179">Καινέα τʼ ἀμφὶ ἄνακτα Δρύαντά τε Πειρίθοόν τε</l>
<l n="180">Ὁπλέα τʼ Ἐξάδιόν τε Φάληρόν τε Πρόλοχόν τε</l>
<l n="181">Μόψον τʼ Ἀμπυκίδην, Τιταρήσιον, ὄζον Ἄρηος,</l>
<l n="182">Θησέα τʼ Αἰγεΐδην, ἐπιείκελον ἀθανάτοισιν·</l>
<l n="183">ἀργύρεοι, χρύσεια περὶ χροῒ τεύχεʼ ἔχοντες.</l>
<l n="184">Κένταυροι δʼ ἑτέρωθεν ἐναντίοι ἠγερέθοντο</l>
<l n="185">ἀμφὶ μέγαν Πετραῖον ἰδʼ Ἄσβολον οἰωνιστὴν</l>
<l n="186">Ἄρκτον τʼ Οὔρειόν τε μελαγχαίτην τε Μίμαντα</l>
<l n="187">καὶ δύο Πευκεΐδας, Περιμήδεά τε Δρύαλόν τε,</l>
<l n="188">ἀργύρεοι, χρυσέας ἐλάτας ἐν χερσὶν ἔχοντες.</l>
<l n="189">καί τε συναΐγδην ὡς εἰ ζωοί περ ἐόντες</l>
<l n="190">ἔγχεσιν ἠδʼ ἐλάτῃς αὐτοσχεδὸν ὠριγνῶντο.</l>
<l n="191">
<milestone ed="P" unit="para"/>ἐν δʼ Ἄρεος βλοσυροῖο ποδώκεες ἕστασαν ἵπποι</l>
<l n="192">χρύσεοι, ἐν δὲ καὶ αὐτὸς ἐναρσφόρος οὔλιος Ἄρης</l>
<l n="193">αἰχμὴν ἐν χείρεσσιν ἔχων, πρυλέεσσι κελεύων,</l>
<l n="194">αἵματι φοινικόεις, ὡς εἰ ζωοὺς ἐναρίζων</l>
<l n="195">δίφρου ἐπεμβεβαώς· παρὰ δὲ Δεῖμός τε Φόβος τε</l>
<l n="196">ἕστασαν ἱέμενοι πόλεμον καταδύμεναι ἀνδρῶν.</l>
<l n="197">
<milestone ed="P" unit="para"/>ἐν δὲ Διὸς θυγάτηρ ἀγελείη Τριτογένεια,</l>
<l n="198">τῇ ἰκέλη ὡς εἴ τε μάχην ἐθέλουσα κορύσσειν,</l>
<l n="199">ἔγχος ἔχουσʼ ἐν χερσὶν ἰδὲ χρυσέην τρυφάλειαν</l>
<l n="200">αἰγίδα τʼ ἀμφʼ ὤμοις· ἐπὶ δʼ ᾤχετο φύλοπιν αἰνήν.</l>
<l n="201">
<milestone ed="P" unit="para"/>ἐν δʼ ἦν ἀθανάτων ἱερὸς χορός· ἐν δʼ ἄρα μέσσῳ</l>
<l n="202">ἱμερόεν κιθάριζε Διὸς καὶ Λητοῦς υἱὸς</l>
<l n="203">χρυσείῃ φόρμιγγι· <del>θεῶν δʼ ἕδος ἁγνὸς Ὄλυμπος·</del>
</l>
<l n="204">
<del>ἐν δʼ ἀγορή, περὶ δʼ ὄλβος ἀπείριτος ἐστεφάνωτο</del>
</l>
<l n="205">
<del>ἀθανάτων ἐν ἀγῶνι·</del> θεαὶ δʼ ἐξῆρχον ἀοιδῆς</l>
<l n="206">Μοῦσαι Πιερίδες, λιγὺ μελπομένῃς ἐικυῖαι.</l>
<l n="207">
<milestone ed="P" unit="para"/>ἐν δὲ λιμὴν ἐύορμος ἀμαιμακέτοιο θαλάσσης</l>
<l n="208">κυκλοτερὴς ἐτέτυκτο πανέφθου κασσιτέροιο</l>
<l n="209">κλυζομένῳ ἴκελος· <del>πολλοί γε μὲν ἂμ μέσον αὐτοῦ</del>
</l>
<l n="210">
<del>δελφῖνες τῇ καὶ τῇ ἐθύνεον ἰχθυάοντες</del>
</l>
<l n="211">
<del>νηχομένοις ἴκελοι·</del> δοιὼ δʼ ἀναφυσιόωντες</l>
<l n="212">ἀργύρεοι δελφῖνες ἐθοινῶντʼ  ἔλλοπας ἰχθῦς.</l>
<l n="213">τῶν δʼ ὕπο χάλκειοι τρέον ἰχθύες· αὐτὰρ ἐπʼ ἀκταῖς</l>
<l n="214">ἧστο ἀνὴρ ἁλιεὺς δεδοκημένος· εἶχε δὲ χερσὶν</l>
<l n="215">ἰχθύσιν ἀμφίβληστρον ἀπορρίψοντι ἐοικώς.</l>
<milestone ed="p" n="216" unit="card"/>
<l n="216">
<milestone ed="P" unit="para"/>ἐν δʼ ἦν ἠυκόμου Δανάης τέκος, ἱππότα Περσεύς,</l>
<l n="217">οὔτʼ ἄρʼ ἐπιψαύων σάκεος ποσὶν οὔθʼ ἑκὰς αὐτοῦ,</l>
<l n="218">θαῦμα μέγα φράσσασθʼ, ἐπεὶ οὐδαμῇ ἐστήρικτο.</l>
<l n="219">τὼς γάρ μιν παλάμαις τεῦξεν κλυτὸς Ἀμφιγυήεις</l>
<l n="220">χρύσεον· ἀμφὶ δὲ ποσσὶν ἔχεν πτερόεντα πέδιλα.</l>
<l n="221">ὤμοισιν δέ μιν ἀμφὶ μελάνδετον ἆορ ἔκειτο</l>
<l n="222">χαλκέου ἐκ τελαμῶνος· ὃ δʼ ὥς τε νόημʼ ἐποτᾶτο·</l>
<l n="223">πᾶν δὲ μετάφρενον εἶχε κάρη δεινοῖο πελώρου,</l>
<l n="224">Γοργοῦς· ἀμφὶ δέ μιν κίβισις θέε, θαῦμα ἰδέσθαι,</l>
<l n="225">ἀργυρέη· θύσανοι δὲ κατῃωρεῦντο φαεινοὶ</l>
<l n="226">χρύσειοι· δεινὴ δὲ περὶ κροτάφοισιν ἄνακτος</l>
<l n="227">κεῖτʼ Ἄιδος κυνέη νυκτὸς ζόφον αἰνὸν ἔχουσα.</l>
<l n="228">αὐτὸς δὲ σπεύδοντι καὶ ἐρρίγοντι ἐοικὼς</l>
<l n="229">Περσεὺς Δαναΐδης ἐτιταίνετο. ταὶ δὲ μετʼ αὐτὸν</l>
<l n="230">Γοργόνες ἄπλητοί τε καὶ οὐ φαταὶ ἐρρώοντο</l>
<l n="231">ἱέμεναι μαπέειν. ἐπὶ δὲ χλωροῦ ἀδάμαντος</l>
<l n="232">βαινουσέων ἰάχεσκε σάκος μεγάλῳ ὀρυμαγδῷ</l>
<l n="233">ὀξέα καὶ λιγέως· ἐπὶ δὲ ζώνῃσι δράκοντε</l>
<l n="234">δοιὼ ἀπῃωρεῦντʼ ἐπικυρτώοντε κάρηνα.</l>
<l n="235">λίχμαζον δʼ ἄρα τώ γε· μένει δʼ ἐχάρασσον ὀδόντας</l>
<l n="236">ἄγρια δερκομένω.  ἐπὶ δὲ δεινοῖσι καρήνοις</l>
<l n="237">Γοργείοις ἐδονεῖτο μέγας Φόβος. οἳ δʼ ὑπὲρ αὐτέων</l>
<l n="238">ἄνδρες ἐμαρνάσθην πολεμήια τεύχεʼ ἔχοντες,</l>
<l n="239">τοὶ μὲν ὑπὲρ σφετέρης πόλιος σφετέρων τε τοκήων</l>
<l n="240">λοιγὸν ἀμύνοντες,  τοὶ δὲ πραθέειν μεμαῶτες.</l>
<l n="241">πολλοὶ μὲν κέατο, πλέονες δʼ ἔτι δῆριν ἔχοντες</l>
<l n="242">μάρνανθʼ· αἱ δὲ γυναῖκες ἐυδμήτων ἐπὶ πύργων</l>
<l n="243">χαλκέων ὀξὺ βόων, κατὰ δʼ ἐδρύπτοντο παρειάς,</l>
<l n="244">ζωῇσιν ἴκελαι, ἔργα κλυτοῦ Ἡφαίστοιο.</l>
<milestone ed="p" n="245" unit="card"/>
<l n="245">ἄνδρες δʼ, οἳ πρεσβῆες ἔσαν γῆράς τε μέμαρπεν,</l>
<l n="246">ἀθρόοι ἔκτοσθεν πυλέων ἔσαν, ἂν δὲ θεοῖσι</l>
<l n="247">χεῖρας ἔχον μακάρεσσι, περὶ σφετέροισι τέκεσσι</l>
<l n="248">δειδιότες· τοὶ δʼ αὖτε μάχην ἔχον. αἳ δὲ μετʼ αὐτοὺς</l>
<l n="249">Κῆρες κυάνεαι, λευκοὺς ἀραβεῦσαι ὀδόντας,</l>
<l n="250">δεινωπαὶ βλοσυραί τε δαφοιναί τʼ ἄπληταί τε</l>
<l n="251">δῆριν ἔχον περὶ πιπτόντων· πᾶσαι δʼ ἄρʼ ἵεντο</l>
<l n="252">αἷμα μέλαν πιέειν· ὃν δὲ πρῶτον μεμάποιεν</l>
<l n="253">κείμενον ἢ πίπτοντα νεούτατον, ἀμφὶ μὲν αὐτῷ</l>
<l n="254">βάλλʼ ὄνυχας μεγάλους, ψυχὴ δʼ Ἄιδόσδε κατῇεν</l>
<l n="255">Τάρταρον ἐς κρυόενθʼ. αἳ δὲ φρένας εὖτʼ ἀρέσαντο</l>
<l n="256">αἵματος ἀνδρομέου, τὸν μὲν ῥίπτασκον ὀπίσσω,</l>
<l n="257">ἂψ δʼ ὅμαδον καὶ μῶλον ἐθύνεον αὖτις ἰοῦσαι.</l>
<l n="258">Κλωθὼ καὶ Λάχεσίς σφιν ἐφέστασαν· ἣ μὲν ὑφήσσων</l>
<l n="259">Ἀτροπος οὔ τι πέλεν μεγάλη θεός, ἀλλʼ ἄρα ἥ γε</l>
<l n="260">τῶν γε μὲν ἀλλάων προφερής τʼ ἦν πρεσβυτάτη τε.</l>
<l n="261">πᾶσαι δʼ ἀμφʼ ἑνὶ φωτὶ μάχην δριμεῖαν ἔθεντο.</l>
<l n="262">δεινὰ δʼ ἐς ἀλλήλας δράκον ὄμμασι θυμήνασαι,</l>
<l n="263">ἐν δʼ ὄνυχας χεῖράς τε θρασείας ἰσώσαντο.</l>
<l n="264">πὰρ δʼ Ἀχλὺς εἱστήκει ἐπισμυγερή τε καὶ αἰνή,</l>
<l n="265">χλωρὴ ἀυσταλέη λιμῷ καταπεπτηυῖα,</l>
<l n="266">γουνοπαχής, μακροὶ δʼ ὄνυχες χείρεσσιν ὑπῆσαν.</l>
<l n="267">τῆς ἐκ μὲν ῥινῶν μύξαι ῥέον, ἐκ δὲ παρειῶν</l>
<l n="268">αἷμʼ ἀπελείβετʼ ἔραζʼ· ἣ δʼ ἄπλητον σεσαρυῖα</l>
<l n="269">εἱστήκει, πολλὴ δὲ κόνις κατενήνοθεν ὤμους,</l>
<l n="270">δάκρυσι μυδαλέη.  παρὰ δʼ εὔπυργος πόλις ἀνδρῶν·</l>
<l n="271">χρύσειαι δέ μιν εἶχον ὑπερθυρίοις ἀραρυῖαι</l>
<l n="272">ἑπτὰ πύλαι· τοὶ δʼ ἄνδρες ἐν ἀγλαΐῃς τε χοροῖς τε</l>
<l n="273">τέρψιν ἔχον· τοὶ μὲν γὰρ ἐυσσώτρου ἐπʼ ἀπήνης</l>
<l n="274">ἤγοντʼ ἀνδρὶ γυναῖκα, πολὺς δʼ ὑμέναιος ὀρώρει·</l>
<l n="275">τῆλε δʼ ἀπʼ αἰθομένων δαΐδων σέλας εἰλύφαζε</l>
<l n="276">χερσὶν ἔνι δμῳῶν· ταὶ δʼ ἀγλαΐῃ τεθαλυῖαι</l>
<l n="277">πρόσθʼ ἔκιον· τῇσιν δὲ χοροὶ παίζοντες ἕποντο.</l>
<l n="278">τοὶ μὲν ὑπὸ λιγυρῶν συρίγγων ἵεσαν αὐδὴν</l>
<l n="279">ἐξ ἁπαλῶν στομάτων, περὶ δέ σφισιν ἄγνυτο ἠχώ.</l>
<milestone ed="p" n="280" unit="card"/>
<l n="280">αἳ δʼ ὑπὸ φορμίγγων ἄναγον χορὸν ἱμερόεντα.</l>
<l n="281">ἔνθεν δʼ αὖθʼ ἑτέρωθε νέοι κώμαζον ὑπʼ αὐλοῦ,</l>
<l n="282">τοί γε μὲν αὖ παίζοντες ὑπʼ ὀρχηθμῷ καὶ ἀοιδῇ</l>
<l n="283">τοί γε μὲν αὖ γελόωντες ὑπʼ αὐλητῆρι ἕκαστος</l>
<l n="284">πρόσθʼ ἔκιον· πᾶσαν δὲ πόλιν θαλίαι τε χοροί τε</l>
<l n="285">ἀγλαΐαι τʼ εἶχον.  τοὶ δʼ αὖ προπάροιθε πόληος</l>
<l n="286">νῶθʼ ἵππων ἐπιβάντες ἐθύνεον. οἱ δʼ ἀροτῆρες</l>
<l n="287">ἤρεικον χθόνα δῖαν, ἐπιστολάδην δὲ χιτῶνας</l>
<l n="288">ἐστάλατʼ. αὐτὰρ ἔην βαθὺ λήιον· οἵ γε μὲν ἤμων</l>
<l n="289">αἰχμῇς ὀξείῃσι κορωνιόωντα πέτηλα,</l>
<l n="290">βριθόμενα σταχύων,  ὡς εἰ Δημήτερος ἀκτήν·</l>
<l n="291">οἳ δʼ ἄρʼ ἐν ἐλλεδανοῖσι δέον καὶ ἔπιτνον ἀλωήν,</l>
<l n="292">οἳ δʼ ἐτρύγων οἴνας δρεπάνας ἐν χερσὶν ἔχοντες,</l>
<l n="293">οἳ δʼ αὖτʼ ἐς ταλάρους ἐφόρευν ὑπὸ τρυγητήρων</l>
<l n="294">λευκοὺς καὶ μέλανας βότρυας μεγάλων ἀπὸ ὄρχων,</l>
<l n="295">βριθομένων φύλλοισι καὶ ἀργυρέῃς ἑλίκεσσιν.</l>
<l n="296">οἳ δʼ αὖτʼ ἐς ταλάρους ἐφόρευν. παρὰ δέ σφισιν ὄρχος</l>
<l n="297">χρύσεος ἦν,  κλυτὰ ἔργα περίφρονος Ἡφαίστοιο,</l>
<l n="299">σειόμενος φύλλοισι καὶ ἀργυρέῃσι κάμαξι,</l>
<l n="300">βριθόμενος σταφυλῇσι· μελάνθησάν γε μὲν αἵδε.</l>
<l n="301">οἵ γε μὲν ἐτράπεον, τοὶ δʼ ἤρυον· οἳ δʼ ἐμάχοντο</l>
<l n="302">πύξ τε καὶ ἑλκηδόν· τοὶ δʼ ὠκύποδας λαγὸς ᾕρευν</l>
<l n="303">ἄνδρες θηρευταί, καὶ καρχαρόδοντε κύνε πρό,</l>
<l n="304">ἱέμενοι μαπέειν, οἳ δʼ ἱέμενοι ὑπαλύξαι.</l>
<l n="305">
<milestone ed="P" unit="para"/>πὰρ δʼ αὐτοῖς ἱππῆες ἔχον πόνον, ἀμφὶ δʼ ἀέθλῳ</l>
<l n="306">δῆριν ἔχον καὶ μόχθον. ἐυπλεκέων δʼ ἐπὶ δίφρων</l>
<l n="307">ἡνίοχοι βεβαῶτες ἐφίεσαν ὠκέας ἵππους</l>
<l n="308">ῥυτὰ χαλαίνοντες, τὰ δʼ ἐπικροτέοντα πέτοντο</l>
<l n="309">ἅρματα κολλήεντʼ, ἐπὶ δὲ πλῆμναι μέγʼ ἀύτευν.</l>
<l n="310">οἳ μὲν ἄρʼ ἀίδιον εἶχον πόνον οὐδέ ποτέ σφιν</l>
<l n="311">νίκη ἐπηνύσθη, ἀλλʼ ἄκριτον εἶχον ἄεθλον.</l>
<l n="312">τοῖσιν δὲ προέκειτο μέγας τρίπος ἐντὸς ἀγῶνος,</l>
<l n="313">χρύσειος, κλυτὰ ἔργα περίφρονος Ἡφαίστοιο.</l>
<l n="314">
<milestone ed="P" unit="para"/>ἀμφὶ δʼ ἴτυν ῥέεν Ὠκεανὸς πλήθοντι ἐοικώς,</l>
<l n="315">πᾶν δὲ συνεῖχε σάκος πολυδαίδαλον,  οἳ δὲ κατʼ αὐτὸν</l>
<l n="316">κύκνοι ἀερσιπόται μεγάλʼ ἤπυον, οἵ ῥά τε πολλοὶ</l>
<l n="317">νῆχον ἐπʼ ἄκρον ὕδωρ· παρὰ δʼ ἰχθύες ἐκλονέοντο.</l>
<l n="318">
<milestone ed="P" unit="para"/>θαῦμα ἰδεῖν καὶ Ζηνὶ βαρυκτύπῳ, οὗ διὰ βουλὰς</l>
<l n="319">Ἥφαιστος ποίησε σάκος μέγα τε στιβαρόν τε,</l>
<l n="320">ἀρσάμενος παλάμῃσι.  τὸ μὲν Διὸς ἄλκιμος υἱὸς</l>
<l n="321">πάλλεν ἐπικρατέως· ἐπὶ δʼ ἱππείου θόρε δίφρου,</l>
<l n="322">εἴκελος ἀστεροπῇ πατρὸς Διὸς αἰγιόχοιο,</l>
<l n="323">κοῦφα βιβάς· τῷ δʼ ἡνίοχος κρατερὸς Ἰόλαος</l>
<l n="324">δίφρου ἐπεμβεβαὼς ἰθύνετο καμπύλον ἅρμα.</l>
<l n="325">ἀγχίμολον δέ σφʼ ἦλθε θεὰ γλαυκῶπις Ἀθήνη,</l>
<l n="326">καί σφεας θαρσύνουσα ἔπεα πτερόεντα προσηύδα·</l>
<sp>
<milestone ed="p" n="327" unit="card"/>
<l n="327">
<milestone ed="P" unit="para"/>χαίρετε, Λυγκῆος γενεὴ τηλεκλειτοῖο·</l>
<l n="328">νῦν δὴ Ζεὺς κράτος ὔμμι διδοῖ μακάρεσσιν ἀνάσσων</l>
<l n="329">Κύκνον τʼ ἐξεναρεῖν καὶ ἀπὸ κλυτὰ τεύχεα δῦσαι.</l>
<l n="330">ἄλλο δὲ τοί τι ἔπος ἐρέω,  μέγα φέρτατε λαῶν·</l>
<l n="331">εὖτʼ ἂν δὴ Κύκνον γλυκερῆς αἰῶνος ἀμέρσῃς,</l>
<l n="332">τὸν μὲν ἔπειτʼ αὐτοῦ λιπέειν καὶ τεύχεα τοῖο,</l>
<l n="333">αὐτὸς δὲ βροτολοιγὸν Ἄρην ἐπιόντα δοκεύσας,</l>
<l n="334">ἔνθα κε γυμνωθέντα σάκευς ὕπο δαιδαλέοιο</l>
<l n="335">ὀφθαλμοῖσιν ἴδῃς,  ἔνθʼ οὐτάμεν ὀξέι χαλκῷ·</l>
<l n="336">ἂψ δʼ ἀναχάσσασθαι· ἐπεὶ οὔ νύ τοι αἴσιμόν ἐστιν</l>
<l n="337">οὔθʼ ἵππους ἑλέειν οὔτε κλυτὰ τεύχεα τοῖο.</l>
</sp>
<l n="327">
<milestone ed="P" unit="para"/>ὣς εἰποῦσʼ ἐς δίφρον ἐβήσατο δῖα θεάων,</l>
<l n="328">νίκην ἀθανάτῃς χερσὶν καὶ κῦδος ἔχουσα,</l>
<l n="340">ἐσσυμένως.  τότε δή ῥα διόγνητος Ἰόλαος</l>
<l n="341">σμερδαλέον ἵπποισιν ἐκέκλετο· τοὶ δʼ ὑπʼ ὀμοκλῆς</l>
<l n="342">ῥίμφʼ ἔφερον θοὸν ἅρμα κονίοντες πεδίοιο.</l>
<l n="343">ἐν γάρ σφιν μένος ἧκε θεὰ γλαυκῶπις Ἀθήνη</l>
<l n="344">αἰγίδʼ ἀνασσείσασα· περιστονάχησε δὲ γαῖα.</l>
<l n="345">τοὶ δʼ ἄμυδις προγένοντʼ ἴκελοι πυρὶ ἠὲ θυέλλῃ,</l>
<l n="346">Κύκνος θʼ ἱππόδαμος καὶ Ἄρης ἀκόρητος ἀυτῆς.</l>
<l n="347">τῶν ἵπποι μὲν ἔπειθʼ ὑπεναντίοι ἀλλήλοισιν</l>
<l n="348">ὀξεῖα χρέμισαν, περὶ δέ σφισιν ἄγνυτο ἠχώ.</l>
<l n="349">τὸν πρότερος προσέειπε βίη Ἡρακληείη·</l>
<sp>
<l n="350">
<milestone ed="P" unit="para"/>κύκνε πέπον,  τί νυ νῶιν ἐπίσχετον ὠκέας ἵππους</l>
<l n="351">ἀνδράσιν, οἵ τε πόνου καὶ ὀιζύος ἴδριές εἰμεν;</l>
<l n="352">ἀλλὰ παρὲξ ἔχε δίφρον ἐύξοον ἠδὲ κελεύθου</l>
<l n="353">εἶκε παρὲξ ἰέναι. Τρηχῖνα δέ τοι παρελαύνω</l>
<l n="354">ἐς Κήυκα ἄνακτα· ὃ γὰρ δυνάμι τε καὶ αἰδοῖ</l>
<l n="355">Τρηχῖνος προβέβηκε,  σὺ δʼ εὖ μάλα οἶσθα καὶ αὐτός·</l>
<l n="356">τοῦ γὰρ ὀπυίεις παῖδα Θεμιστονόην κυανῶπιν.</l>
<l n="357">ὦ πέπον, οὐ μὲν γὰρ τοι Ἄρης θανάτοιο τελευτὴν</l>
<l n="358">ἀρκέσει, εἰ δὴ νῶι συνοισόμεθα πτολεμίζειν.</l>
<l n="359">ἤδη μέν τέ ἕ φημι καὶ ἄλλοτε πειρηθῆναι</l>
<l n="360">ἔγχεος ἡμετέρου,  ὅθʼ ὑπὲρ Πύλου ἠμαθόεντος</l>
<l n="361">ἀντίος ἔστη ἐμεῖο, μάχης ἄμοτον μενεαίνων.</l>
<l n="362">τρὶς μὲν ἐμῷ ὑπὸ δουρὶ τυπεὶς ἠρείσατο γαίῃ</l>
<l n="363">οὐταμένου σάκεος, τὸ δὲ τέτρατον ἤλασα μηρὸν</l>
<l n="364">παντὶ μένει σπεύδων, διὰ δὲ μέγα σαρκὸς ἄραξα.</l>
</sp>
<milestone ed="p" n="365" unit="card"/>
<l n="365">πρηνὴς δʼ ἐν κονίῃσι χαμαὶ πέσεν ἔγχεος ὁρμῇ.</l>
<l n="366">ἔνθα κε δὴ λωβητὸς ἐν ἀθανάτοισιν ἐτύχθη</l>
<l n="367">χερσὶν ὕφʼ ἡμετέρῃσι λιπὼν ἔναρα βροτόεντα.</l>
<l n="368">
<milestone ed="P" unit="para"/>ὣς ἔφατʼ· οὐδʼ ἄρα Κύκνος ἐυμμελίης ἐμενοίνα</l>
<l n="369">τῷ ἐπιπειθόμενος ἐχέμεν ἐρυσάρματας ἵππους.</l>
<l n="370">δὴ τότʼ ἀπʼ εὐπλεκέων δίφρων θόρον αἶψʼ ἐπὶ γαῖαν</l>
<l n="371">παῖς τε Διὸς μεγάλου καὶ Ἐνυαλίοιο ἄνακτος.</l>
<l n="372">ἡνίοχοι δʼ ἔμπλην ἔλασαν καλλίτριχας ἵππους·</l>
<l n="373">τῶν δʼ ὕπο σευομένων κανάχιζε πόσʼ εὐρεῖα χθών.</l>
<l n="374">ὡς δʼ ὅτʼ ἀφʼ ὑψηλῆς κορυφῆς ὄρεος μεγάλοιο</l>
<l n="375">πέτραι ἀποθρῴσκωσιν,  ἐπʼ ἀλλήλῃς δὲ πέσωσι,</l>
<l n="376">πολλαὶ δὲ δρῦς ὑψίκομοι, πολλαὶ δὲ τε πεῦκαι</l>
<l n="377">αἴγειροί τε τανύρριζοι ῥήγνυνται ὑπʼ αὐτέων</l>
<l n="378">ῥίμφα κυλινδομένων, εἵως πεδίονδʼ ἀφίκωνται,</l>
<l n="379">ὣς οἳ ἐπʼ ἀλλήλοισι πέσον μέγα κεκλήγοντες.</l>
<l n="380">πᾶσα δὲ Μυρμιδόνων τε πόλις κλειτή τʼ Ἰαωλκὸς</l>
<l n="381">Ἄρνη τʼ ἠδʼ Ἑλίκη Ἄνθειά τε ποιήεσσα</l>
<l n="382">φωνῇ ὕπʼ ἀμφοτέρων μεγάλʼ ἴαχον· οἳ δʼ ἀλαλητῷ</l>
<l n="383">θεσπεσίῳ σύνισαν· μέγα δʼ ἔκτυπε μητίετα Ζεύς.</l>
<l n="384">κὰδ δʼ ἄρʼ ἀπʼ οὐρανόθεν ψιάδας βάλεν αἱματοέσσας,</l>
<l n="385">σῆμα τιθεὶς πολέμοιο ἑῷ μεγαθαρσέι παιδί.</l>
<l n="386">
<milestone ed="P" unit="para"/>οἷος δʼ ἐν βήσσῃς ὄρεος χαλεπὸς προϊδέσθαι</l>
<l n="387">κάπρος χαυλιόδων φρονέει θυμῷ μαχέσασθαι</l>
<l n="388">ἀνδράσι θηρευτῇς, θήγει δέ τε λευκὸν ὀδόντα</l>
<l n="389">δοχμωθείς, ἀφρὸς δὲ περὶ στόμα μαστιχόωντι</l>
<l n="390">λείβεται,  ὄσσε δέ οἱ πυρὶ λαμπετόωντι ἔικτον,</l>
<l n="391">ὀρθὰς δʼ ἐν λοφιῇ φρίσσει τρίχας ἀμφί τε δειρήν·</l>
<l n="392">τῷ ἴκελος Διὸς υἱὸς ἀφʼ ἱππείου θόρε δίφρου.</l>
<l n="393">ἦμος δὲ χλοερῷ κυανόπτερος ἠχέτα τέττιξ</l>
<l n="394">ὄζῳ ἐφεζόμενος θέρος ἀνθρώποισιν ἀείδειν</l>
<l n="395">ἄρχεται, ᾧ τε πόσις καὶ βρῶσις θῆλυς ἐέρση,</l>
<l n="396">καί τε πανημέριός τε καὶ ἠώιος χέει αὐδὴν</l>
<l n="397">ἴδει ἐν αἰνοτάτῳ, ὅτε τε χρόα Σείριος ἄζει,</l>
<l n="398">τῆμος δὴ κέγχροισι πέρι γλῶχες τελέθουσι</l>
<l n="399">τούς τε θέρει σπείρουσιν, ὅτʼ ὄμφακες αἰόλλονται,</l>
<l n="400">οἷα Διώνυσος δῶκʼ ἀνδράσι χάρμα καὶ ἄχθος·</l>
<l n="401">τὴν ὥρην μάρναντο, πολὺς δʼ ὀρυμαγδὸς ὀρώρει.</l>
<milestone ed="p" n="402" unit="card"/>
<l n="402">ὡς δὲ λέοντε δύω ἀμφὶ κταμένης ἐλάφοιο</l>
<l n="403">ἀλλήλοις κοτέοντες ἐπὶ σφέας ὁρμήσωσι,</l>
<l n="404">δεινὴ δέ σφʼ ἰαχὴ ἄραβός θʼ ἅμα γίγνετʼ ὀδόντων·</l>
<l n="405">οἳ δʼ ὥς τʼ αἰγυπιοὶ γαμψώνυχες, ἀγκυλοχεῖλαι,</l>
<l n="406">πέτρῃ ἔφʼ ὑψηλῇ μεγάλα κλάζοντε μάχονται</l>
<l n="407">αἰγὸς ὀρεσσινόμου ἢ ἀγροτέρης ἐλάφοιο</l>
<l n="408">πίονος, ἥν τʼ ἐδάμασσε βαλὼν αἰζήιος ἀνὴρ</l>
<l n="409">ἰῷ ἀπὸ νευρῆς, αὐτὸς δʼ ἀπαλήσεται ἄλλῃ</l>
<l n="410">χώρου ἄιδρις ἐών· οἳ δʼ ὀτραλέως ἐνόησαν,</l>
<l n="411">ἐσσυμένως δέ οἱ ἀμφὶ μάχην δριμεῖαν ἔθεντο·</l>
<l n="412">ὣς οἳ κεκλήγοντες ἐπʼ ἀλλήλοισιν ὄρουσαν.</l>
<l n="413">
<milestone ed="P" unit="para"/>ἔνθʼ ἦ τοι Κύκνος μὲν ὑπερμενέος Διὸς υἱὸν</l>
<l n="414">κτεινέμεναι μεμαὼς σάκει ἔμβαλε χάλκεον ἔγχος,</l>
<l n="415">οὐδʼ ἔρρηξεν χαλκόν· ἔρυτο δὲ δῶρα θεοῖο.</l>
<l n="416">Ἀμφιτρυωνιάδης δέ, βίη Ἡρακληείη,</l>
<l n="417">μεσσηγὺς κόρυθός τε καὶ ἀσπίδος ἔγχεϊ μακρῷ</l>
<l n="418">αὐχένα γυμνωθέντα θοῶς ὑπένερθε γενείου</l>
<l n="419">ἤλασʼ ἐπικρατέως· ἀπὸ δʼ ἄμφω κέρσε τένοντε</l>
<l n="420">ἀνδροφόνος μελίη· μέγα γὰρ σθένος ἔμπεσε φωτός.</l>
<l n="421">ἤριπε δʼ, ὡς ὅτε τις δρῦς ἤριπεν ἢ ὅτε πεύκη</l>
<l n="422">ἠλίβατος, πληγεῖσα Διὸς ψολόεντι κεραυνῷ·</l>
<l n="423">ὣς ἔριπʼ· ἀμφὶ δέ οἱ βράχε τεύχεα ποικίλα χαλκῷ.</l>
<l n="424">
<milestone ed="P" unit="para"/>τὸν μὲν ἔπειτʼ εἴασε Διὸς ταλακάρδιος υἱός,</l>
<l n="425">αὐτὸς δὲ βροτολοιγὸν Ἄρην προσιόντα δοκεύσας,</l>
<l n="426">δεινὸν ὁρῶν ὄσσοισι, λέων ὣς σώματι κύρσας,</l>
<l n="427">ὅς τε μάλʼ ἐνδυκέως ῥινὸν κρατεροῖς ὀνύχεσσι</l>
<l n="428">σχίσσας ὅττι τάχιστα μελίφρονα θυμὸν ἀπηύρα·</l>
<l n="429">ἐμ μένεος  δʼ ἄρα τοῦ γε κελαινὸν πίμπλαται ἦτορ·</l>
<l n="430">γλαυκιόων δʼ ὄσσοις δεινὸν πλευράς τε καὶ ὤμους</l>
<l n="431">οὐρῇ μαστιόων ποσσὶν γλάφει, οὐδέ τις αὐτὸν</l>
<l n="432">ἔτλη ἐς ἄντα ἰδὼν σχεδὸν ἐλθέμεν  οὐδὲ μάχεσθαι·</l>
<l n="433">τοῖος ἄρʼ Ἀμφιτρυωνιάδης, ἀκόρητος ἀυτῆς,</l>
<l n="434">ἀντίος ἔστη Ἄρηος, ἐνὶ φρεσὶ θάρσος ἀέξων,</l>
<l n="435">ἐσσυμένως· ὃ δέ οἱ σχεδὸν ἤλυθεν ἀχνύμενος κῆρ·</l>
<l n="436">ἀμφότεροι δʼ ἰάχοντες ἐπʼ ἀλλήλοισιν ὄρουσαν.</l>
<l n="437">ὡς δʼ ὅτʼ ἀπὸ μεγάλου πέτρη πρηῶνος ὀρούσῃ,</l>
<l n="438">μακρὰ δʼ ἐπιθρῴσκουσα κυλίνδεται, ἣ δέ τε ἠχῇ</l>
<l n="439">ἔρχεται ἐμμεμαυῖα, πάγος δέ οἱ ἀντεβόλησεν</l>
<l n="440">ὑψηλός· τῷ δὴ συνενείκεται,  ἔνθα μιν ἴσχει·</l>
<l n="441">τόσσῃ ὃ μὲν ἰαχῇ βρισάρματος οὔλιος Ἄρης</l>
<l n="442">κεκληγὼς ἐπόρουσεν· ὃ δʼ ἐμμαπέως ὑπέδεκτο.</l>
<milestone ed="p" n="443" unit="card"/>
<l n="443">
<milestone ed="P" unit="para"/>αὐτὰρ Ἀθηναίη, κούρη Διὸς αἰγιόχοιο,</l>
<l n="444">ἀντίη ἦλθεν Ἄρηος ἐρεμνὴν αἰγίδʼ ἔχουσα·</l>
<l n="445">δεινὰ δʼ ὑπόδρα ἰδοῦσα ἔπεα πτερόεντα προσηύδα·</l>
<sp>
<l n="446">
<milestone ed="P" unit="para"/>Ἆρες, ἔπισχε μένος κρατερὸν καὶ χεῖρας ἀάπτους·</l>
<l n="447">οὐ γάρ τοι θέμις ἐστὶν ἀπὸ κλυτὰ τεύχεα δῦσαι</l>
<l n="448">Ἡρακλέα κτείναντα, Διὸς θρασυκάρδιον υἱόν·</l>
<l n="449">ἀλλʼ ἄγε παῦε μάχην, μηδʼ ἀντίος ἵστασʼ ἐμεῖο.</l>
</sp>
<l n="450">
<milestone ed="P" unit="para"/>ὣς ἔφατʼ· ἀλλʼ οὐ πεῖθʼ Ἄρεος μεγαλήτορα θυμόν,</l>
<l n="451">ἀλλὰ μέγα ἰάχων φλογὶ εἴκελά τʼ ἔγχεα πάλλων</l>
<l n="452">καρπαλίμως ἐπόρουσε βίῃ Ἡρακληείῃ</l>
<l n="453">κακτάμεναι μεμαώς· καί ῥʼ ἔμβαλε χάλκεον ἔγχος,</l>
<l n="454">σπερχνὸν παιδὸς ἑοῦ κοτέων πέρι τεθνηῶτος,</l>
<l n="455">ἐν σάκεϊ μεγάλῳ. ἀπὸ δὲ γλαυκῶπις Ἀθήνη</l>
<l n="456">ἔγχεος ὁρμὴν ἔτραπʼ ὀρεξαμένη ἀπὸ δίφρου.</l>
<l n="457">δριμὺ δʼ Ἄρην ἄχος εἷλε· ἐρυσσάμενος δʼ ἄορ ὀξὺ</l>
<l n="458">ἔσσυτʼ ἐφʼ Ἡρακλέα κρατερόφρονα· τὸν δʼ ἐπιόντα</l>
<l n="459">Ἀμφιτρυωνιάδης, δεινῆς ἀκόρητος ἀυτῆς,</l>
<l n="460">μηρὸν γυμνωθέντα σάκευς ὕπο δαιδαλέοιο</l>
<l n="461">οὔτασʼ ἐπικρατέως· διὰ δὲ μέγα σαρκὸς ἄραξε</l>
<l n="462">δούρατι νωμήσας, ἐπὶ δὲ χθονὶ κάββαλε μέσσῃ.</l>
<l n="463">τῷ δὲ Φόβος καὶ Δεῖμος ἐύτροχον ἅρμα καὶ ἵππους</l>
<l n="464">ἤλασαν αἶψʼ ἐγγύς, καὶ ἀπὸ χθονὸς εὐρυοδείης</l>
<l n="465">ἐς δίφρον θῆκαν πολυδαίδαλον· αἶψα δʼ ἔπειτα</l>
<l n="466">ἵππους μαστιέτην· ἵκοντο δὲ μακρὸν Ὄλυμπον.</l>
<l n="467">
<milestone ed="P" unit="para"/>υἱὸς δʼ Ἀλκμήνης καὶ κυδάλιμος Ἰόλαος</l>
<l n="468">Κύκνον σκυλεύσαντες ἀπʼ ὤμων τεύχεα καλὰ</l>
<l n="469">νίσσοντʼ· αἶψα δʼ ἔπειτα πόλιν Τρηχῖνος ἵκοντο</l>
<l n="470">ἵπποις ὠκυπόδεσσιν.  ἀτὰρ γλαυκῶπις Ἀθήνη</l>
<l n="471">ἐξίκετʼ Οὔλυμπόν τε μέγαν καὶ δώματα πατρός.</l>
<l n="472">
<milestone ed="P" unit="para"/>κύκνον δʼ αὖ Κῆυξ θάπτεν καὶ λαὸς ἀπείρων,</l>
<l n="473">οἵ ῥʼ ἐγγὺς ναῖον πόλιας κλειτοῦ βασιλῆος</l>
<l n="474">Ἄνθην Μυρμιδόνων τε πόλιν κλειτήν τʼ Ἰαωλκὸν</l>
<l n="475">Ἄρνην τʼ ἠδʼ Ἑλίκην· πολλὸς δʼ ἠγείρετο λαός,</l>
<l n="476">τιμῶντες Κήυκα, φίλον μακάρεσσι θεοῖσιν.</l>
<l n="477">τοῦ δὲ τάφον καὶ σῆμʼ ἀιδὲς ποίησεν Ἄναυρος</l>
<l n="478">ὄμβρῳ χειμερίῳ πλήθων· τὼς γάρ μιν Ἀπόλλων</l>
<l n="479">Λητοΐδης ἤνωξʼ, ὅτι ῥα κλειτὰς ἑκατόμβας</l>
<l n="480">ὅστις ἄγοι Πυθοῖδε βίῃ σύλασκε δοκεύων.</l>
</div>
</body>
</text>
</TEI>