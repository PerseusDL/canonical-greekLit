<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
        <fileDesc>
            <titleStmt>
                <title xml:lang="grc">Θεογονία</title>
                <author>Hesiod</author>
                <editor>Hugh G. Evelyn-White</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:AnnCPB">The Annenberg CPB/Project</funder>
            </titleStmt>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc>
                <biblStruct>
                    <monogr>
                        <author>Hesiod</author>
                        <title>The Homeric Hymns and Homerica</title>
                        <editor>Hugh G. Evelyn-White</editor>
                        <imprint>
                            <pubPlace>London</pubPlace>
                            <publisher>William Heinemann Ltd.</publisher>
                            <pubPlace>New York</pubPlace>
                            <publisher>The Macmillan Co.</publisher>
                            <date>1914</date>
                        </imprint>
                    </monogr>
                    <series>
                        <title>Loeb Classical Library</title>
                    </series>
                    <ref target="https://archive.org/details/hesiodhomerichym00hesiuoft/hesiodhomerichym00hesiuoft/page/78/mode/2up">Internet Archive</ref>
                </biblStruct>
            </sourceDesc>
        </fileDesc>
        <encodingDesc>
         <refsDecl n="CTS">
            <cRefPattern n="line"
                         matchPattern="(\\w+)"
                         replacementPattern="#xpath(/tei:TEI/tei:text/tei:body/tei:div//tei:l[@n=\'$1\'])">
                <p>This pointer pattern extracts line</p>
            </cRefPattern>
        </refsDecl>
            <refsDecl>
                <refState unit="line"/>
            </refsDecl>
        </encodingDesc>
        <profileDesc>
            <langUsage>
                <language ident="grc">Greek</language>
                <language ident="eng">English</language>
            </langUsage>
        </profileDesc>
        <revisionDesc>
            <change who="Scott Ettinger" notAfter="1991-07">Basic SGML tagging.</change>
            <change notAfter="1991-07">Text keyboarded in the Philippines.</change>
            <change who="Bill Merrill" when="1991-07">Check tagging.</change>
            <change who="Elli Mylonas" when="1991-08">Revise DTDs and recheck texts.</change>
            <change who="David Smith" when="1991-10">Fix typos from failed morphology.</change>
            <change who="Stella Dee" when="2015-04-14">converted to CTS EpiDoc</change>
        </revisionDesc>
    </teiHeader>
    <text xml:lang="grc">
        <body>
            <div type="edition" n="urn:cts:greekLit:tlg0020.tlg001.perseus-grc2" xml:lang="grc">
                <milestone ed="p" unit="card" n="1"/>
                <l n="1">
                    <milestone ed="P" unit="para"/>Μουσάων Ἑλικωνιάδων ἀρχώμεθʼ ἀείδειν,</l>
                <l n="2">αἵθʼ Ἑλικῶνος ἔχουσιν ὄρος μέγα τε ζάθεόν τε</l>
                <l n="3">καί τε περὶ κρήνην ἰοειδέα πόσσʼ ἁπαλοῖσιν</l>
                <l n="4">ὀρχεῦνται καὶ βωμὸν ἐρισθενέος Κρονίωνος.</l>
                <l n="5">καί τε λοεσσάμεναι τέρενα χρόα Περμησσοῖο</l>
                <l n="6">ἢ Ἵππου κρήνης ἢ Ὀλμειοῦ ζαθέοιο</l>
                <l n="7">ἀκροτάτῳ Ἑλικῶνι χοροὺς ἐνεποιήσαντο</l>
                <l n="8">καλούς, ἱμερόεντας· ἐπερρώσαντο δὲ ποσσίν.</l>
                <l n="9">ἔνθεν ἀπορνύμεναι, κεκαλυμμέναι ἠέρι πολλῇ,</l>
                <l n="10">ἐννύχιαι στεῖχον περικαλλέα ὄσσαν ἱεῖσαι, </l>
                <l n="11">ὑμνεῦσαι Δία τʼ αἰγίοχον καὶ πότνιαν Ἥρην</l>
                <l n="12">Ἀργεΐην, χρυσέοισι πεδίλοις ἐμβεβαυῖαν,</l>
                <l n="13">κούρην τʼ αἰγιόχοιο Διὸς γλαυκῶπιν Ἀθήνην</l>
                <l n="14">Φοῖβόν τʼ Ἀπόλλωνα καὶ Ἄρτεμιν ἰοχέαιραν</l>
                <l n="15">ἠδὲ Ποσειδάωνα γεήοχον, ἐννοσίγαιον,</l>
                <l n="16">καὶ Θέμιν αἰδοίην ἑλικοβλέφαρόν τʼ Ἀφροδίτην</l>
                <l n="17">Ἥβην τε χρυσοστέφανον καλήν τε Διώνην</l>
                <l n="18">Λητώ τʼ Ἰαπετόν τε ἰδὲ Κρόνον ἀγκυλομήτην</l>
                <l n="19">Ἠῶ τʼ Ἠέλιόν τε μέγαν λαμπράν τε Σελήνην</l>
                <l n="20">Γαῖάν τʼ Ὠκεανόν τε μέγαν καὶ Νύκτα μέλαιναν</l>
                <l n="21">ἄλλων τʼ ἀθανάτων ἱερὸν γένος αἰὲν ἐόντων.</l>
                <l n="22">αἵ νύ ποθʼ Ἡσίοδον καλὴν ἐδίδαξαν ἀοιδήν,</l>
                <l n="23">ἄρνας ποιμαίνονθʼ Ἑλικῶνος ὕπο ζαθέοιο.</l>
                <l n="24">τόνδε δέ με πρώτιστα θεαὶ πρὸς μῦθον ἔειπον,</l>
                <l n="25">Μοῦσαι Ὀλυμπιάδες, κοῦραι Διὸς αἰγιόχοιο·</l>
                <sp>
                    <l n="26">
                        <milestone ed="P" unit="para"/>ποιμένες ἄγραυλοι, κάκʼ ἐλέγχεα, γαστέρες
                        οἶον,</l>
                    <l n="27">ἴδμεν ψεύδεα πολλὰ λέγειν ἐτύμοισιν ὁμοῖα,</l>
                    <l n="28">ἴδμεν δʼ, εὖτʼ ἐθέλωμεν, ἀληθέα γηρύσασθαι.</l>
                </sp>
                <milestone ed="p" unit="card" n="29"/>
                <l n="29">
                    <milestone ed="P" unit="para"/>ὣς ἔφασαν κοῦραι μεγάλου Διὸς ἀρτιέπειαι·</l>
                <l n="30">καί μοι σκῆπτρον ἔδον δάφνης ἐριθηλέος ὄζον</l>
                <l n="31">δρέψασαι, θηητόν· ἐνέπνευσαν δέ μοι αὐδὴν</l>
                <l n="32">θέσπιν, ἵνα κλείοιμι τά τʼ ἐσσόμενα πρό τʼ ἐόντα.</l>
                <l n="33">καί μʼ ἐκέλονθʼ ὑμνεῖν μακάρων γένος αἰὲν ἐόντων,</l>
                <l n="34">σφᾶς δʼ αὐτὰς πρῶτόν τε καὶ ὕστατον αἰὲν ἀείδειν.</l>
                <l n="35">ἀλλὰ τί ἦ μοι ταῦτα περὶ δρῦν ἢ περὶ πέτρην; </l>
                <l n="36">
                    <milestone ed="P" unit="para"/>τύνη, Μουσάων ἀρχώμεθα, ταὶ Διὶ πατρὶ</l>
                <l n="37">ὑμνεῦσαι τέρπουσι μέγαν νόον ἐντὸς Ὀλύμπου,</l>
                <l n="38">εἰρεῦσαι τά τʼ ἐόντα τά τʼ ἐσσόμενα πρό τʼ ἐόντα,</l>
                <l n="39">φωνῇ ὁμηρεῦσαι· τῶν δʼ ἀκάματος ῥέει αὐδὴ</l>
                <l n="40">ἐκ στομάτων ἡδεῖα· γελᾷ δέ τε δώματα πατρὸς</l>
                <l n="41">Ζηνὸς ἐριγδούποιο θεᾶν ὀπὶ λειριοέσσῃ</l>
                <l n="42">σκιδναμένῃ· ἠχεῖ δὲ κάρη νιφόεντος Ὀλύμπου</l>
                <l n="43">δώματά τʼ ἀθανάτων. αἳ δʼ ἄμβροτον ὄσσαν ἱεῖσαι</l>
                <l n="44">θεῶν γένος αἰδοῖον πρῶτον κλείουσιν ἀοιδῇ</l>
                <l n="45">ἐξ ἀρχῆς, οὓς Γαῖα καὶ Οὐρανὸς εὐρὺς ἔτικτεν,</l>
                <l n="46">οἵ τʼ ἐκ τῶν ἐγένοντο θεοί, δωτῆρες ἐάων.</l>
                <l n="47">δεύτερον αὖτε Ζῆνα, θεῶν πατέρʼ ἠδὲ καὶ ἀνδρῶν,</l>
                <l n="48">ἀρχόμεναί θʼ ὑμνεῦσι καὶ ἐκλήγουσαι ἀοιδῆς,</l>
                <l n="49">ὅσσον φέρτατός ἐστι θεῶν κράτεί τε μέγιστος.</l>
                <l n="50">αὖτις δʼ ἀνθρώπων τε γένος κρατερῶν τε Γιγάντων</l>
                <l n="51">ὑμνεῦσαι τέρπουσι Διὸς νόον ἐντὸς Ὀλύμπου</l>
                <l n="52">Μοῦσαι Ὀλυμπιάδες, κοῦραι Διὸς αἰγιόχοιο.</l>
                <milestone ed="p" unit="card" n="53"/>
                <l n="53">
                    <milestone ed="P" unit="para"/>τὰς ἐν Πιερίῃ Κρονίδῃ τέκε πατρὶ μιγεῖσα</l>
                <l n="54">Μνημοσύνη, γουνοῖσιν Ἐλευθῆρος μεδέουσα,</l>
                <l n="55">λησμοσύνην τε κακῶν ἄμπαυμά τε μερμηράων. </l>
                <l n="56">ἐννέα γάρ οἱ νυκτὸς ἐμίσγετο μητίετα Ζεὺς</l>
                <l n="57">νόσφιν ἀπʼ ἀθανάτων ἱερὸν λέχος εἰσαναβαίνων·</l>
                <l n="58">ἀλλʼ ὅτε δή ῥʼ ἐνιαυτὸς ἔην, περὶ δʼ ἔτραπον ὧραι</l>
                <l n="59">μηνῶν φθινόντων, περὶ δʼ ἤματα πόλλʼ ἐτελέσθη,</l>
                <l n="60">ἣ δʼ ἔτεκʼ ἐννέα κούρας ὁμόφρονας, ᾗσιν ἀοιδὴ</l>
                <l n="61">μέμβλεται ἐν στήθεσσιν, ἀκηδέα θυμὸν ἐχούσαις,</l>
                <l n="62">τυτθὸν ἀπʼ ἀκροτάτης κορυφῆς νιφόεντος Ὀλύμπου.</l>
                <milestone ed="p" unit="card" n="63"/>
                <l n="63">ἔνθα σφιν λιπαροί τε χοροὶ καὶ δώματα καλά.</l>
                <l n="64">πὰρ δʼ αὐτῇς Χάριτές τε καὶ Ἵμερος οἰκίʼ ἔχουσιν</l>
                <l n="65">ἐν θαλίῃς· ἐρατὴν δὲ διὰ στόμα ὄσσαν ἱεῖσαι</l>
                <l n="66">μέλπονται πάντων τε νόμους καὶ ἤθεα κεδνὰ</l>
                <l n="67">ἀθανάτων κλείουσιν, ἐπήρατον ὄσσαν ἱεῖσαι.</l>
                <l n="68">αἳ τότʼ ἴσαν πρὸς Ὄλυμπον ἀγαλλόμεναι ὀπὶ καλῇ,</l>
                <l n="69">ἀμβροσίῃ μολπῇ· περὶ δʼ ἴαχε γαῖα μέλαινα</l>
                <l n="70">ὑμνεύσαις, ἐρατὸς δὲ ποδῶν ὕπο δοῦπος ὀρώρει</l>
                <l n="71">νισσομένων πατέρʼ εἰς ὅν· ὃ δʼ οὐρανῷ ἐμβασιλεύει,</l>
                <l n="72">αὐτὸς ἔχων βροντὴν ἠδʼ αἰθαλόεντα κεραυνόν,</l>
                <l n="73">κάρτει νικήσας πατέρα Κρόνον· εὖ δὲ ἕκαστα</l>
                <l n="74">ἀθανάτοις διέταξεν ὁμῶς καὶ ἐπέφραδε τιμάς.</l>
                <l n="75">
                    <milestone ed="P" unit="para"/>ταῦτʼ ἄρα Μοῦσαι ἄειδον, Ὀλύμπια δώματʼ
                    ἔχουσαι,</l>
                <l n="76">ἐννέα θυγατέρες μεγάλου Διὸς ἐκγεγαυῖαι,</l>
                <l n="77">Κλειώ τʼ Εὐτέρπη τε Θάλειά τε Μελπομέενη τε</l>
                <l n="78">Τερψιχόρη τʼ Ἐρατώ τε Πολύμνιά τʼ Οὐρανίη τε</l>
                <l n="79">Καλλιόπη θʼ· ἣ δὲ προφερεστάτη ἐστὶν ἁπασέων.</l>
                <l n="80">ἣ γὰρ καὶ βασιλεῦσιν ἅμʼ αἰδοίοισιν ὀπηδεῖ. </l>
                <l n="81">ὅν τινα τιμήσωσι Διὸς κοῦραι μεγάλοιο</l>
                <l n="82">γεινόμενόν τε ἴδωσι διοτρεφέων βασιλήων,</l>
                <l n="83">τῷ μὲν ἐπὶ γλώσσῃ γλυκερὴν χείουσιν ἐέρσην,</l>
                <l n="84">τοῦ δʼ ἔπεʼ ἐκ στόματος ῥεῖ μείλιχα· οἱ δέ τε λαοὶ</l>
                <l n="85">πάντες ἐς αὐτὸν ὁρῶσι διακρίνοντα θέμιστας</l>
                <l n="86">ἰθείῃσι δίκῃσιν· ὃ δʼ ἀσφαλέως ἀγορεύων</l>
                <l n="87">αἶψά κε καὶ μέγα νεῖκος ἐπισταμένως κατέπαυσεν·</l>
                <l n="88">τοὔνεκα γὰρ βασιλῆες ἐχέφρονες, οὕνεκα λαοῖς</l>
                <l n="89">βλαπτομένοις ἀγορῆφι μετάτροπα ἔργα τελεῦσι</l>
                <l n="90">ῥηιδίως, μαλακοῖσι παραιφάμενοι ἐπέεσσιν.</l>
                <l n="91">ἐρχόμενον δʼ ἀνʼ ἀγῶνα θεὸν ὣς ἱλάσκονται</l>
                <l n="92">αἰδοῖ μειλιχίῃ, μετὰ δὲ πρέπει ἀγρομένοισιν·</l>
                <l n="93">τοίη Μουσάων ἱερὴ δόσις ἀνθρώποισιν.</l>
                <l n="94">ἐκ γάρ τοι Μουσέων καὶ ἑκηβόλου Ἀπόλλωνος</l>
                <l n="95">ἄνδρες ἀοιδοὶ ἔασιν ἐπὶ χθόνα καὶ κιθαρισταί, </l>
                <l n="96">ἐκ δὲ Διὸς βασιλῆες· ὃ δʼ ὄλβιος, ὅν τινα Μοῦσαι</l>
                <l n="97">φίλωνται· γλυκερή οἱ ἀπὸ στόματος ῥέει αὐδή.</l>
                <l n="98">εἰ γάρ τις καὶ πένθος ἔχων νεοκηδέι θυμῷ</l>
                <l n="99">ἄζηται κραδίην ἀκαχήμενος, αὐτὰρ ἀοιδὸς</l>
                <l n="100">Μουσάων θεράπων κλέεα προτέρων ἀνθρώπων</l>
                <l n="101">ὑμνήσῃ μάκαράς τε θεούς, οἳ Ὄλυμπον ἔχουσιν,</l>
                <l n="102">αἶψʼ ὅ γε δυσφροσυνέων ἐπιλήθεται οὐδέ τι κηδέων</l>
                <l n="103">μέμνηται· ταχέως δὲ παρέτραπε δῶρα θεάων.</l>
                <sp>
                    <milestone ed="p" unit="card" n="104"/>
                    <l n="104">
                        <milestone ed="P" unit="para"/>χαίρετε, τέκνα Διός, δότε δʼ ἱμερόεσσαν
                        ἀοιδήν.</l>
                    <l n="105">κλείετε δʼ ἀθανάτων ἱερὸν γένος αἰὲν ἐόντων, </l>
                    <l n="106">οἳ Γῆς τʼ ἐξεγένοντο καὶ Οὐρανοῦ ἀστερόεντος,</l>
                    <l n="107">Νυκτός τε δνοφερῆς, οὕς θʼ ἁλμυρὸς ἔτρεφε Πόντος.</l>
                    <l n="108">εἴπατε δʼ, ὡς τὰ πρῶτα θεοὶ καὶ γαῖα γένοντο</l>
                    <l n="109">καὶ ποταμοὶ καὶ πόντος ἀπείριτος, οἴδματι θυίων, </l>
                    <l n="110">ἄστρα τε λαμπετόωντα καὶ οὐρανὸς εὐρὺς ὕπερθεν</l>
                    <l n="111">
                        <del>οἵ τʼ ἐκ τῶν ἐγένοντο θεοί, δωτῆρες ἐάων</del>
                    </l>
                    <l n="112">ὥς τʼ ἄφενος δάσσαντο καὶ ὡς τιμὰς διέλοντο</l>
                    <l n="113">ἠδὲ καὶ ὡς τὰ πρῶτα πολύπτυχον ἔσχον Ὄλυμπον.</l>
                    <l n="114">ταῦτά μοι ἔσπετε Μοῦσαι, Ὀλύμπια δώματʼ ἔχουσαι</l>
                    <l n="115">ἐξ ἀρχῆς, καὶ εἴπαθʼ, ὅ τι πρῶτον γένετʼ αὐτῶν.</l>
                </sp>
                <l n="116">
                    <milestone ed="P" unit="para"/>ἦ τοι μὲν πρώτιστα Χάος γένετʼ, αὐτὰρ ἔπειτα</l>
                <l n="117">Γαῖʼ εὐρύστερνος, πάντων ἕδος ἀσφαλὲς αἰεὶ</l>
                <l n="118">
                    <del>ἀθανάτων, οἳ ἔχουσι κάρη νιφόεντος Ὀλύμπου,</del>
                </l>
                <l n="119">Τάρταρά τʼ ἠερόεντα μυχῷ χθονὸς εὐρυοδείης,</l>
                <l n="120">ἠδʼ Ἔρος, ὃς κάλλιστος ἐν ἀθανάτοισι θεοῖσι,</l>
                <l n="121">λυσιμελής, πάντων δὲ θεῶν πάντων τʼ ἀνθρώπων</l>
                <l n="122">δάμναται ἐν στήθεσσι νόον καὶ ἐπίφρονα βουλήν.</l>
                <l n="123">ἐκ Χάεος δʼ Ἔρεβός τε μέλαινά τε Νὺξ ἐγένοντο·</l>
                <l n="124">Νυκτὸς δʼ αὖτʼ Αἰθήρ τε καὶ Ἡμέρη ἐξεγένοντο,</l>
                <l n="125">οὓς τέκε κυσαμένη Ἐρέβει φιλότητι μιγεῖσα. </l>
                <l n="126">Γαῖα δέ τοι πρῶτον μὲν ἐγείνατο ἶσον ἑαυτῇ </l>
                <l n="127">Οὐρανὸν ἀστερόενθʼ, ἵνα μιν περὶ πάντα καλύπτοι,</l>
                <l n="128">ὄφρʼ εἴη μακάρεσσι θεοῖς ἕδος ἀσφαλὲς αἰεί.</l>
                <l n="129">γείνατο δʼ Οὔρεα μακρά, θεῶν χαρίεντας ἐναύλους,</l>
                <l n="130">Νυμφέων, αἳ ναίουσιν ἀνʼ οὔρεα βησσήεντα.</l>
                <l n="131">ἣ δὲ καὶ ἀτρύγετον πέλαγος τέκεν, οἴδματι θυῖον, </l>
                <l n="132">Πόντον, ἄτερ φιλότητος ἐφιμέρου· αὐτὰρ ἔπειτα</l>
                <l n="133">Οὐρανῷ εὐνηθεῖσα τέκʼ Ὠκεανὸν βαθυδίνην,</l>
                <l n="134">Κοῖόν τε Κρῖόν θʼ Ὑπερίονά τʼ Ἰαπετόν τε</l>
                <l n="135">Θείαν τε Ῥείαν τε Θέμιν τε Μνημοσύνην τε</l>
                <l n="136">Φοίβην τε χρυσοστέφανον Τηθύν τʼ ἐρατεινήν.</l>
                <l n="137">τοὺς δὲ μέθʼ ὁπλότατος γένετο Κρόνος ἀγκυλομήτης,</l>
                <l n="138">δεινότατος παίδων· θαλερὸν δʼ ἤχθηρε τοκῆα.</l>
                <milestone ed="p" unit="card" n="139"/>
                <l n="139">
                    <milestone ed="P" unit="para"/>γείνατο δʼ αὖ Κύκλωπας ὑπέρβιον ἦτορ ἔχοντας,</l>
                <l n="140">Βρόντην τε Στερόπην τε καὶ Ἄργην ὀβριμόθυμον, </l>
                <l n="141">οἳ Ζηνὶ βροντήν τε δόσαν τεῦξάν τε κεραυνόν.</l>
                <l n="142">οἳ δή τοι τὰ μὲν ἄλλα θεοῖς ἐναλίγκιοι ἦσαν, </l>
                <l n="143">μοῦνος δʼ ὀφθαλμὸς μέσσῳ ἐνέκειτο μετώπῳ.</l>
                <l n="144">Κύκλωπες δʼ ὄνομʼ ἦσαν ἐπώνυμον, οὕνεκʼ ἄρα σφέων</l>
                <l n="145">κυκλοτερὴς ὀφθαλμὸς ἕεις ἐνέκειτο μετώπῳ·</l>
                <l n="146">ἰσχὺς δʼ ἠδὲ βίη καὶ μηχαναὶ ἦσαν ἐπʼ ἔργοις.</l>
                <l n="147">
                    <milestone ed="P" unit="para"/>ἄλλοι δʼ αὖ Γαίης τε καὶ Οὐρανοῦ ἐξεγένοντο</l>
                <l n="148">τρεῖς παῖδες μεγάλοι τε καὶ ὄβριμοι, οὐκ ὀνομαστοί,</l>
                <l n="149">Κόττος τε Βριάρεώς τε Γύης θʼ, ὑπερήφανα τέκνα.</l>
                <l n="150">τῶν ἑκατὸν μὲν χεῖρες ἀπʼ ὤμων ἀίσσοντο,</l>
                <l n="151">ἄπλαστοι, κεφαλαὶ δὲ ἑκάστῳ πεντήκοντα</l>
                <l n="152">ἐξ ὤμων ἐπέφυκον ἐπὶ στιβαροῖσι μέλεσσιν·</l>
                <l n="153">ἰσχὺς δʼ ἄπλητος κρατερὴ μεγάλῳ ἐπὶ εἴδει.</l>
                <l n="154">ὅσσοι γὰρ Γαίης τε καὶ Οὐρανοῦ ἐξεγένοντο,</l>
                <l n="155">δεινότατοι παίδων, σφετέρῳ δʼ ἤχθοντο τοκῆι</l>
                <l n="156">ἐξ ἀρχῆς· καὶ τῶν μὲν ὅπως τις πρῶτα γένοιτο,</l>
                <l n="157">πάντας ἀποκρύπτασκε, καὶ ἐς φάος οὐκ ἀνίεσκε,</l>
                <l n="158">Γαίης ἐν κευθμῶνι, κακῷ δʼ ἐπετέρπετο ἔργῳ</l>
                <l n="159">Οὐρανός. ἣ δʼ ἐντὸς στοναχίζετο Γαῖα πελώρη</l>
                <l n="160">στεινομένη· δολίην δὲ κακήν τʼ ἐφράσσατο τέχνην. </l>
                <l n="161">αἶψα δὲ ποιήσασα γένος πολιοῦ ἀδάμαντος</l>
                <l n="162">τεῦξε μέγα δρέπανον καὶ ἐπέφραδε παισὶ φίλοισιν·</l>
                <l n="163">εἶπε δὲ θαρσύνουσα, φίλον τετιημένη ἦτορ·</l>
                <sp>
                    <l n="164">
                        <milestone ed="P" unit="para"/>παῖδες ἐμοὶ καὶ πατρὸς ἀτασθάλου, αἴ κʼ
                        ἐθέλητε</l>
                    <l n="165">πείθεσθαι, πατρός κε κακὴν τισαίμεθα λώβην</l>
                    <l n="166">ὑμετέρου· πρότερος γὰρ ἀεικέα μήσατο ἔργα.</l>
                    <l n="167">
                        <milestone ed="P" unit="para"/>ὣς φάτο· τοὺς δʼ ἄρα πάντας ἕλεν δέος, οὐδέ
                        τις αὐτῶν</l>
                    <l n="168">φθέγξατο. θαρσήσας δὲ μέγας Κρόνος ἀγκυλομήτης</l>
                    <l n="169">ἂψ αὖτις μύθοισι προσηύδα μητέρα κεδνήν·</l>
                    <l n="170">
                        <milestone ed="P" unit="para"/>μῆτερ, ἐγώ κεν τοῦτό γʼ ὑποσχόμενος
                        τελέσαιμι</l>
                    <l n="171">ἔργον, ἐπεὶ πατρός γε δυσωνύμου οὐκ ἀλεγίζω</l>
                    <l n="172">ἡμετέρου· πρότερος γὰρ ἀεικέα μήσατο ἔργα.</l>
                </sp>
                <milestone ed="p" unit="card" n="173"/>
                <l n="173">
                    <milestone ed="P" unit="para"/>ὣς φάτο· γήθησεν δὲ μέγα φρεσὶ Γαῖα πελώρη· </l>
                <l n="174">εἷσε δέ μιν κρύψασα λόχῳ· ἐνέθηκε δὲ χερσὶν</l>
                <l n="175">ἅρπην καρχαρόδοντα· δόλον δʼ ὑπεθήκατο πάντα. </l>
                <l n="176">
                    <milestone ed="P" unit="para"/>ἦλθε δὲ νύκτʼ ἐπάγων μέγας Οὐρανός, ἀμφὶ δὲ
                    Γαίῃ</l>
                <l n="177">ἱμείρων φιλότητος ἐπέσχετο καί ῥʼ ἐτανύσθη</l>
                <l n="178">πάντη· ὃ δʼ ἐκ λοχέοιο πάις ὠρέξατο χειρὶ</l>
                <l n="179">σκαιῇ, δεξιτερῇ δὲ πελώριον ἔλλαβεν ἅρπην</l>
                <l n="180">μακρὴν καρχαρόδοντα, φίλου δʼ ἀπὸ μήδεα πατρὸς</l>
                <l n="181">ἐσσυμένως ἤμησε, πάλιν δʼ ἔρριψε φέρεσθαι</l>
                <l n="182">ἐξοπίσω· τὰ μὲν οὔ τι ἐτώσια ἔκφυγε χειρός·</l>
                <l n="183">ὅσσαι γὰρ ῥαθάμιγγες ἀπέσσυθεν αἱματόεσσαι,</l>
                <l n="184">πάσας δέξατο Γαῖα· περιπλομένων δʼ ἐνιαυτῶν</l>
                <l n="185">γείνατʼ Ἐρινῦς τε κρατερὰς μεγάλους τε Γίγαντας, </l>
                <l n="186">τεύχεσι λαμπομένους, δολίχʼ ἔγχεα χερσὶν ἔχοντας,</l>
                <l n="187">Νύμφας θʼ ἃς Μελίας καλέουσʼ ἐπʼ ἀπείρονα γαῖαν.</l>
                <l n="188">μήδεα δʼ ὡς τὸ πρῶτον ἀποτμήξας ἀδάμαντι</l>
                <l n="189">κάββαλʼ ἀπʼ ἠπείροιο πολυκλύστῳ ἐνὶ πόντῳ,</l>
                <l n="190">ὣς φέρετʼ ἂμ πέλαγος πουλὺν χρόνον, ἀμφὶ δὲ λευκὸς</l>
                <l n="191">ἀφρὸς ἀπʼ ἀθανάτου χροὸς ὤρνυτο· τῷ δʼ ἔνι κούρη</l>
                <l n="192">ἐθρέφθη· πρῶτον δὲ Κυθήροισιν ζαθέοισιν</l>
                <l n="193">ἔπλητʼ, ἔνθεν ἔπειτα περίρρυτον ἵκετο Κύπρον.</l>
                <l n="194">ἐκ δʼ ἔβη αἰδοίη καλὴ θεός, ἀμφὶ δὲ ποίη</l>
                <l n="195">ποσσὶν ὕπο ῥαδινοῖσιν ἀέξετο· τὴν δʼ Ἀφροδίτην</l>
                <l n="196">
                    <del>ἀφρογενέα τε θεὰν καὶ ἐυστέφανον Κυθέρειαν</del>
                </l>
                <l n="197">κικλῄσκουσι θεοί τε καὶ ἀνέρες, οὕνεκʼ ἐν ἀφρῷ</l>
                <l n="198">θρέφθη· ἀτὰρ Κυθέρειαν, ὅτι προσέκυρσε Κυθήροις·</l>
                <l n="199">Κυπρογενέα δʼ, ὅτι γέντο πολυκλύστῳ ἐνὶ Κύπρῳ·</l>
                <l n="200">ἠδὲ φιλομμηδέα, ὅτι μηδέων ἐξεφαάνθη.</l>
                <l n="201">τῇ δʼ Ἔρος ὡμάρτησε καὶ Ἵμερος ἕσπετο καλὸς</l>
                <l n="202">γεινομένῃ τὰ πρῶτα θεῶν τʼ ἐς φῦλον ἰούσῃ.</l>
                <l n="203">ταύτην δʼ ἐξ ἀρχῆς τιμὴν ἔχει ἠδὲ λέλογχε</l>
                <l n="204">μοῖραν ἐν ἀνθρώποισι καὶ ἀθανάτοισι θεοῖσι,</l>
                <l n="205">παρθενίους τʼ ὀάρους μειδήματά τʼ ἐξαπάτας τε</l>
                <l n="206">τέρψιν τε γλυκερὴν φιλότητά τε μειλιχίην τε.</l>
                <milestone ed="p" unit="card" n="207"/>
                <l n="207">
                    <milestone ed="P" unit="para"/>τοὺς δὲ πατὴρ Τιτῆνας ἐπίκλησιν καλέεσκε</l>
                <l n="208">παῖδας νεικείων μέγας Οὐρανός, οὓς τέκεν αὐτός·</l>
                <l n="209">φάσκε δὲ τιταίνοντας ἀτασθαλίῃ μέγα ῥέξαι</l>
                <l n="210">ἔργον, τοῖο δʼ ἔπειτα τίσιν μετόπισθεν ἔσεσθαι.</l>
                <l n="211">
                    <milestone ed="P" unit="para"/>νὺξ δʼ ἔτεκεν στυγερόν τε Μόρον καὶ Κῆρα
                    μέλαιναν</l>
                <l n="212">καὶ Θάνατον, τέκε δʼ Ὕπνον, ἔτικτε δὲ φῦλον Ὀνείρων·</l>
                <l n="214">δεύτερον αὖ Μῶμον καὶ Ὀιζὺν ἀλγινόεσσαν</l>
                <l n="213">οὔ τινι κοιμηθεῖσα θεὰ τέκε Νὺξ ἐρεβεννή, </l>
                <l n="215">Ἑσπερίδας θʼ, ᾗς μῆλα πέρην κλυτοῦ Ὠκεανοῖο</l>
                <l n="216">χρύσεα καλὰ μέλουσι φέροντά τε δένδρεα καρπόν.</l>
                <l n="217">καὶ Μοίρας καὶ Κῆρας ἐγείνατο νηλεοποίνους,</l>
                <l n="218">Κλωθώ τε Λάχεσίν τε καὶ Ἄτροπον, αἵτε βροτοῖσι</l>
                <l n="219">γεινομένοισι διδοῦσιν ἔχειν ἀγαθόν τε κακόν τε,</l>
                <l n="220">αἵτʼ ἀνδρῶν τε θεῶν τε παραιβασίας ἐφέπουσιν·</l>
                <l n="221">οὐδέ ποτε λήγουσι θεαὶ δεινοῖο χόλοιο,</l>
                <l n="222">πρίν γʼ ἀπὸ τῷ δώωσι κακὴν ὄπιν, ὅς τις ἁμάρτῃ.</l>
                <l n="223">τίκτε δὲ καὶ Νέμεσιν, πῆμα θνητοῖσι βροτοῖσι,</l>
                <l n="224">Νὺξ ὀλοή· μετὰ τὴν δʼ Ἀπάτην τέκε καὶ Φιλότητα</l>
                <l n="225">Γῆράς τʼ οὐλόμενον, καὶ Ἔριν τέκε καρτερόθυμον.</l>
                <l n="226">
                    <milestone ed="P" unit="para"/>αὐτὰρ Ἔρις στυγερὴ τέκε μὲν Πόνον ἀλγινόεντα</l>
                <l n="227">Λήθην τε Λιμόν τε καὶ Ἄλγεα δακρυόεντα</l>
                <l n="228">Ὑσμίνας τε Μάχας τε Φόνους τʼ Ἀνδροκτασίας τε</l>
                <l n="229">Νείκεά τε ψευδέας τε Λόγους Ἀμφιλλογίας τε</l>
                <l n="230">Δυσνομίην τʼ Ἄτην τε, συνήθεας ἀλλήλῃσιν,</l>
                <l n="231">Ὅρκον θʼ, ὃς δὴ πλεῖστον ἐπιχθονίους ἀνθρώπους</l>
                <l n="232">πημαίνει, ὅτε κέν τις ἑκὼν ἐπίορκον ὀμόσσῃ.</l>
                <l n="233">
                    <milestone ed="P" unit="para"/>Νηρέα δʼ ἀψευδέα καὶ ἀληθέα γείνατο Πόντος,</l>
                <l n="234">πρεσβύτατον παίδων· αὐτὰρ καλέουσι γέροντα,</l>
                <l n="235">οὕνεκα νημερτής τε καὶ ἤπιος, οὐδὲ θεμιστέων</l>
                <l n="236">λήθεται, ἀλλὰ δίκαια καὶ ἤπια δήνεα οἶδεν·</l>
                <l n="237">αὖτις δʼ αὖ Θαύμαντα μέγαν καὶ ἀγήνορα Φόρκυν</l>
                <l n="238">Γαίῃ μισγόμενος καὶ Κητὼ καλλιπάρῃον</l>
                <l n="239">Εὐρυβίην τʼ ἀδάμαντος ἐνὶ φρεσὶ θυμὸν ἔχουσαν.</l>
                <milestone ed="p" unit="card" n="240"/>
                <l n="240">Νηρῆος δʼ ἐγένοντο μεγήρατα τέκνα θεάων</l>
                <l n="241">πόντῳ ἐν ἀτρυγέτῳ καὶ Δωρίδος ἠυκόμοιο,</l>
                <l n="242">κούρης Ὠκεανοῖο, τελήεντος ποταμοῖο,</l>
                <l n="243">Πλωτώ τʼ Εὐκράντη τε Σαώ τʼ Ἀμφιτρίτη τε</l>
                <l n="244">Εὐδώρη τε Θέτις τε Γαλήνη τε Γλαύκη τε</l>
                <l n="245">Κυμοθόη Σπειώ τε Θόη θʼ Ἀλίη τʼ ἐρόεσσα</l>
                <l n="246">Πασιθέη τʼ Ἐρατώ τε καὶ Εὐνίκη ῥοδόπηχυς</l>
                <l n="247">καὶ Μελίτη χαρίεσσα καὶ Εὐλιμένη καὶ Ἀγαυὴ</l>
                <l n="248">Δωτώ τε Πρωτώ τε Φέρουσά τε Δυναμένη τε</l>
                <l n="249">Νησαίη τε καὶ Ἀκταίη καὶ Πρωτομέδεια</l>
                <l n="250">Δωρὶς καὶ Πανόπεια καὶ εὐειδὴς Γαλάτεια</l>
                <l n="251">Ἱπποθόη τʼ ἐρόεσσα καὶ Ἱππονόη ῥοδόπηχυς</l>
                <l n="252">Κυμοδόκη θʼ, ἣ κύματʼ ἐν ἠεροειδέι πόντῳ</l>
                <l n="253">πνοιάς τε ζαέων ἀνέμων σὺν Κυματολήγῃ</l>
                <l n="254">ῥεῖα πρηΰνει καὶ ἐυσφύρῳ Ἀμφιτρίτῃ,</l>
                <l n="255">Κυμώ τʼ Ἠιόνη τε ἐυστέφανός θʼ Ἁλιμήδη</l>
                <l n="256">Γλαυκονόμη τε φιλομμειδὴς καὶ Ποντοπόρεια</l>
                <l n="257">Ληαγόρη τε καὶ Εὐαγόρη καὶ Λαομέδεια</l>
                <l n="258">Πουλυνόη τε καὶ Αὐτονόη καὶ Λυσιάνασσα</l>
                <l n="259">Εὐάρνη τε φυήν τʼ ἐρατὴ καὶ εἶδος ἄμωμος</l>
                <l n="260">καὶ Ψαμάθη χαρίεσσα δέμας δίη τε Μενίππη</l>
                <l n="261">Νησώ τʼ Εὐπόμπη τε Θεμιστώ τε Προνόη τε</l>
                <l n="262">Νημερτής θʼ, ἣ πατρὸς ἔχει νόον ἀθανάτοιο.</l>
                <l n="263">αὗται μὲν Νηρῆος ἀμύμονος ἐξεγένοντο</l>
                <l n="264">κοῦραι πεντήκοντα, ἀμύμονα ἔργα ἰδυῖαι.</l>
                <l n="265">Θαύμας δʼ Ὠκεανοῖο βαθυρρείταο θύγατρα</l>
                <l n="266">ἠγάγετʼ Ἠλέκτρην· ἣ δʼ ὠκεῖαν τέκεν Ἶριν</l>
                <l n="267">ἠυκόμους θʼ Ἁρπυίας Ἀελλώ τʼ Ὠκυπέτην τε,</l>
                <l n="268">αἵ ῥʼ ἀνέμων πνοιῇσι καὶ οἰωνοῖς ἅμʼ ἕπονται</l>
                <l n="269">ὠκείῃς πτερύγεσσι· μεταχρόνιαι γὰρ ἴαλλον.</l>
                <milestone ed="p" unit="card" n="270"/>
                <l n="270">Φόρκυϊ δʼ αὖ Κητὼ Γραίας τέκε καλλιπαρῄους</l>
                <l n="271">ἐκ γενετῆς πολιάς, τὰς δὴ Γραίας καλέουσιν</l>
                <l n="272">ἀθάνατοί τε θεοὶ χαμαὶ ἐρχόμενοί τʼ ἄνθρωποι,</l>
                <l n="273">Πεμφρηδώ τʼ ἐύπεπλον Ἐνυώ τε κροκόπεπλον,</l>
                <l n="274">Γοργούς θʼ, αἳ ναίουσι πέρην κλυτοῦ Ὠκεανοῖο</l>
                <l n="275">ἐσχατιῇ πρὸς Νυκτός, ἵνʼ Ἑσπερίδες λιγύφωνοι,</l>
                <l n="276">Σθεννώ τʼ Εὐρυάλη τε Μέδουσά τε λυγρὰ παθοῦσα.</l>
                <l n="277">ἣ μὲν ἔην θνητή, αἳ δʼ ἀθάνατοι καὶ ἀγήρῳ,</l>
                <l n="278">αἱ δύο· τῇ δὲ μιῇ παρελέξατο Κυανοχαίτης</l>
                <l n="279">ἐν μαλακῷ λειμῶνι καὶ ἄνθεσιν εἰαρινοῖσιν.</l>
                <l n="280">τῆς δʼ ὅτε δὴ Περσεὺς κεφαλὴν ἀπεδειροτόμησεν, </l>
                <l n="281">ἔκθορε Χρυσαωρ τε μέγας καὶ Πήγασος ἵππος.</l>
                <l n="282">τῷ μὲν ἐπώνυμον ἦεν, ὅτʼ Ὠκεανοῦ περὶ πηγὰς</l>
                <l n="283">γένθʼ, ὃ δʼ ἄορ χρύσειον ἔχων μετὰ χερσὶ φίλῃσιν.</l>
                <l n="284">χὠ μὲν ἀποπτάμενος προλιπὼν χθόνα, μητέρα μήλων,</l>
                <l n="285">ἵκετʼ ἐς ἀθανάτους· Ζηνὸς δʼ ἐν δώμασι ναίει</l>
                <l n="286">βροντήν τε στεροπήν τε φέρων Διὶ μητιόεντι.</l>
                <l n="287">Χρυσάωρ δʼ ἔτεκεν τρικέφαλον Γηρυονῆα</l>
                <l n="288">μιχθεὶς Καλλιρόῃ κούρῃ κλυτοῦ Ὠκεανοῖο.</l>
                <l n="289">τὸν μὲν ἄρʼ ἐξενάριξε βίη Ἡρακληείη</l>
                <l n="290">βουσὶ παρʼ εἰλιπόδεσσι περιρρύτῳ εἰν Ἐρυθείῃ</l>
                <l n="291">ἤματι τῷ ὅτε περ βοῦς ἤλασεν εὐρυμετώπους</l>
                <l n="292">Τίρυνθʼ εἰς ἱερὴν διαβὰς πόρον Ὠκεανοῖο</l>
                <l n="293">Ὄρθον τε κτείνας καὶ βουκόλον Εὐρυτίωνα</l>
                <l n="294">σταθμῷ ἐν ἠερόεντι πέρην κλυτοῦ Ὠκεανοῖο.</l>
                <l n="295">
                    <milestone ed="P" unit="para"/>ἣ δʼ ἔτεκʼ ἄλλο πέλωρον ἀμήχανον, οὐδὲν
                    ἐοικὸς</l>
                <l n="296">θνητοῖς ἀνθρώποις οὐδʼ ἀθανάτοισι θεοῖσιν,</l>
                <l n="297">σπῆι ἔνι γλαφυρῷ θείην κρατερόφρονʼ Ἔχιδναν,</l>
                <l n="298">ἥμισυ μὲν νύμφην ἑλικώπιδα καλλιπάρῃον,</l>
                <l n="299">ἥμισυ δʼ αὖτε πέλωρον ὄφιν δεινόν τε μέγαν τε</l>
                <l n="300">αἰόλον ὠμηστὴν ζαθέης ὑπὸ κεύθεσι γαίης. </l>
                <l n="301">ἔνθα δέ οἱ σπέος ἐστὶ κάτω κοίλῃ ὑπὸ πέτρῃ</l>
                <l n="302">τηλοῦ ἀπʼ ἀθανάτων τε θεῶν θνητῶν τʼ ἀνθρώπων·</l>
                <l n="303">ἔνθʼ ἄρα οἱ δάσσαντο θεοὶ κλυτὰ δώματα ναίειν.</l>
                <milestone ed="p" unit="card" n="304"/>
                <l n="304">ἣ δʼ ἔρυτʼ εἰν Ἀρίμοισιν ὑπὸ χθονὶ λυγρὴ Ἔχιδνα,</l>
                <l n="305">ἀθάνατος νύμφη καὶ ἀγήραος ἤματα πάντα. </l>
                <l n="306">
                    <milestone ed="P" unit="para"/>τῇ δὲ Τυφάονά φασι μιγήμεναι ἐν φιλότητι</l>
                <l n="307">δεινόν θʼ ὑβριστήν τʼ ἄνομόν θʼ ἑλικώπιδι κούρῃ·</l>
                <l n="308">ἣ δʼ ὑποκυσαμένη τέκετο κρατερόφρονα τέκνα.</l>
                <l n="309">Ὄρθον μὲν πρῶτον κύνα γείνατο Γηρυονῆι·</l>
                <l n="310">δεύτερον αὖτις ἔτικτεν ἀμήχανον, οὔ τι φατειὸν</l>
                <l n="311">Κέρβερον ὠμηστήν, Ἀίδεω κύνα χαλκεόφωνον,</l>
                <l n="312">πεντηκοντακέφαλον, ἀναιδέα τε κρατερόν τε·</l>
                <l n="313">τὸ τρίτον Ὕδρην αὖτις ἐγείνατο λυγρὰ ἰδυῖαν</l>
                <l n="314">Λερναίην, ἣν θρέψε θεὰ λευκώλενος Ἥρη</l>
                <l n="315">ἄπλητον κοτέουσα βίῃ Ἡρακληείῃ. </l>
                <l n="316">καὶ τὴν μὲν Διὸς υἱὸς ἐνήρατο νηλέι χαλκῷ</l>
                <l n="317">Ἀμφιτρυωνιάδης σὺν ἀρηιφίλῳ Ἰολάῳ</l>
                <l n="318">Ηρακλέης βουλῇσιν Ἀθηναίης ἀγελείης.</l>
                <l n="319">ἣ δὲ Χίμαιραν ἔτικτε πνέουσαν ἀμαιμάκετον πῦρ,</l>
                <l n="320">δεινήν τε μεγάλην τε ποδώκεά τε κρατερήν τε·</l>
                <l n="321">τῆς δʼ ἦν τρεῖς κεφαλαί· μία μὲν χαροποῖο λέοντος,</l>
                <l n="322">ἣ δὲ χιμαίρης, ἣ δʼ ὄφιος, κρατεροῖο δράκοντος,</l>
                <l n="323">
                    <del>πρόσθε λέων, ὄπιθεν δὲ δράκων, μέσση δὲ χίμαιρα,</del>
                </l>
                <l n="324">
                    <del>δεινὸν ἀποπνείουσα πυρὸς μένος αἰθομένοιο.</del>
                </l>
                <l n="325">τὴν μὲν Πήγασος εἷλε καὶ ἐσθλὸς Βελλεροφόντης. </l>
                <l n="326">ἣ δʼ ἄρα Φῖκʼ ὀλοὴν τέκε Καδμείοισιν ὄλεθρον</l>
                <l n="327">Ὅρθῳ ὑποδμηθεῖσα Νεμειαῖόν τε λέοντα,</l>
                <l n="328">τόν ῥʼ Ἥρη θρέψασα Διὸς κυδρὴ παράκοιτις</l>
                <l n="329">γουνοῖσιν κατένασσε Νεμείης, πῆμʼ ἀνθρώποις.</l>
                <l n="330">ἔνθʼ ἄρʼ ὃ οἰκείων ἐλεφαίρετο φῦλʼ ἀνθρώπων, </l>
                <l n="331">κοιρανέων Τρητοῖο Νεμείης ἠδʼ Ἀπέσαντος·</l>
                <l n="332">ἀλλά ἑ ἲς ἐδάμασσε βίης Ἡρακληείης.</l>
                <l n="333">
                    <milestone ed="P" unit="para"/>Κητὼ δʼ ὁπλότατον Φόρκυι φιλότητι μιγεῖσα</l>
                <l n="334">γείνατο δεινὸν ὄφιν, ὃς ἐρεμνῆς κεύθεσι γαίης</l>
                <l n="335">πείρασιν ἐν μεγάλοις παγχρύσεα μῆλα φυλάσσει. </l>
                <l n="336">τοῦτο μὲν ἐκ Κητοῦς καὶ Φόρκυνος γένος ἐστίν.</l>
                <milestone ed="p" unit="card" n="337"/>
                <l n="337">
                    <milestone ed="P" unit="para"/>Τηθὺς δʼ Ὠκεανῷ Ποταμοὺς τέκε δινήεντας,</l>
                <l n="338">Νεῖλόν τʼ Ἀλφειόν τε καὶ Ἠριδανὸν βαθυδίνην</l>
                <l n="339">Στρυμόνα Μαίανδρόν τε καὶ Ἴστρον καλλιρέεθρον</l>
                <l n="340">Φᾶσίν τε Ῥῆσόν τʼ Ἀχελώιόν τʼ ἀργυροδίνην</l>
                <l n="341">Νέσσον τε Ῥοδίον θʼ Ἁλιάκμονά θʼ Ἑπτάπορόν τε</l>
                <l n="342">Γρήνικόν τε καὶ Αἴσηπον θεῖόν τε Σιμοῦντα</l>
                <l n="343">Πηνειόν τε καὶ Ἕρμον ἐυρρείτην τε Κάικον</l>
                <l n="344">Σαγγάριόν τε μέγαν Λάδωνά τε Παρθένιόν τε</l>
                <l n="345">Εὔηνόν τε καὶ Ἄρδησκον θεῖόν τε Σκάμανδρον. </l>
                <l n="346">
                    <milestone ed="P" unit="para"/>τίκτε δὲ θυγατέρων ἱερὸν γένος, αἳ κατὰ γαῖαν</l>
                <l n="347">ἄνδρας κουρίζουσι σὺν Ἀπόλλωνι ἄνακτι</l>
                <l n="348">καὶ Ποταμοῖς, ταύτην δὲ Διὸς πάρα μοῖραν ἔχουσι,</l>
                <l n="349">Πειθώ τʼ Ἀδμήτη τε Ἰάνθη τʼ Ἠλέκτρη τε</l>
                <l n="350">Δωρίς τε Πρυμνώ τε καὶ Οὐρανίη θεοειδὴς</l>
                <l n="351">Ἱππώ τε Κλυμένη τε Ῥόδειά τε Καλλιρόη τε</l>
                <l n="352">Ζευξώ τε Κλυτίη τε Ἰδυῖά τε Πασιθόη τε</l>
                <l n="353">Πληξαύρη τε Γαλαξαύρη τʼ ἐρατή τε Διώνη</l>
                <l n="354">Μηλόβοσίς τε Φόη τε καὶ εὐειδὴς Πολυδώρη</l>
                <l n="355">Κερκηίς τε φυὴν ἐρατὴ Πλουτώ τε βοῶπις</l>
                <l n="356">Περσηίς τʼ Ἰάνειρά τʼ Ἀκάστη τε Ξάνθη τε</l>
                <l n="357">Πετραίη τʼ ἐρόεσσα Μενεσθώ τʼ Εὐρώπη τε</l>
                <l n="358">Μῆτίς τʼ Εὐρυνόμη τε Τελεστώ τε Κροκοπεπλος</l>
                <l n="359">Χρυσηίς τʼ Ἀσίη τε καὶ ἱμερόεσσα Καλυψὼ</l>
                <l n="360">Εὐδώρη τε Τύχη τε καὶ Ἀμφιρὼ Ὠκυρόη τε</l>
                <l n="361">καὶ Στύξ, ἣ δή σφεων προφερεστάτη ἐστὶν ἁπασέων.</l>
                <l n="362">αὗται δʼ Ὠκεανοῦ καὶ Τηθύος ἐξεγένοντο</l>
                <l n="363">πρεσβύταται κοῦραι· πολλαί γε μέν εἰσι καὶ ἄλλαι.</l>
                <l n="364">τρὶς γὰρ χίλιαί εἰσι τανύσφυροι Ὠκεανῖναι,</l>
                <l n="365">αἵ ῥα πολυσπερέες γαῖαν καὶ βένθεα λίμνης</l>
                <l n="366">πάντη ὁμῶς ἐφέπουσι, θεάων ἀγλαὰ τέκνα.</l>
                <l n="367">τόσσοι δʼ αὖθʼ ἕτεροι ποταμοὶ καναχηδὰ ῥέοντες,</l>
                <l n="368">υἱέες Ὠκεανοῦ, τοὺς γείνατο πότνια Τηθύς·</l>
                <l n="369">τῶν ὄνομʼ ἀργαλέον πάντων βροτὸν ἀνέρʼ ἐνισπεῖν,</l>
                <l n="370">οἳ δὲ ἕκαστοι ἴσασιν, ὅσοι περιναιετάωσιν.</l>
                <milestone ed="p" unit="card" n="371"/>
                <l n="371">
                    <milestone ed="P" unit="para"/>θεία δʼ Ἠέλιόν τε μέγαν λαμπράν τε Σελήνην</l>
                <l n="372">Ἠῶ θʼ, ἣ πάντεσσιν ἐπιχθονίοισι φαείνει</l>
                <l n="373">ἀθανάτοις τε θεοῖσι, τοὶ οὐρανὸν εὐρὺν ἔχουσι,</l>
                <l n="374">γείναθʼ ὑποδμηθεῖσʼ Ὑπερίονος ἐν φιλότητι.</l>
                <l n="375">Κρίῳ δʼ Εὐρυβίν τέκεν ἐν φιλότητι μιγεῖσα</l>
                <l n="376">Ἀστραῖόν τε μέγαν Πάλλαντά τε δῖα θεάων</l>
                <l n="377">Πέρσην θʼ, ὃς καὶ πᾶσι μετέπρεπεν ἰδμοσύνῃσιν.</l>
                <l n="378">
                    <milestone ed="P" unit="para"/>Ἀστραίῳ δʼ Ἠὼς ἀνέμους τέκε καρτεροθύμους,</l>
                <l n="379">ἀργέστην Ζέφυρον Βορέην τʼ αἰψηροκέλευθον</l>
                <l n="380">καὶ Νότον, ἐν φιλότητι θεὰ θεῷ εὐνηθεῖσα.</l>
                <l n="381">τοὺς δὲ μέτʼ ἀστέρα τίκτεν Ἑωσφόρον Ἠριγένεια</l>
                <l n="382">ἄστρα τε λαμπετόωντα, τά τʼ οὐρανὸς ἐστεφάνωται.</l>
                <l n="383">
                    <milestone ed="P" unit="para"/>Στὺξ δʼ ἔτεκʼ Ὠκεανοῦ θυγάτηρ Πάλλαντι
                    μιγεῖσα</l>
                <l n="384">Ζῆλον καὶ Νίκην καλλίσφυρον ἐν μεγάροισιν·</l>
                <l n="385">καὶ Κράτος ἠδὲ Βίην ἀριδείκετα γείνατο τέκνα, </l>
                <l n="386">τῶν οὐκ ἔστʼ ἀπάνευθε Διὸς δόμος, οὐδέ τις ἕδρη,</l>
                <l n="387">οὐδʼ ὁδός, ὅππη μὴ κείνοις θεὸς ἡγεμονεύῃ,</l>
                <l n="388">ἀλλʼ αἰεὶ πὰρ Ζηνὶ βαρυκτύπῳ ἑδριόωνται.</l>
                <l n="389">ὣς γὰρ ἐβούλευσεν Στὺξ ἄφθιτος Ὠκεανίνη</l>
                <l n="390">ἤματι τῷ, ὅτε πάντας Ὀλύμπιος ἀστεροπητὴς</l>
                <l n="391">ἀθανάτους ἐκάλεσσε θεοὺς ἐς μακρὸν Ὄλυμπον,</l>
                <l n="392">εἶπε δʼ, ὃς ἂν μετὰ εἷο θεῶν Τιτῆσι μάχοιτο,</l>
                <l n="393">μή τινʼ ἀπορραίσειν γεράων, τιμὴν δὲ ἕκαστον</l>
                <l n="394">ἑξέμεν, ἣν τὸ πάρος γε μετʼ ἀθανάτοισι θεοῖσιν</l>
                <l n="395">τὸν δʼ ἔφαθʼ, ὅστις ἄτιμος ὑπὸ Κρόνου ἠδʼ ἀγέραστος,</l>
                <l n="396">τιμῆς καὶ γεράων ἐπιβησέμεν, ἧ θέμις ἐστίν.</l>
                <l n="397">ἦλθε δʼ ἄρα πρώτη Στὺξ ἄφθιτος Οὔλυμπόνδε</l>
                <l n="398">σὺν σφοῖσιν παίδεσσι φίλου διὰ μήδεα πατρός.</l>
                <l n="399">τὴν δὲ Ζεὺς τίμησε, περισσὰ δὲ δῶρα δέδωκεν.</l>
                <l n="400">αὐτὴν μὲν γὰρ ἔθηκε θεῶν μέγαν ἔμμεναι ὅρκον, </l>
                <l n="401">παῖδας δʼ ἤματα πάντα ἑοῦ μεταναιέτας εἶναι.</l>
                <l n="402">ὣς δʼ αὔτως πάντεσσι διαμπερές, ὥς περ ὑπέστη,</l>
                <l n="403">ἐξετέλεσσʼ· αὐτὸς δὲ μέγα κρατεῖ ἠδὲ ἀνάσσει.</l>
                <milestone ed="p" unit="card" n="404"/>
                <l n="404">
                    <milestone ed="P" unit="para"/>φοίβη δʼ αὖ Κοίου πολυήρατον ἦλθεν ἐς εὐνήν·</l>
                <l n="405">κυσαμένη δὴ ἔπειτα θεὰ θεοῦ ἐν φιλότητι</l>
                <l n="406">Λητὼ κυανόπεπλον ἐγείνατο, μείλιχον αἰεί,</l>
                <l n="407">ἤπιον ἀνθρώποισι καὶ ἀθανάτοισι θεοῖσιν,</l>
                <l n="408">μείλιχον ἐξ ἀρχῆς, ἀγανώτατον ἐντὸς Ὀλύμπου.</l>
                <l n="409">γείνατο δʼ Ἀστερίην ἐυώνυμον, ἥν ποτε Πέρσης</l>
                <l n="410">ἠγάγετʼ ἐς μέγα δῶμα φίλην κεκλῆσθαι ἄκοιτιν. </l>
                <l n="411">ἢ δʼ ὑποκυσαμένη Ἑκάτην τέκε, τὴν περὶ πάντων</l>
                <l n="412">Ζεὺς Κρονίδης τίμησε· πόρεν δέ οἱ ἀγλαὰ δῶρα,</l>
                <l n="413">μοῖραν ἔχειν γαίης τε καὶ ἀτρυγέτοιο θαλάσσης.</l>
                <l n="414">ἣ δὲ καὶ ἀστερόεντος ἀπʼ οὐρανοῦ ἔμμορε τιμῆς</l>
                <l n="415">ἀθανάτοις τε θεοῖσι τετιμένη ἐστὶ μάλιστα. </l>
                <l n="416">καὶ γὰρ νῦν, ὅτε πού τις ἐπιχθονίων ἀνθρώπων</l>
                <l n="417">ἔρδων ἱερὰ καλὰ κατὰ νόμον ἱλάσκηται,</l>
                <l n="418">κικλῄσκει Ἑκάτην. πολλή τέ οἱ ἕσπετο τιμὴ</l>
                <l n="419">ῥεῖα μάλʼ, ᾧ πρόφρων γε θεὰ ὑποδέξεται εὐχάς,</l>
                <l n="420">καί τέ οἱ ὄλβον ὀπάζει, ἐπεὶ δύναμίς γε πάρεστιν.</l>
                <l n="421">ὅσσοι γὰρ Γαίης τε καὶ Οὐρανοῦ ἐξεγένοντο</l>
                <l n="422">καὶ τιμὴν ἔλαχον, τούτων ἔχει αἶσαν ἁπάντων.</l>
                <l n="423">οὐδέ τί μιν Κρονίδης ἐβιήσατο οὐδέ τʼ ἀπηύρα,</l>
                <l n="424">ὅσσʼ ἔλαχεν Τιτῆσι μετὰ προτέροισι θεοῖσιν,</l>
                <l n="425">ἀλλʼ ἔχει, ὡς τὸ πρῶτον ἀπʼ ἀρχῆς ἔπλετο δασμός,</l>
                <l n="427">καὶ γέρας ἐν γαίῃ τε καὶ οὐρανῷ ἠδὲ θαλάσσῃ· </l>
                <l n="426">οὐδʼ, ὅτι μουνογενής, ἧσσον θεὰ ἔμμορε τιμῆς,</l>
                <l n="428">ἀλλʼ ἔτι καὶ πολὺ μᾶλλον, ἐπεὶ Ζεὺς τίεται αὐτήν.</l>
                <l n="429">ᾧ δʼ ἐθέλει, μεγάλως παραγίγνεται ἠδʼ ὀνίνησιν·</l>
                <l n="434">ἔν τε δίκῃ βασιλεῦσι παρʼ αἰδοίοισι καθίζει, </l>
                <l n="430">ἔν τʼ ἀγορῇ λαοῖσι μεταπρέπει, ὅν κʼ ἐθέλῃσιν·</l>
                <l n="431">ἠδʼ ὁπότʼ ἐς πόλεμον φθεισήνορα θωρήσσωνται</l>
                <l n="432">ἀνέρες, ἔνθα θεὰ παραγίγνεται, οἷς κʼ ἐθέλῃσι</l>
                <l n="433">νίκην προφρονέως ὀπάσαι καὶ κῦδος ὀρέξαι. </l>
                <l n="435">ἐσθλὴ δʼ αὖθʼ ὁπότʼ ἄνδρες ἀεθλεύωσιν ἀγῶνι, </l>
                <l n="436">ἔνθα θεὰ καὶ τοῖς παραγίγνεται ἠδʼ ὀνίνησιν·</l>
                <l n="437">νικήσας δὲ βίῃ καὶ κάρτεϊ καλὸν ἄεθλον</l>
                <l n="438">ῥεῖα φέρει χαίρων τε, τοκεῦσι δὲ κῦδος ὀπάζει.</l>
                <l n="439">ἐσθλὴ δʼ ἱππήεσσι παρεστάμεν, οἷς κʼ ἐθέλῃσιν.</l>
                <l n="440">καὶ τοῖς, οἳ γλαυκὴν δυσπέμφελον ἐργάζονται,</l>
                <l n="441">εὔχονται δʼ Ἑκάτῃ καὶ ἐρικτύπῳ Ἐννοσιγαίῳ,</l>
                <l n="442">ῥηιδίως ἄγρην κυδρὴ θεὸς ὤπασε πολλήν,</l>
                <l n="443">ῥεῖα δʼ ἀφείλετο φαινομένην, ἐθέλουσά γε θυμῷ.</l>
                <l n="444">ἐσθλὴ δʼ ἐν σταθμοῖσι σὺν Ἑρμῇ ληίδʼ ἀέξειν·</l>
                <l n="445">βουκολίας δʼ ἀγέλας τε καὶ αἰπόλια πλατέʼ αἰγῶν</l>
                <l n="446">ποίμνας τʼ εἰροπόκων ὀίων, θυμῷ γʼ ἐθέλουσα,</l>
                <l n="447">ἐξ ὀλίγων βριάει κἀκ πολλῶν μείονα θῆκεν.</l>
                <l n="448">οὕτω τοι καὶ μουνογενὴς ἐκ μητρὸς ἐοῦσα</l>
                <l n="449">πᾶσι μετʼ ἀθανάτοισι τετίμηται γεράεσσιν.</l>
                <l n="450">θῆκε δέ μιν Κρονίδης κουροτρόφον, οἳ μετʼ ἐκείνην</l>
                <l n="451">ὀφθαλμοῖσιν ἴδοντο φάος πολυδερκέος Ἠοῦς.</l>
                <l n="452">οὕτως ἐξ ἀρχῆς κουροτρόφος, αἳ δέ τε τιμαί.</l>
                <milestone ed="p" unit="card" n="453"/>
                <l n="453">
                    <milestone ed="P" unit="para"/>Ῥείη δὲ δμηθεῖσα Κρόνῳ τέκε φαίδιμα τέκνα,</l>
                <l n="454">Ἱστίην Δήμητρα καὶ Ἥρην χρυσοπέδιλον</l>
                <l n="455">ἴφθιμόν τʼ Ἀίδην, ὃς ὑπὸ χθονὶ δώματα ναίει</l>
                <l n="456">νηλεὲς ἦτορ ἔχων, καὶ ἐρίκτυπον Ἐννοσίγαιον</l>
                <l n="457">Ζῆνά τε μητιόεντα, θεῶν πατέρʼ ἠδὲ καὶ ἀνδρῶν,</l>
                <l n="458">τοῦ καὶ ὑπὸ βροντῆς πελεμίζεται εὐρεῖα χθών.</l>
                <l n="459">καὶ τοὺς μὲν κατέπινε μέγας Κρόνος, ὥς τις ἕκαστος</l>
                <l n="460">νηδύος ἐξ ἱερῆς μητρὸς πρὸς γούναθʼ ἵκοιτο, </l>
                <l n="461">τὰ φρονέων, ἵνα μή τις ἀγαυῶν Οὐρανιώνων</l>
                <l n="462">ἄλλος ἐν ἀθανάτοισιν ἔχοι βασιληίδα τιμήν.</l>
                <l n="463">πεύθετο γὰρ Γαίης τε καὶ Οὐρανοῦ ἀστερόεντος,</l>
                <l n="464">οὕνεκά οἱ πέπρωτο ἑῷ ὑπὸ παιδὶ δαμῆναι</l>
                <l n="465">καὶ κρατερῷ περ ἐόντι, Διὸς μεγάλου διὰ βουλάς·</l>
                <l n="466">τῷ ὅ γʼ ἄρʼ οὐκ ἀλαὸς σκοπιὴν ἔχεν, ἀλλὰ δοκεύων</l>
                <l n="467">παῖδας ἑοὺς κατέπινε· Ῥέην δʼ ἔχε πένθος ἄλαστον.</l>
                <l n="468">ἀλλʼ ὅτε δὴ Δίʼ ἔμελλε θεῶν πατέρʼ ἠδὲ καὶ ἀνδρῶν</l>
                <l n="469">τέξεσθαι, τότʼ ἔπειτα φίλους λιτάνευε τοκῆας</l>
                <l n="470">τοὺς αὐτῆς, Γαῖάν τε καὶ Οὐρανὸν ἀστερόεντα,</l>
                <l n="471">μῆτιν συμφράσσασθαι, ὅπως λελάθοιτο τεκοῦσα</l>
                <l n="472">παῖδα φίλον, τίσαιτο δʼ ἐρινῦς πατρὸς ἑοῖο</l>
                <l n="473">παίδων θʼ, οὓς κατέπινε μέγας Κρόνος ἀγκυλομήτης.</l>
                <l n="474">οἳ δὲ θυγατρὶ φίλῃ μάλα μὲν κλύον ἠδʼ ἐπίθοντο,</l>
                <l n="475">καί οἱ πεφραδέτην, ὅσα περ πέπρωτο γενέσθαι</l>
                <l n="476">ἀμφὶ Κρόνῳ βασιλῆι καὶ υἱέι καρτεροθύμῳ.</l>
                <l n="477">πέμψαν δʼ ἐς Λύκτον, Κρήτης ἐς πίονα δῆμον,</l>
                <l n="478">ὁππότʼ ἄρʼ ὁπλότατον παίδων τέξεσθαι ἔμελλε,</l>
                <l n="479">Ζῆνα μέγαν· τὸν μέν οἱ ἐδέξατο Γαῖα πελώρη</l>
                <l n="480">Κρήτῃ ἐν εὐρείῃ τραφέμεν ἀτιταλλέμεναί τε. </l>
                <l n="481">ἔνθα μιν ἷκτο φέρουσα θοὴν διὰ νύκτα μέλαιναν</l>
                <l n="482">πρώτην ἐς Λύκτον· κρύψεν δέ ἑ χερσὶ λαβοῦσα</l>
                <l n="483">ἄντρῳ ἐν ἠλιβάτῳ, ζαθέης ὑπὸ κεύθεσι γαίης,</l>
                <l n="484">Αἰγαίῳ ἐν ὄρει πεπυκασμένῳ ὑλήεντι.</l>
                <l n="485">τῷ δὲ σπαργανίσασα μέγαν λίθον ἐγγυάλιξεν</l>
                <l n="486">Οὐρανίδῃ μέγʼ ἄνακτι, θεῶν προτέρῳ βασιλῆι.</l>
                <l n="487">τὸν τόθʼ ἑλὼν χείρεσσιν ἑὴν ἐσκάτθετο νηδὺν</l>
                <l n="488">σχέτλιος· οὐδʼ ἐνόησε μετὰ φρεσίν, ὥς οἱ ὀπίσσω</l>
                <l n="489">ἀντὶ λίθου ἑὸς υἱὸς ἀνίκητος καὶ ἀκηδὴς</l>
                <l n="490">λείπεθʼ, ὅ μιν τάχʼ ἔμελλε βίῃ καὶ χερσὶ δαμάσσας</l>
                <l n="491">τιμῆς ἐξελάειν, ὃ δʼ ἐν ἀθανάτοισι ἀνάξειν.</l>
                <milestone ed="p" unit="card" n="492"/>
                <l n="492">
                    <milestone ed="P" unit="para"/>καρπαλίμως δʼ ἄρʼ ἔπειτα μένος καὶ φαίδιμα
                    γυῖα</l>
                <l n="493">ηὔξετο τοῖο ἄνακτος· ἐπιπλομένων δʼ ἐνιαυτῶν</l>
                <l n="494">Γαίης ἐννεσίῃσι πολυφραδέεσσι δολωθεὶς</l>
                <l n="495">ὃν γόνον ἄψ ἀνέηκε μέγας Κρόνος ἀγκυλομήτης</l>
                <l n="496">
                    <del>νικηθεὶς τέχνῃσι βίηφί τε παιδὸς ἑοῖο.</del>
                </l>
                <l n="497">πρῶτον δʼ ἐξέμεσεν λίθον, ὃν πύματον κατέπινεν· </l>
                <l n="498">τὸν μὲν Ζεὺς στήριξε κατὰ χθονὸς εὐρυοδείης</l>
                <l n="499">Πυθοῖ ἐν ἠγαθέῃ γυάλοις ὕπο Παρνησοῖο</l>
                <l n="500">σῆμʼ ἔμεν ἐξοπίσω, θαῦμα θνητοῖσι βροτοῖσιν.</l>
                <l n="501">λῦσε δὲ πατροκασιγνήτους ὀλοῶν ὑπὸ δεσμῶν</l>
                <l n="502">Οὐρανίδας, οὓς δῆσε πατὴρ ἀεσιφροσύνῃσιν·</l>
                <l n="503">οἳ οἱ ἀπεμνήσαντο χάριν ἐυεργεσιάων,</l>
                <l n="504">δῶκαν δὲ βροντὴν ἠδʼ αἰθαλόεντα κεραυνὸν</l>
                <l n="505">καὶ στεροπήν· τὸ πρὶν δὲ πελώρη Γαῖα κεκεύθει·</l>
                <l n="506">τοῖς πίσυνος θνητοῖσι καὶ ἀθανάτοισιν ἀνάσσει.</l>
                <milestone ed="p" unit="card" n="507"/>
                <l n="507">
                    <milestone ed="P" unit="para"/>κούρην δʼ Ἰαπετὸς καλλίσφυρον Ὠκεανίνην</l>
                <l n="508">ἠγάγετο Κλυμένην καὶ ὁμὸν λέχος εἰσανέβαινεν.</l>
                <l n="509">ἣ δέ οἱ Ἄτλαντα κρατερόφρονα γείνατο παῖδα·</l>
                <l n="510">τίκτε δʼ ὑπερκύδαντα Μενοίτιον ἠδὲ Προμηθέα</l>
                <l n="511">ποικίλον αἰολόμητιν, ἁμαρτίνοόν τʼ Ἐπιμηθέα</l>
                <l n="512">ὃς κακὸν ἐξ ἀρχῆς γένετʼ ἀνδράσιν ἀλφηστῇσιν·</l>
                <l n="513">πρῶτος γάρ ῥα Διὸς πλαστὴν ὑπέδεκτο γυναῖκα</l>
                <l n="514">παρθένον. ὑβριστὴν δὲ Μενοίτιον εὐρύοπα Ζεὺς</l>
                <l n="515">εἰς Ἔρεβος κατέπεμψε βαλὼν ψολόεντι κεραυνῷ</l>
                <l n="516">εἵνεκʼ ἀτασθαλίης τε καὶ ἠνορέης ὑπερόπλου.</l>
                <l n="517">Ἄτλας δʼ οὐρανὸν εὐρὺν ἔχει κρατερῆς ὑπʼ ἀνάγκης</l>
                <l n="518">πείρασιν ἐν γαίης, πρόπαρ Εσπερίδων λιγυφώνων,</l>
                <l n="519">ἑστηὼς κεφαλῇ τε καὶ ἀκαμάτῃσι χέρεσσιν·</l>
                <l n="520">ταύτην γάρ οἱ μοῖραν ἐδάσσατο μητίετα Ζεύς. </l>
                <l n="521">δῆσε δʼ ἀλυκτοπέδῃσι Προμηθέα ποικιλόβουλον</l>
                <l n="522">δεσμοῖς ἀργαλέοισι μέσον διὰ κίονʼ ἐλάσσας·</l>
                <l n="523">καί οἱ ἐπʼ αἰετὸν ὦρσε τανύπτερον· αὐτὰρ ὅ γʼ ἧπαρ</l>
                <l n="524">ἤσθιεν ἀθάνατον, τὸ δʼ ἀέξετο ἶσον ἁπάντη</l>
                <l n="525">νυκτός ὅσον πρόπαν ἦμαρ ἔδοι τανυσίπτερος ὄρνις.</l>
                <l n="526">τὸν μὲν ἄρʼ Ἀλκμήνης καλλισφύρου ἄλκιμος υἱὸς</l>
                <l n="527">Ἡρακλέης ἔκτεινε, κακὴν δʼ ἀπὸ νοῦσον ἄλαλκεν</l>
                <l n="528">Ἰαπετιονίδῃ καὶ ἐλύσατο δυσφροσυνάων</l>
                <l n="529">οὐκ ἀέκητι Ζηνὸς Ὀλυμπίου ὑψιμέδοντος,</l>
                <l n="530">ὄφρʼ Ἡρακλῆος Θηβαγενέος κλέος εἴη</l>
                <l n="531">πλεῖον ἔτʼ ἢ τὸ πάροιθεν ἐπὶ χθόνα πουλυβότειραν.</l>
                <l n="532">ταῦτʼ ἄρα ἁζόμενος τίμα ἀριδείκετον υἱόν·</l>
                <l n="533">καί περ χωόμενος παύθη χόλου, ὃν πρὶν ἔχεσκεν,</l>
                <l n="534">οὕνεκʼ ἐρίζετο βουλὰς ὑπερμενέι Κρονίωνι.</l>
                <l n="535">καὶ γὰρ ὅτʼ ἐκρίνοντο θεοὶ θνητοί τʼ ἄνθρωποι</l>
                <l n="536">Μηκώνῃ, τότʼ ἔπειτα μέγαν βοῦν πρόφρονι θυμῷ</l>
                <l n="537">δασσάμενος προέθηκε, Διὸς νόον ἐξαπαφίσκων.</l>
                <l n="538">τοῖς μὲν γὰρ σάρκας τε καὶ ἔγκατα πίονα δημῷ</l>
                <l n="539">ἐν ῥινῷ κατέθηκε καλύψας γαστρὶ βοείῃ,</l>
                <l n="540">τῷ δʼ αὖτʼ ὀστέα λευκὰ βοὸς δολίῃ ἐπὶ τέχνῃ</l>
                <l n="541">εὐθετίσας κατέθηκε καλύψας ἀργέτι δημῷ.</l>
                <l n="542">δὴ τότε μιν προσέειπε πατὴρ ἀνδρῶν τε θεῶν τε·</l>
                <sp>
                    <l n="543">
                        <milestone ed="P" unit="para"/>Ἰαπετιονίδη, πάντων ἀριδείκετʼ ἀνάκτων,</l>
                    <l n="544">ὦ πέπον, ὡς ἑτεροζήλως διεδάσσαο μοίρας.</l>
                </sp>
                <milestone ed="p" unit="card" n="545"/>
                <l n="545">
                    <milestone ed="P" unit="para"/>ὣς φάτο κερτομέων Ζεὺς ἄφθιτα μήδεα εἰδώς. </l>
                <l n="546">τὸν δʼ αὖτε προσέειπε Προμηθεὺς ἀγκυλομήτης</l>
                <l n="547">ἦκʼ ἐπιμειδήσας, δολίης δʼ οὐ λήθετο τέχνης·</l>
                <l n="548">
                    <milestone ed="P" unit="para"/>ζεῦ κύδιστε μέγιστε θεῶν αἰειγενετάων,</l>
                <l n="549">τῶν δʼ ἕλεʼ, ὁπποτέρην σε ἐνὶ φρεσὶ θυμὸς ἀνώγει.</l>
                <l n="550">Φῆ ῥα δολοφρονέων· Ζεὺς δʼ ἄφθιτα μήδεα εἰδὼς</l>
                <l n="551">γνῶ ῥʼ οὐδʼ ἠγνοίησε δόλον· κακὰ δʼ ὄσσετο θυμῷ</l>
                <l n="552">θνητοῖς ἀνθρώποισι, τὰ καὶ τελέεσθαι ἔμελλεν.</l>
                <l n="553">χερσὶ δʼ ὅ γʼ ἀμφοτέρῃσιν ἀνείλετο λευκὸν ἄλειφαρ.</l>
                <l n="554">χώσατο δὲ φρένας ἀμφί, χόλος δέ μιν ἵκετο θυμόν,</l>
                <l n="555">ὡς ἴδεν ὀστέα λευκὰ βοὸς δολίῃ ἐπὶ τέχνῃ. </l>
                <l n="556">ἐκ τοῦ δʼ ἀθανάτοισιν ἐπὶ χθονὶ φῦλʼ ἀνθρώπων</l>
                <l n="557">καίουσʼ ὀστέα λευκὰ θυηέντων ἐπὶ βωμῶν.</l>
                <l n="558">τὸν δὲ μέγʼ ὀχθήσας προσέφη νεφεληγερέτα Ζεύς·</l>
                <l n="559">
                    <milestone ed="P" unit="para"/>Ἰαπετιονίδη, πάντων πέρι μήδεα εἰδώς,</l>
                <l n="560">ὦ πέπον, οὐκ ἄρα πω δολίης ἐπιλήθεο τέχνης.</l>
                <l n="561">
                    <milestone ed="P" unit="para"/>ὣς φάτο χωόμενος Ζεὺς ἄφθιτα μήδεα εἰδώς·</l>
                <l n="562">ἐκ τούτου δὴ ἔπειτα δόλου μεμνημένος αἰεὶ</l>
                <l n="563">οὐκ ἐδίδου Μελίῃσι πυρὸς μένος ἀκαμάτοιο</l>
                <l n="564">θνητοῖς ἀνθρώποις, οἳ ἐπὶ χθονὶ ναιετάουσιν.</l>
                <l n="565">ἀλλά μιν ἐξαπάτησεν ἐὺς πάις Ἰαπετοῖο</l>
                <l n="566">κλέψας ἀκαμάτοιο πυρὸς τηλέσκοπον. αὐγὴν</l>
                <l n="567">ἐν κοΐλῳ νάρθηκι· δάκεν δέ ἑ νειόθι θυμόν,</l>
                <l n="568">Ζῆνʼ ὑψιβρεμέτην, ἐχόλωσε δέ μιν φίλον ἦτορ,</l>
                <l n="569">ὡς ἴδʼ ἐν ἀνθρώποισι πυρὸς τηλέσκοπον αὐγήν.</l>
                <l n="570">αὐτίκα δʼ ἀντὶ πυρὸς τεῦξεν κακὸν ἀνθρώποισιν·</l>
                <l n="571">γαίης γὰρ σύμπλασσε περικλυτὸς Ἀμφιγυήεις</l>
                <l n="572">παρθένῳ αἰδοίῃ ἴκελον Κρονίδεω διὰ βουλάς.</l>
                <l n="573">ζῶσε δὲ καὶ κόσμησε θεὰ γλαυκῶπις Ἀθήνη</l>
                <l n="574">ἀργυφέη ἐσθῆτι· κατὰ κρῆθεν δὲ καλύπτρην</l>
                <l n="575">δαιδαλέην χείρεσσι κατέσχεθε, θαῦμα ἰδέσθαι·</l>
                <l n="576">
                    <del>ἀμφὶ δέ οἱ στεφάνους, νεοθηλέος ἄνθεα ποίης,</del>
                </l>
                <l n="577">
                    <del>ἱμερτοὺς περίθηκε καρήατι Παλλὰς Ἀθήνη.</del>
                </l>
                <l n="578">ἀμφὶ δέ οἱ στεφάνην χρυσέην κεφαλῆφιν ἔθηκε,</l>
                <l n="579">τὴν αὐτὸς ποίησε περικλυτὸς Ἀμφιγυήεις</l>
                <l n="580">ἀσκήσας παλάμῃσι, χαριζόμενος Διὶ πατρί.</l>
                <l n="581">τῇ δʼ ἐνὶ δαίδαλα πολλὰ τετεύχατο, θαῦμα ἰδέσθαι,</l>
                <l n="582">κνώδαλʼ, ὅσʼ ἤπειρος πολλὰ τρέφει ἠδὲ θάλασσα,</l>
                <l n="583">τῶν ὅ γε πόλλʼ ἐνέθηκε,—χάρις δʼ ἀπελάμπετο πολλή,—</l>
                <l n="584">θαυμάσια, ζῴοισιν ἐοικότα φωνήεσσιν.</l>
                <milestone ed="p" unit="card" n="585"/>
                <l n="585">
                    <milestone ed="P" unit="para"/>αὐτὰρ ἐπεὶ δὴ τεῦξε καλὸν κακὸν ἀντʼ ἀγαθοῖο. </l>
                <l n="586">ἐξάγαγʼ, ἔνθα περ ἄλλοι ἔσαν θεοὶ ἠδʼ ἄνθρωποι,</l>
                <l n="587">κόσμῳ ἀγαλλομένην γλαυκώπιδος ὀβριμοπάτρης.</l>
                <l n="588">θαῦμα δʼ ἔχʼ ἀθανάτους τε θεοὺς θνητούς τʼ ἀνθρώπους,</l>
                <l n="589">ὡς εἶδον δόλον αἰπύν, ἀμήχανον ἀνθρώποισιν.</l>
                <l n="590">
                    <milestone ed="P" unit="para"/>ἐκ τῆς γὰρ γένος ἐστὶ γυναικῶν θηλυτεράων, </l>
                <l n="591">
                    <del>τῆς γὰρ ὀλώιόν ἐστι γένος καὶ φῦλα γυναικῶν,</del>
                </l>
                <l n="592">πῆμα μέγʼ αἳ θνητοῖσι μετʼ ἀνδράσι ναιετάουσιν</l>
                <l n="593">οὐλομένης πενίης οὐ σύμφοροι, ἀλλὰ κόροιο.</l>
                <l n="594">ὡς δʼ ὁπότʼ ἐν σμήνεσσι κατηρεφέεσσι μέλισσαι</l>
                <l n="595">κηφῆνας βόσκωσι, κακῶν ξυνήονας ἔργων—</l>
                <l n="596">αἳ μέν τε πρόπαν ἦμαρ ἐς ἠέλιον καταδύντα</l>
                <l n="597">ἠμάτιαι σπεύδουσι τιθεῖσί τε κηρία λευκά,</l>
                <l n="598">οἳ δʼ ἔντοσθε μένοντες ἐπηρεφέας κατὰ σίμβλους</l>
                <l n="599">ἀλλότριον κάματον σφετέρην ἐς γαστέρʼ ἀμῶνται—</l>
                <l n="600">ὣς δʼ αὔτως ἄνδρεσσι κακὸν θνητοῖσι γυναῖκας</l>
                <l n="601">Ζεὺς ὑψιβρεμέτης θῆκεν, ξυνήονας ἔργων</l>
                <l n="602">ἀργαλέων· ἕτερον δὲ πόρεν κακὸν ἀντʼ ἀγαθοῖο·</l>
                <l n="603">ὅς κε γάμον φεύγων καὶ μέρμερα ἔργα γυναικῶν</l>
                <l n="604">μὴ γῆμαι ἐθέλῃ, ὀλοὸν δʼ ἐπὶ γῆρας ἵκοιτο</l>
                <l n="605">χήτεϊ γηροκόμοιο· ὅ γʼ οὐ βιότου ἐπιδευὴς</l>
                <l n="606">ζώει, ἀποφθιμένου δὲ διὰ κτῆσιν δατέονται</l>
                <l n="607">χηρωσταί· ᾧ δʼ αὖτε γάμου μετὰ μοῖρα γένηται,</l>
                <l n="608">κεδνὴν δʼ ἔσχεν ἄκοιτιν ἀρηρυῖαν πραπίδεσσι,</l>
                <l n="609">τῷ δέ τʼ ἀπʼ αἰῶνος κακὸν ἐσθλῷ ἀντιφερίζει</l>
                <l n="610">ἐμμενές· ὃς δέ κε τέτμῃ ἀταρτηροῖο γενέθλης, </l>
                <l n="611">ζώει ἐνὶ στήθεσσιν ἔχων ἀλίαστον ἀνίην</l>
                <l n="612">θυμῷ καὶ κραδίῃ, καὶ ἀνήκεστον κακόν ἐστιν.</l>
                <l n="613">
                    <milestone ed="P" unit="para"/>ὣς οὐκ ἔστι Διὸς κλέψαι νόον οὐδὲ παρελθεῖν.</l>
                <l n="614">οὐδὲ γὰρ Ἰαπετιονίδης ἀκάκητα Προμηθεὺς</l>
                <l n="615">τοῖό γʼ ὑπεξήλυξε βαρὺν χόλον, ἀλλʼ ὑπʼ ἀνάγκης</l>
                <l n="616">καὶ πολύιδριν ἐόντα μέγας κατὰ δεσμὸς ἐρύκει.</l>
                <milestone ed="p" unit="card" n="617"/>
                <l n="617">
                    <milestone ed="P" unit="para"/>Βριάρεῳ δʼ ὡς πρῶτα πατὴρ ὠδύσσατο θυμῷ</l>
                <l n="618">Κόττῳ τʼ ἠδὲ Γύῃ, δῆσεν κρατερῷ ἐνὶ δεσμῷ</l>
                <l n="619">ἠνορέην ὑπέροπλον ἀγώμενος ἠδὲ καὶ εἶδος</l>
                <l n="620">καὶ μέγεθος· κατένασσε δʼ ὑπὸ χθονὸς εὐρυοδείης. </l>
                <l n="621">ἔνθʼ οἵ γʼ ἄλγεʼ ἔχοντες ὑπὸ χθονὶ ναιετάοντες</l>
                <l n="622">εἵατʼ ἐπʼ ἐσχατιῇ, μεγάλης ἐν πείρασι γαίης,</l>
                <l n="623">δηθὰ μάλʼ ἀχνύμενοι, κραδίῃ μέγα πένθος ἔχοντες.</l>
                <l n="624">ἀλλά σφεας Κρονίδης τε καὶ ἀθάνατοι θεοὶ ἄλλοι,</l>
                <l n="625">οὓς τέκεν ἠύκομος Ῥείη Κρόνου ἐν φιλότητι, </l>
                <l n="626">Γαίης φραδμοσύνῃσιν ἀνήγαγον ἐς φάος αὖτις·</l>
                <l n="627">αὐτὴ γάρ σφιν ἅπαντα διηνεκέως κατέλεξε</l>
                <l n="628">σὺν κείνοις νίκην τε καὶ ἀγλαὸν εὖχος ἀρέσθαι.</l>
                <l n="629">δηρὸν γὰρ μάρναντο πόνον θυμαλγέʼ ἔχοντες</l>
                <l n="630">Τιτῆνές τε θεοὶ καὶ ὅσοι Κρόνου ἐξεγένοντο, </l>
                <l n="631">ἀντίον ἀλλήλοισι διὰ κρατερὰς ὑσμίνας,</l>
                <l n="632">οἳ μὲν ἀφʼ ὑψηλῆς Ὄθρυος Τιτῆνες ἀγαυοί,</l>
                <l n="633">οἳ δʼ ἄρʼ ἀπʼ Οὐλύμποιο θεοί, δωτῆρες ἐάων,</l>
                <l n="634">οὓς τέκεν ἠύκομος Ῥείη Κρόνῳ εὐνηθεῖσα.</l>
                <l n="635">οἵ ῥα τότʼ ἀλλήλοισι χόλον θυμαλγέʼ ἔχοντες</l>
                <l n="636">συνεχέως ἐμάχοντο δέκα πλείους ἐνιαυτούς·</l>
                <l n="637">οὐδέ τις ἦν ἔριδος χαλεπῆς λύσις οὐδὲ τελευτὴ</l>
                <l n="638">οὐδετέροις, ἶσον δὲ τέλος τέτατο πτολέμοιο.</l>
                <l n="639">ἀλλʼ ὅτε δὴ κείνοισι παρέσχεθεν ἄρμενα πάντα,</l>
                <l n="640">νέκταρ τʼ ἀμβροσίην τε, τά περ θεοὶ αὐτοὶ ἔδουσι,</l>
                <l n="641">πάντων ἐν στήθεσσιν ἀέξετο θυμὸς ἀγήνωρ.</l>
                <l n="642">ὡς νέκταρ τʼ ἐπάσαντο καὶ ἀμβροσίην ἐρατεινήν,</l>
                <l n="643">δὴ τότε τοῖς μετέειπε πατὴρ ἀνδρῶν τε θεῶν τε·</l>
                <sp>
                    <l n="644">
                        <milestone ed="P" unit="para"/>κέκλυτε μευ, Γαίης τε καὶ Οὐρανοῦ ἀγλαὰ
                        τέκνα,</l>
                    <l n="645">ὄφρʼ εἴπω, τά με θυμὸς ἐνὶ στήθεσσι κελεύει.</l>
                    <l n="646">ἤδη γὰρ μάλα δηρὸν ἐναντίοι ἀλλήλοισι</l>
                    <l n="647">νίκης καὶ κράτεος πέρι μαρνάμεθʼ ἤματα πάντα</l>
                    <l n="648">Τιτῆνές τε θεοὶ καὶ ὅσοι Κρόνου ἐκγενόμεσθα.</l>
                    <l n="649">ὑμεῖς δὲ μεγάλην τε βίην καὶ χεῖρας ἀάπτους</l>
                    <l n="650">φαίνετε Τιτήνεσσιν ἐναντίοι ἐν δαῒ λυγρῇ</l>
                    <l n="651">μνησάμενοι φιλότητος ἐνηέος, ὅσσα παθόντες</l>
                    <l n="652">ἐς φάος ἂψ ἀφίκεσθε δυσηλεγέος ὑπὸ δεσμοῦ</l>
                    <l n="653">ἡμετέρας διὰ βουλὰς ὑπὸ ζόφου ἠερόεντος.</l>
                </sp>
                <milestone ed="p" unit="card" n="654"/>
                <l n="654">
                    <milestone ed="P" unit="para"/>ὣς φάτο· τὸν δʼ ἐξαῦτις ἀμείβετο Κόττος
                    ἀμύμων·</l>
                <l n="655">
                    <milestone ed="P" unit="para"/>Δαιμόνιʼ, οὐκ ἀδάητα πιφαύσκεαι· ἀλλὰ καὶ
                    αὐτοὶ</l>
                <l n="656">ἴδμεν, ὅ τοι περὶ μὲν πραπίδες, περὶ δʼ ἐστὶ νόημα,</l>
                <l n="657">ἀλκτὴρ δʼ ἀθανάτοισιν ἀρῆς γένεο κρυεροῖο.</l>
                <l n="658">σῇσι δʼ ἐπιφροσύνῃσιν ὑπὸ ζόφου ἠερόεντος</l>
                <l n="659">ἄψορρον δʼ† ἐξαῦτις ἀμειλίκτων ὑπὸ δεσμῶν</l>
                <l n="660">ἠλύθομεν, Κρόνου υἱὲ ἄναξ, ἀνάελπτα παθόντες.</l>
                <l n="661">τῷ καὶ νῦν ἀτενεῖ τε νόῳ καὶ ἐπίφρονι βουλῇ</l>
                <l n="662">ῥυσόμεθα κράτος ὑμὸν ἐν αἰνῇ δηϊοτῆτι</l>
                <l n="663">μαρνάμενοι Τιτῆσιν ἀνὰ κρατερὰς ὑσμίνας.</l>
                <l n="664">
                    <milestone ed="P" unit="para"/>ὣς φάτʼ· ἐπῄνεσσαν δὲ θεοί, δωτῆρες ἐάων,</l>
                <l n="665">μῦθον ἀκούσαντες· πολέμου δʼ ἐλιλαίετο θυμὸς</l>
                <l n="666">μᾶλλον ἔτʼ ἢ τὸ πάροιθε· μάχην δʼ ἀμέγαρτον ἔγειραν</l>
                <l n="667">πάντες, θήλειαι τε καὶ ἄρσενες, ἤματι κείνῳ,</l>
                <l n="668">Τιτῆνές τε θεοὶ καὶ ὅσοι Κρόνου ἐξεγένοντο,</l>
                <l n="669">οὕς τε Ζεὺς Ἐρέβευσφιν ὑπὸ χθονὸς ἧκε φόωσδε</l>
                <l n="670">δεινοί τε κρατεροί τε, βίην ὑπέροπλον ἔχοντες.</l>
                <l n="671">τῶν ἑκατὸν μὲν χεῖρες ἀπʼ ὤμων ἀίσσοντο</l>
                <l n="672">πᾶσιν ὁμῶς, κεφαλαὶ δὲ ἑκάστῳ πεντήκοντα</l>
                <l n="673">ἐξ ὤμων ἐπέφυκον ἐπὶ στιβαροῖσι μέλεσσιν.</l>
                <l n="674">οἳ τότε Τιτήνεσσι κατέσταθεν ἐν δαῒ λυγρῇ</l>
                <l n="675">πέτρας ἠλιβάτους στιβαρῇς ἐν χερσὶν ἔχοντες. </l>
                <l n="676">Τιτῆνες δʼ ἑτέρωθεν ἐκαρτύναντο φάλαγγας</l>
                <l n="677">προφρονέως, χειρῶν τε βίης θʼ ἅμα ἔργον ἔφαινον</l>
                <l n="678">ἀμφότεροι· δεινὸν δὲ περίαχε πόντος ἀπείρων,</l>
                <l n="679">γῆ δὲ μέγʼ ἐσμαράγησεν, ἐπέστενε δʼ οὐρανὸς εὐρὺς</l>
                <l n="680">σειόμενος, πεδόθεν δὲ τινάσσετο μακρὸς Ὄλυμπος</l>
                <l n="681">ῥιπῇ ὕπʼ ἀθανάτων, ἔνοσις δʼ ἵκανε βαρεῖα</l>
                <l n="682">Τάρταρον ἠερόεντα, ποδῶν τʼ αἰπεῖα ἰωὴ</l>
                <l n="683">ἀσπέτου ἰωχμοῖο βολάων τε κρατεράων·</l>
                <l n="684">ὣς ἄρʼ ἐπʼ ἀλλήλοις ἵεσαν βέλεα στονόεντα.</l>
                <l n="685">φωνὴ δʼ ἀμφοτέρων ἵκετʼ οὐρανὸν ἀστερόεντα</l>
                <l n="686">κεκλομένων· οἳ δὲ ξύνισαν μεγάλῳ ἀλαλητῷ.</l>
                <milestone ed="p" unit="card" n="687"/>
                <l n="687">
                    <milestone ed="P" unit="para"/>οὐδʼ ἄρʼ ἔτι Ζεὺς ἴσχεν ἑὸν μένος, ἀλλά νυ τοῦ
                    γε</l>
                <l n="688">εἶθαρ μὲν μένεος πλῆντο φρένες, ἐκ δέ τε πᾶσαν</l>
                <l n="689">φαῖνε βίην· ἄμυδις δʼ ἄρʼ ἀπʼ οὐρανοῦ ἠδʼ ἀπʼ Ὀλύμπου</l>
                <l n="690">ἀστράπτων ἔστειχε συνωχαδόν· οἱ δὲ κεραυνοὶ</l>
                <l n="691">ἴκταρ ἅμα βροντῇ τε καὶ ἀστεροπῇ ποτέοντο</l>
                <l n="692">χειρὸς ἄπο στιβαρῆς, ἱερὴν φλόγα εἰλυφόωντες</l>
                <l n="693">ταρφέες· ἀμφὶ δὲ γαῖα φερέσβιος ἐσμαράγιζε</l>
                <l n="694">καιομένη, λάκε δʼ ἀμφὶ πυρὶ μεγάλʼ ἄσπετος ὕλη.</l>
                <l n="695">ἔζεε δὲ χθὼν πᾶσα καὶ Ὠκεανοῖο ῥέεθρα</l>
                <l n="696">πόντος τʼ ἀτρύγετος· τοὺς δʼ ἄμφεπε θερμὸς ἀυτμὴ</l>
                <l n="697">Τιτῆνας χθονίους, φλὸξ δʼ αἰθέρα δῖαν ἵκανεν</l>
                <l n="698">ἄσπετος, ὄσσε δʼ ἄμερδε καὶ ἰφθίμων περ ἐόντων</l>
                <l n="699">αὐγὴ μαρμαίρουσα κεραυνοῦ τε στεροπῆς τε.</l>
                <l n="700">καῦμα δὲ θεσπέσιον κάτεχεν Χάος· εἴσατο δʼ ἄντα</l>
                <l n="701">ὀφθαλμοῖσιν ἰδεῖν ἠδʼ οὔασι ὄσσαν ἀκοῦσαι</l>
                <l n="702">αὔτως, ὡς εἰ Γαῖα καὶ Οὐρανὸς εὐρὺς ὕπερθε</l>
                <l n="703">πίλνατο· τοῖος γάρ κε μέγας ὑπὸ δοῦπος ὀρώρει</l>
                <l n="704">τῆς μὲν ἐρειπομένης, τοῦ δʼ ὑψόθεν ἐξεριπόντος·</l>
                <l n="705">τόσσος δοῦπος ἔγεντο θεῶν ἔριδι ξυνιόντων. </l>
                <l n="706">σὺν δʼ ἄνεμοι ἔνοσίν τε κονίην τʼ ἐσφαράγιζον</l>
                <l n="707">βροντήν τε στεροπήν τε καὶ αἰθαλόεντα κεραυνόν,</l>
                <l n="708">κῆλα Διὸς μεγάλοιο, φέρον δʼ ἰαχήν τʼ ἐνοπήν τε</l>
                <l n="709">ἐς μέσον ἀμφοτέρων· ὄτοβος δʼ ἄπλητος ὀρώρει</l>
                <l n="710">σμερδαλέης ἔριδος, κάρτος δʼ ἀνεφαίνετο ἔργων.</l>
                <l n="711">ἐκλίνθη δὲ μάχη· πρὶν δʼ ἀλλήλοις ἐπέχοντες</l>
                <l n="712">ἐμμενέως ἐμάχοντο διὰ κρατερὰς ὑσμίνας.</l>
                <l n="713">
                    <milestone ed="P" unit="para"/>οἳ δʼ ἄρʼ ἐνὶ πρώτοισι μάχην δριμεῖαν ἔγειραν</l>
                <l n="714">Κόττος τε Βριάρεώς τε Γύης τʼ ἄατος πολέμοιο,</l>
                <l n="715">οἵ ῥα τριηκοσίας πέτρας στιβαρῶν ἀπὸ χειρῶν</l>
                <l n="716">πέμπον ἐπασσυτέρας, κατὰ δʼ ἐσκίασαν βελέεσσι</l>
                <l n="717">Τιτῆνας, καὶ τοὺς μὲν ὑπὸ χθονὸς εὐρυοδείης</l>
                <l n="718">πέμψαν καὶ δεσμοῖσιν ἐν ἀργαλέοισιν ἔδησαν</l>
                <l n="719">χερσὶν νικήσαντες ὑπερθύμους περ ἐόντας,</l>
                <l n="720">τόσσον ἔνερθʼ ὑπὸ γῆς, ὅσον οὐρανός ἐστʼ ἀπὸ γαίης·</l>
                <l n="721">τόσσον γάρ τʼ ἀπὸ γῆς ἐς Τάρταρον ἠερόεντα.</l>
                <l n="722">ἐννέα γὰρ νύκτας τε καὶ ἤματα χάλκεος ἄκμων</l>
                <l n="723">οὐρανόθεν κατιὼν δεκάτῃ κʼ ἐς γαῖαν ἵκοιτο·</l>
                <l n="724">ἐννέα δʼ αὖ νύκτας τε καὶ ἤματα χάλκεος ἄκμων</l>
                <l n="725">ἐκ γαίης κατιὼν δεκάτῃ κʼ ἐς Τάρταρον ἵκοι. </l>
                <l n="726">τὸν πέρι χάλκεον ἕρκος ἐλήλαται· ἀμφὶ δέ μιν νὺξ</l>
                <l n="727">τριστοιχεὶ κέχυται περὶ δειρήν· αὐτὰρ ὕπερθεν</l>
                <l n="728">γῆς ῥίζαι πεφύασι καὶ ἀτρυγέτοιο θαλάσσης.</l>
                <milestone ed="p" unit="card" n="729"/>
                <l n="729">ἔνθα θεοὶ Τιτῆνες ὑπὸ ζόφῳ ἠερόεντι</l>
                <l n="730">κεκρύφαται βουλῇσι Διὸς νεφεληγερέταο</l>
                <l n="731">χώρῳ ἐν εὐρώεντι, πελώρης ἔσχατα γαίης.</l>
                <l n="732">τοῖς οὐκ ἐξιτόν ἐστι. θύρας δʼ ἐπέθηκε Ποσειδέων</l>
                <l n="733">χαλκείας, τεῖχος δὲ περοίχεται ἀμφοτέρωθεν.</l>
                <l n="734">ἔνθα Γύης Κόττος τε καὶ Ὀβριάρεως μεγάθυμος</l>
                <l n="735">ναίουσιν, φύλακες πιστοὶ Διὸς αἰγιόχοιο.</l>
                <l n="736">
                    <milestone ed="P" unit="para"/>ἔνθα δὲ γῆς δνοφερῆς καὶ Ταρτάρου ἠερόεντος</l>
                <l n="737">πόντου τʼ ἀτρυγέτοιο καὶ οὐρανοῦ ἀστερόεντος</l>
                <l n="738">ἑξείης πάντων πηγαὶ καὶ πείρατʼ ἔασιν</l>
                <l n="739">ἀργαλέʼ εὐρώεντα, τά τε στυγέουσι θεοί περ,</l>
                <l n="740">χάσμα μέγʼ, οὐδέ κε πάντα τελεσφόρον εἰς ἐνιαυτὸν</l>
                <l n="741">οὖδας ἵκοιτʼ, εἰ πρῶτα πυλέων ἔντοσθε γένοιτο,</l>
                <l n="742">ἀλλά κεν ἔνθα καὶ ἔνθα φέροι πρὸ θύελλα θυέλλῃ</l>
                <l n="743">ἀργαλέη· δεινὸν δὲ καὶ ἀθανάτοισι θεοῖσι</l>
                <l n="744">τοῦτο τέρας. Νυκτὸς δʼ ἐρεβεννῆς οἰκία δεινὰ</l>
                <l n="745">ἕστηκεν νεφέλῃς κεκαλυμμένα κυανέῃσιν. </l>
                <l n="746">τῶν πρόσθʼ Ἰαπετοῖο πάις ἔχει οὐρανὸν εὐρὺν</l>
                <l n="747">ἑστηὼς κεφαλῇ τε καὶ ἀκαμάτῃσι χέρεσσιν</l>
                <l n="748">ἀστεμφέως, ὅθι Νύξ τε καὶ Ἡμέρη ἆσσον ἰοῦσαι</l>
                <l n="749">ἀλλήλας προσέειπον, ἀμειβόμεναι μέγαν οὐδὸν</l>
                <l n="750">χάλκεον· ἣ μὲν ἔσω καταβήσεται, ἣ δὲ θύραζε</l>
                <l n="751">ἔρχεται, οὐδέ ποτʼ ἀμφοτέρας δόμος ἐντὸς ἐέργει,</l>
                <l n="752">ἀλλʼ αἰεὶ ἑτέρη γε δόμων ἔκτοσθεν ἐοῦσα</l>
                <l n="753">γαῖαν ἐπιστρέφεται, ἣ δʼ αὖ δόμου ἐντὸς ἐοῦσα</l>
                <l n="754">μίμνει τὴν αὐτῆς ὥρην ὁδοῦ, ἔστʼ ἂν ἵκηται,</l>
                <l n="755">ἣ μὲν ἐπιχθονίοισι φάος πολυδερκὲς ἔχουσα, </l>
                <l n="756">ἣ δʼ Ὕπνον μετὰ χερσί, κασίγνητον Θανάτοιο.</l>
                <l n="757">Νὺξ ὀλοή, νεφέλῃ κεκαλυμμένη ἠεροειδεῖ.</l>
                <l n="758">
                    <milestone ed="P" unit="para"/>ἔνθα δὲ Νυκτὸς παῖδες ἐρεμνῆς οἰκίʼ ἔχουσιν,</l>
                <l n="759">Ὕπνος καὶ Θάνατος, δεινοὶ θεοί· οὐδέ ποτʼ αὐτοὺς</l>
                <l n="760">Ἠέλιος φαέθων ἐπιδέρκεται ἀκτίνεσσιν</l>
                <l n="761">οὐρανὸν εἲς ἀνιὼν οὐδʼ οὐρανόθεν καταβαίνων.</l>
                <l n="762">τῶν δʼ ἕτερος γαῖάν τε καὶ εὐρέα νῶτα θαλάσσης</l>
                <l n="763">ἥσυχος ἀνστρέφεται καὶ μείλιχος ἀνθρώποισι,</l>
                <l n="764">τοῦ δὲ σιδηρέη μὲν κραδίη, χάλκεον δέ οἱ ἦτορ</l>
                <l n="765">νηλεὲς ἐν στήθεσσιν· ἔχει δʼ ὃν πρῶτα λάβῃσιν</l>
                <l n="766">ἀνθρώπων· ἐχθρὸς δὲ καὶ ἀθανάτοισι θεοῖσιν.</l>
                <milestone ed="p" unit="card" n="767"/>
                <l n="767">
                    <milestone ed="P" unit="para"/>ἔνθα θεοῦ χθονίου πρόσθεν δόμοι ἠχήεντες</l>
                <l n="768">ἰφθίμου τʼ Ἀίδεω καὶ ἐπαινῆς Περσεφονείης</l>
                <l n="769">ἑστᾶσιν, δεινὸς δὲ κύων προπάροιθε φυλάσσει</l>
                <l n="770">νηλειής, τέχνην δὲ κακὴν ἔχει· ἐς μὲν ἰόντας</l>
                <l n="771">σαίνει ὁμῶς οὐρῇ τε καὶ οὔασιν ἀμφοτέροισιν,</l>
                <l n="772">ἐξελθεῖν δʼ οὐκ αὖτις ἐᾷ πάλιν, ἀλλὰ δοκεύων</l>
                <l n="773">ἐσθίει, ὅν κε λάβῃσι πυλέων ἔκτοσθεν ἰόντα.</l>
                <l n="774">
                    <del>ἰφθίμου τʼ Ἀίδεω καὶ ἐπαινῆς Περσεφονείης.</del>
                </l>
                <l n="775">
                    <milestone ed="P" unit="para"/>ἔνθα δὲ ναιετάει στυγερὴ θεὸς ἀθανάτοισι, </l>
                <l n="776">δεινὴ Στύξ, θυγάτηρ ἀψορρόου Ὠκεανοῖο</l>
                <l n="777">πρεσβυτάτη· νόσφιν δὲ θεῶν κλυτὰ δώματα ναίει</l>
                <l n="778">μακρῇσιν πέτρῃσι κατηρεφέʼ· ἀμφὶ δὲ πάντη</l>
                <l n="779">κίοσιν ἀργυρέοισι πρὸς οὐρανὸν ἐστήρικται.</l>
                <l n="780">παῦρα δὲ Θαύμαντος θυγάτηρ πόδας ὠκέα Ἶρις</l>
                <l n="781">ἀγγελίην πωλεῖται ἐπʼ εὐρέα νῶτα θαλάσσης.</l>
                <l n="782">ὁππότʼ ἔρις καὶ νεῖκος ἐν ἀθανάτοισιν ὄρηται</l>
                <l n="783">καί ῥʼ ὅστις ψεύδηται Ὀλύμπια δώματʼ ἐχόντων,</l>
                <l n="784">Ζεὺς δέ τε Ἶριν ἔπεμψε θεῶν μέγαν ὅρκον ἐνεῖκαι</l>
                <l n="785">τηλόθεν ἐν χρυσέῃ προχόῳ πολυώνυμον ὕδωρ</l>
                <l n="786">ψυχρόν, ὅτʼ ἐκ πέτρης καταλείβεται ἠλιβάτοιο</l>
                <l n="787">ὑψηλῆς· πολλὸν δὲ ὑπὸ χθονὸς εὐρυοδείης</l>
                <l n="788">ἐξ ἱεροῦ ποταμοῖο ῥέει διὰ νύκτα μέλαιναν</l>
                <l n="789">Ὠκεανοῖο κέρας· δεκάτη δʼ ἐπὶ μοῖρα δέδασται·</l>
                <l n="790">ἐννέα μὲν περὶ γῆν τε καὶ εὐρέα νῶτα θαλάσσης</l>
                <l n="791">δίνῃς ἀργυρέῃς εἱλιγμένος εἰς ἅλα πίπτει,</l>
                <l n="792">ἣ δὲ μίʼ ἐκ πέτρης προρέει μέγα πῆμα θεοῖσιν.</l>
                <l n="793">ὅς κεν τὴν ἐπίορκον ἀπολλείψας ἐπομόσσῃ</l>
                <l n="794">ἀθανάτων, οἳ ἔχουσι κάρη νιφόεντος Ὀλύμπου,</l>
                <l n="795">κεῖται νήυτμος τετελεσμένον εἰς ἐνιαυτόν·</l>
                <l n="796">οὐδέ ποτʼ ἀμβροσίης καὶ νέκταρος ἔρχεται ἆσσον</l>
                <l n="797">βρώσιος, ἀλλά τε κεῖται ἀνάπνευστος καὶ ἄναυδος</l>
                <l n="798">στρωτοῖς ἐν λεχέεσσι, κακὸν δέ ἑ κῶμα καλύπτει.</l>
                <l n="799">αὐτὰρ ἐπεὶ νοῦσον τελέσῃ μέγαν εἰς ἐνιαυτόν,</l>
                <l n="800">ἄλλος γʼ ἐξ ἄλλου δέχεται χαλεπώτερος ἄεθλος. </l>
                <l n="801">εἰνάετες δὲ θεῶν ἀπαμείρεται αἰὲν ἐόντων,</l>
                <l n="802">οὐδέ ποτʼ ἐς βουλὴν ἐπιμίσγεται οὐδʼ ἐπὶ δαῖτας</l>
                <l n="803">ἐννέα πάντα ἔτεα· δεκάτῳ δʼ ἐπιμίσγεται αὖτις</l>
                <l n="804">εἴρας ἐς ἀθανάτων, οἳ Ὀλύμπια δώματʼ ἔχουσιν.</l>
                <l n="805">τοῖον ἄρʼ ὅρκον ἔθεντο θεοὶ Στυγὸς ἄφθιτον ὕδωρ</l>
                <l n="806">ὠγύγιον, τὸ δʼ ἵησι καταστυφέλου διὰ χώρου.</l>
                <milestone ed="p" unit="card" n="807"/>
                <l n="807">
                    <milestone ed="P" unit="para"/>ἔνθα δὲ γῆς δνοφερῆς καὶ Ταρτάρου ἠερόεντος</l>
                <l n="808">πόντου τʼ ἀτρυγέτοιο καὶ οὐρανοῦ ἀστερόεντος</l>
                <l n="809">ἑξείης πάντων πηγαὶ καὶ πείρατʼ ἔασιν</l>
                <l n="810">ἀργαλέʼ εὐρώεντα, τά τε στυγέουσι θεοί περ.</l>
                <l n="811">ἔνθα δὲ μαρμάρεαί τε πύλαι καὶ χάλκεος οὐδὸς</l>
                <l n="812">ἀστεμφής, ῥίζῃσι διηνεκέεσσιν ἀρηρώς,</l>
                <l n="813">αὐτοφυής· πρόσθεν δὲ θεῶν ἔκτοσθεν ἁπάντων</l>
                <l n="814">Τιτῆνες ναίουσι, πέρην Χάεος ζοφεροῖο.</l>
                <l n="815">αὐτὰρ ἐρισμαράγοιο Διὸς κλειτοὶ ἐπίκουροι</l>
                <l n="816">δώματα ναιετάουσιν ἐπʼ Ὠκεανοῖο θεμέθλοις,</l>
                <l n="817">Κόττος τʼ ἠδὲ Γύης· Βριάρεών γε μὲν ἠὺν ἐόντα</l>
                <l n="818">γαμβρὸν ἑὸν ποίησε βαρύκτυπος Ἐννοσίγαιος,</l>
                <l n="819">δῶκε δὲ Κυμοπόλειαν ὀπυίειν, θυγατέρα ἥν.</l>
                <milestone ed="p" unit="card" n="820"/>
                <l n="820">
                    <milestone ed="P" unit="para"/>αὐτὰρ ἐπεὶ Τιτῆνας ἀπʼ οὐρανοῦ ἐξέλασεν Ζεύς, </l>
                <l n="821">ὁπλότατον τέκε παῖδα Τυφωέα Γαῖα πελώρη</l>
                <l n="822">Ταρτάρου ἐν φιλότητι διὰ χρυσέην Ἀφροδίτην·</l>
                <l n="823">οὗ χεῖρες μὲν ἔασιν ἐπʼ ἰσχύι, ἔργματʼ ἔχουσαι,</l>
                <l n="824">καὶ πόδες ἀκάματοι κρατεροῦ θεοῦ· ἐκ δέ οἱ ὤμων</l>
                <l n="825">ἣν ἑκατὸν κεφαλαὶ ὄφιος, δεινοῖο δράκοντος,</l>
                <l n="826">γλώσσῃσιν δνοφερῇσι λελιχμότες, ἐκ δέ οἱ ὄσσων</l>
                <l n="827">θεσπεσίῃς κεφαλῇσιν ὑπʼ ὀφρύσι πῦρ ἀμάρυσσεν·</l>
                <l n="828">πασέων δʼ ἐκ κεφαλέων πῦρ καίετο δερκομένοιο·</l>
                <l n="829">φωναὶ δʼ ἐν πάσῃσιν ἔσαν δεινῇς κεφαλῇσι</l>
                <l n="830">παντοίην ὄπʼ ἰεῖσαι ἀθέσφατον· ἄλλοτε μὲν γὰρ</l>
                <l n="831">φθέγγονθʼ ὥστε θεοῖσι συνιέμεν, ἄλλοτε δʼ αὖτε</l>
                <l n="832">ταύρου ἐριβρύχεω, μένος ἀσχέτου, ὄσσαν ἀγαύρου,</l>
                <l n="833">ἄλλοτε δʼ αὖτε λέοντος ἀναιδέα θυμὸν ἔχοντος,</l>
                <l n="834">ἄλλοτε δʼ αὖ σκυλάκεσσιν ἐοικότα, θαύματʼ ἀκοῦσαι,</l>
                <l n="835">ἄλλοτε δʼ αὖ ῥοίζεσχʼ, ὑπὸ δʼ ἤχεεν οὔρεα μακρά.</l>
                <l n="836">καί νύ κεν ἔπλετο ἔργον ἀμήχανον ἤματι κείνῳ</l>
                <l n="837">καί κεν ὅ γε θνητοῖσι καὶ ἀθανάτοισιν ἄναξεν,</l>
                <l n="838">εἰ μὴ ἄρʼ ὀξὺ νόησε πατὴρ ἀνδρῶν τε θεῶν τε.</l>
                <l n="839">σκληρὸν δʼ ἐβρόντησε καὶ ὄβριμον, ἀμφὶ δὲ γαῖα</l>
                <l n="840">σμερδαλέον κονάβησε καὶ οὐρανὸς εὐρὺς ὕπερθε</l>
                <l n="841">πόντος τʼ Ὠκεανοῦ τε ῥοαὶ καὶ Τάρταρα γαίης.</l>
                <l n="842">ποσσὶ δʼ ὕπʼ ἀθανάτοισι μέγας πελεμίζετʼ Ὄλυμπος</l>
                <l n="843">ὀρνυμένοιο ἄνακτος· ἐπεστενάχιζε δὲ γαῖα.</l>
                <l n="844">καῦμα δʼ ὑπʼ ἀμφοτέρων κάτεχεν ἰοειδέα πόντον</l>
                <l n="845">βροντῆς τε στεροπῆς τε, πυρός τʼ ἀπὸ τοῖο πελώρου,</l>
                <l n="846">πρηστήρων ἀνέμων τε κεραυνοῦ τε φλεγέθοντος.</l>
                <l n="847">ἔζεε δὲ χθὼν πᾶσα καὶ οὐρανὸς ἠδὲ θάλασσα·</l>
                <l n="848">θυῖε δʼ ἄρʼ ἀμφʼ ἀκτὰς περί τʼ ἀμφί τε κύματα μακρὰ</l>
                <l n="849">ῥιπῇ ὕπʼ ἀθανάτων, ἔνοσις δʼ ἄσβεστος ὀρώρει·</l>
                <l n="850">τρέε δʼ Ἀίδης, ἐνέροισι καταφθιμένοισιν ἀνάσσων,</l>
                <l n="851">Τιτῆνές θʼ ὑποταρτάριοι, Κρόνον ἀμφὶς ἐόντες,</l>
                <l n="852">ἀσβέστου κελάδοιο καὶ αἰνῆς δηιοτῆτος.</l>
                <milestone ed="p" unit="card" n="853"/>
                <l n="853">Ζεὺς δʼ ἐπεὶ οὖν κόρθυνεν ἑὸν μένος, εἵλετο δʼ ὅπλα,</l>
                <l n="854">βροντήν τε στεροπήν τε καὶ αἰθαλόεντα κεραυνόν,</l>
                <l n="855">πλῆξεν ἀπʼ Οὐλύμποιο ἐπάλμενος· ἀμφὶ δὲ πάσας</l>
                <l n="856">ἔπρεσε θεσπεσίας κεφαλὰς δεινοῖο πελώρου.</l>
                <l n="857">αὐτὰρ ἐπεὶ δή μιν δάμασεν πληγῇσιν ἱμάσσας,</l>
                <l n="858">ἤριπε γυιωθείς, στενάχιζε δὲ γαῖα πελώρη.</l>
                <l n="859">φλὸξ δὲ κεραυνωθέντος ἀπέσσυτο τοῖο ἄνακτος</l>
                <l n="860">οὔρεος ἐν βήσσῃσιν ἀιδνῇς παιπαλοέσσῃς, </l>
                <l n="861">πληγέντος. πολλὴ δὲ πελώρη καίετο γαῖα</l>
                <l n="862">ἀτμῇ θεσπεσίῃ καὶ ἐτήκετο κασσίτερος ὣς</l>
                <l n="863">τέχνῃ ὕπʼ αἰζηῶν ἐν ἐυτρήτοις χοάνοισι</l>
                <l n="864">θαλφθείς, ἠὲ σίδηρος, ὅ περ κρατερώτατός ἐστιν.</l>
                <l n="865">οὔρεος ἐν βήσσῃσι δαμαζόμενος πυρὶ κηλέῳ</l>
                <l n="866">τήκεται ἐν χθονὶ δίῃ ὑφʼ Ἡφαιστου παλάμῃσιν.</l>
                <l n="867">ὣς ἄρα τήκετο γαῖα σέλαι πυρὸς αἰθομένοιο.</l>
                <l n="868">ῥῖψε δέ μιν θυμῷ ἀκαχὼν ἐς Τάρταρον εὐρύν.</l>
                <l n="869">
                    <milestone ed="P" unit="para"/>ἐκ δὲ Τυφωέος ἔστʼ ἀνέμων μένος ὑγρὸν ἀέντων,</l>
                <l n="870">νόσφι Νότου Βορέω τε καὶ ἀργέστεω Ζεφύροιο·</l>
                <l n="871">οἵ γε μὲν ἐκ θεόφιν γενεή, θνητοῖς μέγʼ ὄνειαρ·</l>
                <l n="872">οἱ δʼ ἄλλοι μαψαῦραι ἐπιπνείουσι θάλασσαν·</l>
                <l n="873">αἳ δή τοι πίπτουσαι ἐς ἠεροειδέα πόντον,</l>
                <l n="874">πῆμα μέγα θνητοῖσι, κακῇ θυίουσιν ἀέλλῃ·</l>
                <l n="875">ἄλλοτε δʼ ἄλλαι ἄεισι διασκιδνᾶσί τε νῆας</l>
                <l n="876">ναύτας τε φθείρουσι· κακοῦ δʼ οὐ γίγνεται ἀλκὴ</l>
                <l n="877">ἀνδράσιν, οἳ κείνῃσι συνάντωνται κατὰ πόντον·</l>
                <l n="878">αἳ δʼ αὖ καὶ κατὰ γαῖαν ἀπείριτον ἀνθεμόεσσαν</l>
                <l n="879">ἔργʼ ἐρατὰ φθείρουσι χαμαιγενέων ἀνθρώπων</l>
                <l n="880">πιμπλεῖσαι κόνιός τε καὶ ἀργαλέου κολοσυρτοῦ. </l>
                <l n="881">
                    <milestone ed="P" unit="para"/>αὐτὰρ ἐπεί ῥα πόνον μάκαρες θεοὶ ἐξετέλεσσαν,</l>
                <l n="882">Τιτήνεσσι δὲ τιμάων κρίναντο βίηφι,</l>
                <l n="883">δή ῥα τότʼ ὤτρυνον βασιλευέμεν ἠδὲ ἀνάσσειν</l>
                <l n="884">Γαίης φραδμοσύνῃσιν Ὀλύμπιον εὐρύοπα Ζῆν</l>
                <l n="885">ἀθανάτων· ὃ δὲ τοῖσιν ἑὰς διεδάσσατο τιμάς. </l>
                <milestone ed="p" unit="card" n="886"/>
                <l n="886">
                    <milestone ed="P" unit="para"/>Ζεὺς δὲ θεῶν βασιλεὺς πρώτην ἄλοχον θέτο
                    Μῆτιν</l>
                <l n="887">πλεῖστα τε ἰδυῖαν ἰδὲ θνητῶν ἀνθρώπων.</l>
                <l n="888">ἀλλʼ ὅτε δὴ ἄρʼ ἔμελλε θεὰν γλαυκῶπιν Ἀθήνην</l>
                <l n="889">τέξεσθαι, τότʼ ἔπειτα δόλῳ φρένας ἐξαπατήσας</l>
                <l n="890">αἱμυλίοισι λόγοισιν ἑὴν ἐσκάτθετο νηδὺν</l>
                <l n="891">Γαίης φραδμοσύνῃσι καὶ Οὐρανοῦ ἀστερόεντος.</l>
                <l n="892">τὼς γάρ οἱ φρασάτην, ἵνα μὴ βασιληίδα τιμὴν</l>
                <l n="893">ἄλλος ἔχοι Διὸς ἀντὶ θεῶν αἰειγενετάων.</l>
                <l n="894">ἐκ γὰρ τῆς εἵμαρτο περίφρονα τέκνα γενέσθαι·</l>
                <l n="895">πρώτην μὲν κούρην γλαυκώπιδα Τριτογένειαν</l>
                <l n="896">ἶσον ἔχουσαν πατρὶ μένος καὶ ἐπίφρονα βουλήν.</l>
                <l n="897">αὐτὰρ ἔπειτʼ ἄρα παῖδα θεῶν βασιλῆα καὶ ἀνδρῶν</l>
                <l n="898">ἤμελλεν τέξεσθαι, ὑπέρβιον ἦτορ ἔχοντα·</l>
                <l n="899">ἀλλʼ ἄρα μιν Ζεὺς πρόσθεν ἑὴν ἐσκάτθετο νηδύν,</l>
                <l n="900">ὡς δή οἱ φράσσαιτο θεὰ ἀγαθόν τε κακόν τε. </l>
                <milestone ed="p" unit="card" n="901"/>
                <l n="901">
                    <milestone ed="P" unit="para"/>δεύτερον ἠγάγετο λιπαρὴν Θέμιν, ἣ τέκεν Ὥρας,</l>
                <l n="902">Εὐνουμίην τε Δίκην τε καὶ Εἰρήνην τεθαλυῖαν,</l>
                <l n="903">αἳ ἔργʼ ὠρεύουσι καταθνητοῖσι βροτοῖσι,</l>
                <l n="904">Μοίρας θʼ, ᾗ πλείστην τιμὴν πόρε μητίετα Ζεύς,</l>
                <l n="905">Κλωθώ τε Λάχεσίν τε καὶ Ἄτροπον, αἵτε διδοῦσι</l>
                <l n="906">θνητοῖς ἀνθρώποισιν ἔχειν ἀγαθόν τε κακόν τε.</l>
                <l n="907">
                    <milestone ed="P" unit="para"/>τρεῖς δέ οἱ Εὐρυνομη Χάριτας τέκε
                    καλλιπαρῄους,</l>
                <l n="908">Ὠκεανοῦ κούρη, πολυήρατον εἶδος ἔχουσα,</l>
                <l n="909">Ἀγλαΐην τε καὶ Εὐφροσύνην Θαλίην τʼ ἐρατεινήν·</l>
                <l n="910">τῶν καὶ ἀπὸ βλεφάρων ἔρος εἴβετο δερκομενάων</l>
                <l n="911">λυσιμελής· καλὸν δέ θʼ ὑπʼ ὀφρύσι δερκιόωνται.</l>
                <l n="912">
                    <milestone ed="P" unit="para"/>αὐτὰρ ὁ Δήμητρος πολυφόρβης ἐς λέχος ἦλθεν,</l>
                <l n="913">ἣ τέκε Περσεφόνην λευκώλενον, ἣν Ἀιδωνεὺς</l>
                <l n="914">ἥρπασε ἧς παρὰ μητρός· ἔδωκε δὲ μητίετα Ζεύς.</l>
                <l n="915">
                    <milestone ed="P" unit="para"/>μνημοσύνης δʼ ἐξαῦτις ἐράσσατο καλλικόμοιο, </l>
                <l n="916">ἐξ ἧς οἱ Μοῦσαι χρυσάμπυκες ἐξεγένοντο</l>
                <l n="917">ἐννέα, τῇσιν ἅδον θαλίαι καὶ τέρψις ἀοιδῆς.</l>
                <l n="918">
                    <milestone ed="P" unit="para"/>Λητὼ δʼ Ἀπόλλωνα καὶ Ἄρτεμιν ἰοχέαιραν,</l>
                <l n="919">ἱμερόεντα γόνον περὶ πάντων Οὐρανιώνων,</l>
                <l n="920">γείνατʼ ἄρʼ αἰγιόχοιο Διὸς φιλότητι μιγεῖσα. </l>
                <l n="921">
                    <milestone ed="P" unit="para"/>λοισθοτάτην δʼ Ἥρην θαλερὴν ποιήσατʼ ἄκοιτιν·</l>
                <l n="922">ἣ δʼ Ἥβην καὶ Ἄρηα καὶ Εἰλείθυιαν ἔτικτε</l>
                <l n="923">μιχθεῖσʼ ἐν φιλότητι θεῶν βασιλῆι καὶ ἀνδρῶν.</l>
                <l n="924">
                    <milestone ed="P" unit="para"/>αὐτὸς δʼ ἐκ κεφαλῆς γλαυκώπιδα Τριτογένειαν</l>
                <l n="925">δεινὴν ἐγρεκύδοιμον ἀγέστρατον Ἀτρυτώνην</l>
                <l n="926">πότνιαν, ᾗ κέλαδοί τε ἅδον πόλεμοί τε μάχαι τε,</l>
                <l n="927">Ἥρη δʼ Ἥφαιστον κλυτὸν οὐ φιλότητι μιγεῖσα</l>
                <l n="928">γείνατο, καὶ ζαμένησε καὶ ἤρισε ᾧ παρακοίτῃ,</l>
                <l n="929">ἐκ πάντων τέχνῃσι κεκασμένον Οὐρανιώνων.</l>
                <l n="929a">
                    <milestone ed="P" unit="para"/>
                    <add>Ἥρη δὲ ζαμένησε καὶ ἤρισε ᾧ παρακοίτῃ. </add>
                </l>
                <l n="929b">
                    <add>ἐκ ταύτης δʼ ἔριδος ἣ μὲν τέκε φαίδιμον υἱὸν</add>
                </l>
                <l n="929c">
                    <add>Ἥφαιστον, φιλότητος ἄτερ Διὸς αἰγιόχοιο,</add>
                </l>
                <l n="929d">
                    <add>ἐκ πάντων παλάμῃσι κεκασμένον Οὐρανιώνων·</add>
                </l>
                <l n="929e">
                    <add>αὐτὰρ ὅ γʼ Ὠκεανοῦ καὶ Τηθύος ἠυκόμοιο</add>
                </l>
                <l n="929f">
                    <add>κούρῃ νόσφʼ Ἥρης παρελέξατο καλλιπαρήῳ,</add>
                </l>
                <gap reason="ellipsis"/>
                <l n="929g">
                    <add>ἐξαπαφὼν Μῆτιν καίπερ πολυδήνεʼ ἐοῦσαν.</add>
                </l>
                <l n="929h">
                    <add>συμμάρψας δʼ ὅ γε χερσὶν ἑὴν ἐγκάτθετο νηδὺν</add>
                </l>
                <l n="929i">
                    <add>δείσας, μὴ τέξῃ κρατερώτερον ἄλλο κεραυνοῦ.</add>
                </l>
                <l n="929j">
                    <add>τοὔνεκά μιν Κρονίδης ὑψίζυγος αἰθέρι ναίων</add>
                </l>
                <l n="929k">
                    <add>κάππιεν ἐξαπίνης· ἣ δʼ αὐτίκα Παλλάδʼ Ἀθήνην</add>
                </l>
                <l n="929l">
                    <add>κύσατο· τὴν μὲν ἔτικτε πατὴρ ἀνδρῶν τε θεῶν τε</add>
                </l>
                <l n="929m">
                    <add>πὰρ κορυφὴν Τρίτωνος ἐπʼ ὄχθῃσιν ποταμοῖο.</add>
                </l>
                <l n="929n">
                    <add>Μῆτις δʼ αὖτε Ζηνὸς ὑπὸ σπλάγχνοις λελαθυῖα</add>
                </l>
                <l n="929o">
                    <add>ἧστο, Ἀθηναίης μήτηρ, τέκταινα δικαίων</add>
                </l>
                <l n="929p">
                    <add>πλεῖστα θεῶν τε ἰδυῖα καταθνητῶν τʼ ἀνθρώπων,</add>
                </l>
                <l n="929q">
                    <add>ἔνθα θεὰ παρέδεκτο ὅθεν παλάμαις περὶ πάντων</add>
                </l>
                <l n="929r">
                    <add>ἀθανάτων ἐκέκασθʼ οἳ Ὀλύμπια δώματʼ ἔχουσιν,</add>
                </l>
                <l n="929s">
                    <del>αἰγίδα ποιήσασα φοβέστρατον ἔντος Ἀθήνης·</del>
                </l>
                <l n="929t">
                    <add>σὺν τῇ ἐγείνατό μιν πολεμήια τεύχεʼ ἔχουσαν.</add>
                </l>
                <l n="930">
                    <milestone ed="P" unit="para"/> Ἐκ δʼ Ἀμφιτρίτης καὶ ἐρικτύπου Ἐννοσιγαίου</l>
                <l n="931">Τρίτων εὐρυβίης γένετο μέγας, ὅστε θαλάσσης</l>
                <l n="932">πυθμένʼ ἔχων παρὰ μητρὶ φίλῃ καὶ πατρὶ ἄνακτι</l>
                <l n="933">ναίει χρύσεα δῶ, δεινὸς θεός. αὐτὰρ Ἄρηι</l>
                <l n="934">ῥινοτόρῳ Κυθέρεια Φόβον καὶ Δεῖμον ἔτικτε</l>
                <l n="935">δεινούς, οἵτʼ ἀνδρῶν πυκινὰς κλονέουσι φάλαγγας</l>
                <l n="936">ἐν πολέμῳ κρυόεντι σὺν Ἄρηι πτολιπόρθῳ,</l>
                <l n="937">Ἁρμονίην θʼ, ἣν Κάδμος ὑπέρθυμος θέτʼ ἄκοιτιν.</l>
                <milestone ed="p" unit="card" n="938"/>
                <l n="938">
                    <milestone ed="P" unit="para"/>Ζηνὶ δʼ ἄρʼ Ἀτλαντὶς Μαίη τέκε κύδιμον Ἑρμῆν,</l>
                <l n="939">κήρυκʼ ἀθανάτων, ἱερὸν λέχος εἰσαναβᾶσα.</l>
                <l n="940">
                    <milestone ed="P" unit="para"/>Καδμείη δʼ ἄρα οἱ Σεμέλη τέκε φαίδιμον υἱὸν</l>
                <l n="941">μιχθεῖσʼ ἐν φιλότητι, Διώνυσον πολυγηθέα,</l>
                <l n="942">ἀθάνατον θνητή· νῦν δʼ ἀμφότεροι θεοί εἰσιν.</l>
                <l n="943">
                    <milestone ed="P" unit="para"/>Ἀλκμήνη δʼ ἄρʼ ἔτικτε βίην Ἡρακληείην</l>
                <l n="944">μιχθεῖσʼ ἐν φιλότητι Διὸς νεφεληγερέταο.</l>
                <l n="945">
                    <milestone ed="P" unit="para"/>ἀγλαΐην δʼ Ἥφαιστος, ἀγακλυτὸς ἀμφιγυήεις,</l>
                <l n="946">ὁπλοτάτην Χαρίτων θαλερὴν ποιήσατʼ ἄκοιτιν.</l>
                <l n="947">
                    <milestone ed="P" unit="para"/>χρυσοκόμης δὲ Διώνυσος ξανθὴν Ἀριάδνην,</l>
                <l n="948">κούρην Μίνωος, θαλερὴν ποιήσατʼ ἄκοιτιν.</l>
                <l n="949">τὴν δέ οἱ ἀθάνατον καὶ ἀγήρω θῆκε Κρονίων.</l>
                <l n="950">
                    <milestone ed="P" unit="para"/>ἥβην δʼ Ἀλκμήνης καλλισφύρου ἄλκιμος υἱός, </l>
                <l n="951">ἲς Ἡρακλῆος, τελέσας στονόεντας ἀέθλους,</l>
                <l n="952">παῖδα Διὸς μεγάλοιο καὶ Ἥρης χρυσοπεδίλου,</l>
                <l n="953">αἰδοίην θέτʼ ἄκοιτιν ἐν Οὐλύμπῳ νιφόεντι,</l>
                <l n="954">ὄλβιος, ὃς μέγα ἔργον ἐν ἀθανάτοισιν ἀνύσσας</l>
                <l n="955">ναίει ἀπήμαντος καὶ ἀγήραος ἤματα πάντα. </l>
                <l n="956">
                    <milestone ed="P" unit="para"/>ἠελίῳ δʼ ἀκάμαντι τέκεν κλυτὸς Ὠκεανίνη</l>
                <l n="957">Περσηὶς Κίρκην τε καὶ Αἰήτην βασιλῆα.</l>
                <l n="958">Αἰήτης δʼ υἱὸς φαεσιμβρότου Ἠελίοιο</l>
                <l n="959">κούρην Ὠκεανοῖο τελήεντος ποταμοῖο</l>
                <l n="960">γῆμε θεῶν βουλῇσιν Ἰδυῖαν καλλιπάρῃον. </l>
                <l n="961">ἣ δέ οἱ Μήδειαν ἐύσφυρον ἐν φιλότητι</l>
                <l n="962">γείναθʼ ὑποδμηθεῖσα διὰ χρυσέην Ἀφροδίτην.</l>
                <sp>
                    <milestone ed="p" unit="card" n="963"/>
                    <l n="963">
                        <milestone ed="P" unit="para"/>ὑμεῖς μὲν νῦν χαίρετʼ, Ὀλύμπια δώματʼ
                        ἔχοντες,</l>
                    <l n="964">νῆσοί τʼ ἤπειροί τε καὶ ἁλμυρὸς ἔνδοθι πόντος.</l>
                    <l n="965">νῦν δὲ θεάων φῦλον ἀείσατε, ἡδυέπειαι</l>
                    <l n="966">Μοῦσαι Ὀλυμπιάδες, κοῦραι Διὸς αἰγιόχοιο,</l>
                    <l n="967">ὅσσαι δὴ θνητοῖσι παρʼ ἀνδράσιν εὐνηθεῖσαι</l>
                    <l n="968">ἀθάναται γείναντο θεοῖς ἐπιείκελα τέκνα.</l>
                </sp>
                <l n="969">
                    <milestone ed="P" unit="para"/>Δημήτηρ μὲν Πλοῦτον ἐγείνατο, δῖα θεάων,</l>
                <l n="970">Ἰασίωνʼ ἥρωι μιγεῖσʼ ἐρατῇ φιλότητι</l>
                <l n="971">νειῷ ἔνι τριπόλῳ, Κρήτης ἐν πίονι δήμῳ,</l>
                <l n="972">ἐσθλόν, ὃς εἶσʼ ἐπὶ γῆν τε καὶ εὐρέα νῶτα θαλάσσης</l>
                <l n="973">πάντη· τῷ δὲ τυχόντι καὶ οὗ κʼ ἐς χεῖρας ἵκηται,</l>
                <l n="974">τὸν δʼ ἀφνειὸν ἔθηκε, πολὺν δέ οἱ ὤπασεν ὄλβον.</l>
                <l n="975">
                    <milestone ed="P" unit="para"/>Κάδμῳ δʼ Ἁρμονίη, θυγάτηρ χρυσέης Ἀφροδιτης,</l>
                <l n="976">Ἰνὼ καὶ Σεμέλην καὶ Ἀγαυὴν καλλιπάρῃον</l>
                <l n="977">Αὐτονόην θʼ, ἣν γῆμεν Ἀρισταῖος βαθυχαίτης,</l>
                <l n="978">γείνατο καὶ Πολύδωρον ἐυστεφάνῳ ἐνὶ Θήβῃ.</l>
                <l n="979">
                    <milestone ed="P" unit="para"/>κούρη δʼ Ὠκεανοῦ, Χρυσάορι καρτεροθύμῳ</l>
                <l n="980">μιχθεῖσʼ ἐν φιλότητι πολυχρύσου Ἀφροδίτης, </l>
                <l n="981">Καλλιρόη τέκε παῖδα βροτῶν κάρτιστον ἁπάντων,</l>
                <l n="982">Γηρυονέα, τὸν κτεῖνε βίη Ἡρακληείη</l>
                <l n="983">βοῶν ἕνεκʼ εἰλιπόδων ἀμφιρρύτῳ εἰν Ἐρυθείῃ.</l>
                <l n="984">
                    <milestone ed="P" unit="para"/>Τιθωνῷ δʼ Ἠὼς τέκε Μέμνονα χαλκοκορυστήν,</l>
                <l n="985">Αἰθιόπων βασιλῆα, καὶ Ἠμαθίωνα ἄνακτα.</l>
                <l n="986">αὐτὰρ ὑπαὶ Κεφάλῳ φιτύσατο φαίδιμον υἱόν,</l>
                <l n="987">ἴφθιμον Φαέθοντα, θεοῖς ἐπιείκελον ἄνδρα.</l>
                <l n="988">τόν ῥα νέον τέρεν ἄνθος ἔχοντʼ ἐρικυδέος ἥβης</l>
                <l n="989">παῖδʼ ἀταλὰ φρονέοντα φιλομμειδὴς Ἀφροδίτη</l>
                <l n="990">ὦρτʼ ἀναρεψαμένη, καί μιν ζαθέοις ἐνὶ νηοῖς</l>
                <l n="991">νηοπόλον νύχιον ποιήσατο, δαίμονα δῖον.</l>
                <l n="992">
                    <milestone ed="P" unit="para"/>κούρην δʼ Αἰήταο διοτρεφέος βασιλῆος</l>
                <l n="993">Αἰσονίδης βουλῇσι θεῶν αἰειγενετάων</l>
                <l n="994">ἦγε παρʼ Αἰήτεω, τελέσας στονόεντας ἀέθλους,</l>
                <l n="995">τοὺς πολλοὺς ἐπέτελλε μέγας βασιλεὺς ὑπερήνωρ, </l>
                <l n="996">ὑβριστὴς Πελίης καὶ ἀτάσθαλος, ὀβριμοεργός.</l>
                <l n="997">τοὺς τελέσας Ἰαωλκὸν ἀφίκετο, πολλὰ μογήσας,</l>
                <l n="998">ὠκείης ἐπὶ νηὸς ἄγων ἑλικώπιδα κούρην</l>
                <l n="999">Αἰσονίδης, καί μιν θαλερὴν ποιήσατʼ ἄκοιτιν.</l>
                <l n="1000">καί ῥʼ ἥ γε δμηθεῖσʼ ὑπʼ Ἰήσονι, ποιμένι λαῶν,</l>
                <l n="1001">Μήδειον τέκε παῖδα, τὸν οὔρεσιν ἔτρεφε Χείρων</l>
                <l n="1002">Φιλυρίδης· μεγάλου δὲ Διὸς νόος ἐξετελεῖτο.</l>
                <milestone ed="p" unit="card" n="1003"/>
                <l n="1003">
                    <milestone ed="P" unit="para"/>αὐτὰρ Νηρῆος κοῦραι,· ἁλίοιο γέροντος,</l>
                <l n="1004">ἦ τοι μὲν Φῶκον Ψαμάθη τέκε δῖα θεάων</l>
                <l n="1005">Αἰακοῦ ἐν φιλότητι διὰ χρυσέην Ἀφροδίτην, </l>
                <l n="1006">Πηλέι δὲ δμηθεῖσα θεὰ Θέτις ἀργυρόπεζα</l>
                <l n="1007">γείνατʼ Ἀχιλλῆα ῥηξήνορα θυμολέοντα.</l>
                <l n="1008">
                    <milestone ed="P" unit="para"/>Αἰνείαν δʼ ἄρʼ ἔτικτεν ἐυστέφανος Κυθέρεια</l>
                <l n="1009">Ἀγχίσῃ ἥρωι μιγεῖσʼ ἐρατῇ φιλότητι</l>
                <l n="1010">Ἴδης ἐν κορυφῇσι πολυπτύχου ὑληέσσης. </l>
                <l n="1011">
                    <milestone ed="P" unit="para"/>Κίρκη δʼ, Ἠελίου θυγάτηρ Ὑπεριονίδαο,</l>
                <l n="1012">γείνατʼ Ὀδυσσῆος ταλασίφρονος ἐν φιλότητι</l>
                <l n="1013">Ἄγριον ἠδὲ Λατῖνον ἀμύμονά τε κρατερόν τε·</l>
                <l n="1014">
                    <del>Τηλέγονον δʼ ἄρʼ ἔτικτε διὰ χρυσέην Ἀφροδίτην.</del>
                </l>
                <l n="1015">οἳ δή τοι μάλα τῆλε μυχῷ νήσων ἱεράων</l>
                <l n="1016">πᾶσιν Τυρσηνοῖσιν ἀγακλειτοῖσιν ἄνασσον.</l>
                <l n="1017">
                    <milestone ed="P" unit="para"/>Ναυσίθοον δʼ Ὀδυσῆι Καλυψὼ δῖα θεάων</l>
                <l n="1018">γείνατο Ναυσίνοόν τε μιγεῖσʼ ἐρατῇ φιλότητι.</l>
                <l n="1019">
                    <milestone ed="P" unit="para"/>αὗται μὲν θνητοῖσι παρʼ ἀνδράσιν εὐνηθεῖσαι</l>
                <l n="1020">ἀθάναται γείναντο θεοῖς ἐπιείκελα τέκνα. </l>
                <l n="1021">
                    <milestone ed="P" unit="para"/>νῦν δὲ γυναικῶν φῦλον ἀείσατε, ἡδυέπειαι</l>
                <l n="1022">Μοῦσαι Ὀλυμπιάδες, κοῦραι Διὸς αἰγιόχοιο.</l>
            </div>
        </body>
    </text>
</TEI>
