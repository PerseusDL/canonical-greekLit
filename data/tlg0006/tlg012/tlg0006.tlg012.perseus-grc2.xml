<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
<title xml:lang="grc">Ἠλέκτρα</title>
<title type="sub">Machine readable text</title>
<author n="Eur.">Euripides</author>
<editor n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
    <resp>Prepared under the supervision of</resp>
    <name>Lisa Cerrato</name>
    <name>William Merrill</name>
    <name>Elli Mylonas</name>
    <name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent/>
<publicationStmt>
    <publisher>Trustees of Tufts University</publisher>
    <pubPlace>Medford, MA</pubPlace>
    <authority>Perseus Project</authority>
    <date type="release">1996</date>
</publicationStmt>
<sourceDesc>
    <biblStruct>
        <monogr>
            <author>Euripides</author>
            <title xml:lang="lat">Euripidis Fabulae</title>
            <editor>Gilbert Murray</editor>
            <imprint>
                <pubPlace>Oxford</pubPlace>
                <publisher>Clarendon Press</publisher>
                <date>1913</date>
            </imprint>
            <biblScope unit="volume">2</biblScope>
        </monogr>
        <ref target="https://archive.org/details/euripidisfabu02euri/page/n243">The Internet Archive</ref>
    </biblStruct>
</sourceDesc>
</fileDesc>
<encodingDesc>
    <editorialDecl>
        <quotation marks="none"/>
    </editorialDecl>
    <refsDecl n="CTS">
        <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
            <p>This pointer pattern extracts lines</p>
        </cRefPattern>
    </refsDecl>
</encodingDesc>
<!--<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>-->
<profileDesc>
    <langUsage>
        <language ident="grc">Greek</language>
    </langUsage>
</profileDesc>
<revisionDesc>
    <change when="2020-01-14" who="Lisa Cerrato">EpiDoc and CTS conversion</change>
    <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change>
    <change when="2013-06-13" who="gcrane">tagging now should be compatible with CTS</change>
    <change when="2012-02-14" who="ajones06">Standardized and in a few cases added in header info.</change>
    <change when="2011-09-07" who="rsingh04">adding rend=displayNum to lb tags</change>
    <change when="2011-03-30" who="gcrane">small fixes</change>
    <change when="2011-01-13" who="gcrane">more refinements making these files SDL compatible</change>
    <change when="2010-12-25" who="gcrane">our existing files but with L tags converted to LB milestones</change>
    <change when="2009-11-23" who="rsingh04">moved more xml files around based on copyright status</change>
    <change when="2005-08-01" who="packel">removed stray item tags</change>
    <change when="2005-07-25" who="packel">Converted to XML</change>
    <change when="2004-04-21" who="mimno">added card 1s</change>
    <change when="2003-09-09" who="amahoney">put spaces around em-dash entity so as not to confuse morphology stuff</change>
    <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change>
    <change when="2000-03-04" who="dasmith">Added separate funder entity to TEI header.</change>
    <change when="2000-02-17" who="amahoney">use n attribute on sp to carry over speaker names when long speeches are interrupted by card breaks -- and move card break past close tag of sp</change>
    <change when="1999-12-23" who="amahoney">convert to P3</change>
    <change when="1998-10-01" who="Bill Merrill">Fixed cardbreaks at 464, 998; added line 463b.</change>
    <change when="1995-06-01" who="Lisa Cerrato">Added speaker tags where needed.</change>
    <change when="1992-08-01" who="Bill Merrill">Made Speakers lower case; tagged lacunae; cut L N="0006" L N="012"  from line 328, '†L N="32" from 870; removed some caps;</change>
    <change when="1988-01-01" who="Judith Nelson">Basic SGML tagging</change>
</revisionDesc>
</teiHeader>
    
    <text xml:lang="grc">
        <body>
            <div type="edition" n="urn:cts:greekLit:tlg0006.tlg012.perseus-grc2" xml:lang="grc">

<div type="textpart" subtype="episode">
<milestone ed="perseus" unit="card" n="1"/>
    <l resp="perseus" style="hidden" n="0"/>

<sp><speaker>Αὐτουργός</speaker>
<l n="1">ὦ γῆς παλαιὸν ἄργος, Ἰνάχου ῥοαί,</l>
<l n="2">ὅθεν ποτʼ ἄρας ναυσὶ χιλίαις Ἄρη</l>
<l n="3">ἐς γῆν ἔπλευσε Τρῳάδʼ Ἀγαμέμνων ἄναξ.</l>
<l n="4">κτείνας δὲ τὸν κρατοῦντʼ ἐν Ἰλιάδι χθονὶ</l>
<l n="5">Πρίαμον, ἑλών τε Δαρδάνου κλεινὴν πόλιν,</l>
<l n="6">ἀφίκετʼ ἐς τόδʼ Ἄργος, ὑψηλῶν δʼ ἐπὶ</l>
<l n="7">ναῶν ἔθηκε σκῦλα πλεῖστα βαρβάρων.</l>
<l n="8">κἀκεῖ μὲν εὐτύχησεν· ἐν δὲ δώμασι</l>
<l n="9">θνῄσκει γυναικὸς πρὸς Κλυταιμήστρας δόλῳ</l>
<l n="10">καὶ τοῦ Θυέστου παιδὸς Αἰγίσθου χερί.</l>
<l n="11">χὣ μὲν παλαιὰ σκῆπτρα Ταντάλου λιπὼν</l>
<l n="12">ὄλωλεν, Αἴγισθος δὲ βασιλεύει χθονός,</l>
<l n="13">ἄλοχον ἐκείνου Τυνδαρίδα κόρην ἔχων.</l>
<l n="14">οὓς δʼ ἐν δόμοισιν ἔλιφʼ ὅτʼ ἐς Τροίαν ἔπλει,</l>
<l n="15">ἄρσενά τʼ Ὀρέστην θῆλύ τʼ Ἠλέκτρας θάλος,</l>
<l n="16">τὸν μὲν πατρὸς γεραιὸς ἐκκλέπτει τροφεὺς</l>
<l n="17">μέλλοντʼ Ὀρέστην χερὸς ὑπʼ Αἰγίσθου θανεῖν</l>
<l n="18">Στροφίῳ τʼ ἔδωκε Φωκέων ἐς γῆν τρέφειν·</l>
<l n="19">ἣ δʼ ἐν δόμοις ἔμεινεν Ἠλέκτρα πατρός,</l>
<l n="20">ταύτην ἐπειδὴ θαλερὸς εἶχʼ ἥβης χρόνος,</l>
<l n="21">μνηστῆρες ᾔτουν Ἑλλάδος πρῶτοι χθονός.</l>
<l n="22">δείσας δὲ μή τῳ παῖδʼ ἀριστέων τέκοι</l>
<l n="23">Ἀγαμέμνονος ποινάτορʼ, εἶχεν ἐν δόμοις</l>
<l n="24">Αἴγισθος οὐδʼ ἥρμοζε νυμφίῳ τινί.</l>
<l n="25"><milestone ed="P" unit="para"/>ἐπεὶ δὲ καὶ τοῦτʼ ἦν φόβου πολλοῦ πλέων,</l>
<l n="26">μή τῳ λαθραίως τέκνα γενναίῳ τέκοι,</l>
<l n="27">κτανεῖν σφε βουλεύσαντος, ὠμόφρων ὅμως</l>
<l n="28">μήτηρ νιν ἐξέσῳσεν Αἰγίσθου χερός.</l>
<l n="29">ἐς μὲν γὰρ ἄνδρα σκῆψιν εἶχʼ ὀλωλότα,</l>
<l n="30">παίδων δʼ ἔδεισε μὴ φθονηθείη φόνῳ.</l>
<l n="31">ἐκ τῶνδε δὴ τοιόνδʼ ἐμηχανήσατο</l>
<l n="32">Αἴγισθος· ὃς μὲν γῆς ἀπηλλάχθη φυγὰς</l>
<l n="33">Ἀγαμέμνονος παῖς, χρυσὸν εἶφʼ ὃς ἂν κτάνῃ,</l>
<l n="34">ἡμῖν δὲ δὴ δίδωσιν Ἠλέκτραν ἔχειν</l>
<l n="35">δάμαρτα, πατέρων μὲν Μυκηναίων ἄπο</l>
<l n="36">γεγῶσιν — οὐ δὴ τοῦτό γʼ ἐξελέγχομαι·</l>
<l n="37">λαμπροὶ γὰρ ἐς γένος γε, χρημάτων δὲ δὴ</l>
<l n="38">πένητες, ἔνθεν ηὑγένειʼ ἀπόλλυται — </l>
<l n="39">ὡς ἀσθενεῖ δοὺς ἀσθενῆ λάβοι φόβον.</l>
<l n="40">εἰ γάρ νιν ἔσχεν ἀξίωμʼ ἔχων ἀνήρ,</l>
<l n="41">εὕδοντʼ ἂν ἐξήγειρε τὸν Ἀγαμέμνονος</l>
<l n="42">φόνον δίκη τʼ ἂν ἦλθεν Αἰγίσθῳ τότε.</l>
<l n="43">ἣν οὔποθʼ ἁνὴρ ὅδε — σύνοιδέ μοι Κύπρις — </l>
<l n="44">ᾔσχυνεν εὐνῇ· παρθένος δʼ ἔτʼ ἐστὶ δή.</l>
<l n="45">αἰσχύνομαι γὰρ ὀλβίων ἀνδρῶν τέκνα</l>
<l n="46">λαβὼν ὑβρίζειν, οὐ κατάξιος γεγώς.</l>
<l n="47">στένω δὲ τὸν λόγοισι κηδεύοντʼ ἐμοὶ</l>
<l n="48">ἄθλιον Ὀρέστην, εἴ ποτʼ εἰς Ἄργος μολὼν</l>
<l n="49">γάμους ἀδελφῆς δυστυχεῖς ἐσόψεται.</l>
<milestone ed="perseus" unit="card" n="50"/>
<l n="50"><milestone ed="P" unit="para"/>ὅστις δέ μʼ εἶναί φησι μῶρον, εἰ λαβὼν</l>
<l n="51">νέαν ἐς οἴκους παρθένον μὴ θιγγάνω,</l>
<l n="52">γνώμης πονηροῖς κανόσιν ἀναμετρούμενος</l>
<l n="53">τὸ σῶφρον ἴστω καὐτὸς αὖ τοιοῦτος ὤν.</l></sp>

<sp><speaker>Ἠλέκτρα</speaker>
<l n="54">ὦ νὺξ μέλαινα, χρυσέων ἄστρων τροφέ,</l>
<l n="55">ἐν ᾗ τόδʼ ἄγγος τῷδʼ ἐφεδρεῦον κάρᾳ</l>
<l n="56">φέρουσα πηγὰς ποταμίας μετέρχομαι — </l>
<l n="57">οὐ δή τι χρείας ἐς τοσόνδʼ ἀφιγμένη,</l>
<l n="58">ἀλλʼ ὡς ὕβριν δείξωμεν Αἰγίσθου θεοῖς — </l>
<l n="59">γόους τʼ ἀφίημʼ αἰθέρʼ ἐς μέγαν πατρί.</l>
<l n="60">ἡ γὰρ πανώλης Τυνδαρίς, μήτηρ ἐμή,</l>
<l n="61">ἐξέβαλέ μʼ οἴκων, χάριτα τιθεμένη πόσει·</l>
<l n="62">τεκοῦσα δʼ ἄλλους παῖδας Αἰγίσθῳ πάρα</l>
<l n="63">πάρεργʼ Ὀρέστην κἀμὲ ποιεῖται δόμων — </l></sp>

<sp><speaker>Αὐτουργός</speaker>
<l n="64">τί γὰρ τάδʼ, ὦ δύστηνʼ, ἐμὴν μοχθεῖς χάριν</l>
<l n="65">πόνους ἔχουσα, πρόσθεν εὖ τεθραμμένη,</l>
<l n="66">καὶ ταῦτʼ ἐμοῦ λέγοντος οὐκ ἀφίστασαι;</l></sp>

<sp><speaker>Ἠλέκτρα</speaker>
<l n="67">ἐγώ σʼ ἴσον θεοῖσιν ἡγοῦμαι φίλον·</l>
<l n="68">ἐν τοῖς ἐμοῖς γὰρ οὐκ ἐνύβρισας κακοῖς.</l>
<l n="69">μεγάλη δὲ θνητοῖς μοῖρα συμφορᾶς κακῆς</l>
<l n="70">ἰατρὸν εὑρεῖν, ὡς ἐγὼ σὲ λαμβάνω.</l>
<l n="71">δεῖ δή με κἀκέλευστον εἰς ὅσον σθένω</l>
<l n="72">μόχθου ʼπικουφίζουσαν, ὡς ῥᾷον φέρῃς,</l>
<l n="73">συνεκκομίζειν σοι πόνους. ἅλις δʼ ἔχεις</l>
<l n="74">τἄξωθεν ἔργα· τἀν δόμοις δʼ ἡμᾶς χρεὼν</l>
<l n="75">ἐξευτρεπίζειν. εἰσιόντι δʼ ἐργάτῃ</l>
<l n="76">θύραθεν ἡδὺ τἄνδον εὑρίσκειν καλῶς.</l></sp>

<sp><speaker>Αὐτουργός</speaker>
<l n="77">εἴ τοι δοκεῖ σοι, στεῖχε· καὶ γὰρ οὐ πρόσω</l>
<l n="78">πηγαὶ μελάθρων τῶνδʼ. ἐγὼ δʼ ἅμʼ ἡμέρᾳ</l>
<l n="79">βοῦς εἰς ἀρούρας ἐσβαλὼν σπερῶ γύας.</l>
<l n="80">ἀργὸς γὰρ οὐδεὶς θεοὺς ἔχων ἀνὰ στόμα</l>
<l n="81">βίον δύναιτʼ ἂν ξυλλέγειν ἄνευ πόνου.</l></sp>
<milestone ed="perseus" unit="card" n="82"/>

<sp><speaker>Ὀρέστης</speaker>
<l n="82">Πυλάδη, σὲ γὰρ δὴ πρῶτον ἀνθρώπων ἐγὼ</l>
<l n="83">πιστὸν νομίζω καὶ φίλον ξένον τʼ ἐμοί·</l>
<l n="84">μόνος δʼ Ὀρέστην τόνδʼ ἐθαύμαζες φίλων,</l>
<l n="85">πράσσονθʼ ἃ πράσσω δείνʼ ὑπʼ Αἰγίσθου παθών,</l>
<l n="86">ὅς μου κατέκτα πατέρα — χἡ πανώλεθρος</l>
<l n="87">μήτηρ. ἀφῖγμαι δʼ ἐκ θεοῦ μυστηρίων</l>
<l n="88">Ἀργεῖον οὖδας οὐδενὸς ξυνειδότος,</l>
<l n="89">φόνον φονεῦσι πατρὸς ἀλλάξων ἐμοῦ.</l>
<l n="90">νυκτὸς δὲ τῆσδε πρὸς τάφον μολὼν πατρὸς</l>
<l n="91">δάκρυά τʼ ἔδωκα καὶ κόμης ἀπηρξάμην</l>
<l n="92">πυρᾷ τʼ ἐπέσφαξʼ αἷμα μηλείου φόνου,</l>
<l n="93">λαθὼν τυράννους οἳ κρατοῦσι τῆσδε γῆς.</l>
<l n="94">καὶ τειχέων μὲν ἐντὸς οὐ βαίνω πόδα,</l>
<l n="95">δυοῖν δʼ ἅμιλλαν ξυντιθεὶς ἀφικόμην</l>
<l n="96">πρὸς τέρμονας γῆς τῆσδʼ, ἵνʼ ἐκβάλω ποδὶ</l>
<l n="97">ἄλλην ἐπʼ αἶαν, εἴ μέ τις γνοίη σκοπῶν,</l>
<l n="98">ζητῶν τʼ ἀδελφήν· φασὶ γάρ νιν ἐν γάμοις</l>
<l n="99">ζευχθεῖσαν οἰκεῖν οὐδὲ παρθένον μένειν·</l>
<l n="100">ὡς συγγένωμαι καὶ φόνου ξυνεργάτιν</l>
<l n="101">λαβὼν τά γʼ εἴσω τειχέων σαφῶς μάθω.</l>
<l n="102"><milestone ed="P" unit="para"/>νῦν οὖν — ἕως γὰρ λευκὸν ὄμμʼ ἀναίρεται — </l>
<l n="103">ἔξω τρίβου τοῦδʼ ἴχνος ἀλλαξώμεθα.</l>
<l n="104">ἢ γάρ τις ἀροτὴρ ἤ τις οἰκέτις γυνὴ</l>
<l n="105">φανήσεται νῷν, ἥντινʼ ἱστορήσομεν</l>
<l n="106">εἰ τούσδε ναίει σύγγονος τόπους ἐμή.</l>
<l n="107">ἀλλʼ — εἰσορῶ γὰρ τήνδε προσπόλον τινά,</l>
<l n="108">πηγαῖον ἄχθος ἐν κεκαρμένῳ κάρᾳ</l>
<l n="109">φέρουσαν — ἑζώμεσθα κἀκπυθώμεθα</l>
<l n="110">δούλης γυναικός, ἤν τι δεξώμεσθʼ ἔπος</l>
<l n="111">ἐφʼ οἷσι, Πυλάδη, τήνδʼ ἀφίγμεθα χθόνα.</l></sp></div>

<milestone ed="perseus" unit="card" n="112"/>

<div type="textpart" subtype="choral">
<div type="textpart" subtype="strophe" n="1">

<sp><speaker>Ἠλέκτρα</speaker>
<l n="112">σύντεινʼ — ὥρα — ποδὸς ὁρμάν· ὤ,</l>
<l n="113">ἔμβα, ἔμβα κατακλαίουσα·</l>
<l n="114">ἰώ μοί μοι.</l>
<l n="115">ἐγενόμαν Ἀγαμέμνονος</l>
<l n="116">καί μʼ ἔτεκεν Κλυταιμήστρα</l>
<l n="117">στυγνὰ Τυνδάρεω κόρα,</l>
<l n="118">κικλήσκουσι δέ μʼ ἀθλίαν</l>
<l n="119">Ἠλέκτραν πολιῆται.</l>
<l n="120">φεῦ φεῦ σχετλίων πόνων</l>
<l n="121">καὶ στυγερᾶς ζόας.</l>
<l n="122">ὦ πάτερ, σὺ δʼ ἐν Ἀΐδα</l>
<l n="123">κεῖσαι, σᾶς ἀλόχου σφαγαῖς</l>
<l n="124">Αἰγίσθου τʼ, Ἀγάμεμνον.</l></sp></div>

<milestone ed="perseus" unit="card" n="125"/>

<div type="textpart" subtype="mesode">
<sp><speaker>Ἠλέκτρα</speaker>
<l n="125">ἴθι τὸν αὐτὸν ἔγειρε γόον,</l>
<l n="126">ἄναγε πολύδακρυν ἁδονάν.</l></sp></div>

<milestone ed="perseus" unit="card" n="127"/>

<div type="textpart" subtype="antistrophe" n="1">
<sp><speaker>Ἠλέκτρα</speaker>
<l n="127">σύντεινʼ — ὥρα — ποδὸς ὁρμάν· ὤ,</l>
<l n="128">ἔμβα, ἔμβα, κατακλαίουσα·</l>
<l n="129">ἰώ μοί μοι.</l>
<l n="130">τίνα πόλιν, τίνα δʼ οἶκον, ὦ</l>
<l n="131">τλᾶμον σύγγονʼ, ἀλατεύεις</l>
<l n="132">οἰκτρὰν ἐν θαλάμοις λιπὼν</l>
<l n="133">πατρῴοις ἐπὶ συμφοραῖς</l>
<l n="134">ἀλγίσταισιν ἀδελφάν;</l>
<l n="135">ἔλθοις τῶνδε πόνων ἐμοὶ</l>
<l n="136">τᾷ μελέᾳ λυτήρ,</l>
<l n="137">ὦ Ζεῦ Ζεῦ, πατρί θʼ αἱμάτων</l>
<l n="138">ἐχθίστων ἐπίκουρος, Ἄρ-</l>
<l n="139">γει κέλσας πόδʼ ἀλάταν.</l></sp></div>

<milestone ed="perseus" unit="card" n="140"/>


<div type="textpart" subtype="strophe" n="2">
<sp><speaker>Ἠλέκτρα</speaker>
<l n="140">θὲς τόδε τεῦχος ἐμῆς ἀπὸ κρατὸς ἑ-</l>
<l n="141">λοῦσʼ, ἵνα πατρὶ γόους νυχίους</l>
<l n="142">ἐπορθροβοάσω,</l>
<l n="143">ἰαχάν, Ἀΐδα μέλος,</l>
<l n="144">Ἀΐδα, πάτερ, σοι</l>
<l>κατὰ γᾶς ἐνέπω γόους</l>
<l n="145">οἷς ἀεὶ τὸ κατʼ ἦμαρ</l>
<l n="146">διέπομαι, κατὰ μὲν φίλαν</l>
<l n="147">ὄνυχι τεμνομένα δέραν</l>
<l n="148">χέρα τε κρᾶτʼ ἐπὶ κούριμον</l>
<l n="149">τιθεμένα θανάτῳ σῷ.</l></sp></div>

<milestone ed="perseus" unit="card" n="150"/>


<div type="textpart" subtype="mesode">

<sp><speaker>Ἠλέκτρα</speaker>
<l n="150">αἶ αἶ, δρύπτε κάρα·</l>
<l n="151">οἷα δέ τις κύκνος ἀχέτας</l>
<l n="152">ποταμίοις παρὰ χεύμασιν</l>
<l n="153">πατέρα φίλτατον καλεῖ,</l>
<l n="154">ὀλόμενον δολίοις βρόχων</l>
<l n="155">ἕρκεσιν, ὣς σὲ τὸν ἄθλιον,</l>
<l n="156">πάτερ, ἐγὼ κατακλαίομαι,</l></sp></div>

<milestone ed="perseus" unit="card" n="157"/>


<div type="textpart" subtype="antistrophe" n="2">

<sp><speaker>Ἠλέκτρα</speaker>
<l n="157">λουτρὰ πανύσταθʼ ὑδρανάμενον χροῒ</l>
<l n="158">κοίτᾳ ἐν οἰκτροτάτᾳ θανάτου.</l>
<l n="159">ἰώ μοι, <add>ἰώ</add> μοι</l>
<l n="160">πικρᾶς μὲν πελέκεως τομᾶς</l>
<l n="161">σᾶς, πάτερ, πικρᾶς δʼ ἐκ</l>
<l n="162">Τροΐας ὁδίου βουλᾶς·</l>
<l n="163">οὐ μίτραισι γυνή σε</l>
<l n="164">δέξατʼ οὐδʼ ἐπὶ στεφάνοις,</l>
<l>ξίφεσι δʼ ἀμφιτόμοις λυγρὰν</l>
<l n="165">Αἰγίσθου λώβαν θεμένα</l>
<l n="166">δόλιον ἔσχεν ἀκοίταν.</l></sp></div>

<milestone ed="perseus" unit="card" n="167"/>

<div type="textpart" subtype="strophe" n="3">
<sp><speaker>Χορός</speaker>
<l n="167">Ἀγαμέμνονος ὦ κόρα,</l>
<l n="168">ἤλυθον, Ἠλέκτρα, ποτὶ</l>
<l n="169">σὰν ἀγρότειραν αὐλάν.</l>
<l n="170">ἔμολέ τις ἔμολεν γαλακτοπότας ἀνὴρ</l>
<l n="170">Μυκηναῖος ὀρειβάτας·</l>
<l n="171">ἀγγέλλει δʼ ὅτι νῦν τριταί-</l>
<l n="172">αν καρύσσουσιν θυσίαν</l>
<l n="173">Ἀργεῖοι, πᾶσαι δὲ παρʼ Ἥ-</l>
<l n="174">ραν μέλλουσιν παρθενικαὶ στείχειν.</l></sp>

<sp><speaker>Ἠλέκτρα</speaker>
<l n="175">οὐκ ἐπʼ ἀγλαΐαις, φίλαι,</l>
<l n="176">θυμὸν οὐδʼ ἐπὶ χρυσέοις</l>
<l n="177">ὅρμοις ἐκπεπόταμαι</l>
<l n="178">τάλαινʼ, οὐδʼ ἱστᾶσα χοροὺς</l>
<l n="179">Ἀργείαις ἅμα νύμφαις</l>
<l n="180">εἱλικτὸν κρούσω πόδʼ ἐμόν.</l>
<l n="181">δάκρυσι νυχεύ-</l>
<l n="182">ω, δακρύων δέ μοι μέλει</l>
<l n="183">δειλαίᾳ τὸ κατʼ ἦμαρ.</l>
<l n="184">σκέψαι μου πιναρὰν κόμαν</l>
<l n="185">καὶ τρύχη τάδʼ ἐμῶν πέπλων,</l>
<l n="186">εἰ πρέποντʼ Ἀγαμέμνονος</l>
<l n="187">κούρᾳ ʼσται βασιλείᾳ</l>
<l n="188">τᾷ Τροίᾳ θʼ, ἃ ʼμοῦ πατέρος</l>
<l n="189">μέμναταί ποθʼ ἁλοῦσα.</l></sp></div>

<milestone ed="perseus" unit="card" n="190"/>


<div type="textpart" subtype="antistrophe" n="3">
<sp><speaker>Χορός</speaker>
<l n="190">μεγάλα θεός· ἀλλʼ ἴθι,</l>
<l n="191">καὶ παρʼ ἐμοῦ χρῆσαι πολύ-</l>
<l n="192">πηνα φάρεα δῦναι,</l>
<l n="193">χρύσεά τε — χαρίσαι — προσθήματʼ ἀγλαΐας.</l>
<l n="194">δοκεῖς τοῖσι σοῖς δακρύοις</l>
<l>μὴ τιμῶσα θεούς, κρατή-</l>
<l n="195">σειν ἐχθρῶν; οὔτοι στοναχαῖς,</l>
<l n="196">ἀλλʼ εὐχαῖσι θεοὺς σεβί-</l>
<l n="197">ζουσʼ ἕξεις εὐαμερίαν, ὦ παῖ.</l></sp>

<sp><speaker>Ἠλέκτρα</speaker>
<l n="198">οὐδεὶς θεῶν ἐνοπᾶς κλύει</l>
<l n="199">τᾶς δυσδαίμονος, οὐ παλαι-</l>
<l n="200">ῶν πατρὸς σφαγιασμῶν.</l>
<l n="201">οἴμοι τοῦ καταφθιμένου</l>
<l n="202">τοῦ τε ζῶντος ἀλάτα,</l>
<l n="203">ὅς που γᾶν ἄλλαν κατέχει,</l>
<l n="204">μέλεος ἀλαί-</l>
<l n="205">νων ποτὶ θῆσσαν ἑστίαν,</l>
<l n="206">τοῦ κλεινοῦ πατρὸς ἐκφύς.</l>
<l n="207">αὐτὰ δʼ ἐν χερνῆσι δόμοις</l>
<l n="208">ναίω ψυχὰν τακομένα</l>
<l n="209">δωμάτων πατρίων φυγάς,</l>
<l n="210">οὐρείας ἀνʼ ἐρίπνας.</l>
<l n="211">μάτηρ δʼ ἐν λέκτροις φονίοις</l>
<l n="212">ἄλλῳ σύγγαμος οἰκεῖ.</l></sp></div></div>

<milestone ed="perseus" unit="card" n="213"/>
                
<div type="textpart" subtype="episode">

<sp><speaker>Χορός</speaker>
<l n="213">πολλῶν κακῶν Ἕλλησιν αἰτίαν ἔχει</l>
<l n="214">σῆς μητρὸς Ἑλένη σύγγονος δόμοις τε σοῖς.</l></sp>

<sp><speaker>Ἠλέκτρα</speaker>
<l n="215">οἴμοι, γυναῖκες, ἐξέβην θρηνημάτων.</l>
<l n="216">ξένοι τινὲς παρʼ οἶκον οἵδʼ ἐφεστίους</l>
<l n="217">εὐνὰς ἔχοντες ἐξανίστανται λόχου·</l>
<l n="218">φυγῇ σὺ μὲν κατʼ οἶμον, ἐς δόμους δʼ ἐγὼ</l>
<l n="219">φῶτας κακούργους ἐξαλύξωμεν ποδί.</l></sp>

<sp><speaker>Ὀρέστης</speaker>
<l n="220">μένʼ, ὦ τάλαινα· μὴ τρέσῃς ἐμὴν χέρα.</l></sp>

<sp><speaker>Ἠλέκτρα</speaker>
<l n="221">ὦ Φοῖβʼ Ἄπολλον· προσπίτνω σε μὴ θανεῖν.</l></sp>

<sp><speaker>Ὀρέστης</speaker>
<l n="222">ἄλλους κτάνοιμι μᾶλλον ἐχθίους σέθεν.</l></sp>

<sp><speaker>Ἠλέκτρα</speaker>
<l n="223">ἄπελθε, μὴ ψαῦʼ ὧν σε μὴ ψαύειν χρεών.</l></sp>

<sp><speaker>Ὀρέστης</speaker>
<l n="224">οὐκ ἔσθʼ ὅτου θίγοιμʼ ἂν ἐνδικώτερον.</l></sp>

<sp><speaker>Ἠλέκτρα</speaker>
<l n="225">καὶ πῶς ξιφήρης πρὸς δόμοις λοχᾷς ἐμοῖς;</l></sp>

<sp><speaker>Ὀρέστης</speaker>
<l n="226">μείνασʼ ἄκουσον, καὶ τάχʼ οὐκ ἄλλως ἐρεῖς.</l></sp>

<sp><speaker>Ἠλέκτρα</speaker>
<l n="227">ἕστηκα· πάντως δʼ εἰμὶ σή· κρείσσων γὰρ εἶ.</l></sp>

<sp><speaker>Ὀρέστης</speaker>
<l n="228">ἥκω φέρων σοι σοῦ κασιγνήτου λόγους.</l></sp>

<sp><speaker>Ἠλέκτρα</speaker>
<l n="229">ὦ φίλτατʼ, ἆρα ζῶντος ἢ τεθνηκότος;</l></sp>

<sp><speaker>Ὀρέστης</speaker>
<l n="230">ζῇ· πρῶτα γάρ σοι τἀγάθʼ ἀγγέλλειν θέλω.</l></sp>

<sp><speaker>Ἠλέκτρα</speaker>
<l n="231">εὐδαιμονοίης, μισθὸν ἡδίστων λόγων.</l></sp>

<sp><speaker>Ὀρέστης</speaker>
<l n="232">κοινῇ δίδωμι τοῦτο νῷν ἀμφοῖν ἔχειν.</l></sp>

<sp><speaker>Ἠλέκτρα</speaker>
<l n="233">ποῦ γῆς ὁ τλήμων τλήμονας φυγὰς ἔχων;</l></sp>

<sp><speaker>Ὀρέστης</speaker>
<l n="234">οὐχ ἕνα νομίζων φθείρεται πόλεως νόμον.</l></sp>

<sp><speaker>Ἠλέκτρα</speaker>
<l n="235">οὔ που σπανίζων τοῦ καθʼ ἡμέραν βίου;</l></sp>

<sp><speaker>Ὀρέστης</speaker>
<l n="236">ἔχει μέν, ἀσθενὴς δὲ δὴ φεύγων ἀνήρ.</l></sp>

<sp><speaker>Ἠλέκτρα</speaker>
<l n="237">λόγον δὲ δὴ τίνʼ ἦλθες ἐκ κείνου φέρων;</l></sp>

<sp><speaker>Ὀρέστης</speaker>
<l n="238">εἰ ζῇς, ὅπως τε ζῶσα συμφορᾶς ἔχεις.</l></sp>

<sp><speaker>Ἠλέκτρα</speaker>
<l n="239">οὐκοῦν ὁρᾷς μου πρῶτον ὡς ξηρὸν δέμας.</l></sp>

<sp><speaker>Ὀρέστης</speaker>
<l n="240">λύπαις γε συντετηκός, ὥστε με στένειν.</l></sp>

<sp><speaker>Ἠλέκτρα</speaker>
<l n="241">καὶ κρᾶτα πλόκαμόν τʼ ἐσκυθισμένον ξυρῷ.</l></sp>

<sp><speaker>Ὀρέστης</speaker>
<l n="242">δάκνει σʼ ἀδελφὸς ὅ τε θανὼν ἴσως πατήρ.</l></sp>

<sp><speaker>Ἠλέκτρα</speaker>
<l n="243">οἴμοι, τί γάρ μοι τῶνδέ γʼ ἐστὶ φίλτερον;</l></sp>

<sp><speaker>Ὀρέστης</speaker>
<l n="244">φεῦ φεῦ· τί δαὶ σὺ σῷ κασιγνήτῳ, δοκεῖς;</l></sp>

<sp><speaker>Ἠλέκτρα</speaker>
<l n="245">ἀπὼν ἐκεῖνος, οὐ παρὼν ἡμῖν φίλος.</l></sp>

<sp><speaker>Ὀρέστης</speaker>
<l n="246">ἐκ τοῦ δὲ ναίεις ἐνθάδʼ ἄστεως ἑκάς;</l></sp>

<sp><speaker>Ἠλέκτρα</speaker>
<l n="247">ἐγημάμεσθʼ, ὦ ξεῖνε, θανάσιμον γάμον.</l></sp>

<sp><speaker>Ὀρέστης</speaker>
<l n="248">ᾤμωξʼ ἀδελφὸν σόν. Μυκηναίων τίνι;</l></sp>

<sp><speaker>Ἠλέκτρα</speaker>
<l n="249">οὐχ ᾧ πατήρ μʼ ἤλπιζεν ἐκδώσειν ποτέ.</l></sp>

<sp><speaker>Ὀρέστης</speaker>
<l n="250">εἴφʼ, ὡς ἀκούσας σῷ κασιγνήτῳ λέγω.</l></sp>

<sp><speaker>Ἠλέκτρα</speaker>
<l n="251">ἐν τοῖσδʼ ἐκείνου τηλορὸς ναίω δόμοις.</l></sp>

<sp><speaker>Ὀρέστης</speaker>
<l n="252">σκαφεύς τις ἢ βουφορβὸς ἄξιος δόμων.</l></sp>

<sp><speaker>Ἠλέκτρα</speaker>
<l n="253">πένης ἀνὴρ γενναῖος ἔς τʼ ἔμʼ εὐσεβής.</l></sp>

<sp><speaker>Ὀρέστης</speaker>
<l n="254">ἡ δʼ εὐσέβεια τίς πρόσεστι σῷ πόσει;</l></sp>

<sp><speaker>Ἠλέκτρα</speaker>
<l n="255">οὐπώποτʼ εὐνῆς τῆς ἐμῆς ἔτλη θιγεῖν.</l></sp>

<sp><speaker>Ὀρέστης</speaker>
<l n="256">ἅγνευμʼ ἔχων τι θεῖον ἤ σʼ ἀπαξιῶν;</l></sp>

<sp><speaker>Ἠλέκτρα</speaker>
<l n="257">γονέας ὑβρίζειν τοὺς ἐμοὺς οὐκ ἠξίου.</l></sp>

<sp><speaker>Ὀρέστης</speaker>
<l n="258">καὶ πῶς γάμον τοιοῦτον οὐχ ἥσθη λαβών;</l></sp>

<sp><speaker>Ἠλέκτρα</speaker>
<l n="259">οὐ κύριον τὸν δόντα μʼ ἡγεῖται, ξένε.</l></sp>

<sp><speaker>Ὀρέστης</speaker>
<l n="260">ξυνῆκʼ· Ὀρέστῃ μή ποτʼ ἐκτείσῃ δίκην.</l></sp>

<sp><speaker>Ἠλέκτρα</speaker>
<l n="261">τοῦτʼ αὐτὸ ταρβῶν, πρὸς δὲ καὶ σώφρων ἔφυ.</l></sp>

<milestone ed="perseus" unit="card" n="262"/>

<sp><speaker>Ὀρέστης</speaker>
<l n="262">φεῦ·</l>
<l n="263">γενναῖον ἄνδρʼ ἔλεξας, εὖ τε δραστέον.</l></sp>

<sp><speaker>Ἠλέκτρα</speaker>
<l n="263">εἰ δή ποθʼ ἥξει γʼ ἐς δόμους ὁ νῦν ἀπών.</l></sp>

<sp><speaker>Ὀρέστης</speaker>
<l n="264">μήτηρ δέ σʼ ἡ τεκοῦσα ταῦτʼ ἠνέσχετο;</l></sp>

<sp><speaker>Ἠλέκτρα</speaker>
<l n="265">γυναῖκες ἀνδρῶν, ὦ ξένʼ, οὐ παίδων φίλαι.</l></sp>

<sp><speaker>Ὀρέστης</speaker>
<l n="266">τίνος δέ σʼ οὕνεχʼ ὕβρισʼ Αἴγισθος τάδε;</l></sp>

<sp><speaker>Ἠλέκτρα</speaker>
<l n="267">τεκεῖν μʼ ἐβούλετʼ ἀσθενῆ, τοιῷδε δούς.</l></sp>

<sp><speaker>Ὀρέστης</speaker>
<l n="268">ὡς δῆθε παῖδας μὴ τέκοις ποινάτορας;</l></sp>

<sp><speaker>Ἠλέκτρα</speaker>
<l n="269">τοιαῦτʼ ἐβούλευσʼ· ὧν ἐμοὶ δοίη δίκην.</l></sp>

<sp><speaker>Ὀρέστης</speaker>
<l n="270">οἶδεν δέ σʼ οὖσαν παρθένον μητρὸς πόσις;</l></sp>

<sp><speaker>Ἠλέκτρα</speaker>
<l n="271">οὐκ οἶδε· σιγῇ τοῦθʼ ὑφαιρούμεσθά νιν.</l></sp>

<sp><speaker>Ὀρέστης</speaker>
<l n="272">αἵδʼ οὖν φίλαι σοι τούσδʼ ἀκούουσιν λόγους;</l></sp>

<sp><speaker>Ἠλέκτρα</speaker>
<l n="273">ὥστε στέγειν γε τἀμὰ καὶ σʼ ἔπη καλῶς.</l></sp>

<sp><speaker>Ὀρέστης</speaker>
<l n="274">τί δῆτʼ Ὀρέστης πρὸς τόδʼ, Ἄργος ἢν μόλῃ;</l></sp>

<sp><speaker>Ἠλέκτρα</speaker>
<l n="275">ἤρου τόδʼ; αἰσχρόν γʼ εἶπας· οὐ γὰρ νῦν ἀκμή;</l></sp>

<sp><speaker>Ὀρέστης</speaker>
<l n="276">ἐλθὼν δὲ δὴ πῶς φονέας ἂν κτάνοι πατρός;</l></sp>

<sp><speaker>Ἠλέκτρα</speaker>
<l n="277">τολμῶν ὑπʼ ἐχθρῶν οἷʼ ἐτολμήθη πατήρ.</l></sp>

<sp><speaker>Ὀρέστης</speaker>
<l n="278">ἦ καὶ μετʼ αὐτοῦ μητέρʼ ἂν τλαίης κτανεῖν;</l></sp>

<sp><speaker>Ἠλέκτρα</speaker>
<l n="279">ταὐτῷ γε πελέκει τῷ πατὴρ ἀπώλετο.</l></sp>

<sp><speaker>Ὀρέστης</speaker>
<l n="280">λέγω τάδʼ αὐτῷ, καὶ βέβαια τἀπὸ σοῦ;</l></sp>

<sp><speaker>Ἠλέκτρα</speaker>
<l n="281">θάνοιμι μητρὸς αἷμʼ ἐπισφάξασʼ ἐμῆς.</l></sp>

<sp><speaker>Ὀρέστης</speaker>
<l n="282">φεῦ·</l>
<l n="283">εἴθʼ ἦν Ὀρέστης πλησίον κλύων τάδε.</l></sp>

<sp><speaker>Ἠλέκτρα</speaker>
<l n="283">ἀλλʼ, ὦ ξένʼ, οὐ γνοίην ἂν εἰσιδοῦσά νιν.</l></sp>

<sp><speaker>Ὀρέστης</speaker>
<l n="284">νέα γάρ, οὐδὲν θαῦμʼ, ἀπεζεύχθης νέου.</l></sp>

<sp><speaker>Ἠλέκτρα</speaker>
<l n="285">εἷς ἂν μόνος νιν τῶν ἐμῶν γνοίη φίλων.</l></sp>

<sp><speaker>Ὀρέστης</speaker>
<l n="286">ἆρʼ ὃν λέγουσιν αὐτὸν ἐκκλέψαι φόνου;</l></sp>

<sp><speaker>Ἠλέκτρα</speaker>
<l n="287">πατρός γε παιδαγωγὸς ἀρχαῖος γέρων.</l></sp>

<sp><speaker>Ὀρέστης</speaker>
<l n="288">ὁ κατθανὼν δὲ σὸς πατὴρ τύμβου κυρεῖ;</l></sp>

<sp><speaker>Ἠλέκτρα</speaker>
<l n="289">ἔκυρσεν ὡς ἔκυρσεν, ἐκβληθεὶς δόμων.</l></sp>

<sp><speaker>Ὀρέστης</speaker>
<l n="290">οἴμοι, τόδʼ οἷον εἶπας· — αἴσθησις γὰρ οὖν</l>
<l n="291">κἀκ τῶν θυραίων πημάτων δάκνει βροτούς.</l>
<l n="292">λέξον δʼ, ἵνʼ εἰδὼς σῷ κασιγνήτῳ φέρω</l>
<l n="293">λόγους ἀτερπεῖς, ἀλλʼ ἀναγκαίους κλύειν.</l>
<l n="294">ἔνεστι δʼ οἶκτος ἀμαθίᾳ μὲν οὐδαμοῦ,</l>
<l n="295">σοφοῖσι δʼ ἀνδρῶν· καὶ γὰρ οὐδʼ ἀζήμιον</l>
<l n="296">γνώμην ἐνεῖναι τοῖς σοφοῖς λίαν σοφήν.</l></sp>

<sp><speaker>Χορός</speaker>
<l n="297">κἀγὼ τὸν αὐτὸν τῷδʼ ἔρον ψυχῆς ἔχω.</l>
<l n="298">πρόσω γὰρ ἄστεως οὖσα τἀν πόλει κακὰ</l>
<l n="299">οὐκ οἶδα, νῦν δὲ βούλομαι κἀγὼ μαθεῖν.</l></sp>

<milestone ed="perseus" unit="card" n="300"/>



<sp><speaker>Ἠλέκτρα</speaker>
<l n="300">λέγοιμʼ ἄν, εἰ χρή — χρὴ δὲ πρὸς φίλον λέγειν — </l>
<l n="301">τύχας βαρείας τὰς ἐμὰς κἀμοῦ πατρός.</l>
<l n="302">ἐπεὶ δὲ κινεῖς μῦθον, ἱκετεύω, ξένε,</l>
<l n="303">ἄγγελλʼ Ὀρέστῃ τἀμὰ καὶ κείνου κακά,</l>
<l n="304">πρῶτον μὲν οἵοις ἐν πέπλοις αὐλίζομαι,</l>
<l n="305">πίνῳ θʼ ὅσῳ βέβριθʼ, ὑπὸ στέγαισί τε</l>
<l n="306">οἵαισι ναίω βασιλικῶν ἐκ δωμάτων,</l>
<l n="307">αὐτὴ μὲν ἐκμοχθοῦσα κερκίσιν πέπλους,</l>
<l n="308">ἢ γυμνὸν ἕξω σῶμα κἀστερήσομαι,</l>
<l n="309">αὐτὴ δὲ πηγὰς ποταμίους φορουμένη,</l>
<l n="310">ἀνέορτος ἱερῶν καὶ χορῶν τητωμένη.</l>
<l n="311">ἀναίνομαι γυναῖκας οὖσα παρθένος,</l>
<l n="312">ἀναίνομαι δὲ Κάστορʼ, ᾧ πρὶν ἐς θεοὺς</l>
<l n="313">ἐλθεῖν ἔμʼ ἐμνήστευον, οὖσαν ἐγγενῆ.</l>
<l n="314">μήτηρ δʼ ἐμὴ Φρυγίοισιν ἐν σκυλεύμασιν</l>
<l n="315">θρόνῳ κάθηται, πρὸς δʼ ἕδραισιν Ἀσίδες</l>
<l n="316">δμωαὶ στατίζουσʼ, ἃς ἔπερσʼ ἐμὸς πατήρ,</l>
<l n="317">Ἰδαῖα φάρη χρυσέαις ἐζευγμέναι</l>
<l n="318">πόρπαισιν. αἷμα δʼ ἔτι πατρὸς κατὰ στέγας</l>
<l n="319">μέλαν σέσηπεν, ὃς δʼ ἐκεῖνον ἔκτανεν,</l>
<l n="320">ἐς ταὐτὰ βαίνων ἅρματʼ ἐκφοιτᾷ πατρί,</l>
<l n="321">καὶ σκῆπτρʼ ἐν οἷς Ἕλλησιν ἐστρατηλάτει</l>
<l n="322">μιαιφόνοισι χερσὶ γαυροῦται λαβών.</l>
<l n="323">Ἀγαμέμνονος δὲ τύμβος ἠτιμασμένος</l>
<l n="324">οὔπω χοάς ποτʼ οὐδὲ κλῶνα μυρσίνης</l>
<l n="325">ἔλαβε, πυρὰ δὲ χέρσος ἀγλαϊσμάτων.</l>
<l n="326">μέθῃ δὲ βρεχθεὶς τῆς ἐμῆς μητρὸς πόσις</l>
<l n="327">ὁ κλεινός, ὡς λέγουσιν, ἐνθρῴσκει τάφῳ</l>
<l n="328">πέτροις τε λεύει μνῆμα λάινον πατρός,</l>
<l n="329">καὶ τοῦτο τολμᾷ τοὔπος εἰς ἡμᾶς λέγειν·</l>
<l n="330">ποῦ παῖς Ὀρέστης; ἆρά σοι τύμβῳ καλῶς</l>
<l n="331">παρὼν ἀμύνει;  — ταῦτʼ ἀπὼν ὑβρίζεται.</l>
<l n="332"><milestone ed="P" unit="para"/>ἀλλʼ, ὦ ξένʼ, ἱκετεύω σʼ, ἀπάγγειλον τάδε.</l>
<l n="333">πολλοὶ δʼ ἐπιστέλλουσιν, ἑρμηνεὺς δʼ ἐγώ,</l>
<l n="334">αἱ χεῖρες ἡ γλῶσσʼ ἡ ταλαίπωρός τε φρήν,</l>
<l n="335">κάρα τʼ ἐμὸν ξυρῆκες, ὅ τʼ ἐκεῖνον τεκών.</l>
<l n="336">αἰσχρὸν γάρ, εἰ πατὴρ μὲν ἐξεῖλεν Φρύγας,</l>
<l n="337">ὁ δʼ ἄνδρʼ ἕνʼ εἷς ὢν οὐ δυνήσεται κτανεῖν,</l>
<l n="338">νέος πεφυκὼς κἀξ ἀμείνονος πατρός.</l></sp>

<sp><speaker>Χορός</speaker>
<l n="339">καὶ μὴν δέδορκα τόνδε, σὸν λέγω πόσιν,</l>
<l n="340">λήξαντα μόχθου πρὸς δόμους ὡρμημένον.</l></sp>

<milestone ed="perseus" unit="card" n="341"/>

<sp><speaker>Αὐτουργός</speaker>
<l n="341">ἔα· τίνας τούσδʼ ἐν πύλαις ὁρῶ ξένους;</l>
<l n="342">τίνος δʼ ἕκατι τάσδʼ ἐπʼ ἀγραύλους πύλας</l>
<l n="343">προσῆλθον; ἦ ʼμοῦ δεόμενοι; γυναικί τοι</l>
<l n="344">αἰσχρὸν μετʼ ἀνδρῶν ἑστάναι νεανιῶν.</l></sp>

<sp><speaker>Ἠλέκτρα</speaker>
<l n="345">ὦ φίλτατʼ, εἰς ὕποπτα μὴ μόλῃς ἐμοί·</l>
<l n="346">τὸν ὄντα δʼ εἴσῃ μῦθον· οἵδε γὰρ ξένοι</l>
<l n="347">ἥκουσʼ Ὀρέστου πρός με κήρυκες λόγων.</l>
<l n="348">ἀλλʼ, ὦ ξένοι, σύγγνωτε τοῖς εἰρημένοις.</l></sp>

<sp><speaker>Αὐτουργός</speaker>
<l n="349">τί φασίν; ἁνὴρ ἔστι καὶ λεύσσει φάος;</l></sp>

<sp><speaker>Ἠλέκτρα</speaker>
<l n="350">ἔστιν λόγῳ γοῦν, φασὶ δʼ οὐκ ἄπιστʼ ἐμοί.</l></sp>

<sp><speaker>Αὐτουργός</speaker>
<l n="351">ἦ καί τι πατρὸς σῶν τε μέμνηται κακῶν;</l></sp>

<sp><speaker>Ἠλέκτρα</speaker>
<l n="352">ἐν ἐλπίσιν ταῦτʼ· ἀσθενὴς φεύγων ἀνήρ.</l></sp>

<sp><speaker>Αὐτουργός</speaker>
<l n="353">ἦλθον δʼ Ὀρέστου τίνʼ ἀγορεύοντες λόγον;</l></sp>

<sp><speaker>Ἠλέκτρα</speaker>
<l n="354">σκοποὺς ἔπεμψε τούσδε τῶν ἐμῶν κακῶν.</l></sp>

<sp><speaker>Αὐτουργός</speaker>
<l n="355">οὐκοῦν τὰ μὲν λεύσσουσι, τὰ δὲ σύ που λέγεις.</l></sp>

<sp><speaker>Ἠλέκτρα</speaker>
<l n="356">ἴσασιν, οὐδὲν τῶνδʼ ἔχουσιν ἐνδεές.</l></sp>

<sp><speaker>Αὐτουργός</speaker>
<l n="357">οὐκοῦν πάλαι χρῆν τοῖσδʼ ἀνεπτύχθαι πύλας;</l>
<l n="358">χωρεῖτʼ ἐς οἴκους· ἀντὶ γὰρ χρηστῶν λόγων</l>
<l n="359">ξενίων κυρήσεθʼ, οἷʼ ἐμὸς κεύθει δόμος.</l>
<l n="360">αἴρεσθʼ, ὀπαδοί, τῶνδʼ ἔσω τεύχη δόμων.</l>
<l n="361">καὶ μηδὲν ἀντείπητε, παρὰ φίλου φίλοι</l>
<l n="362">μολόντες ἀνδρός· καὶ γὰρ εἰ πένης ἔφυν,</l>
<l n="363">οὔτοι τό γʼ ἦθος δυσγενὲς παρέξομαι.</l></sp>

<milestone ed="perseus" unit="card" n="364"/>



<sp><speaker>Ὀρέστης</speaker>
<l n="364">πρὸς θεῶν, ὅδʼ ἁνὴρ ὃς συνεκκλέπτει γάμους</l>
<l n="365">τοὺς σούς, Ὀρέστην οὐ καταισχύνειν θέλων;</l></sp>

<sp><speaker>Ἠλέκτρα</speaker>
<l n="366">οὗτος κέκληται πόσις ἐμὸς τῆς ἀθλίας.</l></sp>

<sp><speaker>Ὀρέστης</speaker>
<l n="367">φεῦ·</l>
<l n="368">οὐκ ἔστʼ ἀκριβὲς οὐδὲν εἰς εὐανδρίαν·</l>
<l n="369">ἔχουσι γὰρ ταραγμὸν αἱ φύσεις βροτῶν.</l>
<l n="370">ἤδη γὰρ εἶδον ἄνδρα γενναίου πατρὸς</l>
<l n="370">τὸ μηδὲν ὄντα, χρηστά τʼ ἐκ κακῶν τέκνα,</l>
<l n="371">λιμόν τʼ ἐν ἀνδρὸς πλουσίου φρονήματι,</l>
<l n="372">γνώμην τε μεγάλην ἐν πένητι σώματι.</l>
<l n="373">πῶς οὖν τις αὐτὰ διαλαβὼν ὀρθῶς κρινεῖ;</l>
<l n="374">πλούτῳ; πονηρῷ τἄρα χρήσεται κριτῇ.</l>
<l n="375">ἢ τοῖς ἔχουσι μηδέν; ἀλλʼ ἔχει νόσον</l>
<l n="376">πενία, διδάσκει δʼ ἄνδρα τῇ χρείᾳ κακόν.</l>
<l n="377">ἀλλʼ εἰς ὅπλʼ ἔλθω; τίς δὲ πρὸς λόγχην βλέπων</l>
<l n="378">μάρτυς γένοιτʼ ἂν ὅστις ἐστὶν ἁγαθός;</l>
<l n="379">κράτιστον εἰκῇ ταῦτʼ ἐᾶν ἀφειμένα.</l>
<l n="380">οὗτος γὰρ ἁνὴρ οὔτʼ ἐν Ἀργείοις μέγας</l>
<l n="381">οὔτʼ αὖ δοκήσει δωμάτων ὠγκωμένος,</l>
<l n="382">ἐν τοῖς δὲ πολλοῖς ὤν, ἄριστος ηὑρέθη.</l>
<l n="383">οὐ μὴ ἀφρονήσεθʼ, οἳ κενῶν δοξασμάτων</l>
<l n="384">πλήρεις πλανᾶσθε, τῇ δʼ ὁμιλίᾳ βροτοὺς</l>
<l n="385">κρινεῖτε καὶ τοῖς ἤθεσιν τοὺς εὐγενεῖς;</l>
<l n="386">οἱ γὰρ τοιοῦτοι καὶ πόλεις οἰκοῦσιν εὖ</l>
<l n="387">καὶ δώμαθʼ· αἱ δὲ σάρκες αἱ κεναὶ φρενῶν</l>
<l n="388">ἀγάλματʼ ἀγορᾶς εἰσιν. οὐδὲ γὰρ δόρυ</l>
<l n="389">μᾶλλον βραχίων σθεναρὸς ἀσθενοῦς μένει·</l>
<l n="390">ἐν τῇ φύσει δὲ τοῦτο κἀν εὐψυχίᾳ.</l>
<l n="391"><milestone ed="P" unit="para"/>ἀλλʼ — ἄξιος γὰρ ὅ τε παρὼν ὅ τʼ οὐ παρὼν</l>
<l n="392">Ἀγαμέμνονος παῖς, οὗπερ οὕνεχʼ ἥκομεν — </l>
<l n="393">δεξώμεθʼ οἴκων καταλύσεις. χωρεῖν χρεών,</l>
<l n="394">δμῶες, δόμων τῶνδʼ ἐντός. ὡς ἐμοὶ πένης</l>
<l n="395">εἴη πρόθυμος πλουσίου μᾶλλον ξένος.</l>
<l n="396">αἰνῶ μὲν οὖν τοῦδʼ ἀνδρὸς ἐσδοχὰς δόμων,</l>
<l n="397">ἐβουλόμην δʼ ἄν, εἰ κασίγνητός με σὸς</l>
<l n="398">ἐς εὐτυχοῦντας ἦγεν εὐτυχῶν δόμους.</l>
<l n="399">ἴσως δʼ ἂν ἔλθοι· Λοξίου γὰρ ἔμπεδοι</l>
<l n="400">χρησμοί, βροτῶν δὲ μαντικὴν χαίρειν ἐῶ.</l></sp>

<milestone ed="perseus" unit="card" n="401"/>



<sp><speaker>Χορός</speaker>
<l n="401">νῦν ἢ πάροιθεν μᾶλλον, Ἠλέκτρα, χαρᾷ</l>
<l n="402">θερμαινόμεσθα καρδίαν· ἴσως γὰρ ἂν</l>
<l n="403">μόλις προβαίνουσʼ ἡ τύχη σταίη καλῶς.</l></sp>

<sp><speaker>Ἠλέκτρα</speaker>
<l n="404">ὦ τλῆμον, εἰδὼς δωμάτων χρείαν σέθεν</l>
<l n="405">τί τούσδʼ ἐδέξω μείζονας σαυτοῦ ξένους;</l></sp>

<sp><speaker>Αὐτουργός</speaker>
<l n="406">τί δʼ; εἴπερ εἰσὶν ὡς δοκοῦσιν εὐγενεῖς,</l>
<l n="407">οὐκ ἔν τε μικροῖς ἔν τε μὴ στέρξουσʼ ὁμῶς;</l></sp>

<sp><speaker>Ἠλέκτρα</speaker>
<l n="408">ἐπεί νυν ἐξήμαρτες ἐν σμικροῖσιν ὤν,</l>
<l n="409">ἔλθʼ ὡς παλαιὸν τροφὸν ἐμοῦ φίλον πατρός,</l>
<l n="410">ὃς ἀμφὶ ποταμὸν Τάναον Ἀργείας ὅρους</l>
<l n="411">τέμνοντα γαίας Σπαρτιάτιδός τε γῆς</l>
<l n="412">ποίμναις ὁμαρτεῖ πόλεος ἐκβεβλημένος·</l>
<l n="413">κέλευε δʼ αὐτὸν τῶνδʼ ἐμοὐσαφιγμένων</l>
<l n="414">ἐλθεῖν, ξένων τʼ ἐς δαῖτα πορσῦναί τινα.</l>
<l n="415">ἡσθήσεταί τοι καὶ προσεύξεται θεοῖς,</l>
<l n="416">ζῶντʼ εἰσακούσας παῖδʼ ὃν ἐκσῴζει ποτέ.</l>
<l n="417">οὐ γὰρ πατρῴων ἐκ δόμων μητρὸς πάρα</l>
<l n="418">λάβοιμεν ἄν τι· πικρὰ δʼ ἀγγείλαιμεν ἄν,</l>
<l n="419">εἰ ζῶντʼ Ὀρέστην ἡ τάλαινʼ αἴσθοιτʼ ἔτι.</l></sp>

<sp><speaker>Αὐτουργός</speaker>
<l n="420">ἀλλʼ, εἰ δοκεῖ σοι, τούσδʼ ἀπαγγελῶ λόγους</l>
<l n="421">γέροντι· χώρει δʼ ἐς δόμους ὅσον τάχος</l>
<l n="422">καὶ τἄνδον ἐξάρτυε. πολλά τοι γυνὴ</l>
<l n="423">χρῄζουσʼ ἂν εὕροι δαιτὶ προσφορήματα.</l>
<l n="424">ἔστιν δὲ δὴ τοσαῦτά γʼ ἐν δόμοις ἔτι,</l>
<l n="425">ὥσθʼ ἕν γʼ ἐπʼ ἦμαρ τούσδε πληρῶσαι βορᾶς.</l>
<l n="426">ἐν τοῖς τοιούτοις δʼ ἡνίκʼ ἂν γνώμης πέσω,</l>
<l n="427">σκοπῶ τὰ χρήμαθʼ ὡς ἔχει μέγα σθένος,</l>
<l n="428">ξένοις τε δοῦναι σῶμά τʼ ἐς νόσους πεσὸν</l>
<l n="429">δαπάναισι σῷσαι· τῆς δʼ ἐφʼ ἡμέραν βορᾶς</l>
<l n="430">ἐς σμικρὸν ἥκει· πᾶς γὰρ ἐμπλησθεὶς ἀνὴρ</l>
<l n="431">ὁ πλούσιός τε χὡ πένης ἴσον φέρει.</l></sp></div>

<milestone ed="perseus" unit="card" n="432"/>


<div type="textpart" subtype="choral">
<div type="textpart" subtype="strophe" n="1">

<sp><speaker>Χορός</speaker>
<l n="432">κλειναὶ νᾶες, αἵ ποτʼ ἔβατε Τροίαν</l>
<l n="433">τοῖς ἀμετρήτοις ἐρετμοῖς</l>
<l n="434">πέμπουσαι χοροὺς μετὰ Νηρῄδων,</l>
<l n="435">ἵνʼ ὁ φίλαυλος ἔπαλλε δελ-</l>
<l n="436">φὶς πρῴραις κυανεμβόλοι-</l>
<l n="437">σιν εἱλισσόμενος,</l>
<l n="438">πορεύων τὸν τᾶς Θέτιδος</l>
<l n="439">κοῦφον ἅλμα ποδῶν Ἀχιλῆ</l>
<l n="440">σὺν Ἀγαμέμνονι Τρωίας</l>
<l n="441">ἐπὶ Σιμουντίδας ἀκτάς.</l></sp></div>

<milestone ed="perseus" unit="card" n="442"/>
    
<div type="textpart" subtype="antistrophe" n="1">
<sp><speaker>Χορός</speaker>
<l n="442">Νηρῇδες δʼ Εὐβοῖδας ἄκρας λιποῦσαι</l>
<l n="443">μόχθους ἀσπιστὰς ἀκμόνων</l>
<l n="444">Ἡφαίστου χρυσέων ἔφερον τευχέων,</l>
<l n="445">ἀνά τε Πήλιον ἀνά τε πρυ-</l>
<l n="446">μνὰς Ὄσσας ἱερᾶς νάπας</l>
<l n="447">†Νυμφαίας σκοπιὰς</l>
<l n="448">κόρας μάτευσʼ, † ἔνθα πατὴρ</l>
<l n="449">ἱππότας τρέφεν Ἑλλάδι φῶς</l>
<l n="450">Θέτιδος εἰνάλιον γόνον</l>
<l n="451">ταχύπορον πόδʼ Ἀτρείδαις.</l></sp></div>

<milestone ed="perseus" unit="card" n="452"/>

<div type="textpart" subtype="strophe" n="2">
<sp><speaker>Χορός</speaker>
<l n="452">Ἰλιόθεν δʼ ἔκλυόν τινος ἐν λιμέσιν</l>
<l n="453">Ναυπλίοισι βεβῶτος</l>
<l n="454">τᾶς σᾶς, ὦ Θέτιδος παῖ,</l>
<l n="455">κλεινᾶς ἀσπίδος ἐν κύκλῳ</l>
<l n="456">τοιάδε σήματα, δείματα</l>
<l n="457">Φρύγια, τετύχθαι·</l>
<l n="458">περιδρόμῳ μὲν ἴτυος ἕδρᾳ</l>
<l n="459">Περσέα λαιμοτόμαν ὑπὲρ</l>
<l n="460">ἁλὸς ποτανοῖσι πεδί-</l>
<l n="461">λοισι φυὰν Γοργόνος ἴ-</l>
<l n="462">σχειν, Διὸς ἀγγέλῳ σὺν Ἑρ-</l>
<l n="463">μᾷ, τῷ Μαί-</l>
<l n="463b">ας ἀγροτῆρι κούρῳ·</l></sp></div>

<milestone ed="perseus" unit="card" n="464"/>

<div type="textpart" subtype="antistrophe" n="2">
<sp><speaker>Χορός</speaker>
<l n="464">ἐν δὲ μέσῳ κατέλαμπε σάκει φαέθων</l>
<l n="465">κύκλος ἀελίοιο</l>
<l n="466">ἵπποις ἂμ πτεροέσσαις</l>
<l n="467">ἄστρων τʼ αἰθέριοι χοροί,</l>
<l n="468">Πλειάδες, Ὑάδες, Ἕκτορος</l>
<l n="469">ὄμμασι τροπαῖοι·</l>
<l n="470">ἐπὶ δὲ χρυσοτύπῳ κράνει</l>
<l n="471">Σφίγγες ὄνυξιν ἀοίδιμον</l>
<l n="472">ἄγραν φέρουσαι· περιπλεύ-</l>
<l n="473">ρῳ δὲ κύτει πύρπνοος ἔ-</l>
<l n="474">σπευδε δρόμῳ λέαινα χαλ-</l>
<l>αῖς Πειρη-</l>
<l n="475">ναῖον ὁρῶσα πῶλον.</l></sp></div>

<milestone ed="perseus" unit="card" n="476"/>

<div type="textpart" subtype="epode">
<sp><speaker>Χορός</speaker>
<l n="476">ἄορι δʼ ἐν φονίῳ τετραβάμονες ἵπποι ἔπαλ-</l>
<l n="477">λον, κελαινὰ δʼ ἀμφὶ νῶθʼ ἵετο κόνις.</l>
<l n="479">τοιῶνδʼ ἄνακτα δοριπόνων</l>
<l n="480">ἔκανεν ἀνδρῶν, Τυνδαρίς,</l>
<l n="481">σὰ λέχεα, κακόφρων κούρα.</l>
<l n="483">τοιγάρ σέ ποτʼ οὐρανίδαι</l>
<l n="484">πέμψουσιν θανάτοις· ἦ σὰν</l>
<l n="485">ἔτʼ ἔτι φόνιον ὑπὸ δέραν</l>
<l n="486">ὄψομαι αἷμα χυθὲν σιδάρῳ.</l></sp></div></div>

<milestone ed="perseus" unit="card" n="487"/>

<div type="textpart" subtype="episode">

<sp><speaker>Πρέσβυς</speaker>
<l n="487">ποῦ ποῦ νεᾶνις πότνιʼ ἐμὴ δέσποινά τε,</l>
<l n="488">Ἀγαμέμνονος παῖς, ὅν ποτʼ ἐξέθρεψʼ ἐγώ;</l>
<l n="489">ὡς πρόσβασιν τῶνδʼ ὀρθίαν οἴκων ἔχει</l>
<l n="490">ῥυσῷ γέροντι τῷδε προσβῆναι ποδί.</l>
<l n="491">ὅμως δὲ πρός γε τοὺς φίλους ἐξελκτέον</l>
<l n="492">διπλῆν ἄκανθαν καὶ παλίρροπον γόνυ.</l>
<l n="493"><milestone ed="P" unit="para"/>ὦ θύγατερ — ἄρτι γάρ σε πρὸς δόμοις ὁρῶ — </l>
<l n="494">ἥκω φέρων σοι τῶν ἐμῶν βοσκημάτων</l>
<l n="495">ποίμνης νεογνὸν θρέμμʼ ὑποσπάσας τόδε</l>
<l n="496">στεφάνους τε τευχέων τʼ ἐξελὼν τυρεύματα,</l>
<l n="497">παλαιόν τε θησαύρισμα Διονύσου τόδε</l>
<l n="498">ὀσμῇ κατῆρες, μικρόν, ἀλλʼ ἐπεσβαλεῖν</l>
<l n="499">ἡδὺ σκύφον τοῦδʼ ἀσθενεστέρῳ ποτῷ.</l>
<l n="500">ἴτω φέρων τις τοῖς ξένοις τάδʼ ἐς δόμους·</l>
<l n="501">ἐγὼ δὲ τρύχει τῷδʼ ἐμῶν πέπλων κόρας</l>
<l n="502">δακρύοισι τέγξας ἐξομόρξασθαι θέλω.</l></sp>

<sp><speaker>Ἠλέκτρα</speaker>
<l n="503">τί δʼ, ὦ γεραιέ, διάβροχον τόδʼ ὄμμʼ ἔχεις;</l>
<l n="504">μῶν τἀμὰ διὰ χρόνου σʼ ἀνέμνησεν κακά;</l>
<l n="505">ἢ τὰς Ὀρέστου τλήμονας φυγὰς στένεις</l>
<l n="506">καὶ πατέρα τὸν ἐμόν, ὅν ποτʼ ἐν χεροῖν ἔχων</l>
<l n="507">ἀνόνητʼ ἔθρεψας σοί τε καὶ τοῖς σοῖς φίλοις;</l></sp>

<sp><speaker>Πρέσβυς</speaker>
<l n="508">ἀνόνηθʼ· ὅμως δʼ οὖν τοῦτό γʼ οὐκ ἠνεσχόμην.</l>
<l n="509">ἦλθον γὰρ αὐτοῦ πρὸς τάφον πάρεργʼ ὁδοῦ</l>
<l n="510">καὶ προσπεσὼν ἔκλαυσʼ ἐρημίας τυχών,</l>
<l n="511">σπονδάς τε, λύσας ἀσκὸν ὃν φέρω ξένοις,</l>
<l n="512">ἔσπεισα, τύμβῳ δʼ ἀμφέθηκα μυρσίνας.</l>
<l n="513">πυρᾶς δʼ ἐπʼ αὐτῆς οἶν μελάγχιμον πόκῳ</l>
<l n="514">σφάγιον ἐσεῖδον αἷμά τʼ οὐ πάλαι χυθὲν</l>
<l n="515">ξανθῆς τε χαίτης βοστρύχους κεκαρμένους.</l>
<l n="516">κἀθαύμασʼ, ὦ παῖ, τίς ποτʼ ἀνθρώπων ἔτλη</l>
<l n="517">πρὸς τύμβον ἐλθεῖν· οὐ γὰρ Ἀργείων γέ τις.</l>
<l n="518">ἀλλʼ ἦλθʼ ἴσως που σὸς κασίγνητος λάθρᾳ,</l>
<l n="519">μολὼν δʼ ἐθαύμασʼ ἄθλιον τύμβον πατρός.</l>
<l n="520">σκέψαι δὲ χαίτην προστιθεῖσα σῇ κόμῃ,</l>
<l n="521">εἰ χρῶμα ταὐτὸν κουρίμης ἔσται τριχός·</l>
<l n="522">φιλεῖ γάρ, αἷμα ταὐτὸν οἷς ἂν ᾖ πατρός,</l>
<l n="523">τὰ πόλλʼ ὅμοια σώματος πεφυκέναι.</l></sp>

<milestone ed="perseus" unit="card" n="524"/>

<sp><speaker>Ἠλέκτρα</speaker>
<l n="524">οὐκ ἄξιʼ ἀνδρός, ὦ γέρον, σοφοῦ λέγεις,</l>
<l n="525">εἰ κρυπτὸν ἐς γῆν τήνδʼ ἂν Αἰγίσθου φόβῳ</l>
<l n="526">δοκεῖς ἀδελφὸν τὸν ἐμὸν εὐθαρσῆ μολεῖν.</l>
<l n="527">ἔπειτα χαίτης πῶς συνοίσεται πλόκος,</l>
<l n="528">ὁ μὲν παλαίστραις ἀνδρὸς εὐγενοῦς τραφείς,</l>
<l n="529">ὁ δὲ κτενισμοῖς θῆλυς; ἀλλʼ ἀμήχανον.</l>
<l n="530">πολλοῖς δʼ ἂν εὕροις βοστρύχους ὁμοπτέρους</l>
<l n="531">καὶ μὴ γεγῶσιν αἵματος ταὐτοῦ, γέρον.</l></sp>

<sp><speaker>Πρέσβυς</speaker>
<l n="532">σὺ δʼ εἰς ἴχνος βᾶσʼ ἀρβύλης σκέψαι βάσιν</l>
<l n="533">εἰ σύμμετρος σῷ ποδὶ γενήσεται, τέκνον.</l></sp>

<sp><speaker>Ἠλέκτρα</speaker>
<l n="534">πῶς δʼ ἂν γένοιτʼ ἂν ἐν κραταιλέῳ πέδῳ</l>
<l n="535">γαίας ποδῶν ἔκμακτρον; εἰ δʼ ἔστιν τόδε,</l>
<l n="536">δυοῖν ἀδελφοῖν ποὺς ἂν οὐ γένοιτʼ ἴσος</l>
<l n="537">ἀνδρός τε καὶ γυναικός, ἀλλʼ ἅρσην κρατεῖ.</l></sp>

<sp><speaker>Πρέσβυς</speaker>
<l n="537">οὐκ ἔστιν, εἰ καὶ γῆν κασίγνητος μολών,</l>
<l n="538"><gap reason="lost" rend=" . . . . . . . "/></l>
<l n="539">κερκίδος ὅτῳ γνοίης ἂν ἐξύφασμα σῆς,</l>
<l n="540">ἐν ᾧ ποτʼ αὐτὸν ἐξέκλεψα μὴ θανεῖν;</l></sp>

<sp><speaker>Ἠλέκτρα</speaker>
<l n="541">οὐκ οἶσθʼ, Ὀρέστης ἡνίκʼ ἐκπίπτει χθονός,</l>
<l n="542">νέαν μʼ ἔτʼ οὖσαν; εἰ δὲ κἄκρεκον πέπλους,</l>
<l n="543">πῶς ἂν τότʼ ὢν παῖς ταὐτὰ νῦν ἔχοι φάρη,</l>
<l n="544">εἰ μὴ ξυναύξοινθʼ οἱ πέπλοι τῷ σώματι;</l>
<l n="545">ἀλλʼ ἤ τις αὐτοῦ τάφον ἐποικτίρας ξένος</l>
<l n="546">†ἐκείρατʼ, ἢ τῆσδε σκοποὺς λαβὼν χθονὸς — †</l></sp>

<milestone ed="perseus" unit="card" n="547"/>

<sp><speaker>Πρέσβυς</speaker>
<l n="547">οἱ δὲ ξένοι ποῦ; βούλομαι γὰρ εἰσιδὼν</l>
<l n="548">αὐτοὺς ἔρεσθαι σοῦ κασιγνήτου πέρι.</l></sp>

<sp><speaker>Ἠλέκτρα</speaker>
<l n="549">οἵδʼ ἐκ δόμων βαίνουσι λαιψηρῷ ποδί.</l></sp>

<sp><speaker>Πρέσβυς</speaker>
<l n="550">ἀλλʼ εὐγενεῖς μέν, ἐν δὲ κιβδήλῳ τόδε·</l>
<l n="551">πολλοὶ γὰρ ὄντες εὐγενεῖς εἰσιν κακοί.</l>
<l n="552">ὅμως δέ.  — χαίρειν τοὺς ξένους προσεννέπω.</l></sp>

<sp><speaker>Ὀρέστης</speaker>
<l n="553">χαῖρʼ, ὦ γεραιέ.  — τοῦ ποτʼ, Ἠλέκτρα, τόδε</l>
<l n="554">παλαιὸν ἀνδρὸς λείψανον φίλων κυρεῖ;</l></sp>

<sp><speaker>Ἠλέκτρα</speaker>
<l n="555">οὗτος τὸν ἁμὸν πατέρʼ ἔθρεψεν, ὦ ξένε.</l></sp>

<sp><speaker>Ὀρέστης</speaker>
<l n="556">τί φῄς; ὅδʼ ὃς σὸν ἐξέκλεψε σύγγονον;</l></sp>

<sp><speaker>Ἠλέκτρα</speaker>
<l n="557">ὅδʼ ἔσθʼ ὁ σώσας κεῖνον, εἴπερ ἔστʼ ἔτι.</l></sp>

<sp><speaker>Ὀρέστης</speaker>
<l n="558">ἔα·</l>
<l n="559">τί μʼ ἐσδέδορκεν ὥσπερ ἀργύρου σκοπῶν</l>
<l n="560">λαμπρὸν χαρακτῆρʼ; ἢ προσεικάζει μέ τῳ;</l></sp>

<sp><speaker>Ἠλέκτρα</speaker>
<l n="560">ἴσως Ὀρέστου σʼ ἥλιχʼ ἥδεται βλέπων.</l></sp>

<sp><speaker>Ὀρέστης</speaker>
<l n="561">φίλου γε φωτός. τί δὲ κυκλεῖ πέριξ πόδα;</l></sp>

<sp><speaker>Ἠλέκτρα</speaker>
<l n="562">καὐτὴ τόδʼ εἰσορῶσα θαυμάζω, ξένε.</l></sp>

<sp><speaker>Πρέσβυς</speaker>
<l n="563">ὦ πότνιʼ, εὔχου, θύγατερ Ἠλέκτρα, θεοῖς.</l></sp>

<sp><speaker>Ἠλέκτρα</speaker>
<l n="564">τί τῶν ἀπόντων ἢ τί τῶν ὄντων πέρι;</l></sp>

<sp><speaker>Πρέσβυς</speaker>
<l n="565">λαβεῖν φίλον θησαυρόν, ὃν φαίνει θεός.</l></sp>

<sp><speaker>Ἠλέκτρα</speaker>
<l n="566">ἰδού· καλῶ θεούς. ἢ τί δὴ λέγεις, γέρον;</l></sp>

<sp><speaker>Πρέσβυς</speaker>
<l n="567">βλέψον νυν ἐς τόνδʼ, ὦ τέκνον, τὸν φίλτατον.</l></sp>

<sp><speaker>Ἠλέκτρα</speaker>
<l n="568">πάλαι δέδορκα, μὴ σύ γʼ οὐκέτʼ εὖ φρονῇς.</l></sp>

<sp><speaker>Πρέσβυς</speaker>
<l n="569">οὐκ εὖ φρονῶ ʼγὼ σὸν κασίγνητον βλέπων;</l></sp>

<sp><speaker>Ἠλέκτρα</speaker>
<l n="570">πῶς εἶπας, ὦ γεραίʼ, ἀνέλπιστον λόγον;</l></sp>

<sp><speaker>Πρέσβυς</speaker>
<l n="571">ὁρᾶν Ὀρέστην τόνδε τὸν Ἀγαμέμνονος.</l></sp>

<sp><speaker>Ἠλέκτρα</speaker>
<l n="572">ποῖον χαρακτῆρʼ εἰσιδών, ᾧ πείσομαι;</l></sp>

<sp><speaker>Πρέσβυς</speaker>
<l n="573">οὐλὴν παρʼ ὀφρύν, ἥν ποτʼ ἐν πατρὸς δόμοις</l>
<l n="574">νεβρὸν διώκων σοῦ μέθʼ ᾑμάχθη πεσών.</l></sp>

<sp><speaker>Ἠλέκτρα</speaker>
<l n="575">πῶς φῄς; ὁρῶ μὲν πτώματος τεκμήριον.</l></sp>

<sp><speaker>Πρέσβυς</speaker>
<l n="576">ἔπειτα μέλλεις προσπίτνειν τοῖς φιλτάτοις;</l></sp>

<sp><speaker>Ἠλέκτρα</speaker>
<l n="577">ἀλλʼ οὐκέτʼ, ὦ γεραιέ· συμβόλοισι γὰρ</l>
<l n="578">τοῖς σοῖς πέπεισμαι θυμόν.  — ὦ χρόνῳ φανείς,</l>
<l n="579">ἔχω σʼ ἀέλπτως — </l></sp>

<sp><speaker>Ὀρέστης</speaker>
<l n="579">κἀξ ἐμοῦ γʼ ἔχῃ χρόνῳ.</l></sp>

<sp><speaker>Ἠλέκτρα</speaker>
<l n="580">οὐδέποτε δόξασα.</l></sp>

<sp><speaker>Ὀρέστης</speaker>
<l n="581">οὐδʼ ἐγὼ γὰρ ἤλπισα.</l></sp>

<sp><speaker>Ἠλέκτρα</speaker>
<l n="582">ἐκεῖνος εἶ σύ;</l></sp>

<sp><speaker>Ὀρέστης</speaker>
<l n="583">σύμμαχός γέ σοι μόνος.</l>
<l n="584">ἢν δʼ ἀνσπάσωμαί γʼ ὃν μετέρχομαι βόλον — </l>
<l n="585">πέποιθα δʼ· ἢ χρὴ μηκέθʼ ἡγεῖσθαι θεούς,</l>
<l n="586">εἰ τἄδικʼ ἔσται τῆς δίκης ὑπέρτερα.</l></sp>

<milestone ed="perseus" unit="card" n="585"/>


<div type="textpart" subtype="lyric">

<sp><speaker>Χορός</speaker>
<l n="585">ἔμολες ἔμολες, ὤ, χρόνιος ἁμέρα,</l>
<l n="586">κατέλαμψας, ἔδειξας ἐμφανῆ</l>
<l n="587">πόλει πυρσόν, ὃς παλαιᾷ φυγᾷ</l>
<l n="588">πατρίων ἀπὸ δωμάτων τάλας</l>
<l n="589">ἀλαίνων ἔβα.</l>
<l n="590">θεὸς αὖ θεὸς ἁμετέραν τις ἄγει</l>
<l n="591">νίκαν, ὦ φίλα.</l>
<l n="592">ἄνεχε χέρας, ἄνεχε λόγον, ἵει λιτὰς</l>
<l n="593">ἐς θεούς, τύχᾳ σοι τύχᾳ</l>
<l n="595">κασίγνητον ἐμβατεῦσαι πόλιν.</l></sp>

<milestone ed="perseus" unit="card" n="596"/>

<sp><speaker>Ὀρέστης</speaker>
<l n="596">εἶἑν· φίλας μὲν ἡδονὰς ἀσπασμάτων</l>
<l n="597">ἔχω, χρόνῳ δὲ καὖθις αὐτὰ δώσομεν.</l>
<l n="598">σὺ δʼ, ὦ γεραιέ — καίριος γὰρ ἤλυθες — </l>
<l n="599">λέξον, τί δρῶν ἂν φονέα τεισαίμην πατρός;</l>
<l n="600">
<del>μητέρα τε κοινωνὸν ἀνοσίων γάμων;</del>
</l>
<l n="601">ἔστιν τί μοι κατʼ Ἄργος εὐμενὲς φίλων;</l>
<l n="602">ἢ πάντʼ ἀνεσκευάσμεθʼ, ὥσπερ αἱ τύχαι;</l>
<l n="603">τῷ ξυγγένωμαι; νύχιος ἢ καθʼ ἡμέραν;</l>
<l n="604">ποίαν ὁδὸν τραπώμεθʼ εἰς ἐχθροὺς ἐμούς;</l></sp>

<sp><speaker>Πρέσβυς</speaker>
<l n="605">ὦ τέκνον, οὐδεὶς δυστυχοῦντί σοι φίλος.</l>
<l n="606">εὕρημα γάρ τοι χρῆμα γίγνεται τόδε,</l>
<l n="607">κοινῇ μετασχεῖν τἀγαθοῦ καὶ τοῦ κακοῦ.</l>
<l n="608">σὺ δʼ — ἐκ βάθρων γὰρ πᾶς ἀνῄρησαι φίλοις</l>
<l n="609">οὐδʼ ἐλλέλοιπας ἐλπίδʼ — ἴσθι μου κλύων,</l>
<l n="610">ἐν χειρὶ τῇ σῇ πάντʼ ἔχεις καὶ τῇ τύχῃ,</l>
<l n="611">πατρῷον οἶκον καὶ πόλιν λαβεῖν σέθεν.</l></sp>

<sp><speaker>Ὀρέστης</speaker>
<l n="612">τί δῆτα δρῶντες τοῦδʼ ἂν ἐξικοίμεθα;</l></sp>

<sp><speaker>Πρέσβυς</speaker>
<l n="613">κτανὼν Θυέστου παῖδα σήν τε μητέρα.</l></sp>

<sp><speaker>Ὀρέστης</speaker>
<l n="614">ἥκω ʼπὶ τόνδε στέφανον· ἀλλὰ πῶς λάβω;</l></sp>

<sp><speaker>Πρέσβυς</speaker>
<l n="615">τειχέων μὲν ἐλθὼν ἐντὸς οὐδʼ ἂν εἰ θέλοις.</l></sp>

<sp><speaker>Ὀρέστης</speaker>
<l n="616">φρουραῖς κέκασται δεξιαῖς τε δορυφόρων;</l></sp>

<sp><speaker>Πρέσβυς</speaker>
<l n="617">ἔγνως· φοβεῖται γάρ σε κοὐχ εὕδει σαφῶς.</l></sp>

<sp><speaker>Ὀρέστης</speaker>
<l n="618">εἶἑν· σὺ δὴ τοὐνθένδε βούλευσον, γέρον.</l></sp>

<sp><speaker>Πρέσβυς</speaker>
<l n="619">κἀμοῦ γʼ ἄκουσον· ἄρτι γάρ μʼ ἐσῆλθέ τι.</l></sp>

<sp><speaker>Ὀρέστης</speaker>
<l n="620">ἐσθλόν τι μηνύσειας, αἰσθοίμην δʼ ἐγώ.</l></sp>

<sp><speaker>Πρέσβυς</speaker>
<l n="621">Αἴγισθον εἶδον, ἡνίχʼ εἷρπον ἐνθάδε.</l></sp>

<sp><speaker>Ὀρέστης</speaker>
<l n="622">προσηκάμην τὸ ῥηθέν. ἐν ποίοις τόποις;</l></sp>

<sp><speaker>Πρέσβυς</speaker>
<l n="623">ἀγρῶν πέλας τῶνδʼ ἱπποφορβίων ἔπι.</l></sp>

<sp><speaker>Ὀρέστης</speaker>
<l n="624">τί δρῶνθʼ; ὁρῶ γὰρ ἐλπίδʼ ἐξ ἀμηχάνων.</l></sp>

<sp><speaker>Πρέσβυς</speaker>
<l n="625">Νύμφαις ἐπόρσυνʼ ἔροτιν, ὡς ἔδοξέ μοι.</l></sp>

<sp><speaker>Ὀρέστης</speaker>
<l n="626">τροφεῖα παίδων ἢ πρὸ μέλλοντος τόκου;</l></sp>

<sp><speaker>Πρέσβυς</speaker>
<l n="627">οὐκ οἶδα πλὴν ἕν· βουσφαγεῖν ὡπλίζετο.</l></sp>

<sp><speaker>Ὀρέστης</speaker>
<l n="628">πόσων μετʼ ἀνδρῶν; ἢ μόνος δμώων μέτα;</l></sp>

<sp><speaker>Πρέσβυς</speaker>
<l n="629">οὐδεὶς παρῆν Ἀργεῖος, οἰκεία δὲ χείρ.</l></sp>

<sp><speaker>Ὀρέστης</speaker>
<l n="630">οὔ πού τις ὅστις γνωριεῖ μʼ ἰδών, γέρον;</l></sp>

<sp><speaker>Πρέσβυς</speaker>
<l n="631">δμῶες μέν εἰσιν, οἳ σέ γʼ οὐκ εἶδόν ποτε.</l></sp>

<sp><speaker>Ὀρέστης</speaker>
<l n="632">ἡμῖν ἂν εἶεν, εἰ κρατοῖμεν, εὐμενεῖς;</l></sp>

<sp><speaker>Πρέσβυς</speaker>
<l n="633">δούλων γὰρ ἴδιον τοῦτο, σοὶ δὲ σύμφορον.</l></sp>

<sp><speaker>Ὀρέστης</speaker>
<l n="634">πῶς οὖν ἂν αὐτῷ πλησιασθείην ποτέ;</l></sp>

<sp><speaker>Πρέσβυς</speaker>
<l n="635">στείχων ὅθεν σε βουθυτῶν ἐσόψεται.</l></sp>

<sp><speaker>Ὀρέστης</speaker>
<l n="636">ὁδὸν παρʼ αὐτήν, ὡς ἔοικʼ, ἀγροὺς ἔχει;</l></sp>

<sp><speaker>Πρέσβυς</speaker>
<l n="637">ὅθεν γʼ ἰδών σε δαιτὶ κοινωνὸν καλεῖ.</l></sp>

<sp><speaker>Ὀρέστης</speaker>
<l n="638">πικρόν γε συνθοινάτορʼ, ἢν θεὸς θέλῃ.</l></sp>

<sp><speaker>Πρέσβυς</speaker>
<l n="639">τοὐνθένδε πρὸς τὸ πῖπτον αὐτὸς ἐννόει.</l></sp>

<sp><speaker>Ὀρέστης</speaker>
<l n="640">καλῶς ἔλεξας.  — ἡ τεκοῦσα δʼ ἐστὶ ποῦ;</l></sp>

<sp><speaker>Πρέσβυς</speaker>
<l n="641">Ἄργει· παρέσται δʼ οὖν πόσει θοίνην ἔπι.</l></sp>

<sp><speaker>Ὀρέστης</speaker>
<l n="642">τί δʼ οὐχ ἅμʼ ἐξωρμᾶτʼ ἐμὴ μήτηρ πόσει;</l></sp>

<sp><speaker>Πρέσβυς</speaker>
<l n="643">ψόγον τρέμουσα δημοτῶν ἐλείπετο.</l></sp>

<sp><speaker>Ὀρέστης</speaker>
<l n="644">ξυνῆχʼ· ὕποπτος οὖσα γιγνώσκει πόλει.</l></sp>

<sp><speaker>Πρέσβυς</speaker>
<l n="645">τοιαῦτα· μισεῖται γὰρ ἀνόσιος γυνή.</l></sp>

<milestone ed="perseus" unit="card" n="646"/>



<sp><speaker>Ὀρέστης</speaker>
<l n="646">πῶς οὖν ἐκείνην τόνδε τʼ ἐν ταὐτῷ κτενῶ;</l></sp>

<sp><speaker>Ἠλέκτρα</speaker>
<l n="647">ἐγὼ φόνον γε μητρὸς ἐξαρτύσομαι.</l></sp>

<sp><speaker>Ὀρέστης</speaker>
<l n="648">καὶ μὴν ἐκεῖνά γʼ ἡ τύχη θήσει καλῶς.</l></sp>

<sp><speaker>Ἠλέκτρα</speaker>
<l n="649">ὑπηρετείτω μὲν δυοῖν ὄντοιν ὅδε.</l></sp>

<sp><speaker>Πρέσβυς</speaker>
<l n="650">ἔσται τάδʼ· εὑρίσκεις δὲ μητρὶ πῶς φόνον;</l></sp>

<sp><speaker>Ἠλέκτρα</speaker>
<l n="651">λέγʼ, ὦ γεραιέ, τάδε Κλυταιμήστρᾳ μολών·</l>
<l n="652">λεχώ μʼ ἀπάγγελλʼ οὖσαν ἄρσενος τόκῳ.</l></sp>

<sp><speaker>Πρέσβυς</speaker>
<l n="653">πότερα πάλαι τεκοῦσαν ἢ νεωστὶ δή;</l></sp>

<sp><speaker>Ἠλέκτρα</speaker>
<l n="654">δέχʼ ἡλίους, ἐν οἷσιν ἁγνεύει λεχώ.</l></sp>

<sp><speaker>Πρέσβυς</speaker>
<l n="655">καὶ δὴ τί τοῦτο μητρὶ προσβάλλει φόνον;</l></sp>

<sp><speaker>Ἠλέκτρα</speaker>
<l n="656">ἥξει κλύουσα λόχιά μου νοσήματα.</l></sp>

<sp><speaker>Πρέσβυς</speaker>
<l n="657">πόθεν; τί δʼ αὐτῇ σοῦ μέλειν δοκεῖς, τέκνον;</l></sp>

<sp><speaker>Ἠλέκτρα</speaker>
<l n="658">ναί· καὶ δακρύσει γʼ ἀξίωμʼ ἐμῶν τόκων.</l></sp>

<sp><speaker>Πρέσβυς</speaker>
<l n="659">ἴσως· πάλιν τοι μῦθον ἐς καμπὴν ἄγε.</l></sp>

<sp><speaker>Ἠλέκτρα</speaker>
<l n="660">ἐλθοῦσα μέντοι δῆλον ὡς ἀπόλλυται.</l></sp>

<sp><speaker>Πρέσβυς</speaker>
<l n="661">καὶ μὴν ἐπʼ αὐτάς γʼ εἶσι σῶν δόμων πύλας.</l></sp>

<sp><speaker>Ἠλέκτρα</speaker>
<l n="662">οὐκοῦν τραπέσθαι σμικρὸν εἰς Ἅιδου τόδε;</l></sp>

<sp><speaker>Πρέσβυς</speaker>
<l n="663">εἰ γὰρ θάνοιμι τοῦτʼ ἰδὼν ἐγώ ποτε.</l></sp>

<sp><speaker>Ἠλέκτρα</speaker>
<l n="664">πρώτιστα μέν νυν τῷδʼ ὑφήγησαι, γέρον — </l></sp>

<sp><speaker>Πρέσβυς</speaker>
<l n="665">Αἴγισθος ἔνθα νῦν θυηπολεῖ θεοῖς;</l></sp>

<sp><speaker>Ἠλέκτρα</speaker>
<l n="666">ἔπειτʼ ἀπαντῶν μητρὶ τἀπʼ ἐμοῦ φράσον.</l></sp>

<sp><speaker>Πρέσβυς</speaker>
<l n="667">ὥστʼ αὐτά γʼ ἐκ σοῦ στόματος εἰρῆσθαι δοκεῖν.</l></sp>

<sp><speaker>Ἠλέκτρα</speaker>
<l n="668">σὸν ἔργον ἤδη· πρόσθεν εἴληχας φόνου.</l></sp>

<sp><speaker>Ὀρέστης</speaker>
<l n="669">στείχοιμʼ ἄν, εἴ τις ἡγεμὼν γίγνοιθʼ ὁδοῦ.</l></sp>

<sp><speaker>Πρέσβυς</speaker>
<l n="670">καὶ μὴν ἐγὼ πέμποιμʼ ἂν οὐκ ἀκουσίως.</l></sp>

<milestone ed="perseus" unit="card" n="671"/>

<sp><speaker>Ὀρέστης</speaker>
<l n="671">ὦ Ζεῦ Πατρῷε, καὶ Τροπαῖʼ ἐχθρῶν γενοῦ — </l></sp>

<sp><speaker>Ἠλέκτρα</speaker>
<l n="672">οἴκτιρέ θʼ ἡμᾶς· οἰκτρὰ γὰρ πεπόνθαμεν — </l></sp>

<sp><speaker>Πρέσβυς</speaker>
<l n="673">οἴκτιρε δῆτα σούς γε φύντας ἐκγόνους.</l></sp>

<sp><speaker>Ἠλέκτρα</speaker>
<l n="674">Ἥρα τε, βωμῶν ἣ Μυκηναίων κρατεῖς — </l></sp>

<sp><speaker>Ὀρέστης</speaker>
<l n="675">νίκην δὸς ἡμῖν, εἰ δίκαιʼ αἰτούμεθα.</l></sp>

<sp><speaker>Πρέσβυς</speaker>
<l n="676">δὸς δῆτα πατρὸς τοῖσδε τιμωρὸν δίκην.</l></sp>

<sp><speaker>Ὀρέστης</speaker>
<l n="677">σύ τʼ, ὦ κάτω γῆς ἀνοσίως οἰκῶν πάτερ — </l></sp>

<sp><speaker>Ἠλέκτρα</speaker>
<l n="678">καὶ Γαῖʼ ἄνασσα, χεῖρας ᾗ δίδωμʼ ἐμὰς — </l></sp>

<sp><speaker>Πρέσβυς</speaker>
<l n="679">ἄμυνʼ ἄμυνε τοῖσδε φιλτάτοις τέκνοις.</l></sp>

<sp><speaker>Ὀρέστης</speaker>
<l n="680">νῦν πάντα νεκρὸν ἐλθὲ σύμμαχον λαβών.</l></sp>

<sp><speaker>Ἠλέκτρα</speaker>
<l n="681">οἵπερ γε σὺν σοὶ Φρύγας ἀνήλωσαν δορὶ — </l></sp>

<sp><speaker>Πρέσβυς</speaker>
<l n="683">χὥσοι στυγοῦσιν ἀνοσίους μιάστορας.</l></sp>

<sp><speaker>Ἠλέκτρα</speaker>
<l n="682">ἤκουσας, ὦ δείνʼ ἐξ ἐμῆς μητρὸς παθών;</l></sp>

<sp><speaker>Πρέσβυς</speaker>
<l n="684">πάντʼ, οἶδʼ, ἀκούει τάδε πατήρ· στείχειν δʼ ἀκμή.</l></sp>

<sp><speaker>Ἠλέκτρα</speaker>
<l n="685">καί σοι προφωνῶ πρὸς τάδʼ Αἴγισθον θανεῖν·</l>
<l n="686">ὡς εἰ παλαισθεὶς πτῶμα θανάσιμον πεσῇ,</l>
<l n="687">τέθνηκα κἀγώ, μηδέ με ζῶσαν λέγε·</l>
<l n="688">παίσω γὰρ ἧπαρ τοὐμὸν ἀμφήκει ξίφει.</l>
<l n="689">δόμων ἔσω βᾶσʼ εὐτρεπὲς ποήσομαι.</l>
<l n="690">ὡς ἢν μὲν ἔλθῃ πύστις εὐτυχὴς σέθεν,</l>
<l n="691">ὀλολύξεται πᾶν δῶμα· θνῄσκοντος δέ σου</l>
<l n="692">τἀναντίʼ ἔσται τῶνδε· ταῦτά σοι λέγω.</l></sp>

<sp><speaker>Ὀρέστης</speaker>
<l n="693" part="I">πάντʼ οἶδα.</l></sp>

<sp><speaker>Ἠλέκτρα</speaker>
<l n="693b" part="F">πρὸς τάδʼ ἄνδρα γίγνεσθαί σε χρή.</l>
<l n="NaN"><milestone ed="P" unit="para"/>ὑμεῖς δέ μοι, γυναῖκες, εὖ πυρσεύετε</l>
<l n="695">κραυγὴν ἀγῶνος τοῦδε· φρουρήσω δʼ ἐγὼ</l>
<l n="696">πρόχειρον ἔγχος χειρὶ βαστάζουσʼ ἐμῇ.</l>
<l n="697">οὐ γάρ ποτʼ ἐχθροῖς τοῖς ἐμοῖς νικωμένη</l>
<l n="698">δίκην ὑφέξω, σῶμʼ ἐμὸν καθυβρίσαι.</l></sp></div></div>

<milestone ed="perseus" unit="card" n="699"/>

<div type="textpart" subtype="choral">
<div type="textpart" subtype="strophe" n="1">

<sp><speaker>Χορός</speaker>
<l n="699">ἀταλᾶς ὑπὸ ματρὸς <add>ἄρνʼ</add></l>
<l n="700">Ἀργείων</l>
<l n="700">ὀρέων ποτὲ κληδὼν ἐν</l>
<l n="701">πολιαῖσι μένει φήμαις</l>
<l n="702">εὐαρμόστοις ἐν καλάμοις</l>
<l n="703">Πᾶνα μοῦσαν ἡδύθροον</l>
<l n="704">πνέοντʼ, ἀγρῶν ταμίαν,</l>
<l n="705">χρυσέαν καλλιπλόκαμον</l>
<l n="706">πορεῦσαι. πετρίνοις δʼ ἐπι-</l>
<l n="707">στὰς κᾶρυξ ἰάχει βάθροις·</l>
<l n="708">Ἀγορὰν ἀγοράν, Μυκη-</l>
<l n="709">ναῖοι, στείχετε μακαρίων</l>
<l n="710">ὀψόμενοι τυράννων</l>
<l n="711">φάσματα † δείματα <gap reason="lost" rend=" . . . . "/> χοροὶ δʼ Ἀτρει-</l>
<l n="712">δᾶν † ἐγέραιρον οἴκους·</l></sp></div>

<milestone ed="perseus" unit="card" n="713"/>

<div type="textpart" subtype="antistrophe" n="1">

<sp><speaker>Χορός</speaker>
<l n="713">θυμέλαι δʼ ἐπίτναντο χρυ-</l>
<l n="714">σήλατοι,</l>
<l n="715">σελαγεῖτο δʼ ἀνʼ ἄστυ πῦρ</l>
<l n="715">ἐπιβώμιον Ἀργείων·</l>
<l n="716">λωτὸς δὲ φθόγγον κελάδει</l>
<l n="717">κάλλιστον, Μουσᾶν θεράπων·</l>
<l n="718">μολπαὶ δʼ ηὔξοντʼ ἐραταί,</l>
<l n="719">χρυσέας ἀρνὸς ἐπίλογοι,</l>
<l n="720">Θυέστου· κρυφίαις γὰρ εὐ-</l>
<l n="721">ναῖς πείσας ἄλοχον φίλαν</l>
<l n="722">Ἀτρέως, τέρας ἐκκομί-</l>
<l n="723">ζει πρὸς δώματα· νεόμενος δʼ</l>
<l n="724">εἰς ἀγόρους ἀυτεῖ</l>
<l>τὰν κερόεσσαν ἔχειν χρυσεόμαλ-</l>
<l n="725">λον κατὰ δῶμα ποίμναν.</l></sp></div>

<milestone ed="perseus" unit="card" n="726"/>

<div type="textpart" subtype="strophe" n="2">

<sp><speaker>Χορός</speaker>
<l n="726">τότε δὴ τότε φαεν-</l>
<l n="727">νὰς ἄστρων μετέβασʼ ὁδοὺς</l>
<l n="728">Ζεὺς καὶ φέγγος ἀελίου</l>
<l n="730">λευκόν τε πρόσωπον ἀ-</l>
<l n="731">οῦς, τὰ δʼ ἕσπερα νῶτʼ ἐλαύ-</l>
<l n="732">νει θερμᾷ φλογὶ θεοπύρῳ,</l>
<l n="733">νεφέλαι δʼ ἔνυδροι πρὸς ἄρ-</l>
<l n="734">κτον, ξηραί τʼ Ἀμμωνίδες ἕ-</l>
<l n="735">δραι φθίνουσʼ ἀπειρόδροσοι,</l>
<l n="736">καλλίστων ὄμβρων Διόθεν στερεῖσαι.</l></sp></div>

<milestone ed="perseus" unit="card" n="737"/>

<div type="textpart" subtype="antistrophe" n="2">

<sp><speaker>Χορός</speaker>
<l n="737">λέγεται, τὰν δὲ πί-</l>
<l n="738">στιν σμικρὰν παρʼ ἔμοιγʼ ἔχει,</l>
<l n="739">στρέψαι θερμὰν ἀέλιον</l>
<l n="740">χρυσωπὸν ἕδραν ἀλλά-</l>
<l n="741">ξαντα δυστυχίᾳ βροτεί-</l>
<l n="742">ῳ θνατᾶς ἕνεκεν δίκας.</l>
<l n="743">φοβεροὶ δὲ βροτοῖσι μῦ-</l>
<l n="744">θοι κέρδος πρὸς θεῶν θεραπεί-</l>
<l n="745">αν. ὧν οὐ μνασθεῖσα πόσιν</l>
<l n="746">κτείνεις, κλεινῶν συγγενέτειρʼ ἀδελφῶν.</l></sp></div></div>

<milestone ed="perseus" unit="card" n="747"/>

<div type="textpart" subtype="episode">

<sp><speaker>Χορός</speaker>
<l n="747">ἔα ἔα·</l>
<l n="748">φίλαι, βοῆς ἠκούσατʼ — ἢ δοκὼ κενὴ</l>
<l n="749">ὑπῆλθέ μʼ;  — ὥστε νερτέρα βροντὴ Διός;</l>
<l n="750">ἰδού, τάδʼ οὐκ ἄσημα πνεύματʼ αἴρεται·</l>
<l n="750">δέσποινʼ, ἄμειψον δώματʼ, Ἠλέκτρα, τάδε.</l></sp>

<sp><speaker>Ἠλέκτρα</speaker>
<l n="751">φίλαι, τί χρῆμα; πῶς ἀγῶνος ἥκομεν;</l></sp>

<sp><speaker>Χορός</speaker>
<l n="752">οὐκ οἶδα πλὴν ἕν· φόνιον οἰμωγὴν κλύω.</l></sp>

<sp><speaker>Ἠλέκτρα</speaker>
<l n="753">ἤκουσα κἀγώ, τηλόθεν μέν, ἀλλʼ ὅμως.</l></sp>

<sp><speaker>Χορός</speaker>
<l n="854">μακρὰν γὰρ ἕρπει γῆρυς, ἐμφανής γε μήν.</l></sp>

<sp><speaker>Ἠλέκτρα</speaker>
<l n="755">Ἀργεῖος ὁ στεναγμός· ἦ φίλων ἐμῶν;</l></sp>

<sp><speaker>Χορός</speaker>
<l n="756">οὐκ οἶδα· πᾶν γὰρ μείγνυται μέλος βοῆς.</l></sp>

<sp><speaker>Ἠλέκτρα</speaker>
<l n="757">σφαγὴν ἀυτεῖς τήνδε μοι· τί μέλλομεν;</l></sp>

<sp><speaker>Χορός</speaker>
<l n="758">ἔπισχε, τρανῶς ὡς μάθῃς τύχας σέθεν.</l></sp>

<sp><speaker>Ἠλέκτρα</speaker>
<l n="759">οὐκ ἔστι· νικώμεσθα· ποῦ γὰρ ἄγγελοι;</l></sp>

<sp><speaker>Χορός</speaker>
<l n="760">ἥξουσιν· οὔτοι βασιλέα φαῦλον κτανεῖν.</l></sp>

<sp><speaker>Ἄγγελος</speaker>
<l n="761">ὦ καλλίνικοι παρθένοι Μυκηνίδες,</l>
<l n="762">νικῶντʼ Ὀρέστην πᾶσιν ἀγγέλλω φίλοις,</l>
<l n="763">Ἀγαμέμνονος δὲ φονέα κείμενον πέδῳ</l>
<l n="764">Αἴγισθον· ἀλλὰ θεοῖσιν εὔχεσθαι χρεών.</l></sp>

<sp><speaker>Ἠλέκτρα</speaker>
<l n="765">τίς δʼ εἶ σύ; πῶς μοι πιστὰ σημαίνεις τάδε;</l></sp>

<sp><speaker>Ἄγγελος</speaker>
<l n="766">οὐκ οἶσθʼ ἀδελφοῦ μʼ εἰσορῶσα πρόσπολον;</l></sp>

<sp><speaker>Ἠλέκτρα</speaker>
<l n="767">ὦ φίλτατʼ, ἔκ τοι δείματος δυσγνωσίαν</l>
<l n="768">εἶχον προσώπου· νῦν δὲ γιγνώσκω σε δή.</l>
<l n="769">τί φῄς; τέθνηκε πατρὸς ἐμοῦ στυγνὸς φονεύς;</l></sp>

<sp><speaker>Ἄγγελος</speaker>
<l n="770">τέθνηκε· δίς σοι ταὔθʼ, ἃ γοῦν βούλῃ, λέγω.</l></sp>

<sp><speaker>Ἠλέκτρα</speaker>
<l n="771">ὦ θεοί, Δίκη τε πάνθʼ ὁρῶσʼ, ἦλθές ποτε.</l>
<l n="772">ποίῳ τρόπῳ δὲ καὶ τίνι ῥυθμῷ φόνου</l>
<l n="773">κτείνει Θυέστου παῖδα; βούλομαι μαθεῖν.</l></sp>

<milestone ed="perseus" unit="card" n="774"/>

<sp><speaker>Ἄγγελος</speaker>
<l n="774">ἐπεὶ μελάθρων τῶνδʼ ἀπήραμεν πόδα,</l>
<l n="775">ἐσβάντες ᾖμεν δίκροτον εἰς ἁμαξιτὸν</l>
<l n="776">ἔνθʼ ἦν ὁ κλεινὸς τῶν Μυκηναίων ἄναξ.</l>
<l n="777">κυρεῖ δὲ κήποις ἐν καταρρύτοις βεβώς,</l>
<l n="778">δρέπων τερείνης μυρσίνης κάρᾳ πλόκους·</l>
<l n="779">ἰδών τʼ ἀυτεῖ· Χαίρετʼ, ὦ ξένοι· τίνες</l>
<l n="780">πόθεν πορεύεσθʼ; ἔστε τʼ ἐκ ποίας χθονός;</l>
<l n="781">ὁ δʼ εἶπʼ Ὀρέστης· Θεσσαλοί· πρὸς δʼ Ἀλφεὸν</l>
<l n="782">θύσοντες ἐρχόμεσθʼ Ὀλυμπίῳ Διί.</l>
<l n="783">κλύων δὲ ταῦτʼ Αἴγισθος ἐννέπει τάδε·</l>
<l n="784">νῦν μὲν παρʼ ἡμῖν χρὴ συνεστίους ἐμοὶ</l>
<l n="785">θοίνης γενέσθαι· τυγχάνω δὲ βουθυτῶν</l>
<l n="786">νύμφαις· ἑῷοι δʼ ἐξαναστάντες λέχους</l>
<l n="787">ἐς ταὐτὸν ἥξετʼ. ἀλλʼ ἴωμεν ἐς δόμους — </l>
<l n="788">καὶ ταῦθʼ ἅμʼ ἠγόρευε καὶ χερὸς λαβὼν</l>
<l n="789">παρῆγεν ἡμᾶς — οὐδʼ ἀπαρνεῖσθαι χρεών·</l>
<l n="790"><del>ἐπεὶ δʼ ἐν οἴκοις ἦμεν, ἐννέπει τάδε·</del></l>
<l n="791">λούτρʼ ὡς τάχιστα τοῖς ξένοις τις αἰρέτω,</l>
<l n="792">ὡς ἀμφὶ βωμὸν στῶσι χερνίβων πέλας.</l>
<l n="793">ἀλλʼ εἶπʼ Ὀρέστης· Ἀρτίως ἡγνίσμεθα</l>
<l n="794">λουτροῖσι καθαροῖς ποταμίων ῥείθρων ἄπο.</l>
<l n="795">εἰ δὲ ξένους ἀστοῖσι συνθύειν χρεών,</l>
<l n="796">Αἴγισθʼ, ἕτοιμοι κοὐκ ἀπαρνούμεσθʼ, ἄναξ.</l>
<l n="797"><milestone ed="P" unit="para"/>τοῦτον μὲν οὖν μεθεῖσαν ἐκ μέσου λόγον·</l>
<l n="798">λόγχας δὲ θέντες δεσπότου φρουρήματα</l>
<l n="799">δμῶες πρὸς ἔργον πάντες ἵεσαν χέρας·</l>
<l n="800">οἳ μὲν σφαγεῖον ἔφερον, οἳ δʼ ᾖρον κανᾶ,</l>
<l n="801">ἄλλοι δὲ πῦρ ἀνῆπτον ἀμφί τʼ ἐσχάρας</l>
<l n="802">λέβητας ὤρθουν· πᾶσα δʼ ἐκτύπει στέγη.</l>
<l n="803">λαβὼν δὲ προχύτας μητρὸς εὐνέτης σέθεν</l>
<l n="804">ἔβαλλε βωμούς, τοιάδʼ ἐννέπων ἔπη·</l>
<l n="805">νύμφαι πετραῖαι, πολλάκις με βουθυτεῖν</l>
<l n="806">καὶ τὴν κατʼ οἴκους Τυνδαρίδα δάμαρτʼ ἐμὴν</l>
<l n="807">πράσσοντας ὡς νῦν, τοὺς δʼ ἐμοὺς ἐχθροὺς κακῶς</l>
<l n="808">— λέγων Ὀρέστην καὶ σέ. δεσπότης δʼ ἐμὸς</l>
<l n="809">τἀναντίʼ ηὔχετʼ, οὐ γεγωνίσκων λόγους,</l>
<l n="810">λαβεῖν πατρῷα δώματʼ. ἐκ κανοῦ δʼ ἑλὼν</l>
<l n="811">Αἴγισθος ὀρθὴν σφαγίδα, μοσχείαν τρίχα</l>
<l n="812">τεμὼν ἐφʼ ἁγνὸν πῦρ ἔθηκε δεξιᾷ,</l>
<l n="813">κἄσφαξʼ ἐπʼ ὤμων μόσχον ὡς ἦραν χεροῖν</l>
<l n="814">δμῶες, λέγει δὲ σῷ κασιγνήτῳ τάδε·</l>
<l n="815">Ἐκ τῶν καλῶν κομποῦσι τοῖσι Θεσσαλοῖς</l>
<l n="816">εἶναι τόδʼ, ὅστις ταῦρον ἀρταμεῖ καλῶς</l>
<l n="817">ἵππους τʼ ὀχμάζει· λαβὲ σίδηρον, ὦ ξένε,</l>
<l n="818">δεῖξόν τε φήμην ἔτυμον ἀμφὶ Θεσσαλῶν.</l>
<milestone ed="perseus" unit="card" n="819"/>
<l n="819"><milestone ed="P" unit="para"/>ὁ δʼ εὐκρότητον Δωρίδʼ ἁρπάσας χεροῖν,</l>
<l n="820">ῥίψας ἀπʼ ὤμων εὐπρεπῆ πορπάματα,</l>
<l n="821">Πυλάδην μὲν εἵλετʼ ἐν πόνοις ὑπηρέτην,</l>
<l n="822">δμῶας δʼ ἀπωθεῖ· καὶ λαβὼν μόσχου πόδα,</l>
<l n="823">λευκὰς ἐγύμνου σάρκας ἐκτείνων χέρα·</l>
<l n="824">θᾶσσον δὲ βύρσαν ἐξέδειρεν ἢ δρομεὺς</l>
<l n="825">δισσοὺς διαύλους ἱππίους διήνυσε,</l>
<l n="826">κἀνεῖτο λαγόνας. ἱερὰ δʼ ἐς χεῖρας λαβὼν</l>
<l n="827">Αἴγισθος ἤθρει. καὶ λοβὸς μὲν οὐ προσῆν</l>
<l n="828">σπλάγχνοις, πύλαι δὲ καὶ δοχαὶ χολῆς πέλας</l>
<l n="829">κακὰς ἔφαινον τῷ σκοποῦντι προσβολάς.</l>
<l n="830">χὣ μὲν σκυθράζει, δεσπότης δʼ ἀνιστορεῖ·</l>
<l n="831">τί χρῆμʼ ἀθυμεῖς;  — ὦ ξένʼ, ὀρρωδῶ τινα</l>
<l n="832">δόλον θυραῖον. ἔστι δʼ ἔχθιστος βροτῶν</l>
<l n="833">Ἀγαμέμνονος παῖς πολέμιός τʼ ἐμοῖς δόμοις·</l>
<l n="834">ὃ δʼ εἶπε· φυγάδος δῆτα δειμαίνεις δόλον,</l>
<l n="835">πόλεως ἀνάσσων; οὐχ, ὅπως παστήρια</l>
<l n="836">θοινασόμεσθα, Φθιάδʼ ἀντὶ Δωρικῆς</l>
<l n="837">οἴσει τις ἡμῖν κοπίδʼ, ἀπορρήξω χέλυν;</l>
<l n="838">λαβὼν δὲ κόπτει. σπλάγχνα δʼ Αἴγισθος λαβὼν</l>
<l n="839">ἤθρει διαιρῶν. τοῦ δὲ νεύοντος κάτω</l>
<l n="840">ὄνυχας ἐπʼ ἄκρους στὰς κασίγνητος σέθεν</l>
<l n="841">ἐς σφονδύλους ἔπαισε, νωτιαῖα δὲ</l>
<l n="842">ἔρρηξεν ἄρθρα· πᾶν δὲ σῶμʼ ἄνω κάτω</l>
<l n="843">ἤσπαιρεν ἠλάλαζε δυσθνῄσκων φόνῳ.</l>
<l n="844"><milestone ed="P" unit="para"/>δμῶες δʼ ἰδόντες εὐθὺς ᾖξαν ἐς δόρυ,</l>
<l n="845">πολλοὶ μάχεσθαι πρὸς δύʼ· ἀνδρείας δʼ ὕπο</l>
<l n="846">ἔστησαν ἀντίπρῳρα σείοντες βέλη</l>
<l n="847">Πυλάδης Ὀρέστης τʼ. εἶπε δʼ· οὐχὶ δυσμενὴς</l>
<l n="848">ἥκω πόλει τῇδʼ οὐδʼ ἐμοῖς ὀπάοσιν,</l>
<l n="849">φονέα δὲ πατρὸς ἀντετιμωρησάμην</l>
<l n="850">τλήμων Ὀρέστης· ἀλλὰ μή με καίνετε,</l>
<l n="851">πατρὸς παλαιοὶ δμῶες. οἳ δʼ, ἐπεὶ λόγων</l>
<l n="852">ἤκουσαν, ἔσχον κάμακας· ἐγνώσθη δʼ ὑπὸ</l>
<l n="853">γέροντος ἐν δόμοισιν ἀρχαίου τινός.</l>
<l n="854">στέφουσι δʼ εὐθὺς σοῦ κασιγνήτου κάρα</l>
<l n="855">χαίροντες ἀλαλάζοντες. ἔρχεται δὲ σοὶ</l>
<l n="856">κάρα ʼπιδείξων οὐχὶ Γοργόνος φέρων,</l>
<l n="857">ἀλλʼ ὃν στυγεῖς Αἴγισθον· αἷμα δʼ αἵματος</l>
<l n="858">πικρὸς δανεισμὸς ἦλθε τῷ θανόντι νῦν.</l></sp>
</div>
<milestone ed="perseus" unit="card" n="859"/>
<div type="textpart" subtype="choral">
<div type="textpart" subtype="strophe">

<sp><speaker>Χορός</speaker>
<l n="859">θὲς ἐς χορόν, ὦ φίλα, ἴχνος,</l>
<l n="860">ὡς νεβρὸς οὐράνιον</l>
<l n="861">πήδημα κουφίζουσα σὺν ἀγλαΐᾳ.</l>
<l n="862">νικᾷ στεφαναφορίαν</l>
<l n="863">† κρείσσω τοῖς † παρʼ Ἀλφειοῦ ῥεέθροισι τελέσσας</l>
<l n="864">κασίγνητος σέθεν· ἀλλʼ ἐπάειδε</l>
<l n="865">καλλίνικον ᾠδὰν ἐμῷ χορῷ.</l></sp>
<milestone ed="perseus" unit="card" n="866"/>

<sp><speaker>Ἠλέκτρα</speaker>
<l n="866">ὦ φέγγος, ὦ τέθριππον ἡλίου σέλας,</l>
<l n="867">ὦ γαῖα καὶ νὺξ ἣν ἐδερκόμην πάρος,</l>
<l n="868">νῦν ὄμμα τοὐμὸν ἀμπτυχαί τʼ ἐλεύθεροι,</l>
<l n="869">ἐπεὶ πατρὸς πέπτωκεν Αἴγισθος φονεύς.</l>
<l n="870">φέρʼ, οἷα δὴ χω καὶ δόμοι κεύθουσί μου</l>
<l n="871">κόμης ἀγάλματʼ ἐξενέγκωμαι, φίλαι,</l>
<l n="872">στέψω τʼ ἀδελφοῦ κρᾶτα τοῦ νικηφόρου.</l></sp></div>

<milestone ed="perseus" unit="card" n="873"/>

<div type="textpart" subtype="antistrophe">
<sp><speaker>Χορός</speaker>
<l n="873">σὺ μέν νυν ἀγάλματʼ ἄειρε</l>
<l n="874">κρατί· τὸ δʼ ἁμέτερον</l>
<l n="875">χωρήσεται Μούσαισι χόρευμα φίλον.</l>
<l n="876">νῦν οἱ πάρος ἁμέτεροι</l>
<l n="877">γαίας τυραννεύσουσι φίλοι βασιλῆες,</l>
<l n="878">δικαίως  <gap reason="lost" rend=" . . . "/> τοὺς ἀδίκους καθελόντες.</l>
<l n="879">ἀλλʼ ἴτω ξύναυλος βοὰ χαρᾷ.</l></sp></div></div>

<milestone ed="perseus" unit="card" n="880"/>

<div type="textpart" subtype="episode">
<sp><speaker>Ἠλέκτρα</speaker>
<l n="880">ὦ καλλίνικε, πατρὸς ἐκ νικηφόρου</l>
<l n="881">γεγώς, Ὀρέστα, τῆς ὑπʼ Ἰλίῳ μάχης,</l>
<l n="882">δέξαι κόμης σῆς βοστρύχων ἀνδήματα.</l>
<l n="883">ἥκεις γὰρ οὐκ ἀχρεῖον ἔκπλεθρον δραμὼν</l>
<l n="884">ἀγῶνʼ ἐς οἴκους, ἀλλὰ πολέμιον κτανὼν</l>
<l n="885">Αἴγισθον, ὃς σὸν πατέρα κἀμὸν ὤλεσε.</l>
<l n="886">σύ τʼ, ὦ παρασπίστʼ, ἀνδρὸς εὐσεβεστάτου</l>
<l n="887">παίδευμα Πυλάδη, στέφανον ἐξ ἐμῆς χερὸς</l>
<l n="888">δέχου· φέρῃ γὰρ καὶ σὺ τῷδʼ ἴσον μέρος</l>
<l n="889">ἀγῶνος· αἰεὶ δʼ εὐτυχεῖς φαίνοισθέ μοι.</l></sp>

<sp><speaker>Ὀρέστης</speaker>
<l n="890">θεοὺς μὲν ἡγοῦ πρῶτον, Ἠλέκτρα, τύχης</l>
<l n="891">ἀρχηγέτας τῆσδʼ, εἶτα κἄμʼ ἐπαίνεσον</l>
<l n="892">τὸν τῶν θεῶν τε τῆς τύχης θʼ ὑπηρέτην.</l>
<l n="893">ἥκω γὰρ οὐ λόγοισιν ἀλλʼ ἔργοις κτανὼν</l>
<l n="894">Αἴγισθον· ὡς δὲ τῷ σάφʼ εἰδέναι τάδε</l>
<l n="895">προσθῶμεν, αὐτὸν τὸν θανόντα σοι φέρω,</l>
<l n="896">ὃν εἴτε χρῄζεις θηρσὶν ἁρπαγὴν πρόθες,</l>
<l n="897">ἢ σκῦλον οἰωνοῖσιν, αἰθέρος τέκνοις,</l>
<l n="898">πήξασʼ ἔρεισον σκόλοπι· σὸς γάρ ἐστι νῦν</l>
<l n="899"><del>δοῦλος, πάροιθε δεσπότης κεκλημένος.</del></l></sp>

<sp><speaker>Ἠλέκτρα</speaker>
<l n="900">αἰσχύνομαι μέν, βούλομαι δʼ εἰπεῖν ὅμως.</l></sp>

<sp><speaker>Ὀρέστης</speaker>
<l n="901">τί χρῆμα; λέξον· ὡς φόβου γʼ ἔξωθεν εἶ.</l></sp>

<sp><speaker>Ἠλέκτρα</speaker>
<l n="902">νεκροὺς ὑβρίζειν, μή μέ τις φθόνῳ βάλῃ.</l></sp>

<sp><speaker>Ὀρέστης</speaker>
<l n="903">οὐκ ἔστιν οὐδεὶς ὅστις ἂν μέμψαιτό σε.</l></sp>

<sp><speaker>Ἠλέκτρα</speaker>
<l n="904">δυσάρεστος ἡμῶν καὶ φιλόψογος πόλις.</l></sp>

<sp><speaker>Ὀρέστης</speaker>
<l n="905">λέγʼ, εἴ τι χρῄζεις, σύγγονʼ· ἀσπόνδοισι γὰρ</l>
<l n="906">νόμοισιν ἔχθραν τῷδε συμβεβλήκαμεν.</l></sp>

<milestone ed="perseus" unit="card" n="907"/>

<sp><speaker>Ἠλέκτρα</speaker>
<l n="907">εἶἑν· τίνʼ ἀρχὴν πρῶτά σʼ ἐξείπω κακῶν,</l>
<l n="908">ποίας τελευτάς; τίνα μέσον τάξω λόγον;</l>
<l n="909">καὶ μὴν διʼ ὄρθρων γʼ οὔποτʼ ἐξελίμπανον</l>
<l n="910">θρυλοῦσʼ ἅ γʼ εἰπεῖν ἤθελον κατʼ ὄμμα σόν,</l>
<l n="911">εἰ δὴ γενοίμην δειμάτων ἐλευθέρα</l>
<l n="912">τῶν πρόσθε. νῦν οὖν ἐσμεν· ἀποδώσω δέ σοι</l>
<l n="913">ἐκεῖνʼ ἅ σε ζῶντʼ ἤθελον λέξαι κακά.</l>
<l n="914"><milestone ed="P" unit="para"/>ἀπώλεσάς με κὠρφανὴν φίλου πατρὸς</l>
<l n="915">καὶ τόνδʼ ἔθηκας, οὐδὲν ἠδικημένος,</l>
<l n="916">κἄγημας αἰσχρῶς μητέρʼ ἄνδρα τʼ ἔκτανες</l>
<l n="917">στρατηλατοῦνθʼ Ἕλλησιν, οὐκ ἐλθὼν Φρύγας.</l>
<l n="918">ἐς τοῦτο δʼ ἦλθες ἀμαθίας ὥστʼ ἤλπισας</l>
<l n="919">ὡς ἐς σὲ ἐμὴν δὴ μητέρʼ οὐχ ἕξοις κακὴν</l>
<l n="920">γήμας, ἐμοῦ δὲ πατρὸς ἠδίκεις λέχη.</l>
<l n="921">ἴστω δʼ, ὅταν τις διολέσας δάμαρτά του</l>
<l n="922">κρυπταῖσιν εὐναῖς εἶτʼ ἀναγκασθῇ λαβεῖν,</l>
<l n="923">δύστηνός ἐστιν, εἰ δοκεῖ τὸ σωφρονεῖν</l>
<l n="924">ἐκεῖ μὲν αὐτὴν οὐκ ἔχειν, παρʼ οἷ δʼ ἔχειν.</l>
<l n="925">ἄλγιστα δʼ ᾤκεις, οὐ δοκῶν οἰκεῖν κακῶς·</l>
<l n="926">ᾔδησθα γὰρ δῆτʼ ἀνόσιον γήμας γάμον,</l>
<l n="927">μήτηρ δὲ σʼ ἄνδρα δυσσεβῆ κεκτημένη.</l>
<l n="928">ἄμφω πονηρὼ δʼ ὄντʼ ἀνῃρεῖσθον τύχην</l>
<l n="929">† κείνη τε τὴν σὴν καὶ σὺ τοὐκείνης κακόν. †</l>
<l n="930">πᾶσιν δʼ ἐν Ἀργείοισιν ἤκουες τάδε·</l>
<l n="931">Ὁ τῆς γυναικός — οὐχὶ τἀνδρὸς ἡ γυνή.</l>
<l n="932">καίτοι τόδʼ αἰσχρόν, προστατεῖν γε δωμάτων</l>
<l n="933">γυναῖκα, μὴ τὸν ἄνδρα· κἀκείνους στυγῶ</l>
<l n="934">τοὺς παῖδας, ὅστις τοῦ μὲν ἄρσενος πατρὸς</l>
<l n="935">οὐκ ὠνόμασται, τῆς δὲ μητρὸς ἐν πόλει.</l>
<l n="936">ἐπίσημα γὰρ γήμαντι καὶ μείζω λέχη</l>
<l n="937">τἀνδρὸς μὲν οὐδείς, τῶν δὲ θηλειῶν λόγος.</l>
<l n="938"><milestone ed="P" unit="para"/>ὃ δʼ ἠπάτα σε πλεῖστον οὐκ ἐγνωκότα,</l>
<l n="939">ηὔχεις τις εἶναι τοῖσι χρήμασι σθένων·</l>
<l n="940">τὰ δʼ οὐδὲν εἰ μὴ βραχὺν ὁμιλῆσαι χρόνον.</l>
<l n="941">ἡ γὰρ φύσις βέβαιος, οὐ τὰ χρήματα.</l>
<l n="942">ἣ μὲν γὰρ αἰεὶ παραμένουσʼ αἴρει κακά·</l>
<l n="943">ὁ δʼ ὄλβος ἀδίκως καὶ μετὰ σκαιῶν ξυνὼν</l>
<l n="944">ἐξέπτατʼ οἴκων, σμικρὸν ἀνθήσας χρόνον.</l>
<l n="945">ἃ δʼ ἐς γυναῖκας — παρθένῳ γὰρ οὐ καλὸν</l>
<l n="946">λέγειν — σιωπῶ, γνωρίμως δʼ αἰνίξομαι.</l>
<l n="947">ὕβριζες, ὡς δὴ βασιλικοὺς ἔχων δόμους</l>
<l n="948">κάλλει τʼ ἀραρώς. ἀλλʼ ἔμοιγʼ εἴη πόσις</l>
<l n="949">μὴ παρθενωπός, ἀλλὰ τἀνδρείου τρόπου.</l>
<l n="950">τὰ γὰρ τέκνʼ αὐτῶν Ἄρεος ἐκκρεμάννυται,</l>
<l n="951">τὰ δʼ εὐπρεπῆ δὴ κόσμος ἐν χοροῖς μόνον.</l>
<l n="952"><milestone ed="P" unit="para"/>ἔρρʼ, οὐδὲν εἰδὼς ὧν ἐφευρεθεὶς χρόνῳ</l>
<l n="953">δίκην δέδωκας.  — ὧδέ τις κακοῦργος ὢν</l>
<l n="954">μή μοι τὸ πρῶτον βῆμʼ ἐὰν δράμῃ καλῶς,</l>
<l n="955">νικᾶν δοκείτω τὴν Δίκην, πρὶν ἂν πέλας</l>
<l n="956">γραμμῆς ἵκηται καὶ τέλος κάμψῃ βίου.</l></sp>
<milestone ed="perseus" unit="card" n="957"/>

<sp><speaker>Χορός</speaker>
<l n="957">ἔπραξε δεινά, δεινὰ δʼ ἀντέδωκε σοὶ</l>
<l n="958">καὶ τῷδʼ· ἔχει γὰρ ἡ Δίκη μέγα σθένος.</l></sp>

<sp><speaker>Ἠλέκτρα</speaker>
<l n="959">εἶἑν· κομίζειν τοῦδε σῶμʼ ἔσω χρεὼν</l>
<l n="960">σκότῳ τε δοῦναι, δμῶες, ὡς, ὅταν μόλῃ</l>
<l n="961">μήτηρ, σφαγῆς πάροιθε μὴ εἰσίδῃ νεκρόν.</l></sp>

<sp><speaker>Ὀρέστης</speaker>
<l n="962">ἐπίσχες· ἐμβάλωμεν εἰς ἄλλον λόγον.</l></sp>

<sp><speaker>Ἠλέκτρα</speaker>
<l n="963">τί δʼ; ἐκ Μυκηνῶν μῶν βοηδρόμους ὁρῶ;</l></sp>

<sp><speaker>Ὀρέστης</speaker>
<l n="964">οὔκ, ἀλλὰ τὴν τεκοῦσαν ἥ μʼ ἐγείνατο.</l></sp>

<sp><speaker>Ἠλέκτρα</speaker>
<l n="965">καλῶς ἄρʼ ἄρκυν ἐς μέσην πορεύεται — </l>
<l n="966">καὶ μὴν ὄχοις γε καὶ στολῇ λαμπρύνεται.</l></sp>

<sp><speaker>Ὀρέστης</speaker>
<l n="967">τί δῆτα δρῶμεν; μητέρʼ ἦ φονεύσομεν;</l></sp>

<sp><speaker>Ἠλέκτρα</speaker>
<l n="968">μῶν σʼ οἶκτος εἷλε, μητρὸς ὡς εἶδες δέμας;</l></sp>

<sp><speaker>Ὀρέστης</speaker>
<l n="969">φεῦ·</l>
<l n="970">πῶς γὰρ κτάνω νιν, ἥ μʼ ἔθρεψε κἄτεκεν;</l></sp>

<sp><speaker>Ἠλέκτρα</speaker>
<l n="970">ὥσπερ πατέρα σὸν ἥδε κἀμὸν ὤλεσεν.</l></sp>

<sp><speaker>Ὀρέστης</speaker>
<l n="971">ὦ Φοῖβε, πολλήν γʼ ἀμαθίαν ἐθέσπισας — </l></sp>

<sp><speaker>Ἠλέκτρα</speaker>
<l n="972">ὅπου δʼ Ἀπόλλων σκαιὸς ᾖ, τίνες σοφοί;</l></sp>

<sp><speaker>Ὀρέστης</speaker>
<l n="973">ὅστις μʼ ἔχρησας μητέρʼ, ἣν οὐ χρῆν, κτανεῖν.</l></sp>

<sp><speaker>Ἠλέκτρα</speaker>
<l n="974">βλάπτῃ δὲ δὴ τί πατρὶ τιμωρῶν σέθεν;</l></sp>

<sp><speaker>Ὀρέστης</speaker>
<l n="975">μητροκτόνος νῦν φεύξομαι, τόθʼ ἁγνὸς ὤν.</l></sp>

<sp><speaker>Ἠλέκτρα</speaker>
<l n="976">καὶ μή γʼ ἀμύνων πατρὶ δυσσεβὴς ἔσῃ.</l></sp>

<sp><speaker>Ὀρέστης</speaker>
<l n="977">ἐγὼ δὲ μητρὸς — ; τῷ φόνου δώσω δίκας;</l></sp>

<sp><speaker>Ἠλέκτρα</speaker>
<l n="978">τῷ δʼ ἢν πατρῴαν διαμεθῇς τιμωρίαν;</l></sp>

<sp><speaker>Ὀρέστης</speaker>
<l n="979">ἆρʼ αὔτʼ ἀλάστωρ εἶπʼ ἀπεικασθεὶς θεῷ;</l></sp>

<sp><speaker>Ἠλέκτρα</speaker>
<l n="980">ἱερὸν καθίζων τρίποδʼ; ἐγὼ μὲν οὐ δοκῶ.</l></sp>

<sp><speaker>Ὀρέστης</speaker>
<l n="981">οὐδʼ ἂν πιθοίμην εὖ μεμαντεῦσθαι τάδε.</l></sp>

<sp><speaker>Ἠλέκτρα</speaker>
<l n="982">οὐ μὴ κακισθεὶς εἰς ἀνανδρίαν πεσῇ.</l></sp>

<sp><speaker>Ὀρέστης</speaker>
<l n="983">ἀλλʼ ἦ τὸν αὐτὸν τῇδʼ ὑποστήσω δόλον;</l></sp>

<sp><speaker>Ἠλέκτρα</speaker>
<l n="984">ᾧ καὶ πόσιν καθεῖλες, Αἴγισθον κτανών.</l></sp>

<sp><speaker>Ὀρέστης</speaker>
<l n="985">ἔσειμι· δεινοῦ δʼ ἄρχομαι προβλήματος</l>
<l n="986">καὶ δεινὰ δράσω γε — εἰ θεοῖς δοκεῖ τάδε,</l>
<l n="987">ἔστω· πικρὸν δὲ χἡδὺ τἀγώνισμά μοι.</l></sp>

<milestone ed="perseus" unit="card" n="988"/>

<div type="textpart" subtype="anapests">

<sp><speaker>Χορός</speaker>
<l n="988"><del>ἰώ,</del></l>
<l n="989">βασίλεια γύναι χθονὸς Ἀργείας,</l>
<l n="990">παῖ Τυνδάρεω,</l>
<l n="990">καὶ τοῖν ἀγαθοῖν ξύγγονε κούροιν</l>
<l n="991">Διός, οἳ φλογερὰν αἰθέρʼ ἐν ἄστροις</l>
<l n="992">ναίουσι, βροτῶν ἐν ἁλὸς ῥοθίοις</l>
<l n="993">τιμὰς σωτῆρας ἔχοντες·</l>
<l n="994">χαῖρε, σεβίζω σʼ ἴσα καὶ μάκαρας</l>
<l n="995">πλούτου μεγάλης τʼ εὐδαιμονίας.</l>
<l n="996">τὰς σὰς δὲ τύχας θεραπεύεσθαι</l>
<l n="997">καιρός. <add>χαῖρʼ,</add> ὦ βασίλεια.</l></sp>

<milestone ed="perseus" unit="card" n="998"/>

<sp><speaker>Κλυταιμήστρα</speaker>
<l n="998">ἔκβητʼ ἀπήνης, Τρῳάδες, χειρὸς δʼ ἐμῆς</l>
<l n="999">λάβεσθʼ, ἵνʼ ἔξω τοῦδʼ ὄχου στήσω πόδα.</l>
<l n="1000">σκύλοισι μὲν γὰρ θεῶν κεκόσμηνται δόμοι</l>
<l n="1001">Φρυγίοις, ἐγὼ δὲ τάσδε, Τρῳάδος χθονὸς</l>
<l n="1002">ἐξαίρετʼ, ἀντὶ παιδὸς ἣν ἀπώλεσα</l>
<l n="1003">σμικρὸν γέρας, καλὸν δὲ κέκτημαι δόμοις.</l></sp>

<sp><speaker>Ἠλέκτρα</speaker>
<l n="1004">οὔκουν ἐγώ — δούλη γὰρ ἐκβεβλημένη</l>
<l n="1005">δόμων πατρῴων δυστυχεῖς οἰκῶ δόμους — </l>
<l n="1006">μῆτερ, λάβωμαι μακαρίας τῆς σῆς χερός;</l></sp>

<sp><speaker>Κλυταιμήστρα</speaker>
<l n="1007">δοῦλαι πάρεισιν αἵδε, μὴ σύ μοι πόνει.</l></sp>

<sp><speaker>Ἠλέκτρα</speaker>
<l n="1008">τί δʼ; αἰχμάλωτόν τοί μʼ ἀπῴκισας δόμων,</l>
<l n="1009">ᾑρημένων δὲ δωμάτων ᾑρήμεθα,</l>
<l n="1010">ὡς αἵδε, πατρὸς ὀρφαναὶ λελειμμέναι.</l></sp>
    
<sp><speaker>Κλυταιμήστρα</speaker>
<l n="1011">τοιαῦτα μέντοι σὸς πατὴρ βουλεύματα</l>
<l n="1012">ἐς οὓς ἐχρῆν ἥκιστʼ ἐβούλευσεν φίλων.</l>
<l n="1013">λέξω δὲ  <gap reason="lost" rend=" . . . "/> καίτοι δόξʼ ὅταν λάβῃ κακὴ</l>
<l n="1014">γυναῖκα, γλώσσῃ πικρότης ἔνεστί τις.</l>
<l n="1015">ὡς μὲν παρʼ ἡμῖν, οὐ καλῶς· τὸ πρᾶγμα δὲ</l>
<l n="1016">μαθόντας, ἢν μὲν ἀξίως μισεῖν ἔχῃ,</l>
<l n="1017">στυγεῖν δίκαιον· εἰ δὲ μή, τί δεῖ στυγεῖν;</l>
<l n="1018">ἡμᾶς ἔδωκε Τυνδάρεως τῷ σῷ πατρί,</l>
<l n="1019">οὐχ ὥστε θνῄσκειν, οὐδʼ ἃ γειναίμην ἐγώ.</l>
<l n="1020">κεῖνος δὲ παῖδα τὴν ἐμὴν Ἀχιλλέως</l>
<l n="1021">λέκτροισι πείσας ᾤχετʼ ἐκ δόμων ἄγων</l>
<l n="1022">πρυμνοῦχον Αὖλιν, ἔνθʼ ὑπερτείνας πυρᾶς</l>
<l n="1023">λευκὴν διήμησʼ Ἰφιγόνης παρηΐδα.</l>
<l n="1024">κεἰ μὲν πόλεως ἅλωσιν ἐξιώμενος,</l>
<l n="1025">ἢ δῶμʼ ὀνήσων τἄλλα τʼ ἐκσῴζων τέκνα,</l>
<l n="1026">ἔκτεινε πολλῶν μίαν ὕπερ, συγγνώστʼ ἂν ἦν·</l>
<l n="1027">νῦν δʼ οὕνεχʼ Ἑλένη μάργος ἦν ὅ τʼ αὖ λαβὼν</l>
<l n="1028">ἄλοχον κολάζειν προδότιν οὐκ ἠπίστατο,</l>
<l n="1029">τούτων ἕκατι παῖδʼ ἐμὴν διώλεσεν.</l>
<l n="1030">ἐπὶ τοῖσδε τοίνυν καίπερ ἠδικημένη</l>
<l n="1031">οὐκ ἠγριώμην οὐδʼ ἂν ἔκτανον πόσιν·</l>
<l n="1032">ἀλλʼ ἦλθʼ ἔχων μοι μαινάδʼ ἔνθεον κόρην</l>
<l n="1033">λέκτροις τʼ ἐπεισέφρηκε, καὶ νύμφα δύο</l>
<l n="1034">ἐν τοῖσιν αὐτοῖς δώμασιν κατείχομεν.</l>
<milestone ed="perseus" unit="card" n="1035"/>
<l n="1035"><milestone ed="P" unit="para"/>μῶρον μὲν οὖν γυναῖκες, οὐκ ἄλλως λέγω·</l>
<l n="1036">ὅταν δʼ, ὑπόντος τοῦδʼ, ἁμαρτάνῃ πόσις</l>
<l n="1037">τἄνδον παρώσας λέκτρα, μιμεῖσθαι θέλει</l>
<l n="1038">γυνὴ τὸν ἄνδρα χἅτερον κτᾶσθαι φίλον.</l>
<l n="1039">κἄπειτʼ ἐν ἡμῖν ὁ ψόγος λαμπρύνεται,</l>
<l n="1040">οἱ δʼ αἴτιοι τῶνδʼ οὐ κλύουσʼ ἄνδρες κακῶς.</l>
<l n="1041">εἰ δʼ ἐκ δόμων ἥρπαστο Μενέλεως λάθρᾳ,</l>
<l n="1042">κτανεῖν μʼ Ὀρέστην χρῆν, κασιγνήτης πόσιν</l>
<l n="1043">Μενέλαον ὡς σώσαιμι; σὸς δὲ πῶς πατὴρ</l>
<l n="1044">ἠνέσχετʼ ἂν ταῦτʼ; εἶτα τὸν μὲν οὐ θανεῖν</l>
<l n="1045">κτείνοντα χρῆν τἄμʼ, ἐμὲ δὲ πρὸς κείνου παθεῖν;</l>
<l n="1046">ἔκτεινʼ, ἐτρέφθην ἥνπερ ἦν πορεύσιμον</l>
<l n="1047">πρὸς τοὺς ἐκείνῳ πολεμίους. φίλων γὰρ ἂν</l>
<l n="1048">τίς ἂν πατρὸς σοῦ φόνον ἐκοινώνησέ μοι;</l>
<l n="1049">λέγʼ, εἴ τι χρῄζεις, κἀντίθες παρρησίᾳ,</l>
<l n="1050">ὅπως τέθνηκε σὸς πατὴρ οὐκ ἐνδίκως.</l></sp>

<sp><speaker>Χορός</speaker>
<l n="1051">δίκαιʼ ἔλεξας· ἡ δίκη δʼ αἰσχρῶς ἔχει.</l>
<l n="1052">γυναῖκα γὰρ χρὴ πάντα συγχωρεῖν πόσει,</l>
<l n="1053">ἥτις φρενήρης· ᾗ δὲ μὴ δοκεῖ τάδε,</l>
<l n="1054">οὐδʼ εἰς ἀριθμὸν τῶν ἐμῶν ἥκει λόγων.</l></sp>

<sp><speaker>Ἠλέκτρα</speaker>
<l n="1055">μέμνησο, μῆτερ, οὓς ἔλεξας ὑστάτους</l>
<l n="1056">λόγους, διδοῦσα πρὸς σέ μοι παρρησίαν.</l></sp>

<sp><speaker>Κλυταιμήστρα</speaker>
<l n="1057">καὶ νῦν γέ φημι κοὐκ ἀπαρνοῦμαι, τέκνον.</l></sp>

<sp><speaker>Ἠλέκτρα</speaker>
<l n="1058">† ἆρα † κλύουσα, μῆτερ, εἶτʼ ἔρξεις κακῶς;</l></sp>

<sp><speaker>Κλυταιμήστρα</speaker>
<l n="1059">οὐκ ἔστι, τῇ σῇ δʼ ἡδὺ προσθήσω φρενί.</l></sp>

<milestone ed="perseus" unit="card" n="1060"/>

<sp><speaker>Ἠλέκτρα</speaker>
<l n="1060">λέγοιμʼ ἄν· ἀρχὴ δʼ ἥδε μοι προοιμίου·</l>
<l n="1061">εἴθʼ εἶχες, ὦ τεκοῦσα, βελτίους φρένας.</l>
<l n="1062">τὸ μὲν γὰρ εἶδος αἶνον ἄξιον φέρειν</l>
<l n="1063">Ἑλένης τε καὶ σοῦ, δύο δʼ ἔφυτε συγγόνω,</l>
<l n="1064">ἄμφω ματαίω Κάστορός τʼ οὐκ ἀξίω.</l>
<l n="1065">ἣ μὲν γὰρ ἁρπασθεῖσʼ ἑκοῦσʼ ἀπώλετο,</l>
<l n="1066">σὺ δʼ ἄνδρʼ ἄριστον Ἑλλάδος διώλεσας,</l>
<l n="1067">σκῆψιν προτείνουσʼ, ὡς ὑπὲρ τέκνου πόσιν</l>
<l n="1068">ἔκτεινας· οὐ γάρ σʼ ὡς ἔγωγʼ ἴσασιν εὖ.</l>
<l n="1069">ἥτις, θυγατρὸς πρὶν κεκυρῶσθαι σφαγάς,</l>
<l n="1070">νέον τʼ ἀπʼ οἴκων ἀνδρὸς ἐξωρμημένου,</l>
<l n="1071">ξανθὸν κατόπτρῳ πλόκαμον ἐξήσκεις κόμης.</l>
<l n="1072">γυνὴ δʼ, ἀπόντος ἀνδρός ἥτις ἐκ δόμων</l>
<l n="1073">ἐς κάλλος ἀσκεῖ, διάγραφʼ ὡς οὖσαν κακήν.</l>
<l n="1074">οὐδὲν γὰρ αὐτὴν δεῖ θύρασιν εὐπρεπὲς</l>
<l n="1075">φαίνειν πρόσωπον, ἤν τι μὴ ζητῇ κακόν.</l>
<l n="1076">μόνη δὲ πασῶν οἶδʼ ἐγὼ σʼ Ἑλληνίδων,</l>
<l n="1077">εἰ μὲν τὰ Τρώων εὐτυχοῖ, κεχαρμένην,</l>
<l n="1078">εἰ δʼ ἥσσονʼ εἴη, συννεφοῦσαν ὄμματα,</l>
<l n="1079">Ἀγαμέμνονʼ οὐ χρῄζουσαν ἐκ Τροίας μολεῖν.</l>
<l n="1080">καίτοι καλῶς γε σωφρονεῖν παρεῖχέ σοι·</l>
<l n="1081">ἄνδρʼ εἶχες οὐ κακίονʼ Αἰγίσθου πόσιν,</l>
<l n="1082">ὃν Ἑλλὰς αὑτῆς εἵλετο στρατηλάτην·</l>
<l n="1083">Ἑλένης δʼ ἀδελφῆς τοιάδʼ ἐξειργασμένης</l>
<l n="1084">ἐξῆν κλέος σοι μέγα λαβεῖν· τὰ γὰρ κακὰ</l>
<l n="1085">παράδειγμα τοῖς ἐσθλοῖσιν εἴσοψίν τʼ ἔχει.</l>
<l n="1086"><milestone ed="P" unit="para"/>εἰ δʼ, ὡς λέγεις, σὴν θυγατέρʼ ἔκτεινεν πατήρ,</l>
<l n="1087">ἐγὼ τί σʼ ἠδίκησʼ ἐμός τε σύγγονος;</l>
<l n="1088">πῶς οὐ πόσιν κτείνασα πατρῴους δόμους</l>
<l n="1089">ἡμῖν προσῆψας, ἀλλʼ ἐπηνέγκω λέχει</l>
<l n="1090">τἀλλότρια, μισθοῦ τοὺς γάμους ὠνουμένη;</l>
<l n="1091">κοὔτʼ ἀντιφεύγει παιδὸς ἀντὶ σοῦ πόσις,</l>
<l n="1092">οὔτʼ ἀντʼ ἐμοῦ τέθνηκε, δὶς τόσως ἐμὲ</l>
<l n="1093">κτείνας ἀδελφῆς ζῶσαν. εἰ δʼ ἀμείψεται</l>
<l n="1094">φόνον δικάζων φόνος, ἀποκτενῶ σʼ ἐγὼ</l>
<l n="1095">καὶ παῖς Ὀρέστης πατρὶ τιμωρούμενοι·</l>
<l n="1096">εἰ γὰρ δίκαιʼ ἐκεῖνα, καὶ τάδʼ ἔνδικα.</l>
<l n="1097"><del>ὅστις δὲ πλοῦτον ἢ εὐγένειαν εἰσιδὼν</del></l>
<l n="1098"><del>γαμεῖ πονηράν, μῶρός ἐστι· μικρὰ γὰρ</del></l>
<l n="1099"><del>μεγάλων ἀμείνω σώφρονʼ ἐν δόμοις λέχη.</del></l></sp>

<milestone ed="perseus" unit="card" n="1100"/>

<sp><speaker>Χορός</speaker>
<l n="1100"><del>τύχη γυναικῶν ἐς γάμους. τὰ μὲν γὰρ εὖ,</del></l>
<l n="1101"><del>τὰ δʼ οὐ καλῶς πίπτοντα δέρκομαι βροτῶν.</del></l></sp>

<sp><speaker>Κλυταιμήστρα</speaker>
<l n="1102">ὦ παῖ, πέφυκας πατέρα σὸν στέργειν ἀεί·</l>
<l n="1103">ἔστιν δὲ καὶ τόδʼ· οἳ μέν εἰσιν ἀρσένων,</l>
<l n="1104">οἳ δʼ αὖ φιλοῦσι μητέρας μᾶλλον πατρός.</l>
<l n="1105">συγγνώσομαί σοι· καὶ γὰρ οὐχ οὕτως ἄγαν</l>
<l n="1106">χαίρω τι, τέκνον, τοῖς δεδραμένοις ἐμοί.</l>
<l n="1107"><milestone ed="P" unit="para"/>σὺ δʼ ὧδʼ ἄλουτος καὶ δυσείματος χρόα</l>
<l n="1108">λεχὼ νεογνῶν ἐκ τόκων πεπαυμένη;</l>
<l n="1109"><milestone ed="P" unit="para"/>οἴμοι τάλαινα τῶν ἐμῶν βουλευμάτων·</l>
<l n="1110">ὡς μᾶλλον ἢ χρῆν ἤλασʼ εἰς ὀργὴν πόσιν.</l></sp>

<sp><speaker>Ἠλέκτρα</speaker>
<l n="1111">ὀψὲ στενάζεις, ἡνίκʼ οὐκ ἔχεις ἄκη.</l>
<l n="1112">πατὴρ μὲν οὖν τέθνηκε· τὸν δʼ ἔξω χθονὸς</l>
<l n="1113">πῶς οὐ κομίζῃ παῖδʼ ἀλητεύοντα σόν;</l></sp>

<sp><speaker>Κλυταιμήστρα</speaker>
<l n="1114">δέδοικα· τοὐμὸν δʼ, οὐχὶ τοὐκείνου, σκοπῶ.</l>
<l n="1115">πατρὸς γάρ, ὡς λέγουσι, θυμοῦται φόνῳ.</l></sp>

<sp><speaker>Ἠλέκτρα</speaker>
<l n="1116">τί δαὶ πόσιν σὸν ἄγριον εἰς ἡμᾶς ἔχεις;</l></sp>

<sp><speaker>Κλυταιμήστρα</speaker>
<l n="1117">τρόποι τοιοῦτοι· καὶ σὺ δʼ αὐθάδης ἔφυς.</l></sp>

<sp><speaker>Ἠλέκτρα</speaker>
<l n="1118">ἀλγῶ γάρ· ἀλλὰ παύσομαι θυμουμένη.</l></sp>

<sp><speaker>Κλυταιμήστρα</speaker>
<l n="1119">καὶ μὴν ἐκεῖνος οὐκέτʼ ἔσται σοι βαρύς.</l></sp>

<sp><speaker>Ἠλέκτρα</speaker>
<l n="1120">φρονεῖ μέγʼ· ἐν γὰρ τοῖς ἐμοῖς ναίει δόμοις.</l></sp>

<sp><speaker>Κλυταιμήστρα</speaker>
<l n="1121">ὁρᾷς; ἀνʼ αὖ σὺ ζωπυρεῖς νείκη νέα.</l></sp>

<sp><speaker>Ἠλέκτρα</speaker>
<l n="1122">σιγῶ· δέδοικα γάρ νιν ὡς δέδοικʼ ἐγώ.</l></sp>

<sp><speaker>Κλυταιμήστρα</speaker>
<l n="1123">παῦσαι λόγων τῶνδε. ἀλλὰ τί μʼ ἐκάλεις, τέκνον;</l></sp>

<sp><speaker>Ἠλέκτρα</speaker>
<l n="1124">ἤκουσας, οἶμαι, τῶν ἐμῶν λοχευμάτων·</l>
<l n="1125">τούτων ὕπερ μοι θῦσον — οὐ γὰρ οἶδʼ ἐγώ — </l>
<l n="1126">δεκάτῃ σελήνῃ παιδὸς ὡς νομίζεται·</l>
<l n="1127">τρίβων γὰρ οὐκ εἴμʼ, ἄτοκος οὖσʼ ἐν τῷ πάρος.</l></sp>

<sp><speaker>Κλυταιμήστρα</speaker>
<l n="1128">ἄλλης τόδʼ ἔργον, ἥ σʼ ἔλυσεν ἐκ τόκων.</l></sp>

<sp><speaker>Ἠλέκτρα</speaker>
<l n="1129">αὐτὴ ʼλόχευον κἄτεκον μόνη βρέφος.</l></sp>

<sp><speaker>Κλυταιμήστρα</speaker>
<l n="1130">οὕτως ἀγείτων οἶκος ἵδρυται φίλων;</l></sp>

<sp><speaker>Ἠλέκτρα</speaker>
<l n="1131">πένητας οὐδεὶς βούλεται κτᾶσθαι φίλους.</l></sp>

<sp><speaker>Κλυταιμήστρα</speaker>
<l n="1132">ἀλλʼ εἶμι, παιδὸς ἀριθμὸν ὡς τελεσφόρον</l>
<l n="1133">θύσω θεοῖσι· σοὶ δʼ ὅταν πράξω χάριν</l>
<l n="1134">τήνδʼ, εἶμʼ ἐπʼ ἀγρὸν οὗ πόσις θυηπολεῖ</l>
<l n="1135">νύμφαισιν. ἀλλὰ τούσδʼ ὄχους, ὀπάονες,</l>
<l n="1136">φάτναις ἄγοντες πρόσθεθʼ· ἡνίκʼ ἂν δέ με</l>
<l n="1137">δοκῆτε θυσίας τῆσδʼ ἀπηλλάχθαι θεοῖς,</l>
<l n="1138">πάρεστε· δεῖ γὰρ καὶ πόσει δοῦναι χάριν.</l></sp>

<sp><speaker>Ἠλέκτρα</speaker>
<l n="1139">χώρει πένητας ἐς δόμους· φρούρει δέ μοι</l>
<l n="1140">μή σʼ αἰθαλώσῃ πολύκαπνον στέγος πέπλους.</l>
<l n="1141">θύσεις γὰρ οἷα χρή σε δαίμοσιν θύη.</l>
<l n="1142"><milestone ed="P" unit="para"/>κανοῦν δʼ ἐνῆρκται καὶ τεθηγμένη σφαγίς,</l>
<l n="1143">ἥπερ καθεῖλε ταῦρον, οὗ πέλας πεσῇ</l>
<l n="1144">πληγεῖσα· νυμφεύσῃ δὲ κἀν Ἅιδου δόμοις</l>
<l n="1145">ᾧπερ ξυνηῦδες ἐν φάει. τοσήνδʼ ἐγὼ</l>
<l n="1146">δώσω χάριν σοι, σὺ δὲ δίκην ἐμοὶ πατρός.</l></sp></div>

<milestone ed="perseus" unit="card" n="1147"/>


</div>
<div type="textpart" subtype="choral">
<div type="textpart" subtype="strophe">

<sp><speaker>Χορός</speaker>
<l n="1147">ἀμοιβαὶ κακῶν· μετάτροποι πνέου-</l>
<l n="1148">σιν αὖραι δόμων. τότε μὲν <add>ἐν</add> λουτροῖς</l>
<l n="1149">ἔπεσεν ἐμὸς ἐμὸς ἀρχέτας,</l>
<l n="1150">ἰάχησε δὲ στέγα λάινοί τε θριγκοὶ δόμων,</l>
<l n="1151">τάδʼ ἐνέποντος· Ὦ σχέτλια· τί με, γύναι, φονεύσεις φίλαν</l>
<l n="1152">πατρίδα δεκέτεσιν σποραῖσιν ἐλθόντʼ ἐμάν;</l>
<l n="1153"><gap reason="lost" rend=" . . . . . . . . "/></l>
<l n="1154"><gap reason="lost" rend=" . . . . . . . . "/></l></sp></div>

<milestone ed="perseus" unit="card" n="1155"/>


<div type="textpart" subtype="antistrophe">

<sp><speaker>Χορός</speaker>
<l n="1155">παλίρρους δὲ τάνδʼ ὑπάγεται δίκα</l>
<l n="1156">διαδρόμου λέχους μέλεον ἃ πόσιν</l>
<l n="1157">χρόνιον ἱκόμενον εἰς οἴκους</l>
<l n="1158">Κυκλώπειά τʼ οὐράνια τείχεʼ ὀξυθήκτου βέλους</l>
<l n="1160">ἔκανεν αὐτόχειρ, πέλεκυν ἐν χεροῖν λαβοῦσʼ· ἆ τλάμων</l>
<l n="1161">πόσις, ὅ τί ποτε τὰν τάλαιναν ἔσχεν κακόν.</l>
<l n="1162">ὀρεία τις ὡς λέαινʼ ὀργάδων</l>
<l n="1163">δρύοχα νεμομένα, τάδε κατήνυσεν.</l></sp>
<milestone ed="perseus" unit="card" n="1165"/>

<sp><speaker>Κλυταιμήστρα</speaker>
<l n="1165">ὦ τέκνα, πρὸς θεῶν, μὴ κτάνητε μητέρα.</l></sp>
</div>
    
<div type="textpart" subtype="lyric">
<sp><speaker>Χορός</speaker>
<l n="1166">κλύεις ὑπώροφον βοάν;</l></sp>
</div>
    
<div type="textpart" subtype="lyric">
<sp><speaker>Κλυταιμήστρα</speaker>
<l n="1167">ἰώ μοί μοι.</l></sp>

<sp><speaker>Χορός</speaker>
<!-- last three lines of this speech were tagged "meter = lyric";  they are dochmiacs -->
<l n="1168">ᾤμωξα κἀγὼ πρὸς τέκνων χειρουμένης.</l>
<l n="1169">νέμει τοι δίκαν θεός, ὅταν τύχῃ·</l>
<l n="1170">σχέτλια μὲν ἔπαθες, ἀνόσια δʼ εἰργάσω,</l>
<l n="1171">τάλαινʼ, εὐνέταν.</l></sp>

<milestone ed="perseus" unit="card" n="1172"/>

<sp><speaker>Χορός</speaker>
<l n="1172">ἀλλʼ οἵδε μητρὸς νεοφόνοις ἐν αἵμασι</l>
<l n="1173">πεφυρμένοι βαίνουσιν ἐξ οἴκων πόδα,</l>
<l n="1174">τροπαῖα δείγματʼ ἀθλίων προσφαγμάτων.</l>
<l n="1175">οὐκ ἔστιν οὐδεὶς οἶκος ἀθλιώτερος</l>
<l n="1176">τῶν Τανταλείων οὐδʼ ἔφυ ποτʼ ἐκγόνων.</l></sp></div>

<milestone ed="perseus" unit="card" n="1177"/>

<div type="textpart" subtype="strophe" n="1">
<sp><speaker>Ὀρέστης</speaker>
<l n="1177">ἰὼ Γᾶ καὶ Ζεῦ πανδερκέτα</l>
<l n="1178">βροτῶν, ἴδετε τάδʼ ἔργα φόνι-</l>
<l n="1179">α μυσαρά, δίγονα σώματʼ ἐν</l>
<l n="1180">χθονὶ κείμενα πλαγᾷ</l>
<l n="1181">χερὸς ὑπʼ ἐμᾶς, ἄποινʼ ἐμῶν</l>
<l n="1182">πημάτων  <gap reason="lost" rend=". . . . "/></l>
<l n="1183"><gap reason="lost" rend=" . . . . . "/></l></sp>

<sp><speaker>Ἠλέκτρα</speaker>
<l n="1182">δακρύτʼ ἄγαν, ὦ σύγγονʼ, αἰτία δʼ ἐγώ.</l>
<l n="1183">διὰ πυρὸς ἔμολον ἁ τάλαινα ματρὶ τᾷδʼ,</l>
<l n="1184">ἅ μʼ ἔτικτε κούραν.</l></sp>

<sp><speaker>Χορός</speaker>
<l n="1185">ἰὼ τύχας, σᾶς τύχας,</l>
<l n="1186">μᾶτερ τεκοῦσʼ <add>ἄλαστα</add>,</l>
<l n="1187">ἄλαστα μέλεα καὶ πέρα</l>
<l n="1188">παθοῦσα σῶν τέκνων ὑπαί.</l>
<l n="1189">πατρὸς δʼ ἔτεισας φόνον δικαίως.</l></sp></div>

<milestone ed="perseus" unit="card" n="1190"/>


<div type="textpart" subtype="antistrophe" n="1">

<sp><speaker>Ὀρέστης</speaker>
<l n="1190">ἰὼ Φοῖβʼ, ἀνύμνησας δίκαιʼ</l>
<l n="1191">ἄφαντα, φανερὰ δʼ ἐξέπρα-</l>
<l n="1192">ξας ἄχεα, φόνια δʼ ὤπασας</l>
<l n="1193">λάχεʼ ἀπὸ γᾶς <del>τᾶς</del> Ἑλλανίδος.</l>
<l n="1194">τίνα δʼ ἑτέραν μόλω πόλιν;</l>
<l n="1195">τίς ξένος, τίς εὐσεβὴς</l>
<l n="1196">ἐμὸν κάρα προσόψεται</l>
<l n="1197">ματέρα κτανόντος;</l></sp>

<sp><speaker>Ἠλέκτρα</speaker>
<l n="1198">ἰὼ ἰώ μοι. ποῖ δʼ ἐγώ, τίνʼ ἐς χορόν,</l>
<l n="1199">τίνα γάμον εἶμι; τίς πόσις με δέξεται</l>
<l n="1200">νυμφικὰς ἐς εὐνάς;</l></sp>

<sp><speaker>Χορός</speaker>
<l n="1201">πάλιν, πάλιν φρόνημα σὸν</l>
<l n="1202">μετεστάθη πρὸς αὔραν·</l>
<l n="1203">φρονεῖς γὰρ ὅσια νῦν, τότʼ οὐ</l>
<l n="1204">φρονοῦσα, δεινὰ δʼ εἰργάσω,</l>
<l n="1205">φίλα, κασίγνητον οὐ θέλοντα.</l></sp></div>

<milestone ed="perseus" unit="card" n="1206"/>


<div type="textpart" subtype="strophe" n="2">

<sp><speaker>Ὀρέστης</speaker>
<l n="1206">κατεῖδες, οἷον ἁ τάλαινʼ ἔξω πέπλων</l>
<l n="1207">ἔβαλεν, ἔδειξε μαστὸν ἐν φοναῖσιν,</l>
<l n="1208">ἰώ μοι, πρὸς πέδῳ</l>
<l n="1209">τιθεῖσα γόνιμα μέλεα; τὰν κόμαν δʼ ἐγὼ — </l></sp>

<sp><speaker>Χορός</speaker>
<l n="1210">σάφʼ οἶδα, διʼ ὀδύνας ἔβας,</l>
<l n="1211">ἰήιον κλύων γόον</l>
<l n="1212">ματρός, ἅ σʼ ἔτικτε.</l></sp></div>

<milestone ed="perseus" unit="card" n="1214"/>
    
<div type="textpart" subtype="antistrophe" n="2">
<sp><speaker>Ὀρέστης</speaker>
<l n="1214">βοὰν δʼ ἔλασκε τάνδε, πρὸς γένυν ἐμὰν</l>
<l n="1215">τιθεῖσα χεῖρα· Τέκος ἐμόν, λιταίνω·</l>
<l n="1216">παρῄδων τʼ ἐξ ἐμᾶν</l>
<l n="1217">ἐκρίμναθʼ, ὥστε χέρας ἐμὰς λιπεῖν βέλος.</l></sp>

<sp><speaker>Χορός</speaker>
<l n="1218">τάλαινα· πῶς ἔτλας φόνον</l>
<l n="1219">διʼ ὀμμάτων ἰδεῖν σέθεν</l>
<l n="1220">ματρὸς ἐκπνεούσας;</l></sp></div>

<milestone ed="perseus" unit="card" n="1221"/>

<div type="textpart" subtype="strophe" n="3">
<sp><speaker>Ὀρέστης</speaker>
<l n="1221">ἐγὼ μὲν ἐπιβαλὼν φάρη κόραις ἐμαῖς</l>
<l n="1222">φασγάνῳ κατηρξάμαν</l>
<l n="1223">ματέρος ἔσω δέρας μεθείς.</l></sp>

<sp><speaker>Ἠλέκτρα</speaker>
<l n="1224">ἐγὼ δʼ ἐπεγκέλευσά σοι</l>
<l n="1225">ξίφους τʼ ἐφηψάμαν ἅμα.</l></sp>

<sp><speaker>Χορός</speaker>
<l n="1226">δεινότατον παθέων ἔρεξας.</l></sp></div>

<milestone ed="perseus" unit="card" n="1227"/>

<div type="textpart" subtype="antistrophe" n="3">
<sp><speaker>Ὀρέστης</speaker>
<l n="1227">λαβοῦ, κάλυπτε μέλεα ματέρος πέπλοις</l>
<l n="1228">
<add>καὶ</add> καθάρμοσον σφαγάς.</l>
<l n="1229">φονέας ἔτικτες ἆρά σοι.</l></sp>

<sp><speaker>Ἠλέκτρα</speaker>
<l n="1230">ἰδού, φίλᾳ τε κοὐ φίλᾳ</l>
<l n="1231">φάρεα τάδʼ ἀμφιβάλλομεν.</l></sp>

<sp><speaker>Χορός</speaker>
<l n="1232">τέρμα κακῶν μεγάλων δόμοισιν.</l></sp></div></div>
    
<milestone ed="perseus" unit="card" n="1233"/>

<div type="textpart" subtype="episode">
<div type="textpart" subtype="anapests">

<sp><speaker>Χορός</speaker>
<l n="1233">ἀλλʼ οἵδε δόμων ὑπὲρ ἀκροτάτων</l>
<l n="1234">φαίνουσι τίνες — δαίμονες ἢ θεῶν</l>
<l n="1235">τῶν οὐρανίων; οὐ γὰρ θνητῶν γʼ</l>
<l n="1236">ἥδε κέλευθος· τί ποτʼ ἐς φανερὰν</l>
<l n="1237">ὄψιν βαίνουσι βροτοῖσιν;</l></sp>

<milestone ed="perseus" unit="card" n="1238"/>

<sp><speaker>Διόσκουροι</speaker>
<l n="1238">Ἀγαμέμνονος παῖ, κλῦθι· δίπτυχοι δέ σε</l>
<l n="1239">καλοῦσι μητρὸς σύγγονοι Διόσκοροι,</l>
<l n="1240">Κάστωρ κασίγνητός τε Πολυδεύκης ὅδε.</l>
<l n="1241">δεινὸν δὲ ναυσὶν ἀρτίως πόντου σάλον</l>
<l n="1242">παύσαντʼ ἀφίγμεθʼ Ἄργος, ὡς ἐσείδομεν</l>
<l n="1243">σφαγὰς ἀδελφῆς τῆσδε, μητέρος δὲ σῆς.</l>
<l n="1244">δίκαια μέν νυν ἥδʼ ἔχει, σὺ δʼ οὐχὶ δρᾷς·</l>
<l n="1245">Φοῖβός τε, Φοῖβος — ἀλλʼ ἄναξ γάρ ἐστʼ ἐμός,</l>
<l n="1246">σιγῶ· σοφὸς δʼ ὢν οὐκ ἔχρησέ σοι σοφά.</l>
<l n="1247">αἰνεῖν δʼ ἀνάγκη ταῦτα· τἀντεῦθεν δὲ χρὴ</l>
<l n="1248">πράσσειν ἃ Μοῖρα Ζεύς τʼ ἔκρανε σοῦ πέρι.</l>
<l n="1249"><milestone ed="P" unit="para"/>Πυλάδῃ μὲν Ἠλέκτραν δὸς ἄλοχον ἐς δόμους,</l>
<l n="1250">σὺ δʼ Ἄργος ἔκλιπʼ· οὐ γὰρ ἔστι σοι πόλιν</l>
<l n="1251">τήνδʼ ἐμβατεύειν, μητέρα κτείναντι σήν.</l>
<l n="1252">δειναὶ δὲ κῆρές <add>σʼ</add> αἱ κυνώπιδες θεαὶ</l>
<l n="1253">τροχηλατήσουσʼ ἐμμανῆ πλανώμενον.</l>
<l n="1254">ἐλθὼν δʼ Ἀθήνας Παλλάδος σεμνὸν βρέτας</l>
<l n="1255">πρόσπτυξον· εἵρξει γάρ νιν ἐπτοημένας</l>
<l n="1256">δεινοῖς δράκουσιν ὥστε μὴ ψαύειν σέθεν,</l>
<l n="1257">γοργῶφʼ ὑπερτείνουσα σῷ κάρᾳ κύκλον.</l>
<l n="1258">ἔστιν δʼ Ἄρεώς τις ὄχθος, οὗ πρῶτον θεοὶ</l>
<l n="1259">ἕζοντʼ ἐπὶ ψήφοισιν αἵματος πέρι,</l>
<l n="1260">Ἁλιρρόθιον ὅτʼ ἔκτανʼ ὠμόφρων Ἄρης,</l>
<l n="1261">μῆνιν θυγατρὸς ἀνοσίων νυμφευμάτων,</l>
<l n="1262">πόντου κρέοντος παῖδʼ, ἵνʼ εὐσεβεστάτη</l>
<l n="1263">ψῆφος βεβαία τʼ ἐστὶν † ἔκ τε τοῦ † θεοῖς.</l>
<milestone ed="perseus" unit="card" n="1264"/>
<l n="1264"><milestone ed="P" unit="para"/>ἐνταῦθα καὶ σὲ δεῖ δραμεῖν φόνου πέρι.</l>
<l n="1265">ἴσαι δέ σʼ ἐκσῴζουσι μὴ θανεῖν δίκῃ</l>
<l n="1266">ψῆφοι τεθεῖσαι· Λοξίας γὰρ αἰτίαν</l>
<l n="1267">ἐς αὑτὸν οἴσει, μητέρος χρήσας φόνον.</l>
<l n="1268">καὶ τοῖσι λοιποῖς ὅδε νόμος τεθήσεται,</l>
<l n="1269">νικᾶν ἴσαις ψήφοισι τὸν φεύγοντʼ ἀεί.</l>
<l n="1270">δειναὶ μὲν οὖν θεαὶ τῷδʼ ἄχει πεπληγμέναι</l>
<l n="1271">πάγον παρʼ αὐτὸν χάσμα δύσονται χθονός,</l>
<l n="1272">σεμνὸν βροτοῖσιν εὐσεβὲς χρηστήριον·</l>
<l n="1273">σὲ δʼ Ἀρκάδων χρὴ πόλιν ἐπʼ Ἀλφειοῦ ῥοαῖς</l>
<l n="1274">οἰκεῖν Λυκαίου πλησίον σηκώματος·</l>
<l n="1275">ἐπώνυμος δὲ σοῦ πόλις κεκλήσεται.</l>
<l n="1276"><milestone ed="P" unit="para"/>σοὶ μὲν τάδʼ εἶπον· τόνδε δʼ Αἰγίσθου νέκυν</l>
<l n="1277">Ἄργους πολῖται γῆς καλύψουσιν τάφῳ.</l>
<l n="1278">μητέρα δὲ τὴν σὴν ἄρτι Ναυπλίαν παρὼν</l>
<l n="1279">Μενέλαος, ἐξ οὗ Τρωικὴν εἷλε χθόνα,</l>
<l n="1280">Ἑλένη τε θάψει· Πρωτέως γὰρ ἐκ δόμων</l>
<l n="1281">ἥκει λιποῦσʼ Αἴγυπτον οὐδʼ ἦλθεν Φρύγας·</l>
<l n="1282">Ζεὺς δʼ, ὡς ἔρις γένοιτο καὶ φόνος βροτῶν,</l>
<l n="1283">εἴδωλον Ἑλένης ἐξέπεμψʼ ἐς Ἴλιον.</l>
<l n="1284">Πυλάδης μὲν οὖν κόρην τε καὶ δάμαρτʼ ἔχων</l>
<l n="1285">Ἀχαιίδος γῆς οἴκαδʼ ἐσπορευέτω,</l>
<l n="1286">καὶ τὸν λόγῳ σὸν πενθερὸν κομιζέτω</l>
<l n="1287">Φωκέων ἐς αἶαν καὶ δότω πλούτου βάρος·</l>
<l n="1288">σὺ δʼ Ἰσθμίας γῆς αὐχένʼ ἐμβαίνω ποδὶ</l>
<l n="1289">χώρει πρὸς ὄχθον Κεκροπίας εὐδαίμονα.</l>
<l n="1290">πεπρωμένην γὰρ μοῖραν ἐκπλήσας φόνου</l>
<l n="1291">εὐδαιμονήσεις τῶνδʼ ἀπαλλαχθεὶς πόνων.</l></sp></div>

<milestone ed="perseus" unit="card" n="1292"/>


<div type="textpart" subtype="anapests">

<sp><speaker>Χορός</speaker>
<l n="1292">ὦ παῖδε Διός, θέμις ἐς φθογγὰς</l>
<l n="1293">τὰς ὑμετέρας ἡμῖν πελάθειν;</l></sp>

<sp><speaker>Διόσκουροι</speaker>
<l n="1294">θέμις, οὐ μυσαραῖς τοῖσδε σφαγίοις.</l></sp>

<sp><speaker>Ἠλέκτρα</speaker>
<l n="1295">κἀμοὶ μύθου μέτα, Τυνδαρίδαι;</l></sp>

<sp><speaker>Διόσκουροι</speaker>
<l n="1296">καὶ σοί· Φοίβῳ τήνδʼ ἀναθήσω</l>
<l n="1297">πρᾶξιν φονίαν.</l></sp>

<sp><speaker>Χορός</speaker>
<l n="1298">πῶς ὄντε θεὼ τῆσδέ τʼ ἀδελφὼ</l>
<l n="1299">τῆς καπφθιμένης</l>
<l n="1300">οὐκ ἠρκέσατον κῆρας μελάθροις;</l></sp>

<sp><speaker>Διόσκουροι</speaker>
<l n="1301">μοῖρά τʼ ἀνάγκης ἦγʼ ἐς τὸ χρεών,</l>
<l n="1302">Φοίβου τʼ ἄσοφοι γλώσσης ἐνοπαί.</l></sp>

<sp><speaker>Ἠλέκτρα</speaker>
<l n="1303">τίς δʼ ἔμʼ Ἀπόλλων, ποῖοι χρησμοὶ</l>
<l n="1304">φονίαν ἔδοσαν μητρὶ γενέσθαι;</l></sp>

<sp><speaker>Διόσκουροι</speaker>
<l n="1305">κοιναὶ πράξεις, κοινοὶ δὲ πότμοι,</l>
<l n="1306">μία δʼ ἀμφοτέρους</l>
<l n="1307">ἄτη πατέρων διέκναισεν.</l></sp>

<sp><speaker>Ὀρέστης</speaker>
<l n="1308">ὦ σύγγονέ μοι, χρονίαν σʼ ἐσιδὼν</l>
<l n="1309">τῶν σῶν εὐθὺς φίλτρων στέρομαι</l>
<l n="1310">καὶ σʼ ἀπολείψω σοῦ λειπόμενος.</l></sp>

<sp><speaker>Διόσκουροι</speaker>
<l n="1311">πόσις ἔστʼ αὐτῇ καὶ δόμος· οὐχ ἥδʼ</l>
<l n="1312">οἰκτρὰ πέπονθεν, πλὴν ὅτι λείπει</l>
<l n="1313">πόλιν Ἀργείων.</l></sp>

<sp><speaker>Ἠλέκτρα</speaker>
<l n="1314">καὶ τίνες ἄλλαι στοναχαὶ μείζους</l>
<l n="1315">ἢ γῆς πατρίας ὅρον ἐκλείπειν;</l></sp>

<sp><speaker>Ὀρέστης</speaker>
<l n="1316">ἀλλʼ ἐγὼ οἴκων ἔξειμι πατρὸς</l>
<l n="1317">καὶ ἐπʼ ἀλλοτρίαις ψήφοισι φόνον</l>
<l n="1318">μητρὸς ὑφέξω.</l></sp>

<sp><speaker>Διόσκουροι</speaker>
<l n="1319">θάρσει· Παλλάδος</l>
<l n="1320">ὁσίαν ἥξεις πόλιν· ἀλλʼ ἀνέχου.</l></sp>
<milestone ed="perseus" unit="card" n="1321"/>

<sp><speaker>Ἠλέκτρα</speaker>
<l n="1321">περί μοι στέρνοις στέρνα πρόσαψον,</l>
<l n="1322">σύγγονε φίλτατε·</l>
<l n="1323">διὰ γὰρ ζευγνῦσʼ ἡμᾶς πατρίων</l>
<l n="1324">μελάθρων μητρὸς φόνιοι κατάραι.</l></sp>

<sp><speaker>Ὀρέστης</speaker>
<l n="1325">βάλε, πρόσπτυξον σῶμα· θανόντος δʼ</l>
<l n="1326">ὡς ἐπὶ τύμβῳ καταθρήνησον.</l></sp>

<sp><speaker>Διόσκουροι</speaker>
<l n="1327">φεῦ φεῦ· δεινὸν τόδʼ ἐγηρύσω</l>
<l n="1328">καὶ θεοῖσι κλύειν.</l>
<l n="1329">ἔνι γὰρ κἀμοὶ τοῖς τʼ οὐρανίδαις</l>
<l n="1330">οἶκτοι θνητῶν πολυμόχθων.</l></sp>

<sp><speaker>Ὀρέστης</speaker>
<l n="1331">οὐκέτι σʼ ὄψομαι.</l></sp>

<sp><speaker>Ἠλέκτρα</speaker>
<l n="1332">οὐδʼ ἐγὼ ἐς σὸν βλέφαρον πελάσω.</l></sp>

<sp><speaker>Ὀρέστης</speaker>
<l n="1333">τάδε λοίσθιά μοι προσφθέγματά σου.</l></sp>

<sp><speaker>Ἠλέκτρα</speaker>
<l n="1334">ὦ χαῖρε, πόλις·</l>
<l n="1335">χαίρετε δʼ ὑμεῖς πολλά, πολίτιδες.</l></sp>

<sp><speaker>Ὀρέστης</speaker>
<l n="1336">ὦ πιστοτάτη, στείχεις ἤδη;</l></sp>

<sp><speaker>Ἠλέκτρα</speaker>
<l n="1337">στείχω βλέφαρον τέγγουσʼ ἁπαλόν.</l></sp>

<sp><speaker>Ὀρέστης</speaker>
<l n="1340">Πυλάδη, χαίρων ἴθι, νυμφεύου</l>
<l n="1341">δέμας Ἠλέκτρας.</l></sp>

<sp><speaker>Διόσκουροι</speaker>
<l n="1342">τοῖσδε μελήσει γάμος· ἀλλὰ κύνας</l>
<l n="1343">τάσδʼ ὑποφεύγων στεῖχʼ ἐπʼ Ἀθηνῶν·</l>
<l n="1344">δεινὸν γὰρ ἴχνος βάλλουσʼ ἐπὶ σοὶ</l>
<l n="1345">χειροδράκοντες χρῶτα κελαιναί,</l>
<l n="1346">δεινῶν ὀδυνῶν καρπὸν ἔχουσαι·</l>
<l n="1347">νὼ δʼ ἐπὶ πόντον Σικελὸν σπουδῇ</l>
<l n="1348">σῴσοντε νεῶν πρῴρας ἐνάλους.</l>
<l n="1349">διὰ δʼ αἰθερίας στείχοντε πλακὸς</l>
<l n="1350">τοῖς μὲν μυσαροῖς οὐκ ἐπαρήγομεν,</l>
<l n="1351">οἷσιν δʼ ὅσιον καὶ τὸ δίκαιον</l>
<l n="1352">φίλον ἐν βιότῳ, τούτους χαλεπῶν</l>
<l n="1353">ἐκλύοντες μόχθων σῴζομεν.</l>
<l n="1354">οὕτως ἀδικεῖν μηδεὶς θελέτω</l>
<l n="1355">μηδʼ ἐπιόρκων μέτα συμπλείτω·</l>
<l n="1356">θεὸς ὢν θνητοῖς ἀγορεύω.</l></sp>

<sp><speaker>Χορός</speaker>
<l n="1357">χαίρετε· χαίρειν δʼ ὅστις δύναται</l>
<l n="1358">καὶ ξυντυχίᾳ μή τινι κάμνει</l>
<l n="1359">θνητῶν, εὐδαίμονα πράσσει.</l></sp>
</div>
</div>
            </div>
</body>
</text>
</TEI>