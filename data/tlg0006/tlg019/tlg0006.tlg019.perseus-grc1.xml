<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Rh.">Rhesus</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 3</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>Judith Nelson</name>Basic SGML tagging</change><change><date>6/95</date><label>ed.</label><name>Lisa Cerrato</name>Added speaker tags where needed.</change><change><date>10/98</date><label>ed.</label><name>Bill Merrill</name>Fixed cardbreaks at 254, 370, 379; added line nos. 369b, 377b, 378b.</change><change><date>14-Jan-00</date><label>Markup</label><name>Anne Mahoney</name>
$Log: eur.rh_murray_gk.xml,v $
Revision 1.1  2013-09-13 11:17:32  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:24  gcrane
tagging now should be compatible with CTS

Revision 1.4  2012-02-14 18:12:30  ajones06
Standardized and in a few cases added in header info.

Revision 1.3  2011-09-07 13:57:47  rsingh04 adding rend=displayNum to lb tags

Revision 1.2  2011-01-13 03:38:26  gcrane more refinements making these files SDL compatible

Revision 1.1  2010-12-25 19:01:42  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:28  packel removed stray item tags

Revision 1.1  2005/07/25 14:34:54  packel
Converted to XML

Revision 1.11  2004/04/21 20:27:28  mimno added card 1s

Revision 1.10  2003/09/09 18:02:09  amahoney put spaces around em-dash entity so as not to confuse morphology stuff

Revision 1.9  2003/07/01 22:16:12  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/04 20:34:35  dasmith
Added separate funder entity to TEI header.

Revision 1.7  2000/02/17 15:51:40  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.6  2000/01/14 21:41:40  amahoney bring up to P3

</change></revisionDesc></teiHeader>
<text>
<body>
<div n="urn:cts:greekLit:tlg0006.tlg019.perseus-grc1" type="edition" xml:lang="grc"><div type="choral">
<milestone ed="p" n="1" unit="card"/>
<div type="anapests">
<sp>
<speaker>Χορός</speaker>
<l n="1">Βᾶθι πρὸς εὐνὰς τὰς Ἑκτορέους.</l>
<l n="2">τίς ὑπασπιστῶν ἄγρυπνος βασιλέως,</l>
<l n="3">ἢ τευχοφόρων;</l>
<l n="4">δέξαιτο νέων κληδόνα μύθων,</l>
<l n="5">οἳ τετράμοιρον νυκτὸς φυλακὴν</l>
<l n="6">πάσης στρατιᾶς προκάθηνται.</l>
<l n="7">ὄρθου κεφαλὴν πῆχυν ἐρείσας,</l>
<l n="8">λῦσον βλεφάρων γοργωπὸν ἕδραν,</l>
<l n="9">λεῖπε χαμεύνας φυλλοστρώτους,</l>
<l n="10">Ἕκτορ· καιρὸς γὰρ ἀκοῦσαι.</l>
</sp>
<sp>
<speaker>Ἕκτωρ</speaker>
<l n="11">τίς ὅδʼ; ἦ φίλιος φθόγγος· τίς ἀνήρ;</l>
<l n="12">τί τὸ σῆμα; θρόει·</l>
<l n="13">τίνες ἐκ νυκτῶν τὰς ἡμετέρας</l>
<l n="14">κοίτας πλάθουσʼ; ἐνέπειν χρή.</l>
</sp>
<sp>
<speaker>Χορός</speaker>
<l n="15">φύλακες στρατιᾶς.</l>
</sp>
<sp>
<speaker>Ἕκτωρ</speaker>
<l n="16">τί φέρῃ θορύβῳ;</l>
</sp>
<sp>
<speaker>Χορός</speaker>
<l n="17">θάρσει.</l>
</sp>
<sp>
<speaker>Ἕκτωρ</speaker>
<l n="18">θαρσῶ.</l>
<l n="19">μῶν τις λόχος ἐκ νυκτῶν;</l>
</sp>
<sp>
<speaker>Χορός</speaker>
<l n="20">
<del>οὐκ ἔστι.</del>
</l>
</sp>
<sp>
<speaker>Ἕκτωρ</speaker>
<l n="21">τί σὺ γὰρ</l>
<l n="22">φυλακὰς προλιπὼν κινεῖς στρατιάν,</l>
<l n="23">εἰ μή τινʼ ἔχων νυκτηγορίαν;</l>
<l n="24">οὐκ οἶσθα δορὸς πέλας Ἀργείου</l>
<l n="25">νυχίαν ἡμᾶς</l>
<l n="26">κοίταν πανόπλους κατέχοντας;</l>
</sp>
<milestone ed="p" n="23" unit="card"/>
</div>
<div type="strophe" n="1">
<sp>
<speaker>Χορός</speaker>
<l n="27">ὁπλίζου χέρα· συμμάχων,</l>
<l n="28">Ἕκτορ, βᾶθι πρὸς εὐνάς,</l>
<l n="29">ὄτρυνον ἔγχος αἴρειν, ἀφύπνισον.</l>
<l n="30">— πέμπε φίλους ἰέναι ποτὶ σὸν λόχον,</l>
<l n="31">ἁρμόσατε ψαλίοις ἵππους.</l>
<l n="32">— τίς εἶσʼ ἐπὶ Πανθοΐδαν,</l>
<l n="33">ἢ τὸν Εὐρώπας, Λυκίων ἀγὸν ἀνδρῶν;</l>
<l n="34">— ποῦ σφαγίων ἔφοροι;</l>
<l n="35">— ποῦ δὲ γυμνήτων μόναρχοι</l>
<l n="36">τοξοφόροι τε Φρυγῶν;</l>
<l n="37">— ζεύγνυτε κερόδετα τόξα νευραῖς.</l>
</sp>
<milestone ed="p" n="34" unit="card"/>
</div>
<div type="anapests">
<sp>
<speaker>Ἕκτωρ</speaker>
<l n="38">τὰ μὲν ἀγγέλλεις δείματʼ ἀκούειν,</l>
<l n="39">τὰ δὲ θαρσύνεις, κοὐδὲν καθαρῶς.</l>
<l n="40">ἀλλʼ ἦ Κρονίου Πανὸς τρομερᾷ</l>
<l n="41">μάστιγι φοβῇ; <del>φυλακὰς δὲ λιπὼν</del>
</l>
<l n="42">
<del>κινεῖς στρατιάν.</del> τί θροεῖς; τί σε φῶ</l>
<l n="43">νέον ἀγγέλλειν; πολλὰ γὰρ εἰπὼν</l>
<l n="44">οὐδὲν τρανῶς ἀπέδειξας.</l>
</sp>
<milestone ed="p" n="41" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="45">πύρʼ αἴθει στρατὸς Ἀργόλας,</l>
<l n="46">Ἕκτορ, πᾶσαν ἀνʼ ὄρφναν,</l>
<l n="47">διειπετῆ δὲ ναῶν πυρσοῖς σταθμά.</l>
<l n="48">πᾶς δʼ Ἀγαμεμνονίαν προσέβα στρατὸς</l>
<l n="49">ἐννύχιος θορύβῳ σκηνάν,</l>
<l n="50">νέαν τινʼ ἐφιέμενοι</l>
<l n="51">βάξιν. οὐ γάρ πω πάρος ὧδʼ ἐφοβήθη</l>
<l n="52">ναυσιπόρος στρατιά.</l>
<l n="53">σοὶ δʼ, ὑποπτεύων τὸ μέλλον,</l>
<l n="54">ἤλυθον ἄγγελος, ὡς</l>
<l n="55">μήποτʼ ἐς ἐμέ τινα μέμψιν εἴπῃς.</l>
</sp>
</div>
</div>
<milestone ed="p" n="52" unit="card"/>
<div type="episode">
<sp>
<speaker>Ἕκτωρ</speaker>
<l n="56">ἐς καιρὸν ἥκεις, καίπερ ἀγγέλλων φόβον·</l>
<l n="57">ἅνδρες γὰρ ἐκ γῆς τῆσδε νυκτέρῳ πλάτῃ</l>
<l n="58">λαθόντες ὄμμα τοὐμὸν ἀρεῖσθαι φυγὴν</l>
<l n="59">μέλλουσι· σαίνει μʼ ἔννυχος φρυκτωρία.</l>
<l n="60">ὦ δαῖμον, ὅστις μʼ εὐτυχοῦντʼ ἐνόσφισας</l>
<l n="61">θοίνης λέοντα, πρὶν τὸν Ἀργείων στρατὸν</l>
<l n="62">σύρδην ἅπαντα τῷδʼ ἀναλῶσαι δορί.</l>
<l n="63">εἰ γὰρ φαεννοὶ μὴ ξυνέσχον ἡλίου</l>
<l n="64">λαμπτῆρες, οὔτἂν ἔσχον εὐτυχοῦν δόρυ,</l>
<l n="65">πρὶν ναῦς πυρῶσαι καὶ διὰ σκηνῶν μολεῖν</l>
<l n="66">κτείνων Ἀχαιοὺς τῇδε πολυφόνῳ χερί.</l>
<l n="67">κἀγὼ μὲν ἦ πρόθυμος ἱέναι δόρυ</l>
<l n="68">ἐν νυκτὶ χρῆσθαί τʼ εὐτυχεῖ ῥύμῃ θεοῦ·</l>
<l n="69">ἀλλʼ οἱ σοφοί με καὶ τὸ θεῖον εἰδότες</l>
<l n="70">μάντεις ἔπεισαν ἡμέρας μεῖναι φάος</l>
<l n="71">κἄπειτʼ Ἀχαιῶν μηδένʼ ἐν χέρσῳ λιπεῖν.</l>
<l n="72">οἳ δʼ οὐ μένουσι τῶν ἐμῶν θυοσκόων</l>
<l n="73">βουλάς· ἐν ὄρφνῃ δραπέτης μέγα σθένει.</l>
<l n="74">ἀλλʼ ὡς τάχιστα χρὴ παραγγέλλειν στρατῷ</l>
<l n="75">τεύχη πρόχειρα λαμβάνειν λῆξαί θʼ ὕπνου,</l>
<l n="76">ὡς ἄν τις αὐτῶν καὶ νεὼς θρῴσκων ἔπι</l>
<l n="77">νῶτον χαραχθεὶς κλίμακας ῥάνῃ φόνῳ,</l>
<l n="78">οἳ δʼ ἐν βρόχοισι δέσμιοι λελημμένοι</l>
<l n="79">Φρυγῶν ἀρούρας ἐκμάθωσι γαπονεῖν.</l>
</sp>
<sp>
<speaker>Χορός</speaker>
<l n="80">Ἕκτορ, ταχύνεις πρὶν μαθεῖν τὸ δρώμενον·</l>
<l n="81">ἅνδρες γὰρ εἰ φεύγουσιν οὐκ ἴσμεν τορῶς.</l>
</sp>
<sp>
<speaker>Ἕκτωρ</speaker>
<l n="82">τίς γὰρ πύρʼ αἴθειν πρόφασις Ἀργείων στρατόν;</l>
</sp>
<sp>
<speaker>Χορός</speaker>
<l n="83">οὐκ οἶδʼ· ὕποπτον δʼ ἐστὶ κάρτʼ ἐμῇ φρενί.</l>
</sp>
<sp>
<speaker>Ἕκτωρ</speaker>
<l n="84">πάντʼ ἂν φοβηθεὶς ἴσθι, δειμαίνων τόδε.</l>
</sp>
<sp>
<speaker>Χορός</speaker>
<l n="85">οὔπω πρὶν ἧψαν πολέμιοι τοσόνδε φῶς.</l>
</sp>
<sp>
<speaker>Ἕκτωρ</speaker>
<l n="86">οὐδʼ ὧδέ γʼ αἰσχρῶς ἔπεσον ἐν τροπῇ δορός.</l>
</sp>
<sp>
<speaker>Χορός</speaker>
<l n="87">σὺ ταῦτʼ ἔπραξας· καὶ τὰ λοιπὰ νῦν σκόπει.</l>
</sp>
<sp>
<speaker>Ἕκτωρ</speaker>
<l n="88">ἁπλοῦς ἐπʼ ἐχθροῖς μῦθος ὁπλίζειν χέρα.</l>
</sp>
<milestone ed="p" n="85" unit="card"/>
<sp>
<speaker>Χορός</speaker>
<l n="89">καὶ μὴν ὅδʼ Αἰνέας καὶ μάλα σπουδῇ ποδὸς</l>
<l n="90">στείχει, νέον τι πρᾶγμʼ ἔχων φίλοις φράσαι.</l>
</sp>
<sp>
<speaker>Αἰνείας</speaker>
<l n="91">Ἕκτορ, τί χρῆμα νύκτεροι κατὰ στρατὸν</l>
<l n="92">τὰς σὰς πρὸς εὐνὰς φύλακες ἐλθόντες φόβῳ</l>
<l n="93">νυκτηγοροῦσι καὶ κεκίνηται· στρατός;</l>
</sp>
<sp>
<speaker>Ἕκτωρ</speaker>
<l n="94">Αἰνέα, πύκαζε τεύχεσιν δέμας σέθεν.</l>
</sp>
<sp>
<speaker>Αἰνείας</speaker>
<l n="95">τί δʼ ἔστι; μῶν τις πολεμίων ἀγγέλλεται</l>
<l n="96">δόλος κρυφαῖος ἑστάναι κατʼ εὐφρόνην;</l>
</sp>
<sp>
<speaker>Ἕκτωρ</speaker>
<l n="97">φεύγουσιν ἅνδρες κἀπιβαίνουσιν νεῶν.</l>
</sp>
<sp>
<speaker>Αἰνείας</speaker>
<l n="98">τί τοῦδʼ ἂν εἴποις ἀσφαλὲς τεκμήριον;</l>
</sp>
<sp>
<speaker>Ἕκτωρ</speaker>
<l n="99">αἴθουσι πᾶσαν νύκτα λαμπάδας πυρός·</l>
<l n="100">καί μοι δοκοῦσιν οὐ μενεῖν ἐς αὔριον,</l>
<l n="101">ἀλλʼ ἐκκέαντες πύρσʼ ἐπʼ εὐσέλμων νεῶν</l>
<l n="102">φυγῇ πρὸς οἴκους τῆσδʼ ἀφορμήσειν χθονός.</l>
</sp>
<sp>
<speaker>Αἰνείας</speaker>
<l n="103">σὺ δʼ ὡς τί δράσων πρὸς τάδʼ ὁπλίζῃ χέρας;</l>
</sp>
<sp>
<speaker>Ἕκτωρ</speaker>
<l n="104">φεύγοντας αὐτοὺς κἀπιθρῴσκοντας νεῶν</l>
<l n="105">λόγχῃ καθέξω κἀπικείσομαι βαρύς·</l>
<l n="106">αἰσχρὸν γὰρ ἡμῖν, καὶ πρὸς αἰσχύνῃ κακόν,</l>
<l n="107">θεοῦ διδόντος πολεμίους ἄνευ μάχης</l>
<l n="108">φεύγειν ἐᾶσαι πολλὰ δράσαντας κακά.</l>
</sp>
<sp>
<speaker>Αἰνείας</speaker>
<l n="109">εἴθʼ ἦσθʼ ἀνὴρ εὔβουλος ὡς δρᾶσαι χερί.</l>
<l n="110">ἀλλʼ οὐ γὰρ αὑτὸς πάντʼ ἐπίστασθαι βροτῶν</l>
<l n="111">πέφυκεν· ἄλλῳ δʼ ἄλλο πρόσκειται γέρας,</l>
<l n="112">σὲ μὲν μάχεσθαι, τοὺς δὲ βουλεύειν καλῶς·</l>
<l n="113">ὅστις πυρὸς λαμπτῆρας ἐξήρθης κλύων</l>
<l n="114">φλέγειν Ἀχαιούς, καὶ στρατὸν μέλλεις ἄγειν</l>
<l n="115">τάφρους ὑπερβὰς νυκτὸς ἐν καταστάσει.</l>
<l n="116">καίτοι περάσας κοῖλον αὐλώνων βάθος,</l>
<l n="117">εἰ μὴ κυρήσεις πολεμίους ἀπὸ χθονὸς</l>
<l n="118">φεύγοντας, ἀλλὰ σὸν βλέποντας ἐς δόρυ,</l>
<l n="119">νικώμενος μὲν οὔτι μὴ μόλῃς πάλιν·</l>
<l n="120">πῶς γὰρ περάσει σκόλοπας ἐν τροπῇ στρατός;</l>
<l n="121">πῶς δʼ αὖ γεφύρας διαβαλοῦσʼ ἱππηλάται,</l>
<l n="122">ἢν ἆρα μὴ θραύσαντες ἀντύγων χνόας;</l>
<l n="123">νικῶν δʼ ἔφεδρον παῖδʼ ἔχεις τὸν Πηλέως,</l>
<l n="124">ὅς σʼ οὐκ ἐάσει ναυσὶν ἐμβαλεῖν φλόγα,</l>
<l n="125">οὐδʼ ὧδʼ Ἀχαιούς, ὡς δοκεῖς, ἀναρπάσαι.</l>
<l n="126">αἴθων γὰρ ἁνὴρ καὶ πεπύργωται χερί.</l>
<l n="127">ἀλλὰ στρατὸν μὲν ἥσυχον παρʼ ἀσπίδας</l>
<l n="128">εὕδειν ἐῶμεν ἐκ κόπων ἀρειφάτων,</l>
<l n="129">κατάσκοπον δὲ πολεμίων, ὃς ἂν θέλῃ,</l>
<l n="130">πέμπειν δοκεῖ μοι· κἂν μὲν αἴρωνται φυγήν,</l>
<l n="131">στείχοντες ἐμπέσωμεν Ἀργείων στρατῷ·</l>
<l n="132">εἰ δʼ ἐς δόλον τινʼ ἥδʼ ἄγει φρυκτωρία,</l>
<l n="133">μαθόντες ἐχθρῶν μηχανὰς κατασκόπου</l>
<l n="134">βουλευσόμεσθα· τήνδʼ ἔχω γνώμην, ἄναξ.</l>
</sp>
<milestone ed="p" n="131" unit="card"/>
<div type="strophe" n="1">
<sp>
<speaker>Χορός</speaker>
<l n="135">τάδε δοκεῖ, τάδε μεταθέμενος νόει.</l>
<l n="136">σφαλερὰ δʼ οὐ φιλῶ στρατηγῶν κράτη.</l>
<l n="137">τί γὰρ ἄμεινον ἢ</l>
<l n="138">ταχυβάταν νεῶν κατόπταν μολεῖν</l>
<l n="139">πέλας ὅ τί ποτʼ ἄρα δαΐοις</l>
<l n="140">πυρὰ κατʼ ἀντίπρῳρα ναυστάθμων δαίεται;</l>
</sp>
<milestone ed="p" n="137" unit="card"/>
</div>
<div type="iambic">
<sp>
<speaker>Ἕκτωρ</speaker>
<l n="141">νικᾶτʼ, ἐπειδὴ πᾶσιν ἁνδάνει τάδε.</l>
<l n="142">στείχων δὲ κοίμα συμμάχους· τάχʼ ἂν στρατὸς</l>
<l n="143">κινοῖτʼ ἀκούσας νυκτέρους ἐκκλησίας.</l>
<l n="144">ἐγὼ δὲ πέμψω πολεμίων κατάσκοπον.</l>
<l n="145">κἂν μέν τινʼ ἐχθρῶν μηχανὴν πυθώμεθα,</l>
<l n="146">σὺ πάντʼ ἀκούσῃ καὶ παρὼν εἴσῃ λόγον·</l>
<l n="147">ἐὰν δʼ ἀπαίρωσʼ ἐς φυγὴν ὁρμώμενοι,</l>
<l n="148">σάλπιγγος αὐδὴν προσδοκῶν καραδόκει,</l>
<l n="149">ὡς οὐ μενοῦντά μʼ· ἀλλὰ προσμείξω νεῶν</l>
<l n="150">ὁλκοῖσι νυκτὸς τῆσδʼ ἐπʼ Ἀργείων στρατῷ.</l>
</sp>
<sp>
<speaker>Αἰνείας</speaker>
<l n="151">πέμφʼ ὡς τάχιστα· νῦν γὰρ ἀσφαλῶς φρονεῖς.</l>
<l n="152">σὺν σοὶ δʼ ἔμʼ ὄψῃ καρτεροῦνθʼ, ὅταν δέῃ.</l>
</sp>
<sp>
<speaker>Ἕκτωρ</speaker>
<l n="153">τίς δῆτα Τρώων οἳ πάρεισιν ἐν λόγῳ</l>
<l n="154">θέλει κατόπτης ναῦς ἐπʼ Ἀργείων μολεῖν;</l>
<l n="155">τίς ἂν γένοιτο τῆσδε γῆς εὐεργέτης;</l>
<l n="156">τίς φησιν; οὔτοι πάντʼ ἐγὼ δυνήσομαι</l>
<l n="157">πόλει πατρῴᾳ συμμάχοις θʼ ὑπηρετεῖν.</l>
</sp>
<sp>
<speaker>Δόλων</speaker>
<l n="158">ἐγὼ πρὸ γαίας τόνδε κίνδυνον θέλω</l>
<l n="159">ῥίψας κατόπτης ναῦς ἐπʼ Ἀργείων μολεῖν,</l>
<l n="160">καὶ πάντʼ Ἀχαιῶν ἐκμαθὼν βουλεύματα</l>
<l n="161">ἥξω· ἐπὶ τούτοις τόνδʼ ὑφίσταμαι πόνον.</l>
</sp>
<sp>
<speaker>Ἕκτωρ</speaker>
<l n="162">ἐπώνυμος μὲν κάρτα καὶ φιλόπτολις</l>
<l n="163">Δόλων· πατρὸς δὲ καὶ πρὶν εὐκλεᾶ δόμον</l>
<l n="164">νῦν δὶς τόσως ἔθηκας εὐκλεέστερον.</l>
</sp>
<sp>
<speaker>Δόλων</speaker>
<l n="165">οὐκοῦν πονεῖν μὲν χρή, πονοῦντα δʼ ἄξιον</l>
<l n="166">μισθὸν φέρεσθαι. παντὶ γὰρ προσκείμενον</l>
<l n="167">κέρδος πρὸς ἔργῳ τὴν χάριν τίκτει διπλῆν.</l>
</sp>
<milestone ed="p" n="164" unit="card"/>
<sp>
<speaker>Ἕκτωρ</speaker>
<l n="168">ναί, καὶ δίκαια ταῦτα κοὐκ ἄλλως λέγω.</l>
<l n="169">τάξαι δὲ μισθόν, πλὴν ἐμῆς τυραννίδος.</l>
</sp>
<sp>
<speaker>Δόλων</speaker>
<l n="170">οὐ σῆς ἐρῶμεν πολιόχου τυραννίδος.</l>
</sp>
<sp>
<speaker>Ἕκτωρ</speaker>
<l n="171">σὺ δʼ ἀλλὰ γήμας Πριαμιδῶν γαμβρὸς γενοῦ.</l>
</sp>
<sp>
<speaker>Δόλων</speaker>
<l n="172">οὐδʼ ἐξ ἐμαυτοῦ μειζόνων γαμεῖν θέλω.</l>
</sp>
<sp>
<speaker>Ἕκτωρ</speaker>
<l n="173">χρυσὸς πάρεστιν, εἰ τόδʼ αἰτήσεις γέρας.</l>
</sp>
<sp>
<speaker>Δόλων</speaker>
<l n="174">ἀλλʼ ἔστʼ ἐν οἴκοις· οὐ βίου σπανίζομεν.</l>
</sp>
<sp>
<speaker>Ἕκτωρ</speaker>
<l n="175">τί δῆτα χρῄζεις ὧν κέκευθεν Ἴλιος;</l>
</sp>
<sp>
<speaker>Δόλων</speaker>
<l n="176">ἑλὼν Ἀχαιοὺς δῶρά μοι ξυναίνεσον.</l>
</sp>
<sp>
<speaker>Ἕκτωρ</speaker>
<l n="177">δώσω· σὺ δʼ αἴτει πλὴν στρατηλάτας νεῶν.</l>
</sp>
<sp>
<speaker>Δόλων</speaker>
<l n="178">κτεῖνʼ, οὔ σʼ ἀπαιτῶ Μενέλεω σχέσθαι χέρα.</l>
</sp>
<sp>
<speaker>Ἕκτωρ</speaker>
<l n="179">οὐ μὴν τὸν Ἰλέως παῖδά μʼ ἐξαιτῇ λαβεῖν;</l>
</sp>
<sp>
<speaker>Δόλων</speaker>
<l n="180">κακαὶ γεωργεῖν χεῖρες εὖ τεθραμμέναι.</l>
</sp>
<sp>
<speaker>Ἕκτωρ</speaker>
<l n="181">τίνʼ οὖν Ἀχαιῶν ζῶντʼ ἀποινᾶσθαι θέλεις;</l>
</sp>
<sp>
<speaker>Δόλων</speaker>
<l n="182">καὶ πρόσθεν εἶπον· ἔστι χρυσὸς ἐν δόμοις.</l>
</sp>
<sp>
<speaker>Ἕκτωρ</speaker>
<l n="183">καὶ μὴν λαφύρων γʼ αὐτὸς αἱρήσῃ παρών.</l>
</sp>
<sp>
<speaker>Δόλων</speaker>
<l n="184">θεοῖσιν αὐτὰ πασσάλευε πρὸς δόμοις.</l>
</sp>
<sp>
<speaker>Ἕκτωρ</speaker>
<l n="185">τί δῆτα μεῖζον τῶνδέ μʼ αἰτήσεις γέρας;</l>
</sp>
<sp>
<speaker>Δόλων</speaker>
<l n="186">ἵππους Ἀχιλλέως· χρὴ δʼ ἐπʼ ἀξίοις πονεῖν</l>
<l n="187">ψυχὴν προβάλλοντʼ ἐν κύβοισι δαίμονος.</l>
</sp>
<sp>
<speaker>Ἕκτωρ</speaker>
<l n="188">καὶ μὴν ἐρῶντί γʼ ἀντερᾷς ἵππων ἐμοί·</l>
<l n="189">ἐξ ἀφθίτων γὰρ ἄφθιτοι πεφυκότες</l>
<l n="190">τὸν Πηλέως φέρουσι θούριον γόνον·</l>
<l n="191">δίδωσι δʼ αὐτοὺς πωλοδαμνήσας ἄναξ</l>
<l n="192">Πηλεῖ Ποσειδῶν, ὡς λέγουσι, πόντιος.</l>
<l n="193">ἀλλʼ οὔ σʼ ἐπάρας ψεύσομαι· δώσω δέ σοι,</l>
<l n="194">κάλλιστον οἴκοις κτῆμʼ, Ἀχιλλέως ὄχον.</l>
</sp>
<sp>
<speaker>Δόλων</speaker>
<l n="195">αἰνῶ· λαβὼν δʼ ἄν φημι κάλλιστον Φρυγῶν</l>
<l n="196">δῶρον δέχεσθαι τῆς ἐμῆς εὐσπλαγχνίας.</l>
<l n="197">σὲ δʼ οὐ φθονεῖν χρή· μυρίʼ ἔστιν ἄλλα σοι,</l>
<l n="198">ἐφʼ οἷσι τέρψῃ τῆσδʼ ἀριστεύων χθονός.</l>
</sp>
<milestone ed="p" n="195" unit="card"/>
</div>
<div type="antistrophe">
<sp>
<speaker>Χορός</speaker>
<l n="199">μέγας ἀγών, μεγάλα δʼ ἐπινοεῖς ἑλεῖν·</l>
<l n="200">μακάριός γε μὴν κυρήσας ἔσῃ.</l>
<l n="201">πόνος ὅδʼ εὐκλεής·</l>
<l n="202">μέγα δὲ κοιράνοισι γαμβρὸν πέλειν.</l>
<l n="203">τὰ θεόθεν ἐπιδέτω Δίκα,</l>
<l n="204">τὰ δὲ παρʼ ἀνδράσιν τέλειά σοι φαίνεται.</l>
</sp>
</div>
<div type="iambic">
<milestone ed="p" n="201" unit="card"/>
<sp>
<speaker>Δόλων</speaker>
<l n="205">στείχοιμʼ ἄν· ἐλθὼν <add>δʼ</add> ἐς δόμους ἐφέστιος</l>
<l n="206">σκευῇ πρεπόντως σῶμʼ ἐμὸν καθάψομαι,</l>
<l n="207">κἀκεῖθεν ἥσω ναῦς ἐπʼ Ἀργείων πόδα.</l>
</sp>
<sp>
<speaker>Χορός</speaker>
<l n="208">ἐπεὶ τίνʼ ἄλλην ἀντὶ τῆσδʼ ἕξεις στολήν;</l>
</sp>
<sp>
<speaker>Δόλων</speaker>
<l n="209">πρέπουσαν ἔργῳ κλωπικοῖς τε βήμασι.</l>
</sp>
<sp>
<speaker>Χορός</speaker>
<l n="210">σοφοῦ παρʼ ἀνδρὸς χρὴ σοφόν τι μανθάνειν·</l>
<l n="211">λέξον, τίς ἔσται τοῦδε σώματος σαγή;</l>
</sp>
<sp>
<speaker>Δόλων</speaker>
<l n="212">λύκειον ἀμφὶ νῶτʼ ἐνάψομαι δορὰν</l>
<l n="213">καὶ χάσμα θηρὸς ἀμφʼ ἐμῷ θήσω κάρᾳ,</l>
<l n="214">βάσιν τε χερσὶ προσθίαν καθαρμόσας</l>
<l n="215">καὶ κῶλα κώλοις, τετράπουν μιμήσομαι</l>
<l n="216">λύκου κέλευθον πολεμίοις δυσεύρετον,</l>
<l n="217">τάφροις πελάζων καὶ νεῶν προβλήμασιν.</l>
<l n="218">ὅταν δʼ ἔρημον χῶρον ἐμβαίνω ποδί,</l>
<l n="219">δίβαμος εἶμι· τῇδε σύγκειται δόλος.</l>
</sp>
<sp>
<speaker>Χορός</speaker>
<l n="220">ἀλλʼ εὖ σʼ ὁ Μαίας παῖς ἐκεῖσε καὶ πάλιν</l>
<l n="221">πέμψειεν Ἑρμῆς, ὅς γε φηλητῶν ἄναξ.</l>
<l n="222">ἔχεις δὲ τοὔργον· εὐτυχεῖν μόνον σε δεῖ.</l>
</sp>
<sp>
<speaker>Δόλων</speaker>
<l n="223">σωθήσομαί γε καὶ κτανὼν Ὀδυσσέως</l>
<l n="224">οἴσω κάρα σοι — σύμβολον δʼ ἔχων σαφὲς</l>
<l n="225">φήσεις Δόλωνα ναῦς ἐπʼ Ἀργείων μολεῖν — </l>
<l n="226">ἢ παῖδα Τυδέως· οὐδʼ ἀναιμάκτῳ χερὶ</l>
<l n="227">ἥξω πρὸς οἴκους πρὶν φάος μολεῖν χθόνα.</l>
</sp>
</div>
</div>
<milestone ed="p" n="224" unit="card"/>
<div type="choral">
<div type="strophe" n="1">
<sp>
<speaker>Χορός</speaker>
<l n="228">Θυμβραῖε καὶ Δάλιε καὶ Λυκίας</l>
<l n="229">ναὸν ἐμβατεύων</l>
<l n="230">Ἄπολλον, ὦ δία κεφαλά, μόλε τοξή-</l>
<l n="231">ρης, ἱκοῦ ἐννύχιος</l>
<l n="232">καὶ γενοῦ σωτήριος ἀνέρι πομπᾶς</l>
<l n="233">ἁγεμὼν καὶ ξύλλαβε Δαρδανίδαις,</l>
<l n="234">ὦ παγκρατές, ὦ Τροΐας</l>
<l n="235">τείχη παλαιὰ δείμας.</l>
</sp>
<milestone ed="p" n="233" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="236">μόλοι δὲ ναυκλήρια, καὶ στρατιᾶς</l>
<l n="237">Ἑλλάδος διόπτας</l>
<l n="238">ἵκοιτο, καὶ κάμψειε πάλιν θυμέλας οἴ-</l>
<l n="239">κων πατρὸς Ἰλιάδας.</l>
<l n="240">Φθιάδων δʼ ἵππων ποτʼ ἐπʼ ἄντυγα βαίη,</l>
<l n="241">δεσπότου πέρσαντος Ἀχαιὸν Ἄρη,</l>
<l n="242">τὰς πόντιος Αἰακίδᾳ</l>
<l n="243">Πηλεῖ δίδωσι δαίμων.</l>
</sp>
<milestone ed="p" n="242" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="244">ἐπεὶ πρό τʼ οἴκων πρό τε γᾶς ἔτλα μόνος</l>
<l n="245">ναύσταθμα βὰς κατιδεῖν· ἄγαμαι</l>
<l n="246">λήματος· ἦ σπανία <add>τις</add>
</l>
<l n="247">τῶν ἀγαθῶν, ὅταν ᾖ</l>
<l n="248">δυσάλιος ἐν πελάγει</l>
<l n="249">καὶ σαλεύῃ</l>
<l n="250">πόλις. ἔστι Φρυγῶν τις ἔστιν ἄλκιμος·</l>
<l n="251">ἔνι δὲ θράσος ἐν αἰχ-</l>
<l n="252">μᾷ· πόθι Μυσῶν ὃς ἐμὰν</l>
<l n="253">συμμαχίαν ἀτίζει;</l>
</sp>
<milestone ed="p" n="254" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="254">τίνʼ ἄνδρʼ Ἀχαιῶν ὁ πεδοστιβὴς σφαγεὺς</l>
<l n="255">οὐτάσει ἐν κλισίαις, τετράπουν</l>
<l n="256">μῖμον ἔχων ἐπιγαίου</l>
<l n="257">θηρός; ἕλοι Μενέλαν,</l>
<l n="258">κτανὼν δʼ Ἀγαμεμνόνιον</l>
<l n="259">κρᾶτʼ ἐνέγκοι</l>
<l n="260">Ἑλένᾳ κακόγαμβρον ἐς χέρας γόον,</l>
<l n="261">ὃς ἐπὶ πόλιν, ὃς ἐπὶ</l>
<l n="262">γᾶν Τροΐαν χιλιόναυν</l>
<l n="263">ἤλυθʼ ἔχων στρατείαν.</l>
</sp>
</div>
</div>
<milestone ed="p" n="264" unit="card"/>
<div type="episode">
<sp>
<speaker>Ἄγγελος Ποιμήν</speaker>
<l n="264">ἄναξ, τοιούτων δεσπόταισιν ἄγγελος</l>
<l n="265">εἴην τὸ λοιπὸν οἷά σοι φέρω μαθεῖν.</l>
</sp>
<sp>
<speaker>Ἕκτωρ</speaker>
<l n="266">ἦ πόλλʼ ἀγρώταις σκαιὰ πρόσκειται φρενί·</l>
<l n="267">καὶ γὰρ σὺ ποίμνας δεσπόταις τευχεσφόροις</l>
<l n="268">ἥκειν ἔοικας ἀγγελῶν ἵνʼ οὐ πρέπει.</l>
<l n="269">οὐκ οἶσθα δῶμα τοὐμὸν ἢ θρόνους πατρός,</l>
<l n="270">οἷ χρῆν γεγωνεῖν σʼ εὐτυχοῦντα ποίμνια;</l>
</sp>
<sp>
<speaker>Ἄγγελος</speaker>
<l n="271">σκαιοὶ βοτῆρές ἐσμεν· οὐκ ἄλλως λέγω.</l>
<l n="272">ἀλλʼ οὐδὲν ἧσσον σοι φέρω κεδνοὺς λόγους.</l>
</sp>
<sp>
<speaker>Ἕκτωρ</speaker>
<l n="273">παῦσαι λέγων μοι τὰς προσαυλείους τύχας·</l>
<l n="274">μάχας πρὸ χειρῶν καὶ δόρη βαστάζομεν.</l>
</sp>
<sp>
<speaker>Ἄγγελος</speaker>
<l n="275">τοιαῦτα κἀγὼ σημανῶν ἐλήλυθα·</l>
<l n="276">ἀνὴρ γὰρ ἀλκῆς μυρίας στρατηλατῶν</l>
<l n="277">στείχει φίλος σοὶ σύμμαχός τε τῇδε γῇ.</l>
</sp>
<sp>
<speaker>Ἕκτωρ</speaker>
<l n="278">ποίας πατρῴας γῆς ἐρημώσας πέδον;</l>
</sp>
<sp>
<speaker>Ἄγγελος</speaker>
<l n="279">Θρῄκης· πατρὸς δὲ Στρυμόνος κικλήσκεται.</l>
</sp>
<sp>
<speaker>Ἕκτωρ</speaker>
<l n="280">Ῥῆσον τιθέντʼ ἔλεξας ἐν Τροίᾳ πόδα;</l>
</sp>
<sp>
<speaker>Ἄγγελος</speaker>
<l n="281">ἔγνως· λόγου δὲ δὶς τόσου μʼ ἐκούφισας.</l>
</sp>
<sp>
<speaker>Ἕκτωρ</speaker>
<l n="282">καὶ πῶς πρὸς Ἴδης ὀργάδας πορεύεται,</l>
<l n="283">πλαγχθεὶς πλατείας πεδιάδος θʼ ἁμαξιτοῦ;</l>
</sp>
<milestone ed="p" n="284" unit="card"/>
<sp>
<speaker>Ἄγγελος</speaker>
<l n="284">οὐκ οἶδʼ ἀκριβῶς· εἰκάσαι γε μὴν πάρα.</l>
<l n="285">νυκτὸς γὰρ οὔτι φαῦλον ἐμβαλεῖν στρατόν,</l>
<l n="286">κλύοντα πλήρη πεδία πολεμίας χερός.</l>
<l n="287">φόβον δʼ ἀγρώσταις, οἳ κατʼ Ἰδαῖον λέπας</l>
<l n="288">οἰκοῦμεν αὐτόρριζον ἑστίαν χθονός,</l>
<l n="289">παρέσχε δρυμὸν νυκτὸς ἔνθηρον μολών.</l>
<l n="290">πολλῇ γὰρ ἠχῇ Θρῄκιος ῥέων στρατὸς</l>
<l n="291">ἔστειχε· θάμβει δʼ ἐκπλαγέντες ἵεμεν</l>
<l n="292">ποίμνας πρὸς ἄκρας, μή τις Ἀργείων μόλῃ</l>
<l n="293">λεηλατήσων καὶ σὰ πορθήσων σταθμά,</l>
<l n="294">πρὶν δὴ διʼ ὤτων γῆρυν οὐχ Ἑλληνικὴν</l>
<l n="295">ἐδεξάμεσθα καὶ μετέστημεν φόβου.</l>
<l n="296">στείχων δʼ ἄνακτος προυξερευνητὰς ὁδοῦ</l>
<l n="297">ἀνιστόρησα Θρῃκίοις προσφθέγμασι,</l>
<l n="298">Τίς ὁ στρατηγὸς καὶ τίνος κεκλημένος</l>
<l n="299">στείχει πρὸς ἄστυ Πριαμίδαισι σύμμαχος;</l>
<l n="300">
<milestone ed="P" unit="para"/>καὶ πάντʼ ἀκούσας ὧν ἐφιέμην μαθεῖν,</l>
<l n="301">ἔστην· ὁρῶ δὲ Ῥῆσον ὥστε δαίμονα</l>
<l n="302">ἑστῶτʼ ἐν ἵπποις Θρῃκίοις τʼ ὀχήμασι.</l>
<l n="303">χρυσῆ δὲ πλάστιγξ αὐχένα ζυγηφόρον</l>
<l n="304">πώλων ἔκλῃε χιόνος ἐξαυγεστέρων.</l>
<l n="305">πέλτη δʼ ἐπʼ ὤμων χρυσοκολλήτοις τύποις</l>
<l n="306">ἔλαμπε· Γοργὼν δʼ ὡς ἐπʼ αἰγίδος θεᾶς</l>
<l n="307">χαλκῆ μετώποις ἱππικοῖσι πρόσδετος</l>
<l n="308">πολλοῖσι σὺν κώδωσιν ἐκτύπει φόβον.</l>
<l n="309">στρατοῦ δὲ πλῆθος οὐδʼ ἂν ἐν ψήφου λόγῳ</l>
<l n="310">θέσθαι δυναίμην, ὡς ἄπλατον ἦν ἰδεῖν,</l>
<l n="311">πολλοὶ μὲν ἱππῆς, πολλὰ πελταστῶν τέλη,</l>
<l n="312">πολλοὶ δʼ ἀτράκτων τοξόται, πολὺς δʼ ὄχλος</l>
<l n="313">γυμνὴς ὁμαρτῇ, Θρῃκίαν ἔχων στολήν.</l>
<l n="314">τοιόσδε Τροίᾳ σύμμαχος πάρεστʼ ἀνήρ,</l>
<l n="315">ὃν οὔτε φεύγων οὔθʼ ὑποσταθεὶς δορὶ</l>
<l n="316">ὁ Πηλέως παῖς ἐκφυγεῖν δυνήσεται.</l>
</sp>
<sp>
<speaker>Χορός</speaker>
<l n="317">ὅταν πολίταις εὐσταθῶσι δαίμονες,</l>
<l n="318">ἕρπει κατάντης ξυμφορὰ πρὸς τἀγαθά.</l>
</sp>
<milestone ed="p" n="319" unit="card"/>
<sp>
<speaker>Ἕκτωρ</speaker>
<l n="319">πολλούς, ἐπειδὴ τοὐμὸν εὐτυχεῖ δόρυ</l>
<l n="320">καὶ Ζεὺς πρὸς ἡμῶν ἐστιν, εὑρήσω φίλους.</l>
<l n="321">ἀλλʼ οὐδὲν αὐτῶν δεόμεθʼ, οἵτινες πάλαι</l>
<l n="322">μὴ ξυμπονοῦσιν, ἡνίκʼ ἐξώστης Ἄρης</l>
<l n="323">ἔθραυε λαίφη τῆσδε γῆς μέγας πνέων.</l>
<l n="324">Ῥῆσος δʼ ἔδειξεν οἷος ἦν Τροίᾳ φίλος·</l>
<l n="325">ἥκει γὰρ ἐς δαῖτʼ, οὐ παρὼν κυνηγέταις</l>
<l n="326">αἱροῦσι λείαν οὐδὲ συγκαμὼν δορί.</l>
</sp>
<sp>
<speaker>Χορός</speaker>
<l n="327">ὀρθῶς ἀτίζεις κἀπίμομφος εἶ φίλοις·</l>
<l n="328">δέχου δὲ τοὺς θέλοντας ὠφελεῖν πόλιν.</l>
</sp>
<sp>
<speaker>Ἕκτωρ</speaker>
<l n="329">ἀρκοῦμεν οἱ σῴζοντες Ἴλιον πάλαι.</l>
</sp>
<sp>
<speaker>Χορός</speaker>
<l n="330">πέποιθας ἤδη πολεμίους ᾑρηκέναι;</l>
</sp>
<sp>
<speaker>Ἕκτωρ</speaker>
<l n="331">πέποιθα· δείξει τοὐπιὸν σέλας θεοῦ.</l>
</sp>
<sp>
<speaker>Χορός</speaker>
<l n="332">ὅρα τὸ μέλλον· πόλλʼ ἀναστρέφει θεός.</l>
</sp>
<sp>
<speaker>Ἕκτωρ</speaker>
<l n="333">μισῶ φίλοισιν ὕστερον βοηδρομεῖν.</l>
<l n="334">ὃ δʼ οὖν, ἐπείπερ ἦλθε, σύμμαχος μὲν οὔ,</l>
<l n="335">ξένος δὲ πρὸς τράπεζαν ἡκέτω ξένων·</l>
<l n="336">χάρις γὰρ αὐτῷ Πριαμιδῶν διώλετο.</l>
</sp>
<sp>
<speaker>Χορός</speaker>
<l n="337">ἄναξ, ἀπωθεῖν συμμάχους ἐπίφθονον.</l>
</sp>
<sp>
<speaker>Ἄγγελος</speaker>
<l n="338">φόβος γένοιτʼ ἂν πολεμίοις ὀφθεὶς μόνον.</l>
</sp>
<sp>
<speaker>Ἕκτωρ</speaker>
<l n="339">σύ τʼ εὖ παραινεῖς καὶ σὺ καιρίως σκοπεῖς.</l>
<l n="340">ὁ χρυσοτευχὴς δʼ οὕνεκʼ ἀγγέλου λόγων</l>
<l n="341">Ῥῆσος παρέστω τῇδε σύμμαχος χθονί.</l>
</sp>
</div>
<milestone ed="p" n="342" unit="card"/>
<div type="choral">
<div type="strophe" n="1">
<sp>
<speaker>Χορός</speaker>
<l n="342">Ἀδράστεια μὲν ἁ Διὸς</l>
<l n="343">παῖς εἴργοι στομάτων φθόνον·</l>
<l n="344">φράσω γὰρ δὴ ὅσον μοι ψυχᾷ</l>
<l n="345">προσφιλές ἐστιν εἰπεῖν.</l>
<l n="346">ἥκεις, ὦ ποταμοῦ παῖ,</l>
<l n="347">ἥκεις, ἐπλάθης Φιλίου πρὸς αὐλὰν</l>
<l n="348">ἀσπαστός, ἐπεί σε χρόνῳ</l>
<l n="349">Πιερὶς μάτηρ ὅ τε καλλιγέφυ-</l>
<l n="350">ρος ποταμὸς πορεύει</l>
</sp>
<milestone ed="p" n="351" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="351">Στρυμών, ὅς ποτε τᾶς μελῳ-</l>
<l n="352">δοῦ Μούσας διʼ ἀκηράτων</l>
<l n="353">δινηθεὶς ὑδροειδὴς κόλπων</l>
<l n="354">σὰν ἐφύτευσεν ἥβαν.</l>
<l n="355">σύ μοι Ζεὺς ὁ φαναῖος</l>
<l n="356">ἥκεις διφρεύων βαλιαῖσι πώλοις.</l>
<l n="357">νῦν, ὦ πατρὶς ὦ Φρυγία,</l>
<l n="358">ξὺν θεῷ νῦν σοι τὸν ἐλευθέριον</l>
<l n="359">Ζῆνα πάρεστιν εἰπεῖν.</l>
</sp>
<milestone ed="p" n="360" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="360">ἆρά ποτʼ αὖθις ἁ παλαιὰ Τροΐα</l>
<l n="361">τοὺς προπότας παναμερεύ-</l>
<l n="362">σει θιάσους ἐρώτων</l>
<l n="363">ψαλμοῖσι καὶ κυλίκων οἰνοπλανή-</l>
<l n="364">τοις ὑποδεξίαις ἁμίλ-</l>
<l n="365">λαις κατὰ πόντον Ἀτρειδᾶν</l>
<l n="366">Σπάρταν οἰχομένων</l>
<l n="367">Ἰλιάδος παρʼ ἀκτᾶς;</l>
<l n="368">ὦ φίλος, εἴθε μοι</l>
<l n="369">σᾷ χερὶ καὶ σῷ δορὶ πρά-</l>
<l n="370">ξας τάδʼ ἐς οἶκον ἔλθοις.</l>
</sp>
<milestone ed="p" n="370" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="371">ἐλθέ, φάνηθι, τὰν ζάχρυσον προβαλοῦ</l>
<l n="372">Πηλεΐδα κατʼ ὄμμα πέλ-</l>
<l n="373">ταν δοχμίαν πεδαίρων</l>
<l n="374">σχιστὰν παρʼ ἄντυγα, πώλους ἐρεθί-</l>
<l n="375">ζων δίβολόν τʼ ἄκοντα πάλ-</l>
<l n="376">λων. σὲ γὰρ οὔτις ὑποστὰς</l>
<l n="377">Ἀργείας ποτʼ ἐν Ἥ-</l>
<l n="378">ρας δαπέδοις χορεύσει·</l>
<l n="379">ἀλλά νιν ἅδε γᾶ</l>
<l n="380">καπφθίμενον Θρῃκὶ μόρῳ</l>
<l n="381">φίλτατον ἄχθος οἴσει.</l>
</sp>
</div>
</div>
<milestone ed="p" n="379" unit="card"/>
<div type="episode">
<div type="anapests">
<sp>
<speaker>Χορός</speaker>
<l n="382">ἰὼ ἰώ, μέγας ὦ βασιλεῦ.</l>
<l n="383">καλόν, ὦ Θρῄκη,</l>
<l n="384">σκύμνον ἔθρεψας πολίαρχον ἰδεῖν.</l>
<l n="385">ἴδε χρυσόδετον σώματος ἀλκήν,</l>
<l n="386">κλύε καὶ κόμπους κωδωνοκρότους</l>
<l n="387">παρὰ πορπάκων κελαδοῦντας.</l>
<l n="388">θεός, ὦ Τροία, θεός, αὐτὸς Ἄρης</l>
<l n="389">ὁ Στρυμόνιος πῶλος ἀοιδοῦ</l>
<l n="390">Μούσης ἥκων καταπνεῖ σε.</l>
</sp>
<milestone ed="p" n="388" unit="card"/>
</div>
<div type="iambics">
<sp>
<speaker>Ῥῆσος</speaker>
<l n="391">χαῖρʼ, ἐσθλὸς ἐσθλοῦ παῖς, τύραννε τῆσδε γῆς,</l>
<l n="392">Ἕκτορ· παλαιᾷ σʼ ἡμέρᾳ προσεννέπω.</l>
<l n="393">χαίρω δέ σʼ εὐτυχοῦντα καὶ προσήμενον</l>
<l n="394">πύργοισιν ἐχθρῶν· συγκατασκάψων δʼ ἐγὼ</l>
<l n="395">τείχη πάρειμι καὶ νεῶν πρήσων σκάφη.</l>
</sp>
<sp>
<speaker>Ἕκτωρ</speaker>
<l n="396">παῖ τῆς μελῳδοῦ μητέρος Μουσῶν μιᾶς</l>
<l n="397">Θρῃκός τε ποταμοῦ Στρυμόνος, φιλῶ λέγειν</l>
<l n="398">τἀληθὲς αἰεὶ κοὐ διπλοῦς πέφυκʼ ἀνήρ.</l>
<l n="399">πάλαι πάλαι χρῆν τῇδε συγκάμνειν χθονὶ</l>
<l n="400">ἐλθόντα, καὶ μὴ τοὐπί σʼ Ἀργείων ὕπο</l>
<l n="401">Τροίαν ἐᾶσαι πολεμίῳ πεσεῖν δορί.</l>
<l n="402">οὐ γάρ τι λέξεις ὡς ἄκλητος ὢν φίλοις</l>
<l n="403">οὐκ ἦλθες οὐδʼ ἤμυνας οὐδʼ ἐπεστράφης.</l>
<l n="404">τίς γάρ σε κῆρυξ ἢ γερουσία Φρυγῶν</l>
<l n="405">ἐλθοῦσʼ ἀμύνειν οὐκ ἐπέσκηψεν πόλει;</l>
<l n="406">ποῖον δὲ δώρων κόσμον οὐκ ἐπέμψαμεν;</l>
<l n="407">σὺ δʼ ἐγγενὴς ὢν βάρβαρός τε βαρβάρους</l>
<l n="408">Ἕλλησιν ἡμᾶς προύπιες τὸ σὸν μέρος.</l>
<l n="409">καίτοι σε μικρᾶς ἐκ τυραννίδος μέγαν</l>
<l n="410">Θρῃκῶν ἄνακτα τῇδʼ ἔθηκʼ ἐγὼ χερί,</l>
<l n="411">ὅτʼ ἀμφὶ Πάγγαιόν τε Παιόνων τε γῆν</l>
<l n="412">Θρῃκῶν ἀρίστοις ἐμπεσὼν κατὰ στόμα</l>
<l n="413">ἔρρηξα πέλτην, σοὶ δὲ δουλώσας λεὼν</l>
<l n="414">παρέσχον· ὧν σὺ λακτίσας πολλὴν χάριν,</l>
<l n="415">φίλων νοσούντων ὕστερος βοηδρομεῖς.</l>
<l n="416">οἱ δʼ οὐδὲν ἡμῖν ἐν γένει πεφυκότες,</l>
<l n="417">πάλαι παρόντες, οἳ μὲν ἐν χωστοῖς τάφοις</l>
<l n="418">κεῖνται πεσόντες, πίστις οὐ σμικρὰ πόλει,</l>
<l n="419">οἳ δʼ ἔν θʼ ὅπλοισι καὶ παρʼ ἱππείοις ὄχοις</l>
<l n="420">ψυχρὰν ἄησιν δίψιόν τε πῦρ θεοῦ</l>
<l n="421">μένουσι καρτεροῦντες, οὐκ ἐν δεμνίοις</l>
<l n="422">πυκνὴν ἄμυστιν ὡς σὺ δεξιούμενοι.</l>
<l n="423">ταῦθʼ, ὡς ἂν εἰδῇς Ἕκτορʼ ὄντʼ ἐλεύθερον,</l>
<l n="424">καὶ μέμφομαί σοι καὶ λέγω κατʼ ὄμμα σόν.</l>
</sp>
<milestone ed="p" n="422" unit="card"/>
<sp>
<speaker>Ῥῆσος</speaker>
<l n="425">τοιοῦτός εἰμι καὐτός, εὐθεῖαν λόγων</l>
<l n="426">τέμνων κέλευθον, κοὐ διπλοῦς πέφυκʼ ἀνήρ.</l>
<l n="427">ἐγὼ δὲ μεῖζον ἢ σὺ τῆσδʼ ἀπὼν χθονὸς</l>
<l n="428">λύπῃ πρὸς ἧπαρ δυσφορῶν ἐτειρόμην·</l>
<l n="429">ἀλλʼ ἀγχιτέρμων γαῖά μοι, Σκύθης λεώς,</l>
<l n="430">μέλλοντι νόστον τὸν πρὸς Ἴλιον περᾶν</l>
<l n="431">ξυνῆψε πόλεμον· Εὐξένου δʼ ἀφικόμην</l>
<l n="432">πόντου πρὸς ἀκτάς, Θρῇκα πορθμεύσων στρατόν.</l>
<l n="433">ἔνθʼ αἱματηρὸς πέλανος ἐς γαῖαν Σκύθης</l>
<l n="434">ἠντλεῖτο λόγχῃ Θρῄξ τε συμμιγὴς φόνος.</l>
<l n="435">τοιάδε τοί μʼ ἀπεῖργε συμφορὰ πέδον</l>
<l n="436">Τροίας ἱκέσθαι σύμμαχόν τέ σοι μολεῖν.</l>
<l n="437">ἐπεὶ δʼ ἔπερσα, τῶνδʼ ὁμηρεύσας τέκνα</l>
<l n="438">τάξας <add>τʼ</add> ἔτειον δασμὸν ἐς δόμους φέρειν,</l>
<l n="439">ἥκω περάσας ναυσὶ πόντιον στόμα,</l>
<l n="440">τὰ δʼ ἄλλα πεζὸς γῆς περῶν ὁρίσματα — </l>
<l n="441">οὐχ ὡς σὺ κομπεῖς τὰς ἐμὰς ἀμύστιδας,</l>
<l n="442">οὐδʼ ἐν ζαχρύσοις δώμασιν κοιμώμενος,</l>
<l n="443">ἀλλʼ οἷα πόντον Θρῄκιον φυσήματα</l>
<l n="444">κρυσταλλόπηκτα Παιόνας τʼ ἐπεζάρει,</l>
<l n="445">ξὺν τοῖσδʼ ἄυπνος οἶδα τλὰς πορπάμασιν.</l>
<l n="446">ἀλλʼ ὕστερος μὲν ἦλθον, ἐν καιρῷ δʼ ὅμως·</l>
<l n="447">σὺ μὲν γὰρ ἤδη δέκατον αἰχμάζεις ἔτος</l>
<l n="448">κοὐδὲν περαίνεις, ἡμέραν δʼ ἐξ ἡμέρας</l>
<l n="449">πίπτεις κυβεύων τὸν πρὸς Ἀργείους Ἄρη·</l>
<l n="450">ἐμοὶ δὲ φῶς ἓν ἡλίου καταρκέσει</l>
<l n="451">πέρσαντι πύργους ναυστάθμοις ἐπεσπεσεῖν</l>
<l n="452">κτεῖναί τʼ Ἀχαιούς· θατέρᾳ δʼ ἀπʼ Ἰλίου</l>
<l n="453">πρὸς οἶκον εἶμι, συντεμὼν τοὺς σοὺς πόνους,</l>
<l n="454">ὑμῶν δὲ μή τις ἀσπίδʼ ἄρηται χερί·</l>
<l n="455">ἐγὼ γὰρ ἕξω τοὺς μέγʼ αὐχοῦντας δορὶ</l>
<l n="456">πέρσας Ἀχαιούς, καίπερ ὕστερος μολών.</l>
</sp>
<milestone ed="p" n="454" unit="card"/>
</div>
<div type="strophe" n="1">
<sp>
<speaker>Χορός</speaker>
<l n="457">ἰὼ ἰώ.</l>
<l n="458">φίλα θροεῖς, φίλος Διόθεν εἶ· μόνον</l>
<l n="459">φθόνον ἄμαχον ὕπατος</l>
<l n="460">Ζεὺς θέλοι ἀμφὶ σοῖς λόγοισιν εἴργειν.</l>
<l n="461">τὸ δὲ νάιον Ἀργόθεν δόρυ</l>
<l n="462">οὔτε πρίν τινʼ οὔτε νῦν</l>
<l n="463">ἀνδρῶν ἐπόρευσε σέθεν κρείσσω. πῶς μοι</l>
<l n="464">Ἀχιλεὺς τὸ σὸν ἔγχος ἂν δύναιτο,</l>
<l n="465">πῶς δʼ Αἴας ὑπομεῖναι;</l>
<l n="466">εἰ γὰρ ἐγὼ τόδʼ ἦμαρ εἰσίδοιμʼ, ἄναξ,</l>
<l n="467">ὅτῳ πολυφόνου</l>
<l n="468">χειρὸς † ἀποινάσαιο † λόγχᾳ.</l>
</sp>
</div>
<div type="iambic">
<milestone ed="p" n="467" unit="card"/>
<sp>
<speaker>Ῥῆσος</speaker>
<l n="469">τοιαῦτα μέν σοι τῆς μακρᾶς ἀπουσίας</l>
<l n="470">πρᾶξαι παρέξω — σὺν δʼ Ἀδραστείᾳ λέγω — </l>
<l n="471">ἐπειδἂν ἐχθρῶν τήνδʼ ἐλευθέραν πόλιν</l>
<l n="472">θῶμεν θεοῖσί τʼ ἀκροθίνιʼ ἐξέλῃς,</l>
<l n="473">ξὺν σοὶ στρατεύειν γῆν ἐπʼ Ἀργείων θέλω</l>
<l n="474">καὶ πᾶσαν ἐλθὼν Ἑλλάδʼ ἐκπέρσαι δορί,</l>
<l n="475">ὡς ἂν μάθωσιν ἐν μέρει πάσχειν κακῶς.</l>
</sp>
<sp>
<speaker>Ἕκτωρ</speaker>
<l n="476">εἰ τοῦ παρόντος τοῦδʼ ἀπαλλαχθεὶς κακοῦ</l>
<l n="477">πόλιν νεμοίμην ὡς τὸ πρίν ποτʼ ἀσφαλῆ,</l>
<l n="478">ἦ κάρτα πολλὴν θεοῖς ἂν εἰδείην χάριν.</l>
<l n="479">τὰ δʼ ἀμφί τʼ Ἄργος καὶ νομὸν τὸν Ἑλλάδος</l>
<l n="480">οὐχ ὧδε πορθεῖν ῥᾴδιʼ, ὡς λέγεις, δορί.</l>
</sp>
<sp>
<speaker>Ῥῆσος</speaker>
<l n="481">οὐ τούσδʼ ἀριστέας φασὶν Ἑλλήνων μολεῖν;</l>
</sp>
<sp>
<speaker>Ἕκτωρ</speaker>
<l n="482">κοὐ μεμφόμεσθά γʼ, ἀλλʼ ἄδην ἐλαύνομεν.</l>
</sp>
<sp>
<speaker>Ῥῆσος</speaker>
<l n="483">οὐκ οὖν κτανόντες τούσδε πᾶν εἰργάσμεθα;</l>
</sp>
<sp>
<speaker>Ἕκτωρ</speaker>
<l n="484">μή νυν τὰ πόρρω τἀγγύθεν μεθεὶς σκόπει.</l>
</sp>
<sp>
<speaker>Ῥῆσος</speaker>
<l n="485">ἀρκεῖν ἔοικέ σοι παθεῖν, δρᾶσαι δὲ μή.</l>
</sp>
<sp>
<speaker>Ἕκτωρ</speaker>
<l n="486">πολλῆς γὰρ ἄρχω κἀνθάδʼ ὢν τυραννίδος.</l>
<l n="487">ἀλλʼ εἴτε λαιὸν εἴτε δεξιὸν κέρας</l>
<l n="488">εἴτʼ ἐν μέσοισι συμμάχοις πάρεστί σοι</l>
<l n="489">πέλτην ἐρεῖσαι καὶ καταστῆσαι στρατόν.</l>
</sp>
<milestone ed="p" n="488" unit="card"/>
<sp>
<speaker>Ῥῆσος</speaker>
<l n="490">μόνος μάχεσθαι πολεμίοις, Ἕκτορ, θέλω.</l>
<l n="491">εἰ δʼ αἰσχρὸν ἡγῇ μὴ συνεμπρῆσαι νεῶν</l>
<l n="492">πρύμνας, πονήσας τὸν πάρος πολὺν χρόνον,</l>
<l n="493">τάξον μʼ Ἀχιλλέως καὶ στρατοῦ κατὰ στόμα.</l>
</sp>
<sp>
<speaker>Ἕκτωρ</speaker>
<l n="494">οὐκ ἔστʼ ἐκείνῳ θοῦρον ἐντάξαι δόρυ.</l>
</sp>
<sp>
<speaker>Ῥῆσος</speaker>
<l n="495">καὶ μὴν λόγος γʼ ἦν ὡς ἔπλευσʼ ἐπʼ Ἴλιον.</l>
</sp>
<sp>
<speaker>Ἕκτωρ</speaker>
<l n="496">ἔπλευσε καὶ πάρεστιν· ἀλλὰ μηνίων</l>
<l n="497">στρατηλάταισιν οὐ συναίρεται δόρυ.</l>
</sp>
<sp>
<speaker>Ῥῆσος</speaker>
<l n="498">τίς δὴ μετʼ αὐτὸν ἄλλος εὐδοξεῖ στρατοῦ;</l>
</sp>
<sp>
<speaker>Ἕκτωρ</speaker>
<l n="499">Αἴας ἐμοὶ μὲν οὐδὲν ἡσσᾶσθαι δοκεῖ</l>
<l n="500">χὡ Τυδέως παῖς· ἔστι δʼ αἱμυλώτατον</l>
<l n="501">κρότημʼ Ὀδυσσεύς, λῆμά τʼ ἀρκούντως θρασὺς</l>
<l n="502">καὶ πλεῖστα χώραν τήνδʼ ἀνὴρ καθυβρίσας·</l>
<l n="503">ὃς εἰς Ἀθάνας σηκὸν ἔννυχος μολὼν</l>
<l n="504">κλέψας ἄγαλμα ναῦς ἐπʼ Ἀργείων φέρει.</l>
<l n="505">ἤδη δʼ ἀγύρτης πτωχικὴν ἔχων στολὴν</l>
<l n="506">ἐσῆλθε πύργους, πολλὰ δʼ Ἀργείοις κακὰ</l>
<l n="507">ἠρᾶτο, πεμφθεὶς Ἰλίου κατάσκοπος·</l>
<l n="508">κτανὼν δὲ φρουροὺς καὶ παραστάτας πυλῶν</l>
<l n="509">ἐξῆλθεν· αἰεὶ δʼ ἐν λόχοις εὑρίσκεται</l>
<l n="510">Θυμβραῖον ἀμφὶ βωμὸν ἄστεως πέλας</l>
<l n="511">θάσσων· κακῷ δὲ μερμέρῳ παλαίομεν.</l>
</sp>
<sp>
<speaker>Ῥῆσος</speaker>
<l n="512">οὐδεὶς ἀνὴρ εὔψυχος ἀξιοῖ λάθρᾳ</l>
<l n="513">κτεῖναι τὸν ἐχθρόν, ἀλλʼ ἰὼν κατὰ στόμα.</l>
<l n="514">τοῦτον δʼ ὃν ἵζειν φὴς σὺ κλωπικὰς ἕδρας</l>
<l n="515">καὶ μηχανᾶσθαι, ζῶντα συλλαβὼν ἐγὼ</l>
<l n="516">πυλῶν ἐπʼ ἐξόδοισιν ἀμπείρας ῥάχιν</l>
<l n="517">στήσω πετεινοῖς γυψὶ θοινατήριον.</l>
<l n="518">λῃστὴν γὰρ ὄντα καὶ θεῶν ἀνάκτορα</l>
<l n="519">συλῶντα δεῖ νιν τῷδε κατθανεῖν μόρῳ.</l>
</sp>
<sp>
<speaker>Ἕκτωρ</speaker>
<l n="520">νῦν μὲν καταυλίσθητε· καὶ γὰρ εὐφρόνη.</l>
<l n="521">δείξω δʼ ἐγώ σοι χῶρον, ἔνθα χρὴ στρατὸν</l>
<l n="522">τὸν σὸν νυχεῦσαι τοῦ τεταγμένου δίχα.</l>
<l n="523">ξύνθημα δʼ ἡμῖν Φοῖβος, ἤν τι καὶ δέῃ·</l>
<l n="524">μέμνησʼ ἀκούσας, Θρῃκί τʼ ἄγγειλον στρατῷ.</l>
<l n="525">ὑμᾶς δὲ βάντας χρὴ προταινὶ τάξεων</l>
<l n="526">φρουρεῖν ἐγερτὶ καὶ νεῶν κατάσκοπον</l>
<l n="527">δέχθαι Δόλωνα· καὶ γάρ, εἴπερ ἐστὶ σῶς,</l>
<l n="528">ἤδη πελάζει στρατοπέδοισι Τρωικοῖς.</l>
</sp>
</div>
</div>
<milestone ed="p" n="527" unit="card"/>
<div type="choral">
<div type="strophe" n="1">
<sp>
<speaker>Χορός</speaker>
<l n="529">τίνος ἁ φυλακά; τίς ἀμείβει</l>
<l n="530">τὰν ἐμάν; πρῶτα</l>
<l n="531">δύεται σημεῖα καὶ ἑπτάποροι</l>
<l n="532">Πλειάδες αἰθέριαι· μέσα δʼ αἰετὸς οὐρανοῦ ποτᾶται.</l>
<l n="533">— ἔγρεσθε, τί μέλλετε; κοιτᾶν</l>
<l n="534">ἔγρεσθε πρὸς φυλακάν.</l>
<l n="535">οὐ λεύσσετε μηνάδος αἴγλαν;</l>
<l n="536">— ἀὼς δὴ πέλας, ἀὼς</l>
<l n="537">γίγνεται, καί τις προδρόμων</l>
<l n="538">ὅδε γʼ ἐστὶν ἀστήρ.</l>
<l n="539">— τίς ἐκηρύχθη πρώτην φυλακήν;</l>
<l n="540">— Μυγδόνος υἱόν φασι Κόροιβον.</l>
<l n="541">— τίς γὰρ ἐπʼ αὐτῷ; — Κίλικας Παίων</l>
<l n="542">στρατὸς ἤγειρεν, Μυσοὶ δʼ ἡμᾶς.</l>
<l n="543">— οὐκ οὖν Λυκίους πέμπτην φυλακὴν</l>
<l n="544">βάντας ἐγείρειν</l>
<l n="545">καιρὸς κλήρου κατὰ μοῖραν;</l>
</sp>
<milestone ed="p" n="546" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="546">καὶ μὴν ἀΐω· Σιμόεντος</l>
<l n="547">ἡμένα κοίτας</l>
<l n="548">φοινίας ὑμνεῖ πολυχορδοτάτᾳ</l>
<l n="549">γήρυϊ παιδολέτωρ μελοποιὸν ἀηδονὶς μέριμναν.</l>
<l n="550">— ἤδη δὲ νέμουσι κατʼ Ἴδαν</l>
<l n="551">ποίμνια· νυκτιβρόμου</l>
<l n="552">σύριγγος ἰὰν κατακούω.</l>
<l n="553">— θέλγει δʼ ὄμματος ἕδραν</l>
<l n="554">ὕπνος· ἅδιστος γὰρ ἔβα</l>
<l n="555">βλεφάροις πρὸς ἀοῦς.</l>
<l n="556">— τί ποτʼ οὐ πλάθει σκοπός, ὃν ναῶν</l>
<l n="557">Ἕκτωρ ὤτρυνε κατόπταν;</l>
<l n="558">— ταρβῶ· χρόνιος γὰρ ἄπεστιν.</l>
<l n="559">— ἀλλʼ ἦ κρυπτὸν λόχον ἐσπαίσας</l>
<l n="560">διόλωλε; — τάχʼ ἄν. φοβερόν μοι.</l>
<l n="561">— αὐδῶ Λυκίους πέμπτην φυλακὴν</l>
<l n="562">βάντας ἐγείρειν</l>
<l n="563">ἡμᾶς κλήρου κατὰ μοῖραν.</l>
</sp>
</div>
</div>
<milestone ed="p" n="565" unit="card"/>
<div type="episode">
<sp>
<speaker>Ὀδυσσεύς</speaker>
<l n="564">Διόμηδες, οὐκ ἤκουσας — ἢ κενὸς ψόφος</l>
<l n="565">στάζει διʼ ὤτων; — τευχέων τινὰ κτύπον;</l>
</sp>
<sp>
<speaker>Διομήδης</speaker>
<l n="566">οὔκ, ἀλλὰ δεσμὰ πωλικῶν ἐξ ἀντύγων</l>
<l n="567">κλάζει σιδήρου· κἀμέ τοι, πρὶν ᾐσθόμην</l>
<l n="568">δεσμῶν ἀραγμὸν ἱππικῶν, ἔδυ φόβος.</l>
</sp>
<sp>
<speaker>Ὀδυσσεύς</speaker>
<l n="569">ὅρα κατʼ ὄρφνην μὴ φύλαξιν ἐντύχῃς.</l>
</sp>
<sp>
<speaker>Διομήδης</speaker>
<l n="570">φυλάξομαί τοι κἀν σκότῳ τιθεὶς πόδα.</l>
</sp>
<sp>
<speaker>Ὀδυσσεύς</speaker>
<l n="571">ἢν δʼ οὖν ἐγείρῃς, οἶσθα σύνθημα στρατοῦ;</l>
</sp>
<sp>
<speaker>Διομήδης</speaker>
<l n="572">
<add>20Φοῖβον</add>20 Δόλωνος οἶδα σύμβολον κλύων.</l>
</sp>
<sp>
<speaker>Ὀδυσσεύς</speaker>
<l n="573">ἔα·</l>
<l n="574">εὐνὰς ἐρήμους τάσδε πολεμίων ὁρῶ.</l>
</sp>
<sp>
<speaker>Διομήδης</speaker>
<l n="575">καὶ μὴν Δόλων γε τάσδʼ ἔφραζεν Ἕκτορος</l>
<l n="576">κοίτας, ἐφʼ ᾧπερ ἔγχος εἵλκυσται τόδε.</l>
</sp>
<sp>
<speaker>Ὀδυσσεύς</speaker>
<l n="577">τί δῆτʼ ἂν εἴη; μῶν λόχος βέβηκέ ποι;</l>
</sp>
<sp>
<speaker>Διομήδης</speaker>
<l n="578">ἴσως ἐφʼ ἡμῖν μηχανὴν στήσων τινά.</l>
</sp>
<sp>
<speaker>Ὀδυσσεύς</speaker>
<l n="579">θρασὺς γὰρ Ἕκτωρ νῦν, ἐπεὶ κρατεῖ, θρασύς.</l>
</sp>
<sp>
<speaker>Διομήδης</speaker>
<l n="580">τί δῆτʼ, Ὀδυσσεῦ, δρῶμεν; οὐ γὰρ ηὕρομεν</l>
<l n="581">τὸν ἄνδρʼ ἐν εὐναῖς, ἐλπίδων δʼ ἡμάρτομεν.</l>
</sp>
<sp>
<speaker>Ὀδυσσεύς</speaker>
<l n="582">στείχωμεν ὡς τάχιστα ναυστάθμων πέλας.</l>
<l n="583">σῴζει γὰρ αὐτὸν ὅστις εὐτυχῆ θεῶν</l>
<l n="584">τίθησιν· ἡμῖν δʼ οὐ βιαστέον τύχην.</l>
</sp>
<sp>
<speaker>Διομήδης</speaker>
<l n="585">οὐκ οὖν ἐπʼ Αἰνέαν ἢ τὸν ἔχθιστον Φρυγῶν</l>
<l n="586">Πάριν μολόντε χρὴ καρατομεῖν ξίφει;</l>
</sp>
<sp>
<speaker>Ὀδυσσεύς</speaker>
<l n="587">πῶς οὖν ἐν ὄρφνῃ πολεμίων ἀνὰ στρατὸν</l>
<l n="588">ζητῶν δυνήσῃ τούσδʼ ἀκινδύνως κτανεῖν;</l>
</sp>
<sp>
<speaker>Διομήδης</speaker>
<l n="589">αἰσχρόν γε μέντοι ναῦς ἐπʼ Ἀργείων μολεῖν</l>
<l n="590">δράσαντε μηδὲν πολεμίους νεώτερον.</l>
</sp>
<sp>
<speaker>Ὀδυσσεύς</speaker>
<l n="591">πῶς δʼ οὐ δέδρακας; οὐ κτανόντε ναυστάθμων</l>
<l n="592">κατάσκοπον Δόλωνα σῴζομεν τάδε</l>
<l n="593">σκυλεύματʼ; ἢ πᾶν στρατόπεδον πέρσειν δοκεῖς;</l>
</sp>
<sp>
<speaker>Διομήδης</speaker>
<l n="594">πείθεις, πάλιν στείχωμεν· εὖ δʼ εἴη τυχεῖν.</l>
</sp>
<milestone ed="p" n="595" unit="card"/>
<sp>
<speaker>Ἀθήνα</speaker>
<l n="595">ποῖ δὴ λιπόντες Τρωικῶν ἐκ τάξεων</l>
<l n="596">χωρεῖτε, λύπῃ καρδίαν δεδηγμένοι,</l>
<l n="597">εἰ μὴ κτανεῖν σφῷν Ἕκτορʼ ἢ Πάριν θεὸς</l>
<l n="598">δίδωσιν; ἄνδρα δʼ οὐ πέπυσθε σύμμαχον</l>
<l n="599">Τροίᾳ μολόντα Ῥῆσον οὐ φαύλῳ τρόπῳ.</l>
<l n="600">ὃς εἰ διοίσει νύκτα τήνδʼ ἐς αὔριον,</l>
<l n="601">οὔτε σφʼ Ἀχιλλεὺς οὔτʼ ἂν Αἴαντος δόρυ</l>
<l n="602">μὴ πάντα πέρσαι ναύσταθμʼ Ἀργείων σχέθοι,</l>
<l n="603">τείχη κατασκάψαντα καὶ πυλῶν ἔσω</l>
<l n="604">λόγχῃ πλατεῖαν ἐσδρομὴν ποιούμενον.</l>
<l n="605">τοῦτον κατακτὰς πάντʼ ἔχεις. τὰς δʼ Ἕκτορος</l>
<l n="606">εὐνὰς ἔασον καὶ καρατόμους σφαγάς·</l>
<l n="607">ἔσται γὰρ αὐτῷ θάνατος ἐξ ἄλλης χερός.</l>
</sp>
<sp>
<speaker>Ὀδυσσεύς</speaker>
<l n="608">δέσποινʼ Ἀθάνα, φθέγματος γὰρ ᾐσθόμην</l>
<l n="609">τοῦ σοῦ συνήθη γῆρυν· ἐν πόνοισι γὰρ</l>
<l n="610">παροῦσʼ ἀμύνεις τοῖς ἐμοῖς ἀεί ποτε·</l>
<l n="611">τὸν ἄνδρα δʼ ἡμῖν, ποῦ κατηύνασται, φράσον·</l>
<l n="612">πόθεν τέτακται βαρβάρου στρατεύματος;</l>
</sp>
<sp>
<speaker>Ἀθήνα</speaker>
<l n="613">ὅδʼ ἐγγὺς ἧσται κοὐ συνήθροισται στρατῷ,</l>
<l n="614">ἀλλʼ ἐκτὸς αὐτὸν τάξεων κατηύνασεν</l>
<l n="615">Ἕκτωρ, ἕως ἂν νὺξ ἀμείψηται φάος.</l>
<l n="616">πέλας δὲ πῶλοι Θρῃκίων ἐξ ἁρμάτων</l>
<l n="617">λευκαὶ δέδενται, διαπρεπεῖς ἐν εὐφρόνῃ·</l>
<l n="618">στίλβουσι δʼ ὥστε ποταμίου κύκνου πτερόν.</l>
<l n="619">ταύτας, κτανόντες δεσπότην, κομίζετε,</l>
<l n="620">κάλλιστον οἴκοις σκῦλον· οὐ γὰρ ἔσθʼ ὅπου</l>
<l n="621">τοιόνδʼ ὄχημα χθὼν κέκευθε πωλικόν.</l>
</sp>
<sp>
<speaker>Ὀδυσσεύς</speaker>
<l n="622">Διόμηδες, ἢ σὺ κτεῖνε Θρῄκιον λεών,</l>
<l n="623">ἢ ʼμοὶ πάρες γε, σοὶ δὲ χρὴ πώλους μέλειν.</l>
</sp>
<sp>
<speaker>Διομήδης</speaker>
<l n="624">ἐγὼ φονεύσω, πωλοδαμνήσεις δὲ σύ·</l>
<l n="625">τρίβων γὰρ εἶ τὰ κομψὰ καὶ νοεῖν σοφός.</l>
<l n="626">χρὴ δʼ ἄνδρα τάσσειν οὗ μάλιστʼ ἂν ὠφελοῖ.</l>
</sp>
<sp>
<speaker>Ἀθήνα</speaker>
<l n="627">καὶ μὴν καθʼ ἡμᾶς τόνδʼ Ἀλέξανδρον βλέπω</l>
<l n="628">στείχοντα, φυλάκων ἔκ τινος πεπυσμένον</l>
<l n="629">δόξας ἀσήμους πολεμίων μεμβλωκότων.</l>
</sp>
<sp>
<speaker>Διομήδης</speaker>
<l n="630">πότερα σὺν ἄλλοις ἢ μόνος πορεύεται;</l>
</sp>
<sp>
<speaker>Ἀθήνα</speaker>
<l n="631">μόνος· πρὸς εὐνὰς δʼ, ὡς ἔοικεν, Ἕκτορος</l>
<l n="632">χωρεῖ, κατόπτας σημανῶν ἥκειν στρατοῦ.</l>
</sp>
<sp>
<speaker>Διομήδης</speaker>
<l n="633">οὐκ οὖν ὑπάρχειν τόνδε κατθανόντα χρή;</l>
</sp>
<sp>
<speaker>Ἀθήνα</speaker>
<l n="634">οὐκ ἂν δύναιο τοῦ πεπρωμένου πλέον.</l>
<l n="635">τοῦτον δὲ πρὸς σῆς χειρὸς οὐ θέμις θανεῖν.</l>
<l n="636">ἀλλʼ ᾧπερ ἥκεις μορσίμους φέρων σφαγάς,</l>
<l n="637">τάχυνʼ· ἐγὼ δέ, τῷδε σύμμαχος Κύπρις</l>
<l n="638">δοκοῦσʼ ἀρωγὸς ἐν πόνοις παραστατεῖν,</l>
<l n="639">σαθροῖς λόγοισιν ἐχθρὸν ἄνδρʼ ἀμείψομαι.</l>
<l n="640">καὶ ταῦτʼ ἐγὼ μὲν εἶπον· ὃν δὲ χρὴ παθεῖν,</l>
<l n="641">οὐκ οἶδεν οὐδʼ ἤκουσεν ἐγγὺς ὢν λόγου.</l>
</sp>
<milestone ed="p" n="642" unit="card"/>
<sp>
<speaker>Ἀλέξανδρος</speaker>
<l n="642">σὲ τὸν στρατηγὸν καὶ κασίγνητον λέγω,</l>
<l n="643">Ἕκτορ, καθεύδεις; οὐκ ἐγείρεσθαί σε χρῆν;</l>
<l n="644">ἐχθρῶν τις ἡμῖν χρίμπτεται στρατεύματι,</l>
<l n="645">ἢ κλῶπες ἄνδρες ἢ κατάσκοποί τινες.</l>
</sp>
<sp>
<speaker>Ἀθήνα</speaker>
<l n="646">θάρσει· φυλάσσει σʼ ἥδε πρευμενὴς Κύπρις.</l>
<l n="647">μέλει δʼ ὁ σός μοι πόλεμος, οὐδʼ ἀμνημονῶ</l>
<l n="648">τιμῆς, ἐπαινῶ δʼ εὖ παθοῦσα πρὸς σέθεν.</l>
<l n="649">καὶ νῦν ἐπʼ εὐτυχοῦντι Τρωικῷ στρατῷ</l>
<l n="650">ἥκω πορεύουσʼ ἄνδρα σοι μέγαν φίλον,</l>
<l n="651">τῆς ὑμνοποιοῦ παῖδα Θρῄκιον θεᾶς</l>
<l n="652">Μούσης· πατρὸς δὲ Στρυμόνος κικλήσκεται.</l>
</sp>
<sp>
<speaker>Ἀλέξανδρος</speaker>
<l n="653">αἰεί ποτʼ εὖ φρονοῦσα τυγχάνεις πόλει</l>
<l n="654">κἀμοί, μέγιστον δʼ ἐν βίῳ κειμήλιον</l>
<l n="655">κρίνας σέ φημι τῇδε προσθέσθαι πόλει.</l>
<l n="656">ἥκω δʼ ἀκούσας οὐ τορῶς — φήμη δέ τις</l>
<l n="657">φύλαξιν ἐμπέπτωκεν — ὡς κατάσκοποι</l>
<l n="658">ἥκουσʼ Ἀχαιῶν. χὣ μὲν οὐκ ἰδὼν λέγει,</l>
<l n="659">ὃ δʼ εἰσιδὼν μολόντας οὐκ ἔχει φράσαι·</l>
<l n="660">ὧν οὕνεκʼ εὐνὰς ἤλυθον πρὸς Ἕκτορος.</l>
</sp>
<sp>
<speaker>Ἀθήνα</speaker>
<l n="661">μηδὲν φοβηθῇς· οὐδὲν ἐν στρατῷ νέον·</l>
<l n="662">Ἕκτωρ δὲ φροῦδος Θρῇκα κοιμήσων στρατόν.</l>
</sp>
<sp>
<speaker>Ἀλέξανδρος</speaker>
<l n="663">σύ τοί με πείθεις, σοῖς δὲ πιστεύων λόγοις</l>
<l n="664">τάξιν φυλάξων εἶμʼ ἐλεύθερος φόβου.</l>
</sp>
<sp>
<speaker>Ἀθήνα</speaker>
<l n="665">χώρει· μέλειν γὰρ πάντʼ ἐμοὶ δόκει τὰ σά,</l>
<l n="666">ὥστʼ εὐτυχοῦντας συμμάχους ἐμοὺς ὁρᾶν.</l>
<l n="667">γνώσῃ δὲ καὶ σὺ τὴν ἐμὴν προθυμίαν.</l>
<l n="668">ὑμᾶς δʼ ἀυτῶ τοὺς ἄγαν ἐρρωμένους,</l>
<l n="669">Λαερτίου παῖ, θηκτὰ κοιμίσαι ξίφη.</l>
<l n="670">κεῖται γὰρ ἡμῖν Θρῄκιος στρατηλάτης,</l>
<l n="671">ἵπποι τʼ ἔχονται, πολέμιοι δʼ ᾐσθημένοι</l>
<l n="672">χωροῦσʼ ἐφʼ ὑμᾶς· ἀλλʼ ὅσον τάχιστα χρὴ</l>
<l n="673">φεύγειν πρὸς ὁλκοὺς ναυστάθμων. τί μέλλετε</l>
<l n="674">σκηπτοῦ ʼπιόντος πολεμίων σῷσαι βίον;</l>
</sp>
<milestone ed="p" n="675" unit="card"/>
<div type="lyric">
<sp>
<speaker>Χορός</speaker>
<l n="675">ἔα ἔα·</l>
<l n="676">βάλε βάλε βάλε βάλε.</l>
<l n="677">θένε θένε.</l>
<l n="678">— τίς ἁνήρ; λεύσσετε· τοῦτον αὐδῶ.</l>
<l n="679">— κλῶπες οἵτινες κατʼ ὄρφνην τόνδε κινοῦσι στρατόν.</l>
<l n="680">— δεῦρο δεῦρο πᾶς.</l>
<l n="681">— τούσδʼ ἔχω, τούσδʼ ἔμαρψα.</l>
<l n="682">— τίς ὁ λόχος; πόθεν ἔβας; ποδαπὸς εἶ;</l>
</sp>
<milestone ed="p" n="683" unit="card"/>
</div>
<div type="trochees">
<sp>
<speaker>Ὀδυσσεύς</speaker>
<l n="683">οὔ σε χρὴ εἰδέναι· θανῇ γὰρ σήμερον δράσας κακῶς.</l>
</sp>
<sp>
<speaker>Χορός</speaker>
<l n="684">οὐκ ἐρεῖς ξύνθημα, λόγχην πρὶν διὰ στέρνων μολεῖν;</l>
</sp>
<sp>
<speaker>Ὀδυσσεύς</speaker>
<l n="685">ἵστω. θάρσει.</l>
</sp>
<sp>
<speaker>Χορός</speaker>
<l n="686">πέλας ἴθι. παῖε πᾶς.</l>
</sp>
<sp>
<speaker>Ὀδυσσεύς</speaker>
<l n="687">ἦ σὺ δὴ Ῥῆσον κατέκτας;</l>
</sp>
<sp>
<speaker>Χορός</speaker>
<l n="688">ἀλλὰ τὸν κτενοῦντα σὲ  <gap/>
</l>
</sp>
<sp>
<speaker>Ὀδυσσεύς</speaker>
<l n="689">ἴσχε πᾶς τις.</l>
</sp>
<sp>
<speaker>Χορός</speaker>
<l n="690">οὐ μὲν οὖν.</l>
</sp>
<sp>
<speaker>Ὀδυσσεύς</speaker>
<l n="691">ἆ· φίλιον ἄνδρα μὴ θένῃς.</l>
</sp>
<sp>
<speaker>Χορός</speaker>
<l n="692">καὶ τί δὴ τὸ σῆμα;</l>
</sp>
<sp>
<speaker>Ὀδυσσεύς</speaker>
<l n="693">Φοῖβος.</l>
</sp>
<sp>
<speaker>Χορός</speaker>
<l n="694">ἔμαθον· ἴσχε πᾶς δόρυ.</l>
<l n="695">οἶσθʼ ὅποι βεβᾶσιν ἅνδρες;</l>
</sp>
<sp>
<speaker>Ὀδυσσεύς</speaker>
<l n="696">τῇδέ πῃ κατείδομεν.</l>
</sp>
<sp>
<speaker>Χορός</speaker>
<l n="697">ἕρπω πᾶς κατʼ ἴχνος αὐτῶν. ἢ βοὴν ἐγερτέον;</l>
<l n="698">ἀλλὰ συμμάχους ταράσσειν δεινὸν ἐκ νυκτῶν φόβῳ.</l>
</sp>
</div>
</div>
<milestone ed="p" n="692" unit="card"/>
<div type="choral">
<div type="strophe" n="1">
<sp>
<speaker>Χορός</speaker>
<l n="699">τίς ἀνδρῶν ὁ βάς;</l>
<l n="700">τίς ὁ μέγα θρασὺς ἐπεύξεται</l>
<l n="701">χέρα φυγὼν ἐμάν;</l>
<l n="702">πόθεν νιν κυρήσω;</l>
<l n="703">τίνι προσεικάσω,</l>
<l n="704">ὅστις διʼ ὄρφνης ἦλθʼ ἀδειμάντῳ ποδὶ</l>
<l n="705">διά τε τάξεων καὶ φυλάκων ἕδρας;</l>
<l n="706">Θεσσαλὸς ἢ</l>
<l n="707">παραλίαν Λοκρῶν νεμόμενος πόλιν;</l>
<l n="708">ἢ νησιώτην σποράδα κέκτηται βίον;</l>
<l n="709">τίς ἦν; πόθεν; ποίας πάτρας;</l>
<l n="710">ποῖον δʼ εὔχεται τὸν ὕπατον θεῶν;</l>
<l n="711">— ἆρʼ ἔστʼ Ὀδυσσέως τοὔργον ἢ τίνος τόδε;</l>
<l n="712">εἰ τοῖς πάροιθε χρὴ τεκμαίρεσθαι· τί μήν;</l>
<l n="713">— δοκεῖς γάρ; — τί μὴν οὔ;</l>
<l n="714">— θρασὺς γοῦν ἐς ἡμᾶς.</l>
<l n="715">— τίνʼ ἀλκήν; τίνʼ αἰνεῖς; — Ὀδυσσῆ.</l>
<l n="716">— μὴ κλωπὸς αἴνει φωτὸς αἱμύλον δόρυ.</l>
</sp>
<milestone ed="p" n="710" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="717">ἔβα καὶ πάρος</l>
<l n="718">κατὰ πόλιν, ὕπαφρον ὄμμʼ ἔχων,</l>
<l n="719">ῥακοδύτῳ στολᾷ</l>
<l n="720">πυκασθείς, ξιφήρης</l>
<l n="721">κρύφιος ἐν πέπλοις.</l>
<l n="722">βίον δʼ ἐπαιτῶν εἷρπʼ ἀγύρτης τις λάτρις,</l>
<l n="723">ψαφαρόχρουν κάρα πολυπινές τʼ ἔχων·</l>
<l n="724">πολλὰ δὲ τὰν</l>
<l n="725">βασιλίδʼ ἑστίαν Ἀτρειδᾶν κακῶς</l>
<l n="726">ἔβαζε δῆθεν ἐχθρὸς ὢν στρατηλάταις.</l>
<l n="727">ὄλοιτʼ ὄλοιτο πανδίκως,</l>
<l n="728">πρὶν ἐπὶ γᾶν Φρυγῶν ποδὸς ἴχνος βαλεῖν.</l>
<l n="729">— εἴτʼ οὖν Ὀδυσσέως εἴτε μή, φόβος μʼ ἔχει·</l>
<l n="730">Ἕκτωρ γὰρ ἡμῖν τοῖς φύλαξι μέμψεται.</l>
<l n="731">— τί λάσκων; — δυσοίζων.</l>
<l n="732">— τί δρᾶσαι; τί ταρβεῖς;</l>
<l n="733">— καθʼ ἡμᾶς περᾶσαι  <gap/>  — τίνʼ ἀνδρῶν;</l>
<l n="734">— οἳ τῆσδε νυκτὸς ἦλθον ἐς Φρυγῶν στρατόν.</l>
</sp>
</div>
</div>
<milestone ed="p" n="728" unit="card"/>
<div type="episode">
<div type="lyric">
<sp>
<speaker>Ἡνίοχος</speaker>
<l n="735">ἰὼ, ἰώ, δαίμονος τύχα βαρεῖα. φεῦ φεῦ.</l>
</sp>
</div>
<div type="trochees">
<sp>
<speaker>Χορός</speaker>
<l n="736">ἔα, ἔα·</l>
<l n="737">σῖγα πᾶς ὕφιζʼ· ἴσως γὰρ ἐς βόλον τις ἔρχεται.</l>
</sp>
<sp>
<speaker>Ἡνίοχος</speaker>
<l n="738">ἰὼ ἰώ,</l>
<l n="739">συμφορὰ βαρεῖα Θρῃκῶν.</l>
</sp>
<sp>
<speaker>Χορός</speaker>
<l n="740">συμμάχων τις ὁ στένων.</l>
</sp>
<milestone ed="p" n="733" unit="card"/>
</div>
<div type="lyric">
<sp>
<speaker>Ἡνίοχος</speaker>
<l n="741">ἰὼ ἰώ,</l>
<l n="742">δύστηνος ἐγώ· σύ τʼ, ἄναξ Θρῃκῶν,</l>
<l n="743">ὦ στυγνοτάτην Τροίαν ἐσιδών,</l>
<l n="744">οἷόν σε βίου τέλος εἷλεν.</l>
</sp>
<milestone ed="p" n="736" unit="card"/>
<sp>
<speaker>Χορός</speaker>
<l n="745">τίς εἶ ποτʼ ἀνδρῶν συμμάχων; κατʼ εὐφρόνην</l>
<l n="746">ἀμβλῶπες αὐγαὶ κοὔ σε γιγνώσκω τορῶς.</l>
</sp>
<milestone ed="p" n="738" unit="card"/>
</div>
<div type="lyric">
<sp>
<speaker>Ἡνίοχος</speaker>
<l n="747">ποῦ τινʼ ἀνάκτων Τρωικῶν εὕρω;</l>
<l n="748">ποῦ δῆθʼ Ἕκτωρ</l>
<l n="749">τὸν ὑπασπίδιον κοῖτον ἰαύει;</l>
<l n="750">τίνι σημήνω διόπων στρατιᾶς</l>
<l n="751">οἷα πεπόνθαμεν, οἷά τις ἡμᾶς</l>
<l n="752">δράσας ἀφανῆ φροῦδος, φανερὸν</l>
<l n="753">Θρῃξὶν πένθος τολυπεύσας;</l>
</sp>
<milestone ed="p" n="745" unit="card"/>
<sp>
<speaker>Χορός</speaker>
<l n="754">κακὸν κυρεῖν τι Θρῃκίῳ στρατεύματι</l>
<l n="755">ἔοικεν, οἷα τοῦδε γιγνώσκω κλύων.</l>
</sp>
<milestone ed="p" n="747" unit="card"/>
<sp>
<speaker>Ἡνίοχος</speaker>
<l n="756">ἔρρει στρατιά, πέπτωκεν ἄναξ</l>
<l n="757">δολίῳ πληγῇ.</l>
<l n="758">ἆ ἆ ἆ ἆ,</l>
<l n="759">οἵα μʼ ὀδύνη τείρει φονίου</l>
<l n="760">τραύματος εἴσω. πῶς ἂν ὀλοίμην;</l>
<l n="761">χρῆν γάρ μʼ ἀκλεῶς Ῥῆσόν τε θανεῖν,</l>
<l n="762">Τροίᾳ κέλσαντʼ ἐπίκουρον;</l>
</sp>
<milestone ed="p" n="754" unit="card"/>
</div>
<div type="iambic">
<sp>
<speaker>Χορός</speaker>
<l n="763">τάδʼ οὐκ ἐν αἰνιγμοῖσι σημαίνει κακά·</l>
<l n="764">σαφῶς γὰρ αὐδᾷ συμμάχους ὀλωλότας.</l>
</sp>
<sp n="*(hni/oxos">
<speaker>Ἡνίοχος</speaker>
<l n="765">κακῶς πέπρακται κἀπὶ τοῖς κακοῖσι πρὸς</l>
<l n="766">αἴσχιστα· καίτοι δὶς τόσον κακὸν τόδε·</l>
<l n="767">θανεῖν γὰρ εὐκλεῶς μέν, εἰ θανεῖν χρεών,</l>
<l n="768">λυπρὸν μὲν οἶμαι τῷ θανόντι — πῶς γὰρ οὔ; — </l>
<l n="769">τοῖς ζῶσι δʼ ὄγκος καὶ δόμων εὐδοξία.</l>
<l n="770">ἡμεῖς δʼ ἀβούλως κἀκλεῶς ὀλώλαμεν.</l>
<l n="771">ἐπεὶ γὰρ ἡμᾶς ηὔνασʼ Ἑκτόρεια χείρ,</l>
<l n="772">ξύνθημα λέξας, ηὕδομεν πεδοστιβεῖ</l>
<l n="773">κόπῳ δαμέντες, οὐδʼ ἐφρουρεῖτο στρατὸς</l>
<l n="774">φυλακαῖσι νυκτέροισιν, οὐδʼ ἐν τάξεσιν</l>
<l n="775">ἔκειτο τεύχη, πλῆκτρά τʼ οὐκ ἐπὶ ζυγοῖς</l>
<l n="776">ἵππων καθήρμοσθʼ, ὡς ἄναξ ἐπεύθετο</l>
<l n="777">κρατοῦντας ὑμᾶς κἀφεδρεύοντας νεῶν</l>
<l n="778">πρύμναισι· φαύλως δʼ ηὕδομεν πεπτωκότες.</l>
<l n="779">κἀγὼ μελούσῃ καρδίᾳ λήξας ὕπνου</l>
<l n="780">πώλοισι χόρτον, προσδοκῶν ἑωθινὴν</l>
<l n="781">ζεύξειν ἐς ἀλκήν, ἀφθόνῳ μετρῶ χερί.</l>
<l n="782">λεύσσω δὲ φῶτε περιπολοῦνθʼ ἡμῶν στρατὸν</l>
<l n="783">πυκνῆς διʼ ὄρφνης· ὡς δʼ ἐκινήθην ἐγώ,</l>
<l n="784">ἐπτηξάτην τε κἀνεχωρείτην πάλιν·</l>
<l n="785">ἤπυσα δʼ αὐτοῖς μὴ πελάζεσθαι στρατῷ,</l>
<l n="786">κλῶπας δοκήσας συμμάχων πλάθειν τινάς.</l>
<l n="787">οἳ δʼ οὐδέν· οὐ μὴν οὐδʼ ἐγὼ τὰ πλείονα.</l>
<l n="788">ηὗδον δʼ ἀπελθὼν αὖθις ἐς κοίτην πάλιν.</l>
<milestone ed="p" n="780" unit="card"/>
<l n="789">
<milestone ed="P" unit="para"/>καί μοι καθʼ ὕπνον δόξα τις παρίσταται·</l>
<l n="790">ἵππους γὰρ ἃς ἔθρεψα κἀδιφρηλάτουν</l>
<l n="791">Ῥήσῳ παρεστώς, εἶδον, ὡς ὄναρ δοκῶν,</l>
<l n="792">λύκους ἐπεμβεβῶτας ἑδραίαν ῥάχιν·</l>
<l n="793">θείνοντε δʼ οὐρᾷ πωλικῆς ῥινοῦ τρίχα</l>
<l n="794">ἤλαυνον, αἳ δʼ ἔρρεγκον ἐξ ἀντηρίδων</l>
<l n="795">θυμὸν πνέουσαι κἀνεχαίτιζον φόβῳ.</l>
<l n="796">ἐγὼ δʼ ἀμύνων θῆρας ἐξεγείρομαι</l>
<l n="797">πώλοισιν· ἔννυχος γὰρ ἐξώρμα φόβος.</l>
<l n="798">κλύω δʼ ἐπάρας κρᾶτα μυχθισμὸν νεκρῶν.</l>
<l n="799">θερμὸς δὲ κρουνὸς δεσπότου πάρα σφαγαῖς</l>
<l n="800">βάλλει με δυσθνῄσκοντος αἵματος νέου.</l>
<l n="801">ὀρθὸς δʼ ἀνᾴσσω χειρὶ σὺν κενῇ δορός.</l>
<l n="802">καί μʼ ἔγχος αὐγάζοντα καὶ θηρώμενον</l>
<l n="803">παίει παραστὰς νεῖραν ἐς πλευρὰν ξίφει</l>
<l n="804">ἀνὴρ ἀκμάζων· φασγάνου γὰρ ᾐσθόμην</l>
<l n="805">πληγῆς, βαθεῖαν ἄλοκα τραύματος λαβών.</l>
<l n="806">πίπτω δὲ πρηνής· οἳ δʼ ὄχημα πωλικὸν</l>
<l n="807">λαβόντες ἵππων ἵεσαν φυγῇ πόδα.</l>
<l n="808">ἆ ἆ.</l>
<l n="809">ὀδύνη με τείρει, κοὐκέτʼ ὀρθοῦμαι τάλας.</l>
<l n="810">καὶ ξυμφορὰν μὲν οἶδʼ ὁρῶν, τρόπῳ δʼ ὅτῳ</l>
<l n="811">τεθνᾶσιν οἱ θανόντες οὐκ ἔχω φράσαι,</l>
<l n="812">οὐδʼ ἐξ ὁποίας χειρός. εἰκάσαι δέ μοι</l>
<l n="813">πάρεστι λυπρὰ πρὸς φίλων πεπονθέναι.</l>
</sp>
<sp>
<speaker>Χορός</speaker>
<l n="814">ἡνίοχε Θρῃκὸς τοῦ κακῶς πεπραγότος,</l>
<l n="815">μηδὲν δυσοίζου· πολέμιοι ῎ʼδρασαν τάδε. <!-- prodelision, accent & breathing left behind --></l>
<l n="816">Ἕκτωρ δὲ καὐτὸς συμφορᾶς πεπυσμένος</l>
<l n="817">χωρεῖ· συναλγεῖ δʼ, ὡς ἔοικε, σοῖς κακοῖς.</l>
</sp>
<sp>
<speaker>Ἕκτωρ</speaker>
<l n="818">πῶς, ὦ μέγιστα πήματʼ ἐξειργασμένοι,</l>
<l n="819">μολόντες ὑμᾶς πολεμίων κατάσκοποι</l>
<l n="820">λήθουσιν αἰσχρῶς, καὶ κατεσφάγη στρατός,</l>
<l n="821">κοὔτʼ εἰσιόντας στρατόπεδʼ ἐξαπώσατε</l>
<l n="822">οὔτʼ ἐξιόντας; τῶνδε τίς τείσει δίκην</l>
<l n="823">πλὴν σοῦ; σὲ γὰρ δὴ φύλακά φημʼ εἶναι στρατοῦ.</l>
<l n="824">φροῦδοι δʼ ἄπληκτοι, τῇ Φρυγῶν κακανδρίᾳ</l>
<l n="825">πόλλʼ ἐγγελῶντες τῷ στρατηλάτῃ τʼ ἐμοί.</l>
<l n="826">εὖ νυν τόδʼ ἴστε — Ζεὺς ὀμώμοται πατήρ — </l>
<l n="827">ἤτοι μάραγνά γʼ ἢ καρανιστὴς μόρος</l>
<l n="828">μένει σε δρῶντα τοιάδʼ, ἢ τὸν Ἕκτορα</l>
<l n="829">τὸ μηδὲν εἶναι καὶ κακὸν νομίζετε.</l>
</sp>
<milestone ed="p" n="820" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="830">ἰὼ ἰώ,</l>
<l n="831">μετὰ σέ, ναί, μετὰ σέ, ὦ πολίοχον κράτος,</l>
<l n="832">τότʼ ἄρʼ ἔμολον, ὅτε σοι</l>
<l n="833">ἄγγελος ἦλθον ἀμφὶ ναῦς πύρʼ αἴθειν·</l>
<l n="834">ἐπεὶ ἄγρυπνον ὄμμʼ ἐν εὐφρόνῃ</l>
<l n="835">οὔτʼ ἐκοίμισʼ οὔτʼ ἔβριξʼ,</l>
<l n="836">οὐ τὰς Σιμοεντιάδας πηγάς· μή μοι</l>
<l n="837">κότον, ὦ ἄνα, θῇς· ἀναίτιος γὰρ</l>
<l n="838">
<gap/> ἔγωγε πάντων.</l>
<l n="839">εἰ δὲ χρόνῳ παράκαιρον ἔργον ἢ λόγον</l>
<l n="840">πύθῃ, κατά με γᾶς</l>
<l n="841">ζῶντα πόρευσον· οὐ παραιτοῦμαι.</l>
</sp>
<milestone ed="p" n="833" unit="card"/>
<sp>
<speaker>Ἡνίοχος</speaker>
<l n="842">τί τοῖσδʼ ἀπειλεῖς βάρβαρός τε βαρβάρου</l>
<l n="843">γνώμην ὑφαιρῇ τὴν ἐμήν, πλέκων λόγους;</l>
<l n="844">σὺ ταῦτʼ ἔδρασας· οὐδένʼ ἂν δεξαίμεθα</l>
<l n="845">οὔθʼ οἱ θανόντες οὔτʼ ἂν οἱ τετρωμένοι</l>
<l n="846">ἄλλον· μακροῦ γε δεῖ σε καὶ σοφοῦ λόγου,</l>
<l n="847">ὅτῳ με πείσεις μὴ φίλους κατακτανεῖν,</l>
<l n="848">ἵππων ἐρασθείς, ὧν ἕκατι συμμάχους</l>
<l n="849">τοὺς σοὺς φονεύεις, πόλλʼ ἐπισκήπτων μολεῖν.</l>
<l n="850">ἦλθον, τεθνᾶσιν· εὐπρεπέστερον Πάρις</l>
<l n="851">ξενίαν κατῄσχυνʼ ἢ σὺ συμμάχους κτανών.</l>
<l n="852">μὴ γάρ τι λέξῃς ὥς τις Ἀργείων μολὼν</l>
<l n="853">διώλεσʼ ἡμᾶς· τίς δʼ ὑπερβαλὼν λόχους</l>
<l n="854">Τρώων ἐφʼ ἡμᾶς ἦλθεν, ὥστε καὶ λαθεῖν;</l>
<l n="855">σὺ πρόσθεν ἡμῶν ἧσο καὶ Φρυγῶν στρατός.</l>
<l n="856">τίς οὖν τέτρωται, τίς τέθνηκε συμμάχων</l>
<l n="857">τῶν σῶν, μολόντων ὧν σὺ πολεμίων λέγεις;</l>
<l n="858">ἡμεῖς δʼ ἑκὰς τετρώμεθʼ, οἳ δὲ μειζόνως</l>
<l n="859">παθόντες οὐχ ὁρῶσιν ἡλίου φάος.</l>
<l n="860">ἁπλῶς δʼ Ἀχαιῶν οὐδένʼ αἰτιώμεθα.</l>
<l n="861">τίς δʼ ἂν χαμεύνας πολεμίων κατʼ εὐφρόνην</l>
<l n="862">Ῥήσου μολὼν ἐξηῦρεν, εἰ μή τις θεῶν</l>
<l n="863">ἔφραζε τοῖς κτανοῦσιν; οὐδʼ ἀφιγμένον</l>
<l n="864">τὸ πάμπαν ᾖσαν· ἀλλὰ μηχανᾷ τάδε.</l>
</sp>
<sp>
<speaker>Ἕκτωρ</speaker>
<l n="865">χρόνον μὲν ἤδη συμμάχοισι χρώμεθα</l>
<l n="866">ὅσονπερ ἐν γῇ τῇδʼ Ἀχαιικὸς λεώς,</l>
<l n="867">κοὐδὲν πρὸς αὐτῶν οἶδα πλημμελὲς κλύων·</l>
<l n="868">ἐν σοὶ δʼ ἂν ἀρχοίμεσθα. μή μʼ ἔρως ἕλοι</l>
<l n="869">τοιοῦτος ἵππων ὥστʼ ἀποκτείνειν φίλους.</l>
<l n="870">καὶ ταῦτʼ Ὀδυσσεύς· τίς γὰρ ἄλλος ἄν ποτε</l>
<l n="871">ἔδρασεν ἢ ʼβούλευσεν Ἀργείων ἀνήρ;</l>
<l n="872">δέδοικα δʼ αὐτὸν καί τί μου θράσσει φρένας,</l>
<l n="873">μὴ καὶ Δόλωνα συντυχὼν κατακτάνῃ·</l>
<l n="874">χρόνον γὰρ ἤδη φροῦδος ὢν οὐ φαίνεται.</l>
</sp>
<sp>
<speaker>Ἡνίοχος</speaker>
<l n="875">οὐκ οἶδα τοὺς σοὺς οὓς λέγεις Ὀδυσσέας·</l>
<l n="876">ἡμεῖς δʼ ὑπʼ ἐχθρῶν οὐδενὸς πεπλήγμεθα.</l>
</sp>
<sp>
<speaker>Ἕκτωρ</speaker>
<l n="877">σὺ δʼ οὖν νόμιζε ταῦτʼ, ἐπείπερ σοι δοκεῖ.</l>
</sp>
<sp>
<speaker>Ἡνίοχος</speaker>
<l n="878">ὦ γαῖα πατρίς, πῶς ἂν ἐνθάνοιμί σοι;</l>
</sp>
<sp>
<speaker>Ἕκτωρ</speaker>
<l n="879">μὴ θνῇσχʼ· ἅλις γὰρ τῶν τεθνηκότων ὄχλος.</l>
</sp>
<sp>
<speaker>Ἡνίοχος</speaker>
<l n="880">ποῖ δὴ τράπωμαι δεσποτῶν μονούμενος;</l>
</sp>
<sp>
<speaker>Ἕκτωρ</speaker>
<l n="881">οἶκός σε κεύθων οὑμὸς ἐξιάσεται.</l>
</sp>
<sp>
<speaker>Ἡνίοχος</speaker>
<l n="882">καὶ πῶς με κηδεύσουσιν αὐθεντῶν χέρες;</l>
</sp>
<sp>
<speaker>Ἕκτωρ</speaker>
<l n="883">ὅδʼ αὖ τὸν αὐτὸν μῦθον οὐ λήξει λέγων.</l>
</sp>
<sp>
<speaker>Ἡνίοχος</speaker>
<l n="884">ὄλοιθʼ ὁ δράσας. οὐ γὰρ ἐς σὲ τείνεται</l>
<l n="885">γλῶσσʼ, ὡς σὺ κομπεῖς· ἡ Δίκη δʼ ἐπίσταται.</l>
</sp>
<sp>
<speaker>Ἕκτωρ</speaker>
<l n="886">λάζυσθʼ· ἄγοντες <add>δʼ</add> αὐτὸν ἐς δόμους ἐμούς,</l>
<l n="887">οὕτως ὅπως ἂν μὴ ʼγκαλῇ πορσύνετε·</l>
<l n="888">ὑμᾶς δʼ ἰόντας τοῖσιν ἐν τείχει χρεὼν</l>
<l n="889">Πριάμῳ τε καὶ γέρουσι σημῆναι νεκροὺς</l>
<l n="890">θάπτειν κελεύθου λεωφόρου πρὸς ἐκτροπάς.</l>
</sp>
<milestone ed="p" n="882" unit="card"/>
</div>
<div type="anapests">
<sp>
<speaker>Χορός</speaker>
<l n="891">τί ποτʼ εὐτυχίας ἐκ τῆς μεγάλης</l>
<l n="892">Τροίαν ἀνάγει πάλιν ἐς πένθη</l>
<l n="893">δαίμων ἄλλος, τί φυτεύων;</l>
<l n="894">ἔα ἔα. <del>ὦ ὦ.</del>
</l>
<l n="895">τίς ὑπὲρ κεφαλῆς θεός, ὦ βασιλεῦ,</l>
<l n="896">τὸν νεόκμητον νεκρὸν ἐν χειροῖν</l>
<l n="897">φοράδην πέμπει;</l>
<l n="898">ταρβῶ, λεύσσων τόδε, πῆμα.</l>
</sp>
<milestone ed="p" n="890" unit="card"/>
<sp>
<speaker>Μοῦσα</speaker>
<l n="899">ὁρᾶν πάρεστι, Τρῶες· ἡ γὰρ ἐν σοφοῖς</l>
<l n="900">τιμὰς ἔχουσα Μοῦσα συγγόνων μία</l>
<l n="901">πάρειμι, παῖδα τόνδʼ ὁρῶσʼ οἰκτρῶς φίλον</l>
<l n="902">θανόνθʼ ὑπʼ ἐχθρῶν· ὅν ποθʼ ὁ κτείνας χρόνῳ</l>
<l n="903">δόλιος Ὀδυσσεὺς ἀξίαν τείσει δίκην.</l>
</sp>
<milestone ed="p" n="895" unit="card"/>
</div>
<div type="strophe" n="1">
<sp>
<speaker>Μοῦσα</speaker>
<l n="904">ἰαλέμῳ αὐθιγενεῖ,</l>
<l n="905">τέκνον, σʼ ὀλοφύρομαι, ὦ</l>
<l n="906">ματρὸς ἄλγος, οἵαν</l>
<l n="907">ἔκελσας ὁδὸν ποτὶ Τροίαν·</l>
<l n="908">ἦ δυσδαίμονα καὶ μελέαν,</l>
<l n="909">ἀπομεμφομένας ἐμοῦ πορευθείς,</l>
<l n="910">ἀπὸ δʼ ἀντομένου πατρὸς βιαίως.</l>
<l n="911">ὤμοι ἐγὼ σέθεν, ὦ φιλία</l>
<l n="912">φιλία κεφαλά, τέκνον, ὤμοι.</l>
</sp>
<milestone ed="p" n="904" unit="card"/>
<sp>
<speaker>Χορός</speaker>
<l n="913">ὅσον προσήκει μὴ γένους κοινωνίαν</l>
<l n="914">ἔχοντι λύπῃ τὸν σὸν οἰκτίρω γόνον.</l>
</sp>
<milestone ed="p" n="906" unit="card"/>
</div>
<div type="antistrophe" n="1">
<sp>
<speaker>Μοῦσα</speaker>
<l n="915">ὄλοιτο μὲν Οἰνεΐδας,</l>
<l n="916">ὄλοιτο δὲ Λαρτιάδας,</l>
<l n="917">ὅς μʼ ἄπαιδα γέννας</l>
<l n="918">ἔθηκεν ἀριστοτόκοιο·</l>
<l n="919">ἅ θʼ Ἕλλανα λιποῦσα δόμον</l>
<l n="920">Φρυγίων λεχέων ἔπλευσε πλαθεῖσʼ</l>
<l n="921">† ὑπʼ Ἰλίῳ † ὤλεσε μὲν σʼ ἕκατι Τροίας,</l>
<l n="922">φίλτατε, μυριάδας τε πόλεις</l>
<l n="923">ἀνδρῶν ἀγαθῶν ἐκένωσεν.</l>
</sp>
<milestone ed="p" n="915" unit="card"/>
<sp>
<speaker>Μοῦσα</speaker>
<l n="924">ἦ πολλὰ μὲν ζῶν, πολλὰ δʼ εἰς Ἅιδου μολών,</l>
<l n="925">Φιλάμμονος παῖ, τῆς ἐμῆς ἥψω φρενός·</l>
<l n="926">ὕβρις γάρ, ἥ σʼ ἔσφηλε, καὶ Μουσῶν ἔρις</l>
<l n="927">τεκεῖν μʼ ἔθηκε τόνδε δύστηνον γόνον.</l>
<l n="928">περῶσα γὰρ δὴ ποταμίους διὰ ῥοὰς</l>
<l n="929">λέκτροις ἐπλάθην Στρυμόνος φυταλμίοις,</l>
<l n="930">ὅτʼ ἤλθομεν γῆς χρυσόβωλον ἐς λέπας</l>
<l n="931">Πάγγαιον ὀργάνοισιν ἐξησκημέναι</l>
<l n="932">Μοῦσαι μεγίστην εἰς ἔριν μελῳδίας</l>
<l n="933">κείνῳ σοφιστῇ Θρῃκί, κἀκτυφλώσαμεν</l>
<l n="934">Θάμυριν, ὃς ἡμῶν πόλλʼ ἐδέννασεν τέχνην.</l>
<l n="935">
<milestone ed="P" unit="para"/>κἀπεὶ σὲ τίκτω, συγγόνους αἰδουμένη</l>
<l n="936">καὶ παρθενείαν, ἧκʼ ἐς εὐύδρου πατρὸς</l>
<l n="937">δίνας· τρέφειν δέ σʼ οὐ βρότειον ἐς χέρα</l>
<l n="938">Στρυμὼν δίδωσιν, ἀλλὰ πηγαίαις κόραις.</l>
<l n="939">ἔνθʼ ἐκτραφεὶς κάλλιστα Παρθένων ὕπο,</l>
<l n="940">Θρῄκης ἀνάσσων πρῶτος ἦσθʼ ἀνδρῶν, τέκνον.</l>
<l n="941">καί σʼ ἀμφὶ γῆν μὲν πατρίαν φιλαιμάτους</l>
<l n="942">ἀλκὰς κορύσσοντʼ οὐκ ἐδείμαινον θανεῖν·</l>
<l n="943">Τροίας δʼ ἀπηύδων ἄστυ μὴ κέλσαι ποτε,</l>
<l n="944">εἰδυῖα τὸν σὸν πότμον· ἀλλά σʼ Ἕκτορος</l>
<l n="945">πρεσβεύμαθʼ αἵ τε μυρίαι γερουσίαι</l>
<l n="946">ἔπεισαν ἐλθεῖν κἀπικουρῆσαι φίλοις.</l>
<l n="947">
<milestone ed="P" unit="para"/>καὶ τοῦδʼ, Ἀθάνα, παντὸς αἰτία μόρου,</l>
<l n="948">— οὐδὲν δʼ Ὀδυσσεὺς οὐδʼ ὁ Τυδέως τόκος</l>
<l n="949">ἔδρασε δράσας — μὴ δόκει λεληθέναι.</l>
<l n="950">καίτοι πόλιν σὴν σύγγονοι πρεσβεύομεν</l>
<l n="951">Μοῦσαι μάλιστα κἀπιχρώμεθα χθονί,</l>
<l n="952">μυστηρίων τε τῶν ἀπορρήτων φανὰς</l>
<l n="953">ἔδειξεν Ὀρφεύς, αὐτανέψιος νεκροῦ</l>
<l n="954">τοῦδʼ ὃν κατακτείνεις σύ· Μουσαῖόν τε, σὸν</l>
<l n="955">σεμνὸν πολίτην κἀπὶ πλεῖστον ἄνδρʼ ἕνα</l>
<l n="956">ἐλθόντα, Φοῖβος σύγγονοί τʼ ἠσκήσαμεν.</l>
<l n="957">καὶ τῶνδε μισθὸν παῖδʼ ἔχουσʼ ἐν ἀγκάλαις</l>
<l n="958">θρηνῶ· σοφιστὴν δʼ ἄλλον οὐκ ἐπάξομαι.</l>
</sp>
<sp>
<speaker>Χορός</speaker>
<l n="959">μάτην ἄρʼ ἡμᾶς Θρῄκιος τροχηλάτης</l>
<l n="960">ἐδέννασʼ, Ἕκτορ, τῷδε βουλεῦσαι φόνον.</l>
</sp>
<milestone ed="p" n="952" unit="card"/>
<sp>
<speaker>Ἕκτωρ</speaker>
<l n="961">ᾔδη τάδʼ· οὐδὲν μάντεων ἔδει φράσαι</l>
<l n="962">Ὀδυσσέως τέχναισι τόνδʼ ὀλωλότα.</l>
<l n="963">ἐγὼ δὲ γῆς ἔφεδρον Ἑλλήνων στρατὸν</l>
<l n="964">λεύσσων, τί μὴν ἔμελλον οὐ πέμψειν φίλοις</l>
<l n="965">κήρυκας, ἐλθεῖν κἀπικουρῆσαι χθονί;</l>
<l n="966">ἔπεμψʼ· ὀφείλων δʼ ἦλθε συμπονεῖν ἐμοί.</l>
<l n="967">οὐ μὴν θανόντι γʼ οὐδαμῶς συνήδομαι.</l>
<l n="968">καὶ νῦν ἕτοιμος τῷδε καὶ τεῦξαι τάφον</l>
<l n="969">καὶ ξυμπυρῶσαι μυρίων πέπλων χλιδήν·</l>
<l n="970">φίλος γὰρ ἐλθὼν δυστυχῶς ἀπέρχεται.</l>
</sp>
<sp>
<speaker>Μοῦσα</speaker>
<l n="971">οὐκ εἶσι γαίας ἐς μελάγχιμον πέδον·</l>
<l n="972">τοσόνδε Νύμφην τὴν ἔνερθʼ αἰτήσομαι,</l>
<l n="973">τῆς καρποποιοῦ παῖδα Δήμητρος θεᾶς,</l>
<l n="974">ψυχὴν ἀνεῖναι τοῦδʼ· ὀφειλέτις δέ μοι</l>
<l n="975">τοὺς Ὀρφέως τιμῶσα φαίνεσθαι φίλους.</l>
<l n="976">κἀμοὶ μὲν ὡς θανών τε κοὐ λεύσσων φάος</l>
<l n="977">ἔσται τὸ λοιπόν· οὐ γὰρ ἐς ταὐτόν ποτε</l>
<l n="978">οὔτʼ εἶσιν οὔτε μητρὸς ὄψεται δέμας·</l>
<l n="979">κρυπτὸς δʼ ἐν ἄντροις τῆς ὑπαργύρου χθονὸς</l>
<l n="980">ἀνθρωποδαίμων κείσεται βλέπων φάος,</l>
<l n="981">Βάκχου προφήτης ὥστε Παγγαίου πέτραν</l>
<l n="982">ᾤκησε, σεμνὸς τοῖσιν εἰδόσιν θεός.</l>
<l n="983">ῥᾷον δὲ πένθος τῆς θαλασσίας θεοῦ</l>
<l n="984">οἴσω· θανεῖν γὰρ καὶ τὸν ἐκ κείνης χρεών.</l>
<l n="985">θρήνοις δʼ ἀδελφαὶ πρῶτα μὲν σὲ ὑμνήσομεν,</l>
<l n="986">ἔπειτʼ Ἀχιλλέα Θέτιδος ἐν πένθει ποτέ.</l>
<l n="987">οὐ ῥύσεταί νιν Παλλάς, ἥ σʼ ἀπέκτανεν·</l>
<l n="988">τοῖον φαρέτρα Λοξίου σῴζει βέλος.</l>
<l n="989">ὦ παιδοποιοὶ συμφοραί, πόνοι βροτῶν·</l>
<l n="990">ὡς ὅστις ὑμᾶς μὴ κακῶς λογίζεται,</l>
<l n="991">ἄπαις διοίσει κοὐ τεκὼν θάψει τέκνα.</l>
</sp>
<sp>
<speaker>Χορός</speaker>
<l n="992">οὗτος μὲν ἤδη μητρὶ κηδεύειν μέλει·</l>
<l n="993">σὺ δʼ εἴ τι πράσσειν τῶν προκειμένων θέλεις,</l>
<l n="994">Ἕκτορ, πάρεστι· φῶς γὰρ ἡμέρας τόδε.</l>
</sp>
<sp>
<speaker>Ἕκτωρ</speaker>
<l n="995">χωρεῖτε, συμμάχους δʼ ὁπλίζεσθαι τάχος</l>
<l n="996">ἄνωχθε πληροῦν τʼ αὐχένας ξυνωρίδων.</l>
<l n="997">πανοὺς δʼ ἔχοντας χρὴ μένειν Τυρσηνικῆς</l>
<l n="998">σάλπιγγος αὐδήν· ὡς ὑπερβαλὼν στρατὸν</l>
<l n="999">τείχη τʼ Ἀχαιῶν ναυσὶν αἶθον ἐμβαλεῖν</l>
<l n="1000">πέποιθα Τρωσί θʼ ἡμέραν ἐλευθέραν</l>
<l n="1001">ἀκτῖνα τὴν στείχουσαν ἡλίου φέρειν.</l>
</sp>
<milestone ed="p" n="993" unit="card"/>
</div>
<div type="anapests">
<sp>
<speaker>Χορός</speaker>
<l n="1002">πείθου βασιλεῖ· στείχωμεν ὅπλοις</l>
<l n="1003">κοσμησάμενοι καὶ ξυμμαχίᾳ</l>
<l n="1004">τάδε φράζωμεν· τάχα δʼ ἂν νίκην</l>
<l n="1005">δοίη δαίμων ὁ μεθʼ ἡμῶν.</l>
</sp>
</div>
</div>
</div></body>
</text>
</TEI>