<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title type="work" n="Rh.">Rhesus</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 3</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>Judith Nelson</name>
<resp>tagging</resp>
</respStmt>
<item>Basic SGML tagging</item>
</change>
<change>
<date>6/95</date>
<respStmt>
<name>Lisa Cerrato</name>
<resp>ed.</resp>
</respStmt>
<item>Added speaker tags where needed.</item>
</change>
<change>
<date>10/98</date>
<respStmt>
<name>Bill Merrill</name>
<resp>ed.</resp>
</respStmt>
<item>Fixed cardbreaks at 254, 370, 379; added line nos. 369b, 377b, 378b.</item>
</change>
<change>
<date>14-Jan-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: eur.rh_murray_gk.xml,v $
Revision 1.1  2013-09-13 11:17:32  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:24  gcrane
tagging now should be compatible with CTS

Revision 1.4  2012-02-14 18:12:30  ajones06
Standardized and in a few cases added in header info.

Revision 1.3  2011-09-07 13:57:47  rsingh04 adding rend=displayNum to lb tags

Revision 1.2  2011-01-13 03:38:26  gcrane more refinements making these files SDL compatible

Revision 1.1  2010-12-25 19:01:42  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:28  packel removed stray item tags

Revision 1.1  2005/07/25 14:34:54  packel
Converted to XML

Revision 1.11  2004/04/21 20:27:28  mimno added card 1s

Revision 1.10  2003/09/09 18:02:09  amahoney put spaces around em-dash entity so as not to confuse morphology stuff

Revision 1.9  2003/07/01 22:16:12  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/04 20:34:35  dasmith
Added separate funder entity to TEI header.

Revision 1.7  2000/02/17 15:51:40  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.6  2000/01/14 21:41:40  amahoney bring up to P3

</item>
</change>
</revisionDesc>
</teiHeader>
<text lang="greek">
<body>
<div1 type="choral">
<milestone ed="p" n="1" unit="card"/>
<div2 type="anapests">
<sp>
<speaker>Χορός</speaker>
<l>Βᾶθι πρὸς εὐνὰς τὰς Ἑκτορέους.</l>
<l>τίς ὑπασπιστῶν ἄγρυπνος βασιλέως,</l>
<l>ἢ τευχοφόρων;</l>
<l>δέξαιτο νέων κληδόνα μύθων,</l>
<l n="5">οἳ τετράμοιρον νυκτὸς φυλακὴν</l>
<l>πάσης στρατιᾶς προκάθηνται.</l>
<l>ὄρθου κεφαλὴν πῆχυν ἐρείσας,</l>
<l>λῦσον βλεφάρων γοργωπὸν ἕδραν,</l>
<l>λεῖπε χαμεύνας φυλλοστρώτους,</l>
<l n="10">Ἕκτορ· καιρὸς γὰρ ἀκοῦσαι.</l>
</sp>
<sp>
<speaker>Ἕκτωρ</speaker>
<l>τίς ὅδʼ; ἦ φίλιος φθόγγος· τίς ἀνήρ;</l>
<l>τί τὸ σῆμα; θρόει·</l>
<l>τίνες ἐκ νυκτῶν τὰς ἡμετέρας</l>
<l>κοίτας πλάθουσʼ; ἐνέπειν χρή.</l>
</sp>
<sp>
<speaker>Χορός</speaker>
<l n="15">φύλακες στρατιᾶς.</l>
</sp>
<sp>
<speaker>Ἕκτωρ</speaker>
<l>τί φέρῃ θορύβῳ;</l>
</sp>
<sp>
<speaker>Χορός</speaker>
<l>θάρσει.</l>
</sp>
<sp>
<speaker>Ἕκτωρ</speaker>
<l>θαρσῶ.</l>
<l>μῶν τις λόχος ἐκ νυκτῶν;</l>
</sp>
<sp>
<speaker>Χορός</speaker>
<l>
<del>οὐκ ἔστι.</del>
</l>
</sp>
<sp>
<speaker>Ἕκτωρ</speaker>
<l>τί σὺ γὰρ</l>
<l>φυλακὰς προλιπὼν κινεῖς στρατιάν,</l>
<l>εἰ μή τινʼ ἔχων νυκτηγορίαν;</l>
<l n="20">οὐκ οἶσθα δορὸς πέλας Ἀργείου</l>
<l>νυχίαν ἡμᾶς</l>
<l>κοίταν πανόπλους κατέχοντας;</l>
</sp>
<milestone ed="p" n="23" unit="card"/>
</div2>
<div2 type="strophe" n="1">
<sp>
<speaker>Χορός</speaker>
<l>ὁπλίζου χέρα· συμμάχων,</l>
<l>Ἕκτορ, βᾶθι πρὸς εὐνάς,</l>
<l n="25">ὄτρυνον ἔγχος αἴρειν, ἀφύπνισον.</l>
<l>— πέμπε φίλους ἰέναι ποτὶ σὸν λόχον,</l>
<l>ἁρμόσατε ψαλίοις ἵππους.</l>
<l>— τίς εἶσʼ ἐπὶ Πανθοΐδαν,</l>
<l>ἢ τὸν Εὐρώπας, Λυκίων ἀγὸν ἀνδρῶν;</l>
<l n="30">— ποῦ σφαγίων ἔφοροι;</l>
<l>— ποῦ δὲ γυμνήτων μόναρχοι</l>
<l>τοξοφόροι τε Φρυγῶν;</l>
<l>— ζεύγνυτε κερόδετα τόξα νευραῖς.</l>
</sp>
<milestone ed="p" n="34" unit="card"/>
</div2>
<div2 type="anapests">
<sp>
<speaker>Ἕκτωρ</speaker>
<l>τὰ μὲν ἀγγέλλεις δείματʼ ἀκούειν,</l>
<l n="35">τὰ δὲ θαρσύνεις, κοὐδὲν καθαρῶς.</l>
<l>ἀλλʼ ἦ Κρονίου Πανὸς τρομερᾷ</l>
<l>μάστιγι φοβῇ; <del>φυλακὰς δὲ λιπὼν</del>
</l>
<l>
<del>κινεῖς στρατιάν.</del> τί θροεῖς; τί σε φῶ</l>
<l>νέον ἀγγέλλειν; πολλὰ γὰρ εἰπὼν</l>
<l n="40">οὐδὲν τρανῶς ἀπέδειξας.</l>
</sp>
<milestone ed="p" n="41" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>πύρʼ αἴθει στρατὸς Ἀργόλας,</l>
<l>Ἕκτορ, πᾶσαν ἀνʼ ὄρφναν,</l>
<l>διειπετῆ δὲ ναῶν πυρσοῖς σταθμά.</l>
<l>πᾶς δʼ Ἀγαμεμνονίαν προσέβα στρατὸς</l>
<l n="45">ἐννύχιος θορύβῳ σκηνάν,</l>
<l>νέαν τινʼ ἐφιέμενοι</l>
<l>βάξιν. οὐ γάρ πω πάρος ὧδʼ ἐφοβήθη</l>
<l>ναυσιπόρος στρατιά.</l>
<l>σοὶ δʼ, ὑποπτεύων τὸ μέλλον,</l>
<l n="50">ἤλυθον ἄγγελος, ὡς</l>
<l>μήποτʼ ἐς ἐμέ τινα μέμψιν εἴπῃς.</l>
</sp>
</div2>
</div1>
<milestone ed="p" n="52" unit="card"/>
<div1 type="episode">
<sp>
<speaker>Ἕκτωρ</speaker>
<l>ἐς καιρὸν ἥκεις, καίπερ ἀγγέλλων φόβον·</l>
<l>ἅνδρες γὰρ ἐκ γῆς τῆσδε νυκτέρῳ πλάτῃ</l>
<l>λαθόντες ὄμμα τοὐμὸν ἀρεῖσθαι φυγὴν</l>
<l n="55">μέλλουσι· σαίνει μʼ ἔννυχος φρυκτωρία.</l>
<l>ὦ δαῖμον, ὅστις μʼ εὐτυχοῦντʼ ἐνόσφισας</l>
<l>θοίνης λέοντα, πρὶν τὸν Ἀργείων στρατὸν</l>
<l>σύρδην ἅπαντα τῷδʼ ἀναλῶσαι δορί.</l>
<l>εἰ γὰρ φαεννοὶ μὴ ξυνέσχον ἡλίου</l>
<l n="60">λαμπτῆρες, οὔτἂν ἔσχον εὐτυχοῦν δόρυ,</l>
<l>πρὶν ναῦς πυρῶσαι καὶ διὰ σκηνῶν μολεῖν</l>
<l>κτείνων Ἀχαιοὺς τῇδε πολυφόνῳ χερί.</l>
<l>κἀγὼ μὲν ἦ πρόθυμος ἱέναι δόρυ</l>
<l>ἐν νυκτὶ χρῆσθαί τʼ εὐτυχεῖ ῥύμῃ θεοῦ·</l>
<l n="65">ἀλλʼ οἱ σοφοί με καὶ τὸ θεῖον εἰδότες</l>
<l>μάντεις ἔπεισαν ἡμέρας μεῖναι φάος</l>
<l>κἄπειτʼ Ἀχαιῶν μηδένʼ ἐν χέρσῳ λιπεῖν.</l>
<l>οἳ δʼ οὐ μένουσι τῶν ἐμῶν θυοσκόων</l>
<l>βουλάς· ἐν ὄρφνῃ δραπέτης μέγα σθένει.</l>
<l n="70">ἀλλʼ ὡς τάχιστα χρὴ παραγγέλλειν στρατῷ</l>
<l>τεύχη πρόχειρα λαμβάνειν λῆξαί θʼ ὕπνου,</l>
<l>ὡς ἄν τις αὐτῶν καὶ νεὼς θρῴσκων ἔπι</l>
<l>νῶτον χαραχθεὶς κλίμακας ῥάνῃ φόνῳ,</l>
<l>οἳ δʼ ἐν βρόχοισι δέσμιοι λελημμένοι</l>
<l n="75">Φρυγῶν ἀρούρας ἐκμάθωσι γαπονεῖν.</l>
</sp>
<sp>
<speaker>Χορός</speaker>
<l>Ἕκτορ, ταχύνεις πρὶν μαθεῖν τὸ δρώμενον·</l>
<l>ἅνδρες γὰρ εἰ φεύγουσιν οὐκ ἴσμεν τορῶς.</l>
</sp>
<sp>
<speaker>Ἕκτωρ</speaker>
<l>τίς γὰρ πύρʼ αἴθειν πρόφασις Ἀργείων στρατόν;</l>
</sp>
<sp>
<speaker>Χορός</speaker>
<l>οὐκ οἶδʼ· ὕποπτον δʼ ἐστὶ κάρτʼ ἐμῇ φρενί.</l>
</sp>
<sp>
<speaker>Ἕκτωρ</speaker>
<l n="80">πάντʼ ἂν φοβηθεὶς ἴσθι, δειμαίνων τόδε.</l>
</sp>
<sp>
<speaker>Χορός</speaker>
<l>οὔπω πρὶν ἧψαν πολέμιοι τοσόνδε φῶς.</l>
</sp>
<sp>
<speaker>Ἕκτωρ</speaker>
<l>οὐδʼ ὧδέ γʼ αἰσχρῶς ἔπεσον ἐν τροπῇ δορός.</l>
</sp>
<sp>
<speaker>Χορός</speaker>
<l>σὺ ταῦτʼ ἔπραξας· καὶ τὰ λοιπὰ νῦν σκόπει.</l>
</sp>
<sp>
<speaker>Ἕκτωρ</speaker>
<l>ἁπλοῦς ἐπʼ ἐχθροῖς μῦθος ὁπλίζειν χέρα.</l>
</sp>
<milestone ed="p" n="85" unit="card"/>
<sp>
<speaker>Χορός</speaker>
<l n="85">καὶ μὴν ὅδʼ Αἰνέας καὶ μάλα σπουδῇ ποδὸς</l>
<l>στείχει, νέον τι πρᾶγμʼ ἔχων φίλοις φράσαι.</l>
</sp>
<sp>
<speaker>Αἰνείας</speaker>
<l>Ἕκτορ, τί χρῆμα νύκτεροι κατὰ στρατὸν</l>
<l>τὰς σὰς πρὸς εὐνὰς φύλακες ἐλθόντες φόβῳ</l>
<l>νυκτηγοροῦσι καὶ κεκίνηται· στρατός;</l>
</sp>
<sp>
<speaker>Ἕκτωρ</speaker>
<l n="90">Αἰνέα, πύκαζε τεύχεσιν δέμας σέθεν.</l>
</sp>
<sp>
<speaker>Αἰνείας</speaker>
<l>τί δʼ ἔστι; μῶν τις πολεμίων ἀγγέλλεται</l>
<l>δόλος κρυφαῖος ἑστάναι κατʼ εὐφρόνην;</l>
</sp>
<sp>
<speaker>Ἕκτωρ</speaker>
<l>φεύγουσιν ἅνδρες κἀπιβαίνουσιν νεῶν.</l>
</sp>
<sp>
<speaker>Αἰνείας</speaker>
<l>τί τοῦδʼ ἂν εἴποις ἀσφαλὲς τεκμήριον;</l>
</sp>
<sp>
<speaker>Ἕκτωρ</speaker>
<l n="95">αἴθουσι πᾶσαν νύκτα λαμπάδας πυρός·</l>
<l>καί μοι δοκοῦσιν οὐ μενεῖν ἐς αὔριον,</l>
<l>ἀλλʼ ἐκκέαντες πύρσʼ ἐπʼ εὐσέλμων νεῶν</l>
<l>φυγῇ πρὸς οἴκους τῆσδʼ ἀφορμήσειν χθονός.</l>
</sp>
<sp>
<speaker>Αἰνείας</speaker>
<l>σὺ δʼ ὡς τί δράσων πρὸς τάδʼ ὁπλίζῃ χέρας;</l>
</sp>
<sp>
<speaker>Ἕκτωρ</speaker>
<l n="100">φεύγοντας αὐτοὺς κἀπιθρῴσκοντας νεῶν</l>
<l>λόγχῃ καθέξω κἀπικείσομαι βαρύς·</l>
<l>αἰσχρὸν γὰρ ἡμῖν, καὶ πρὸς αἰσχύνῃ κακόν,</l>
<l>θεοῦ διδόντος πολεμίους ἄνευ μάχης</l>
<l>φεύγειν ἐᾶσαι πολλὰ δράσαντας κακά.</l>
</sp>
<sp>
<speaker>Αἰνείας</speaker>
<l n="105">εἴθʼ ἦσθʼ ἀνὴρ εὔβουλος ὡς δρᾶσαι χερί.</l>
<l>ἀλλʼ οὐ γὰρ αὑτὸς πάντʼ ἐπίστασθαι βροτῶν</l>
<l>πέφυκεν· ἄλλῳ δʼ ἄλλο πρόσκειται γέρας,</l>
<l>σὲ μὲν μάχεσθαι, τοὺς δὲ βουλεύειν καλῶς·</l>
<l>ὅστις πυρὸς λαμπτῆρας ἐξήρθης κλύων</l>
<l n="110">φλέγειν Ἀχαιούς, καὶ στρατὸν μέλλεις ἄγειν</l>
<l>τάφρους ὑπερβὰς νυκτὸς ἐν καταστάσει.</l>
<l>καίτοι περάσας κοῖλον αὐλώνων βάθος,</l>
<l>εἰ μὴ κυρήσεις πολεμίους ἀπὸ χθονὸς</l>
<l>φεύγοντας, ἀλλὰ σὸν βλέποντας ἐς δόρυ,</l>
<l n="115">νικώμενος μὲν οὔτι μὴ μόλῃς πάλιν·</l>
<l>πῶς γὰρ περάσει σκόλοπας ἐν τροπῇ στρατός;</l>
<l>πῶς δʼ αὖ γεφύρας διαβαλοῦσʼ ἱππηλάται,</l>
<l>ἢν ἆρα μὴ θραύσαντες ἀντύγων χνόας;</l>
<l>νικῶν δʼ ἔφεδρον παῖδʼ ἔχεις τὸν Πηλέως,</l>
<l n="120">ὅς σʼ οὐκ ἐάσει ναυσὶν ἐμβαλεῖν φλόγα,</l>
<l>οὐδʼ ὧδʼ Ἀχαιούς, ὡς δοκεῖς, ἀναρπάσαι.</l>
<l>αἴθων γὰρ ἁνὴρ καὶ πεπύργωται χερί.</l>
<l>ἀλλὰ στρατὸν μὲν ἥσυχον παρʼ ἀσπίδας</l>
<l>εὕδειν ἐῶμεν ἐκ κόπων ἀρειφάτων,</l>
<l n="125">κατάσκοπον δὲ πολεμίων, ὃς ἂν θέλῃ,</l>
<l>πέμπειν δοκεῖ μοι· κἂν μὲν αἴρωνται φυγήν,</l>
<l>στείχοντες ἐμπέσωμεν Ἀργείων στρατῷ·</l>
<l>εἰ δʼ ἐς δόλον τινʼ ἥδʼ ἄγει φρυκτωρία,</l>
<l>μαθόντες ἐχθρῶν μηχανὰς κατασκόπου</l>
<l n="130">βουλευσόμεσθα· τήνδʼ ἔχω γνώμην, ἄναξ.</l>
</sp>
<milestone ed="p" n="131" unit="card"/>
<div2 type="strophe" n="1">
<sp>
<speaker>Χορός</speaker>
<l>τάδε δοκεῖ, τάδε μεταθέμενος νόει.</l>
<l>σφαλερὰ δʼ οὐ φιλῶ στρατηγῶν κράτη.</l>
<l>τί γὰρ ἄμεινον ἢ</l>
<l>ταχυβάταν νεῶν κατόπταν μολεῖν</l>
<l n="135">πέλας ὅ τί ποτʼ ἄρα δαΐοις</l>
<l>πυρὰ κατʼ ἀντίπρῳρα ναυστάθμων δαίεται;</l>
</sp>
<milestone ed="p" n="137" unit="card"/>
</div2>
<div2 type="iambic">
<sp>
<speaker>Ἕκτωρ</speaker>
<l>νικᾶτʼ, ἐπειδὴ πᾶσιν ἁνδάνει τάδε.</l>
<l>στείχων δὲ κοίμα συμμάχους· τάχʼ ἂν στρατὸς</l>
<l>κινοῖτʼ ἀκούσας νυκτέρους ἐκκλησίας.</l>
<l n="140">ἐγὼ δὲ πέμψω πολεμίων κατάσκοπον.</l>
<l>κἂν μέν τινʼ ἐχθρῶν μηχανὴν πυθώμεθα,</l>
<l>σὺ πάντʼ ἀκούσῃ καὶ παρὼν εἴσῃ λόγον·</l>
<l>ἐὰν δʼ ἀπαίρωσʼ ἐς φυγὴν ὁρμώμενοι,</l>
<l>σάλπιγγος αὐδὴν προσδοκῶν καραδόκει,</l>
<l n="145">ὡς οὐ μενοῦντά μʼ· ἀλλὰ προσμείξω νεῶν</l>
<l>ὁλκοῖσι νυκτὸς τῆσδʼ ἐπʼ Ἀργείων στρατῷ.</l>
</sp>
<sp>
<speaker>Αἰνείας</speaker>
<l>πέμφʼ ὡς τάχιστα· νῦν γὰρ ἀσφαλῶς φρονεῖς.</l>
<l>σὺν σοὶ δʼ ἔμʼ ὄψῃ καρτεροῦνθʼ, ὅταν δέῃ.</l>
</sp>
<sp>
<speaker>Ἕκτωρ</speaker>
<l>τίς δῆτα Τρώων οἳ πάρεισιν ἐν λόγῳ</l>
<l n="150">θέλει κατόπτης ναῦς ἐπʼ Ἀργείων μολεῖν;</l>
<l>τίς ἂν γένοιτο τῆσδε γῆς εὐεργέτης;</l>
<l>τίς φησιν; οὔτοι πάντʼ ἐγὼ δυνήσομαι</l>
<l>πόλει πατρῴᾳ συμμάχοις θʼ ὑπηρετεῖν.</l>
</sp>
<sp>
<speaker>Δόλων</speaker>
<l>ἐγὼ πρὸ γαίας τόνδε κίνδυνον θέλω</l>
<l n="155">ῥίψας κατόπτης ναῦς ἐπʼ Ἀργείων μολεῖν,</l>
<l>καὶ πάντʼ Ἀχαιῶν ἐκμαθὼν βουλεύματα</l>
<l>ἥξω· ἐπὶ τούτοις τόνδʼ ὑφίσταμαι πόνον.</l>
</sp>
<sp>
<speaker>Ἕκτωρ</speaker>
<l>ἐπώνυμος μὲν κάρτα καὶ φιλόπτολις</l>
<l>Δόλων· πατρὸς δὲ καὶ πρὶν εὐκλεᾶ δόμον</l>
<l n="160">νῦν δὶς τόσως ἔθηκας εὐκλεέστερον.</l>
</sp>
<sp>
<speaker>Δόλων</speaker>
<l>οὐκοῦν πονεῖν μὲν χρή, πονοῦντα δʼ ἄξιον</l>
<l>μισθὸν φέρεσθαι. παντὶ γὰρ προσκείμενον</l>
<l>κέρδος πρὸς ἔργῳ τὴν χάριν τίκτει διπλῆν.</l>
</sp>
<milestone ed="p" n="164" unit="card"/>
<sp>
<speaker>Ἕκτωρ</speaker>
<l>ναί, καὶ δίκαια ταῦτα κοὐκ ἄλλως λέγω.</l>
<l n="165">τάξαι δὲ μισθόν, πλὴν ἐμῆς τυραννίδος.</l>
</sp>
<sp>
<speaker>Δόλων</speaker>
<l>οὐ σῆς ἐρῶμεν πολιόχου τυραννίδος.</l>
</sp>
<sp>
<speaker>Ἕκτωρ</speaker>
<l>σὺ δʼ ἀλλὰ γήμας Πριαμιδῶν γαμβρὸς γενοῦ.</l>
</sp>
<sp>
<speaker>Δόλων</speaker>
<l>οὐδʼ ἐξ ἐμαυτοῦ μειζόνων γαμεῖν θέλω.</l>
</sp>
<sp>
<speaker>Ἕκτωρ</speaker>
<l>χρυσὸς πάρεστιν, εἰ τόδʼ αἰτήσεις γέρας.</l>
</sp>
<sp>
<speaker>Δόλων</speaker>
<l n="170">ἀλλʼ ἔστʼ ἐν οἴκοις· οὐ βίου σπανίζομεν.</l>
</sp>
<sp>
<speaker>Ἕκτωρ</speaker>
<l>τί δῆτα χρῄζεις ὧν κέκευθεν Ἴλιος;</l>
</sp>
<sp>
<speaker>Δόλων</speaker>
<l>ἑλὼν Ἀχαιοὺς δῶρά μοι ξυναίνεσον.</l>
</sp>
<sp>
<speaker>Ἕκτωρ</speaker>
<l>δώσω· σὺ δʼ αἴτει πλὴν στρατηλάτας νεῶν.</l>
</sp>
<sp>
<speaker>Δόλων</speaker>
<l>κτεῖνʼ, οὔ σʼ ἀπαιτῶ Μενέλεω σχέσθαι χέρα.</l>
</sp>
<sp>
<speaker>Ἕκτωρ</speaker>
<l n="175">οὐ μὴν τὸν Ἰλέως παῖδά μʼ ἐξαιτῇ λαβεῖν;</l>
</sp>
<sp>
<speaker>Δόλων</speaker>
<l>κακαὶ γεωργεῖν χεῖρες εὖ τεθραμμέναι.</l>
</sp>
<sp>
<speaker>Ἕκτωρ</speaker>
<l>τίνʼ οὖν Ἀχαιῶν ζῶντʼ ἀποινᾶσθαι θέλεις;</l>
</sp>
<sp>
<speaker>Δόλων</speaker>
<l>καὶ πρόσθεν εἶπον· ἔστι χρυσὸς ἐν δόμοις.</l>
</sp>
<sp>
<speaker>Ἕκτωρ</speaker>
<l>καὶ μὴν λαφύρων γʼ αὐτὸς αἱρήσῃ παρών.</l>
</sp>
<sp>
<speaker>Δόλων</speaker>
<l n="180">θεοῖσιν αὐτὰ πασσάλευε πρὸς δόμοις.</l>
</sp>
<sp>
<speaker>Ἕκτωρ</speaker>
<l>τί δῆτα μεῖζον τῶνδέ μʼ αἰτήσεις γέρας;</l>
</sp>
<sp>
<speaker>Δόλων</speaker>
<l>ἵππους Ἀχιλλέως· χρὴ δʼ ἐπʼ ἀξίοις πονεῖν</l>
<l>ψυχὴν προβάλλοντʼ ἐν κύβοισι δαίμονος.</l>
</sp>
<sp>
<speaker>Ἕκτωρ</speaker>
<l>καὶ μὴν ἐρῶντί γʼ ἀντερᾷς ἵππων ἐμοί·</l>
<l n="185">ἐξ ἀφθίτων γὰρ ἄφθιτοι πεφυκότες</l>
<l>τὸν Πηλέως φέρουσι θούριον γόνον·</l>
<l>δίδωσι δʼ αὐτοὺς πωλοδαμνήσας ἄναξ</l>
<l>Πηλεῖ Ποσειδῶν, ὡς λέγουσι, πόντιος.</l>
<l>ἀλλʼ οὔ σʼ ἐπάρας ψεύσομαι· δώσω δέ σοι,</l>
<l n="190">κάλλιστον οἴκοις κτῆμʼ, Ἀχιλλέως ὄχον.</l>
</sp>
<sp>
<speaker>Δόλων</speaker>
<l>αἰνῶ· λαβὼν δʼ ἄν φημι κάλλιστον Φρυγῶν</l>
<l>δῶρον δέχεσθαι τῆς ἐμῆς εὐσπλαγχνίας.</l>
<l>σὲ δʼ οὐ φθονεῖν χρή· μυρίʼ ἔστιν ἄλλα σοι,</l>
<l>ἐφʼ οἷσι τέρψῃ τῆσδʼ ἀριστεύων χθονός.</l>
</sp>
<milestone ed="p" n="195" unit="card"/>
</div2>
<div2 type="antistrophe">
<sp>
<speaker>Χορός</speaker>
<l n="195">μέγας ἀγών, μεγάλα δʼ ἐπινοεῖς ἑλεῖν·</l>
<l>μακάριός γε μὴν κυρήσας ἔσῃ.</l>
<l>πόνος ὅδʼ εὐκλεής·</l>
<l>μέγα δὲ κοιράνοισι γαμβρὸν πέλειν.</l>
<l>τὰ θεόθεν ἐπιδέτω Δίκα,</l>
<l n="200">τὰ δὲ παρʼ ἀνδράσιν τέλειά σοι φαίνεται.</l>
</sp>
</div2>
<div2 type="iambic">
<milestone ed="p" n="201" unit="card"/>
<sp>
<speaker>Δόλων</speaker>
<l>στείχοιμʼ ἄν· ἐλθὼν <add>δʼ</add> ἐς δόμους ἐφέστιος</l>
<l>σκευῇ πρεπόντως σῶμʼ ἐμὸν καθάψομαι,</l>
<l>κἀκεῖθεν ἥσω ναῦς ἐπʼ Ἀργείων πόδα.</l>
</sp>
<sp>
<speaker>Χορός</speaker>
<l>ἐπεὶ τίνʼ ἄλλην ἀντὶ τῆσδʼ ἕξεις στολήν;</l>
</sp>
<sp>
<speaker>Δόλων</speaker>
<l n="205">πρέπουσαν ἔργῳ κλωπικοῖς τε βήμασι.</l>
</sp>
<sp>
<speaker>Χορός</speaker>
<l>σοφοῦ παρʼ ἀνδρὸς χρὴ σοφόν τι μανθάνειν·</l>
<l>λέξον, τίς ἔσται τοῦδε σώματος σαγή;</l>
</sp>
<sp>
<speaker>Δόλων</speaker>
<l>λύκειον ἀμφὶ νῶτʼ ἐνάψομαι δορὰν</l>
<l>καὶ χάσμα θηρὸς ἀμφʼ ἐμῷ θήσω κάρᾳ,</l>
<l n="210">βάσιν τε χερσὶ προσθίαν καθαρμόσας</l>
<l>καὶ κῶλα κώλοις, τετράπουν μιμήσομαι</l>
<l>λύκου κέλευθον πολεμίοις δυσεύρετον,</l>
<l>τάφροις πελάζων καὶ νεῶν προβλήμασιν.</l>
<l>ὅταν δʼ ἔρημον χῶρον ἐμβαίνω ποδί,</l>
<l n="215">δίβαμος εἶμι· τῇδε σύγκειται δόλος.</l>
</sp>
<sp>
<speaker>Χορός</speaker>
<l>ἀλλʼ εὖ σʼ ὁ Μαίας παῖς ἐκεῖσε καὶ πάλιν</l>
<l>πέμψειεν Ἑρμῆς, ὅς γε φηλητῶν ἄναξ.</l>
<l>ἔχεις δὲ τοὔργον· εὐτυχεῖν μόνον σε δεῖ.</l>
</sp>
<sp>
<speaker>Δόλων</speaker>
<l>σωθήσομαί γε καὶ κτανὼν Ὀδυσσέως</l>
<l n="220">οἴσω κάρα σοι — σύμβολον δʼ ἔχων σαφὲς</l>
<l>φήσεις Δόλωνα ναῦς ἐπʼ Ἀργείων μολεῖν — </l>
<l>ἢ παῖδα Τυδέως· οὐδʼ ἀναιμάκτῳ χερὶ</l>
<l>ἥξω πρὸς οἴκους πρὶν φάος μολεῖν χθόνα.</l>
</sp>
</div2>
</div1>
<milestone ed="p" n="224" unit="card"/>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>Θυμβραῖε καὶ Δάλιε καὶ Λυκίας</l>
<l n="225">ναὸν ἐμβατεύων</l>
<l>Ἄπολλον, ὦ δία κεφαλά, μόλε τοξή-</l>
<l>ρης, ἱκοῦ ἐννύχιος</l>
<l n="229">καὶ γενοῦ σωτήριος ἀνέρι πομπᾶς</l>
<l n="230">ἁγεμὼν καὶ ξύλλαβε Δαρδανίδαις,</l>
<l>ὦ παγκρατές, ὦ Τροΐας</l>
<l>τείχη παλαιὰ δείμας.</l>
</sp>
<milestone ed="p" n="233" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>μόλοι δὲ ναυκλήρια, καὶ στρατιᾶς</l>
<l>Ἑλλάδος διόπτας</l>
<l n="235">ἵκοιτο, καὶ κάμψειε πάλιν θυμέλας οἴ-</l>
<l>κων πατρὸς Ἰλιάδας.</l>
<l>Φθιάδων δʼ ἵππων ποτʼ ἐπʼ ἄντυγα βαίη,</l>
<l>δεσπότου πέρσαντος Ἀχαιὸν Ἄρη,</l>
<l n="240">τὰς πόντιος Αἰακίδᾳ</l>
<l>Πηλεῖ δίδωσι δαίμων.</l>
</sp>
<milestone ed="p" n="242" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l n="243">ἐπεὶ πρό τʼ οἴκων πρό τε γᾶς ἔτλα μόνος</l>
<l>ναύσταθμα βὰς κατιδεῖν· ἄγαμαι</l>
<l n="245">λήματος· ἦ σπανία <add>τις</add>
</l>
<l>τῶν ἀγαθῶν, ὅταν ᾖ</l>
<l>δυσάλιος ἐν πελάγει</l>
<l>καὶ σαλεύῃ</l>
<l n="250">πόλις. ἔστι Φρυγῶν τις ἔστιν ἄλκιμος·</l>
<l>ἔνι δὲ θράσος ἐν αἰχ-</l>
<l>μᾷ· πόθι Μυσῶν ὃς ἐμὰν</l>
<l>συμμαχίαν ἀτίζει;</l>
</sp>
<milestone ed="p" n="254" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>τίνʼ ἄνδρʼ Ἀχαιῶν ὁ πεδοστιβὴς σφαγεὺς</l>
<l n="255">οὐτάσει ἐν κλισίαις, τετράπουν</l>
<l>μῖμον ἔχων ἐπιγαίου</l>
<l>θηρός; ἕλοι Μενέλαν,</l>
<l>κτανὼν δʼ Ἀγαμεμνόνιον</l>
<l>κρᾶτʼ ἐνέγκοι</l>
<l n="260">Ἑλένᾳ κακόγαμβρον ἐς χέρας γόον,</l>
<l>ὃς ἐπὶ πόλιν, ὃς ἐπὶ</l>
<l>γᾶν Τροΐαν χιλιόναυν</l>
<l>ἤλυθʼ ἔχων στρατείαν.</l>
</sp>
</div2>
</div1>
<milestone ed="p" n="264" unit="card"/>
<div1 type="episode">
<sp>
<speaker>Ἄγγελος Ποιμήν</speaker>
<l>ἄναξ, τοιούτων δεσπόταισιν ἄγγελος</l>
<l n="265">εἴην τὸ λοιπὸν οἷά σοι φέρω μαθεῖν.</l>
</sp>
<sp>
<speaker>Ἕκτωρ</speaker>
<l>ἦ πόλλʼ ἀγρώταις σκαιὰ πρόσκειται φρενί·</l>
<l>καὶ γὰρ σὺ ποίμνας δεσπόταις τευχεσφόροις</l>
<l>ἥκειν ἔοικας ἀγγελῶν ἵνʼ οὐ πρέπει.</l>
<l>οὐκ οἶσθα δῶμα τοὐμὸν ἢ θρόνους πατρός,</l>
<l n="270">οἷ χρῆν γεγωνεῖν σʼ εὐτυχοῦντα ποίμνια;</l>
</sp>
<sp>
<speaker>Ἄγγελος</speaker>
<l>σκαιοὶ βοτῆρές ἐσμεν· οὐκ ἄλλως λέγω.</l>
<l>ἀλλʼ οὐδὲν ἧσσον σοι φέρω κεδνοὺς λόγους.</l>
</sp>
<sp>
<speaker>Ἕκτωρ</speaker>
<l>παῦσαι λέγων μοι τὰς προσαυλείους τύχας·</l>
<l>μάχας πρὸ χειρῶν καὶ δόρη βαστάζομεν.</l>
</sp>
<sp>
<speaker>Ἄγγελος</speaker>
<l n="275">τοιαῦτα κἀγὼ σημανῶν ἐλήλυθα·</l>
<l>ἀνὴρ γὰρ ἀλκῆς μυρίας στρατηλατῶν</l>
<l>στείχει φίλος σοὶ σύμμαχός τε τῇδε γῇ.</l>
</sp>
<sp>
<speaker>Ἕκτωρ</speaker>
<l>ποίας πατρῴας γῆς ἐρημώσας πέδον;</l>
</sp>
<sp>
<speaker>Ἄγγελος</speaker>
<l>Θρῄκης· πατρὸς δὲ Στρυμόνος κικλήσκεται.</l>
</sp>
<sp>
<speaker>Ἕκτωρ</speaker>
<l n="280">Ῥῆσον τιθέντʼ ἔλεξας ἐν Τροίᾳ πόδα;</l>
</sp>
<sp>
<speaker>Ἄγγελος</speaker>
<l>ἔγνως· λόγου δὲ δὶς τόσου μʼ ἐκούφισας.</l>
</sp>
<sp>
<speaker>Ἕκτωρ</speaker>
<l>καὶ πῶς πρὸς Ἴδης ὀργάδας πορεύεται,</l>
<l>πλαγχθεὶς πλατείας πεδιάδος θʼ ἁμαξιτοῦ;</l>
</sp>
<milestone ed="p" n="284" unit="card"/>
<sp>
<speaker>Ἄγγελος</speaker>
<l>οὐκ οἶδʼ ἀκριβῶς· εἰκάσαι γε μὴν πάρα.</l>
<l n="285">νυκτὸς γὰρ οὔτι φαῦλον ἐμβαλεῖν στρατόν,</l>
<l>κλύοντα πλήρη πεδία πολεμίας χερός.</l>
<l>φόβον δʼ ἀγρώσταις, οἳ κατʼ Ἰδαῖον λέπας</l>
<l>οἰκοῦμεν αὐτόρριζον ἑστίαν χθονός,</l>
<l>παρέσχε δρυμὸν νυκτὸς ἔνθηρον μολών.</l>
<l n="290">πολλῇ γὰρ ἠχῇ Θρῄκιος ῥέων στρατὸς</l>
<l>ἔστειχε· θάμβει δʼ ἐκπλαγέντες ἵεμεν</l>
<l>ποίμνας πρὸς ἄκρας, μή τις Ἀργείων μόλῃ</l>
<l>λεηλατήσων καὶ σὰ πορθήσων σταθμά,</l>
<l>πρὶν δὴ διʼ ὤτων γῆρυν οὐχ Ἑλληνικὴν</l>
<l n="295">ἐδεξάμεσθα καὶ μετέστημεν φόβου.</l>
<l>στείχων δʼ ἄνακτος προυξερευνητὰς ὁδοῦ</l>
<l>ἀνιστόρησα Θρῃκίοις προσφθέγμασι,</l>
<l>Τίς ὁ στρατηγὸς καὶ τίνος κεκλημένος</l>
<l>στείχει πρὸς ἄστυ Πριαμίδαισι σύμμαχος;</l>
<l n="300">
<milestone ed="P" unit="para"/>καὶ πάντʼ ἀκούσας ὧν ἐφιέμην μαθεῖν,</l>
<l>ἔστην· ὁρῶ δὲ Ῥῆσον ὥστε δαίμονα</l>
<l>ἑστῶτʼ ἐν ἵπποις Θρῃκίοις τʼ ὀχήμασι.</l>
<l>χρυσῆ δὲ πλάστιγξ αὐχένα ζυγηφόρον</l>
<l>πώλων ἔκλῃε χιόνος ἐξαυγεστέρων.</l>
<l n="305">πέλτη δʼ ἐπʼ ὤμων χρυσοκολλήτοις τύποις</l>
<l>ἔλαμπε· Γοργὼν δʼ ὡς ἐπʼ αἰγίδος θεᾶς</l>
<l>χαλκῆ μετώποις ἱππικοῖσι πρόσδετος</l>
<l>πολλοῖσι σὺν κώδωσιν ἐκτύπει φόβον.</l>
<l>στρατοῦ δὲ πλῆθος οὐδʼ ἂν ἐν ψήφου λόγῳ</l>
<l n="310">θέσθαι δυναίμην, ὡς ἄπλατον ἦν ἰδεῖν,</l>
<l>πολλοὶ μὲν ἱππῆς, πολλὰ πελταστῶν τέλη,</l>
<l>πολλοὶ δʼ ἀτράκτων τοξόται, πολὺς δʼ ὄχλος</l>
<l>γυμνὴς ὁμαρτῇ, Θρῃκίαν ἔχων στολήν.</l>
<l>τοιόσδε Τροίᾳ σύμμαχος πάρεστʼ ἀνήρ,</l>
<l n="315">ὃν οὔτε φεύγων οὔθʼ ὑποσταθεὶς δορὶ</l>
<l>ὁ Πηλέως παῖς ἐκφυγεῖν δυνήσεται.</l>
</sp>
<sp>
<speaker>Χορός</speaker>
<l>ὅταν πολίταις εὐσταθῶσι δαίμονες,</l>
<l>ἕρπει κατάντης ξυμφορὰ πρὸς τἀγαθά.</l>
</sp>
<milestone ed="p" n="319" unit="card"/>
<sp>
<speaker>Ἕκτωρ</speaker>
<l>πολλούς, ἐπειδὴ τοὐμὸν εὐτυχεῖ δόρυ</l>
<l n="320">καὶ Ζεὺς πρὸς ἡμῶν ἐστιν, εὑρήσω φίλους.</l>
<l>ἀλλʼ οὐδὲν αὐτῶν δεόμεθʼ, οἵτινες πάλαι</l>
<l>μὴ ξυμπονοῦσιν, ἡνίκʼ ἐξώστης Ἄρης</l>
<l>ἔθραυε λαίφη τῆσδε γῆς μέγας πνέων.</l>
<l>Ῥῆσος δʼ ἔδειξεν οἷος ἦν Τροίᾳ φίλος·</l>
<l n="325">ἥκει γὰρ ἐς δαῖτʼ, οὐ παρὼν κυνηγέταις</l>
<l>αἱροῦσι λείαν οὐδὲ συγκαμὼν δορί.</l>
</sp>
<sp>
<speaker>Χορός</speaker>
<l>ὀρθῶς ἀτίζεις κἀπίμομφος εἶ φίλοις·</l>
<l>δέχου δὲ τοὺς θέλοντας ὠφελεῖν πόλιν.</l>
</sp>
<sp>
<speaker>Ἕκτωρ</speaker>
<l>ἀρκοῦμεν οἱ σῴζοντες Ἴλιον πάλαι.</l>
</sp>
<sp>
<speaker>Χορός</speaker>
<l n="330">πέποιθας ἤδη πολεμίους ᾑρηκέναι;</l>
</sp>
<sp>
<speaker>Ἕκτωρ</speaker>
<l>πέποιθα· δείξει τοὐπιὸν σέλας θεοῦ.</l>
</sp>
<sp>
<speaker>Χορός</speaker>
<l>ὅρα τὸ μέλλον· πόλλʼ ἀναστρέφει θεός.</l>
</sp>
<sp>
<speaker>Ἕκτωρ</speaker>
<l>μισῶ φίλοισιν ὕστερον βοηδρομεῖν.</l>
<l n="336">ὃ δʼ οὖν, ἐπείπερ ἦλθε, σύμμαχος μὲν οὔ,</l>
<l>ξένος δὲ πρὸς τράπεζαν ἡκέτω ξένων·</l>
<l>χάρις γὰρ αὐτῷ Πριαμιδῶν διώλετο.</l>
</sp>
<sp>
<speaker>Χορός</speaker>
<l n="334">ἄναξ, ἀπωθεῖν συμμάχους ἐπίφθονον.</l>
</sp>
<sp>
<speaker>Ἄγγελος</speaker>
<l n="335">φόβος γένοιτʼ ἂν πολεμίοις ὀφθεὶς μόνον.</l>
</sp>
<sp>
<speaker>Ἕκτωρ</speaker>
<l n="339">σύ τʼ εὖ παραινεῖς καὶ σὺ καιρίως σκοπεῖς.</l>
<l n="340">ὁ χρυσοτευχὴς δʼ οὕνεκʼ ἀγγέλου λόγων</l>
<l>Ῥῆσος παρέστω τῇδε σύμμαχος χθονί.</l>
</sp>
</div1>
<milestone ed="p" n="342" unit="card"/>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>Ἀδράστεια μὲν ἁ Διὸς</l>
<l>παῖς εἴργοι στομάτων φθόνον·</l>
<l>φράσω γὰρ δὴ ὅσον μοι ψυχᾷ</l>
<l n="345">προσφιλές ἐστιν εἰπεῖν.</l>
<l>ἥκεις, ὦ ποταμοῦ παῖ,</l>
<l>ἥκεις, ἐπλάθης Φιλίου πρὸς αὐλὰν</l>
<l>ἀσπαστός, ἐπεί σε χρόνῳ</l>
<l>Πιερὶς μάτηρ ὅ τε καλλιγέφυ-</l>
<l n="350">ρος ποταμὸς πορεύει</l>
</sp>
<milestone ed="p" n="351" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>Στρυμών, ὅς ποτε τᾶς μελῳ-</l>
<l>δοῦ Μούσας διʼ ἀκηράτων</l>
<l>δινηθεὶς ὑδροειδὴς κόλπων</l>
<l>σὰν ἐφύτευσεν ἥβαν.</l>
<l n="355">σύ μοι Ζεὺς ὁ φαναῖος</l>
<l>ἥκεις διφρεύων βαλιαῖσι πώλοις.</l>
<l>νῦν, ὦ πατρὶς ὦ Φρυγία,</l>
<l>ξὺν θεῷ νῦν σοι τὸν ἐλευθέριον</l>
<l>Ζῆνα πάρεστιν εἰπεῖν.</l>
</sp>
<milestone ed="p" n="360" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l n="360">ἆρά ποτʼ αὖθις ἁ παλαιὰ Τροΐα</l>
<l>τοὺς προπότας παναμερεύ-</l>
<l>σει θιάσους ἐρώτων</l>
<l>ψαλμοῖσι καὶ κυλίκων οἰνοπλανή-</l>
<l>τοις ὑποδεξίαις ἁμίλ-</l>
<l n="365">λαις κατὰ πόντον Ἀτρειδᾶν</l>
<l>Σπάρταν οἰχομένων</l>
<l>Ἰλιάδος παρʼ ἀκτᾶς;</l>
<l>ὦ φίλος, εἴθε μοι</l>
<l>σᾷ χερὶ καὶ σῷ δορὶ πρά-</l>
<l n="369b">ξας τάδʼ ἐς οἶκον ἔλθοις.</l>
</sp>
<milestone ed="p" n="370" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l n="370">ἐλθέ, φάνηθι, τὰν ζάχρυσον προβαλοῦ</l>
<l>Πηλεΐδα κατʼ ὄμμα πέλ-</l>
<l>ταν δοχμίαν πεδαίρων</l>
<l>σχιστὰν παρʼ ἄντυγα, πώλους ἐρεθί-</l>
<l>ζων δίβολόν τʼ ἄκοντα πάλ-</l>
<l n="375">λων. σὲ γὰρ οὔτις ὑποστὰς</l>
<l>Ἀργείας ποτʼ ἐν Ἥ-</l>
<l>ρας δαπέδοις χορεύσει·</l>
<l n="377b">ἀλλά νιν ἅδε γᾶ</l>
<l>καπφθίμενον Θρῃκὶ μόρῳ</l>
<l n="378b">φίλτατον ἄχθος οἴσει.</l>
</sp>
</div2>
</div1>
<milestone ed="p" n="379" unit="card"/>
<div1 type="episode">
<div2 type="anapests">
<sp>
<speaker>Χορός</speaker>
<l>ἰὼ ἰώ, μέγας ὦ βασιλεῦ.</l>
<l n="380">καλόν, ὦ Θρῄκη,</l>
<l>σκύμνον ἔθρεψας πολίαρχον ἰδεῖν.</l>
<l>ἴδε χρυσόδετον σώματος ἀλκήν,</l>
<l>κλύε καὶ κόμπους κωδωνοκρότους</l>
<l>παρὰ πορπάκων κελαδοῦντας.</l>
<l n="385">θεός, ὦ Τροία, θεός, αὐτὸς Ἄρης</l>
<l>ὁ Στρυμόνιος πῶλος ἀοιδοῦ</l>
<l>Μούσης ἥκων καταπνεῖ σε.</l>
</sp>
<milestone ed="p" n="388" unit="card"/>
</div2>
<div2 type="iambics">
<sp>
<speaker>Ῥῆσος</speaker>
<l>χαῖρʼ, ἐσθλὸς ἐσθλοῦ παῖς, τύραννε τῆσδε γῆς,</l>
<l>Ἕκτορ· παλαιᾷ σʼ ἡμέρᾳ προσεννέπω.</l>
<l n="390">χαίρω δέ σʼ εὐτυχοῦντα καὶ προσήμενον</l>
<l>πύργοισιν ἐχθρῶν· συγκατασκάψων δʼ ἐγὼ</l>
<l>τείχη πάρειμι καὶ νεῶν πρήσων σκάφη.</l>
</sp>
<sp>
<speaker>Ἕκτωρ</speaker>
<l>παῖ τῆς μελῳδοῦ μητέρος Μουσῶν μιᾶς</l>
<l>Θρῃκός τε ποταμοῦ Στρυμόνος, φιλῶ λέγειν</l>
<l n="395">τἀληθὲς αἰεὶ κοὐ διπλοῦς πέφυκʼ ἀνήρ.</l>
<l>πάλαι πάλαι χρῆν τῇδε συγκάμνειν χθονὶ</l>
<l>ἐλθόντα, καὶ μὴ τοὐπί σʼ Ἀργείων ὕπο</l>
<l>Τροίαν ἐᾶσαι πολεμίῳ πεσεῖν δορί.</l>
<l>οὐ γάρ τι λέξεις ὡς ἄκλητος ὢν φίλοις</l>
<l n="400">οὐκ ἦλθες οὐδʼ ἤμυνας οὐδʼ ἐπεστράφης.</l>
<l>τίς γάρ σε κῆρυξ ἢ γερουσία Φρυγῶν</l>
<l>ἐλθοῦσʼ ἀμύνειν οὐκ ἐπέσκηψεν πόλει;</l>
<l>ποῖον δὲ δώρων κόσμον οὐκ ἐπέμψαμεν;</l>
<l>σὺ δʼ ἐγγενὴς ὢν βάρβαρός τε βαρβάρους</l>
<l n="405">Ἕλλησιν ἡμᾶς προύπιες τὸ σὸν μέρος.</l>
<l>καίτοι σε μικρᾶς ἐκ τυραννίδος μέγαν</l>
<l>Θρῃκῶν ἄνακτα τῇδʼ ἔθηκʼ ἐγὼ χερί,</l>
<l>ὅτʼ ἀμφὶ Πάγγαιόν τε Παιόνων τε γῆν</l>
<l>Θρῃκῶν ἀρίστοις ἐμπεσὼν κατὰ στόμα</l>
<l n="410">ἔρρηξα πέλτην, σοὶ δὲ δουλώσας λεὼν</l>
<l>παρέσχον· ὧν σὺ λακτίσας πολλὴν χάριν,</l>
<l>φίλων νοσούντων ὕστερος βοηδρομεῖς.</l>
<l>οἱ δʼ οὐδὲν ἡμῖν ἐν γένει πεφυκότες,</l>
<l>πάλαι παρόντες, οἳ μὲν ἐν χωστοῖς τάφοις</l>
<l n="415">κεῖνται πεσόντες, πίστις οὐ σμικρὰ πόλει,</l>
<l>οἳ δʼ ἔν θʼ ὅπλοισι καὶ παρʼ ἱππείοις ὄχοις</l>
<l>ψυχρὰν ἄησιν δίψιόν τε πῦρ θεοῦ</l>
<l>μένουσι καρτεροῦντες, οὐκ ἐν δεμνίοις</l>
<l>πυκνὴν ἄμυστιν ὡς σὺ δεξιούμενοι.</l>
<l n="420">ταῦθʼ, ὡς ἂν εἰδῇς Ἕκτορʼ ὄντʼ ἐλεύθερον,</l>
<l>καὶ μέμφομαί σοι καὶ λέγω κατʼ ὄμμα σόν.</l>
</sp>
<milestone ed="p" n="422" unit="card"/>
<sp>
<speaker>Ῥῆσος</speaker>
<l>τοιοῦτός εἰμι καὐτός, εὐθεῖαν λόγων</l>
<l>τέμνων κέλευθον, κοὐ διπλοῦς πέφυκʼ ἀνήρ.</l>
<l>ἐγὼ δὲ μεῖζον ἢ σὺ τῆσδʼ ἀπὼν χθονὸς</l>
<l n="425">λύπῃ πρὸς ἧπαρ δυσφορῶν ἐτειρόμην·</l>
<l>ἀλλʼ ἀγχιτέρμων γαῖά μοι, Σκύθης λεώς,</l>
<l>μέλλοντι νόστον τὸν πρὸς Ἴλιον περᾶν</l>
<l>ξυνῆψε πόλεμον· Εὐξένου δʼ ἀφικόμην</l>
<l>πόντου πρὸς ἀκτάς, Θρῇκα πορθμεύσων στρατόν.</l>
<l n="430">ἔνθʼ αἱματηρὸς πέλανος ἐς γαῖαν Σκύθης</l>
<l>ἠντλεῖτο λόγχῃ Θρῄξ τε συμμιγὴς φόνος.</l>
<l>τοιάδε τοί μʼ ἀπεῖργε συμφορὰ πέδον</l>
<l>Τροίας ἱκέσθαι σύμμαχόν τέ σοι μολεῖν.</l>
<l>ἐπεὶ δʼ ἔπερσα, τῶνδʼ ὁμηρεύσας τέκνα</l>
<l n="435">τάξας <add>τʼ</add> ἔτειον δασμὸν ἐς δόμους φέρειν,</l>
<l>ἥκω περάσας ναυσὶ πόντιον στόμα,</l>
<l>τὰ δʼ ἄλλα πεζὸς γῆς περῶν ὁρίσματα — </l>
<l>οὐχ ὡς σὺ κομπεῖς τὰς ἐμὰς ἀμύστιδας,</l>
<l>οὐδʼ ἐν ζαχρύσοις δώμασιν κοιμώμενος,</l>
<l n="440">ἀλλʼ οἷα πόντον Θρῄκιον φυσήματα</l>
<l>κρυσταλλόπηκτα Παιόνας τʼ ἐπεζάρει,</l>
<l>ξὺν τοῖσδʼ ἄυπνος οἶδα τλὰς πορπάμασιν.</l>
<l>ἀλλʼ ὕστερος μὲν ἦλθον, ἐν καιρῷ δʼ ὅμως·</l>
<l>σὺ μὲν γὰρ ἤδη δέκατον αἰχμάζεις ἔτος</l>
<l n="445">κοὐδὲν περαίνεις, ἡμέραν δʼ ἐξ ἡμέρας</l>
<l>πίπτεις κυβεύων τὸν πρὸς Ἀργείους Ἄρη·</l>
<l>ἐμοὶ δὲ φῶς ἓν ἡλίου καταρκέσει</l>
<l>πέρσαντι πύργους ναυστάθμοις ἐπεσπεσεῖν</l>
<l>κτεῖναί τʼ Ἀχαιούς· θατέρᾳ δʼ ἀπʼ Ἰλίου</l>
<l n="450">πρὸς οἶκον εἶμι, συντεμὼν τοὺς σοὺς πόνους,</l>
<l>ὑμῶν δὲ μή τις ἀσπίδʼ ἄρηται χερί·</l>
<l>ἐγὼ γὰρ ἕξω τοὺς μέγʼ αὐχοῦντας δορὶ</l>
<l>πέρσας Ἀχαιούς, καίπερ ὕστερος μολών.</l>
</sp>
<milestone ed="p" n="454" unit="card"/>
</div2>
<div2 type="strophe" n="1">
<sp>
<speaker>Χορός</speaker>
<l>ἰὼ ἰώ.</l>
<l n="455">φίλα θροεῖς, φίλος Διόθεν εἶ· μόνον</l>
<l>φθόνον ἄμαχον ὕπατος</l>
<l>Ζεὺς θέλοι ἀμφὶ σοῖς λόγοισιν εἴργειν.</l>
<l n="459">τὸ δὲ νάιον Ἀργόθεν δόρυ</l>
<l n="460">οὔτε πρίν τινʼ οὔτε νῦν</l>
<l>ἀνδρῶν ἐπόρευσε σέθεν κρείσσω. πῶς μοι</l>
<l>Ἀχιλεὺς τὸ σὸν ἔγχος ἂν δύναιτο,</l>
<l>πῶς δʼ Αἴας ὑπομεῖναι;</l>
<l>εἰ γὰρ ἐγὼ τόδʼ ἦμαρ εἰσίδοιμʼ, ἄναξ,</l>
<l n="465">ὅτῳ πολυφόνου</l>
<l>χειρὸς † ἀποινάσαιο † λόγχᾳ.</l>
</sp>
</div2>
<div2 type="iambic">
<milestone ed="p" n="467" unit="card"/>
<sp>
<speaker>Ῥῆσος</speaker>
<l>τοιαῦτα μέν σοι τῆς μακρᾶς ἀπουσίας</l>
<l>πρᾶξαι παρέξω — σὺν δʼ Ἀδραστείᾳ λέγω — </l>
<l>ἐπειδἂν ἐχθρῶν τήνδʼ ἐλευθέραν πόλιν</l>
<l n="470">θῶμεν θεοῖσί τʼ ἀκροθίνιʼ ἐξέλῃς,</l>
<l>ξὺν σοὶ στρατεύειν γῆν ἐπʼ Ἀργείων θέλω</l>
<l>καὶ πᾶσαν ἐλθὼν Ἑλλάδʼ ἐκπέρσαι δορί,</l>
<l>ὡς ἂν μάθωσιν ἐν μέρει πάσχειν κακῶς.</l>
</sp>
<sp>
<speaker>Ἕκτωρ</speaker>
<l>εἰ τοῦ παρόντος τοῦδʼ ἀπαλλαχθεὶς κακοῦ</l>
<l n="475">πόλιν νεμοίμην ὡς τὸ πρίν ποτʼ ἀσφαλῆ,</l>
<l>ἦ κάρτα πολλὴν θεοῖς ἂν εἰδείην χάριν.</l>
<l>τὰ δʼ ἀμφί τʼ Ἄργος καὶ νομὸν τὸν Ἑλλάδος</l>
<l>οὐχ ὧδε πορθεῖν ῥᾴδιʼ, ὡς λέγεις, δορί.</l>
</sp>
<sp>
<speaker>Ῥῆσος</speaker>
<l>οὐ τούσδʼ ἀριστέας φασὶν Ἑλλήνων μολεῖν;</l>
</sp>
<sp>
<speaker>Ἕκτωρ</speaker>
<l n="480">κοὐ μεμφόμεσθά γʼ, ἀλλʼ ἄδην ἐλαύνομεν.</l>
</sp>
<sp>
<speaker>Ῥῆσος</speaker>
<l>οὐκ οὖν κτανόντες τούσδε πᾶν εἰργάσμεθα;</l>
</sp>
<sp>
<speaker>Ἕκτωρ</speaker>
<l>μή νυν τὰ πόρρω τἀγγύθεν μεθεὶς σκόπει.</l>
</sp>
<sp>
<speaker>Ῥῆσος</speaker>
<l>ἀρκεῖν ἔοικέ σοι παθεῖν, δρᾶσαι δὲ μή.</l>
</sp>
<sp>
<speaker>Ἕκτωρ</speaker>
<l>πολλῆς γὰρ ἄρχω κἀνθάδʼ ὢν τυραννίδος.</l>
<l n="485">ἀλλʼ εἴτε λαιὸν εἴτε δεξιὸν κέρας</l>
<l>εἴτʼ ἐν μέσοισι συμμάχοις πάρεστί σοι</l>
<l>πέλτην ἐρεῖσαι καὶ καταστῆσαι στρατόν.</l>
</sp>
<milestone ed="p" n="488" unit="card"/>
<sp>
<speaker>Ῥῆσος</speaker>
<l>μόνος μάχεσθαι πολεμίοις, Ἕκτορ, θέλω.</l>
<l>εἰ δʼ αἰσχρὸν ἡγῇ μὴ συνεμπρῆσαι νεῶν</l>
<l n="490">πρύμνας, πονήσας τὸν πάρος πολὺν χρόνον,</l>
<l>τάξον μʼ Ἀχιλλέως καὶ στρατοῦ κατὰ στόμα.</l>
</sp>
<sp>
<speaker>Ἕκτωρ</speaker>
<l>οὐκ ἔστʼ ἐκείνῳ θοῦρον ἐντάξαι δόρυ.</l>
</sp>
<sp>
<speaker>Ῥῆσος</speaker>
<l>καὶ μὴν λόγος γʼ ἦν ὡς ἔπλευσʼ ἐπʼ Ἴλιον.</l>
</sp>
<sp>
<speaker>Ἕκτωρ</speaker>
<l>ἔπλευσε καὶ πάρεστιν· ἀλλὰ μηνίων</l>
<l n="495">στρατηλάταισιν οὐ συναίρεται δόρυ.</l>
</sp>
<sp>
<speaker>Ῥῆσος</speaker>
<l>τίς δὴ μετʼ αὐτὸν ἄλλος εὐδοξεῖ στρατοῦ;</l>
</sp>
<sp>
<speaker>Ἕκτωρ</speaker>
<l>Αἴας ἐμοὶ μὲν οὐδὲν ἡσσᾶσθαι δοκεῖ</l>
<l>χὡ Τυδέως παῖς· ἔστι δʼ αἱμυλώτατον</l>
<l>κρότημʼ Ὀδυσσεύς, λῆμά τʼ ἀρκούντως θρασὺς</l>
<l n="500">καὶ πλεῖστα χώραν τήνδʼ ἀνὴρ καθυβρίσας·</l>
<l>ὃς εἰς Ἀθάνας σηκὸν ἔννυχος μολὼν</l>
<l>κλέψας ἄγαλμα ναῦς ἐπʼ Ἀργείων φέρει.</l>
<l>ἤδη δʼ ἀγύρτης πτωχικὴν ἔχων στολὴν</l>
<l>ἐσῆλθε πύργους, πολλὰ δʼ Ἀργείοις κακὰ</l>
<l n="505">ἠρᾶτο, πεμφθεὶς Ἰλίου κατάσκοπος·</l>
<l>κτανὼν δὲ φρουροὺς καὶ παραστάτας πυλῶν</l>
<l>ἐξῆλθεν· αἰεὶ δʼ ἐν λόχοις εὑρίσκεται</l>
<l>Θυμβραῖον ἀμφὶ βωμὸν ἄστεως πέλας</l>
<l>θάσσων· κακῷ δὲ μερμέρῳ παλαίομεν.</l>
</sp>
<sp>
<speaker>Ῥῆσος</speaker>
<l n="510">οὐδεὶς ἀνὴρ εὔψυχος ἀξιοῖ λάθρᾳ</l>
<l>κτεῖναι τὸν ἐχθρόν, ἀλλʼ ἰὼν κατὰ στόμα.</l>
<l>τοῦτον δʼ ὃν ἵζειν φὴς σὺ κλωπικὰς ἕδρας</l>
<l>καὶ μηχανᾶσθαι, ζῶντα συλλαβὼν ἐγὼ</l>
<l>πυλῶν ἐπʼ ἐξόδοισιν ἀμπείρας ῥάχιν</l>
<l n="515">στήσω πετεινοῖς γυψὶ θοινατήριον.</l>
<l>λῃστὴν γὰρ ὄντα καὶ θεῶν ἀνάκτορα</l>
<l>συλῶντα δεῖ νιν τῷδε κατθανεῖν μόρῳ.</l>
</sp>
<sp>
<speaker>Ἕκτωρ</speaker>
<l>νῦν μὲν καταυλίσθητε· καὶ γὰρ εὐφρόνη.</l>
<l>δείξω δʼ ἐγώ σοι χῶρον, ἔνθα χρὴ στρατὸν</l>
<l n="520">τὸν σὸν νυχεῦσαι τοῦ τεταγμένου δίχα.</l>
<l>ξύνθημα δʼ ἡμῖν Φοῖβος, ἤν τι καὶ δέῃ·</l>
<l>μέμνησʼ ἀκούσας, Θρῃκί τʼ ἄγγειλον στρατῷ.</l>
<l>ὑμᾶς δὲ βάντας χρὴ προταινὶ τάξεων</l>
<l>φρουρεῖν ἐγερτὶ καὶ νεῶν κατάσκοπον</l>
<l n="525">δέχθαι Δόλωνα· καὶ γάρ, εἴπερ ἐστὶ σῶς,</l>
<l>ἤδη πελάζει στρατοπέδοισι Τρωικοῖς.</l>
</sp>
</div2>
</div1>
<milestone ed="p" n="527" unit="card"/>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>τίνος ἁ φυλακά; τίς ἀμείβει</l>
<l>τὰν ἐμάν; πρῶτα</l>
<l>δύεται σημεῖα καὶ ἑπτάποροι</l>
<l n="530">Πλειάδες αἰθέριαι· μέσα δʼ αἰετὸς οὐρανοῦ ποτᾶται.</l>
<l n="532">— ἔγρεσθε, τί μέλλετε; κοιτᾶν</l>
<l>ἔγρεσθε πρὸς φυλακάν.</l>
<l>οὐ λεύσσετε μηνάδος αἴγλαν;</l>
<l n="535">— ἀὼς δὴ πέλας, ἀὼς</l>
<l>γίγνεται, καί τις προδρόμων</l>
<l>ὅδε γʼ ἐστὶν ἀστήρ.</l>
<l>— τίς ἐκηρύχθη πρώτην φυλακήν;</l>
<l>— Μυγδόνος υἱόν φασι Κόροιβον.</l>
<l n="540">— τίς γὰρ ἐπʼ αὐτῷ; — Κίλικας Παίων</l>
<l>στρατὸς ἤγειρεν, Μυσοὶ δʼ ἡμᾶς.</l>
<l n="543">— οὐκ οὖν Λυκίους πέμπτην φυλακὴν</l>
<l>βάντας ἐγείρειν</l>
<l n="545">καιρὸς κλήρου κατὰ μοῖραν;</l>
</sp>
<milestone ed="p" n="546" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="547">καὶ μὴν ἀΐω· Σιμόεντος</l>
<l>ἡμένα κοίτας</l>
<l>φοινίας ὑμνεῖ πολυχορδοτάτᾳ</l>
<l n="550">γήρυϊ παιδολέτωρ μελοποιὸν ἀηδονὶς μέριμναν.</l>
<l>— ἤδη δὲ νέμουσι κατʼ Ἴδαν</l>
<l>ποίμνια· νυκτιβρόμου</l>
<l>σύριγγος ἰὰν κατακούω.</l>
<l>— θέλγει δʼ ὄμματος ἕδραν</l>
<l n="555">ὕπνος· ἅδιστος γὰρ ἔβα</l>
<l>βλεφάροις πρὸς ἀοῦς.</l>
<l>— τί ποτʼ οὐ πλάθει σκοπός, ὃν ναῶν</l>
<l>Ἕκτωρ ὤτρυνε κατόπταν;</l>
<l>— ταρβῶ· χρόνιος γὰρ ἄπεστιν.</l>
<l n="560">— ἀλλʼ ἦ κρυπτὸν λόχον ἐσπαίσας</l>
<l>διόλωλε; — τάχʼ ἄν. φοβερόν μοι.</l>
<l>— αὐδῶ Λυκίους πέμπτην φυλακὴν</l>
<l>βάντας ἐγείρειν</l>
<l>ἡμᾶς κλήρου κατὰ μοῖραν.</l>
</sp>
</div2>
</div1>
<milestone ed="p" n="565" unit="card"/>
<div1 type="episode">
<sp>
<speaker>Ὀδυσσεύς</speaker>
<l n="565">Διόμηδες, οὐκ ἤκουσας — ἢ κενὸς ψόφος</l>
<l>στάζει διʼ ὤτων; — τευχέων τινὰ κτύπον;</l>
</sp>
<sp>
<speaker>Διομήδης</speaker>
<l>οὔκ, ἀλλὰ δεσμὰ πωλικῶν ἐξ ἀντύγων</l>
<l>κλάζει σιδήρου· κἀμέ τοι, πρὶν ᾐσθόμην</l>
<l>δεσμῶν ἀραγμὸν ἱππικῶν, ἔδυ φόβος.</l>
</sp>
<sp>
<speaker>Ὀδυσσεύς</speaker>
<l n="570">ὅρα κατʼ ὄρφνην μὴ φύλαξιν ἐντύχῃς.</l>
</sp>
<sp>
<speaker>Διομήδης</speaker>
<l>φυλάξομαί τοι κἀν σκότῳ τιθεὶς πόδα.</l>
</sp>
<sp>
<speaker>Ὀδυσσεύς</speaker>
<l>ἢν δʼ οὖν ἐγείρῃς, οἶσθα σύνθημα στρατοῦ;</l>
</sp>
<sp>
<speaker>Διομήδης</speaker>
<l>
<add>20Φοῖβον</add>20 Δόλωνος οἶδα σύμβολον κλύων.</l>
</sp>
<sp>
<speaker>Ὀδυσσεύς</speaker>
<l>ἔα·</l>
<l>εὐνὰς ἐρήμους τάσδε πολεμίων ὁρῶ.</l>
</sp>
<sp>
<speaker>Διομήδης</speaker>
<l n="575">καὶ μὴν Δόλων γε τάσδʼ ἔφραζεν Ἕκτορος</l>
<l>κοίτας, ἐφʼ ᾧπερ ἔγχος εἵλκυσται τόδε.</l>
</sp>
<sp>
<speaker>Ὀδυσσεύς</speaker>
<l>τί δῆτʼ ἂν εἴη; μῶν λόχος βέβηκέ ποι;</l>
</sp>
<sp>
<speaker>Διομήδης</speaker>
<l>ἴσως ἐφʼ ἡμῖν μηχανὴν στήσων τινά.</l>
</sp>
<sp>
<speaker>Ὀδυσσεύς</speaker>
<l>θρασὺς γὰρ Ἕκτωρ νῦν, ἐπεὶ κρατεῖ, θρασύς.</l>
</sp>
<sp>
<speaker>Διομήδης</speaker>
<l n="580">τί δῆτʼ, Ὀδυσσεῦ, δρῶμεν; οὐ γὰρ ηὕρομεν</l>
<l>τὸν ἄνδρʼ ἐν εὐναῖς, ἐλπίδων δʼ ἡμάρτομεν.</l>
</sp>
<sp>
<speaker>Ὀδυσσεύς</speaker>
<l>στείχωμεν ὡς τάχιστα ναυστάθμων πέλας.</l>
<l>σῴζει γὰρ αὐτὸν ὅστις εὐτυχῆ θεῶν</l>
<l>τίθησιν· ἡμῖν δʼ οὐ βιαστέον τύχην.</l>
</sp>
<sp>
<speaker>Διομήδης</speaker>
<l n="585">οὐκ οὖν ἐπʼ Αἰνέαν ἢ τὸν ἔχθιστον Φρυγῶν</l>
<l>Πάριν μολόντε χρὴ καρατομεῖν ξίφει;</l>
</sp>
<sp>
<speaker>Ὀδυσσεύς</speaker>
<l>πῶς οὖν ἐν ὄρφνῃ πολεμίων ἀνὰ στρατὸν</l>
<l>ζητῶν δυνήσῃ τούσδʼ ἀκινδύνως κτανεῖν;</l>
</sp>
<sp>
<speaker>Διομήδης</speaker>
<l>αἰσχρόν γε μέντοι ναῦς ἐπʼ Ἀργείων μολεῖν</l>
<l n="590">δράσαντε μηδὲν πολεμίους νεώτερον.</l>
</sp>
<sp>
<speaker>Ὀδυσσεύς</speaker>
<l>πῶς δʼ οὐ δέδρακας; οὐ κτανόντε ναυστάθμων</l>
<l>κατάσκοπον Δόλωνα σῴζομεν τάδε</l>
<l>σκυλεύματʼ; ἢ πᾶν στρατόπεδον πέρσειν δοκεῖς;</l>
</sp>
<sp>
<speaker>Διομήδης</speaker>
<l>πείθεις, πάλιν στείχωμεν· εὖ δʼ εἴη τυχεῖν.</l>
</sp>
<milestone ed="p" n="595" unit="card"/>
<sp>
<speaker>Ἀθήνα</speaker>
<l n="595">ποῖ δὴ λιπόντες Τρωικῶν ἐκ τάξεων</l>
<l>χωρεῖτε, λύπῃ καρδίαν δεδηγμένοι,</l>
<l>εἰ μὴ κτανεῖν σφῷν Ἕκτορʼ ἢ Πάριν θεὸς</l>
<l>δίδωσιν; ἄνδρα δʼ οὐ πέπυσθε σύμμαχον</l>
<l>Τροίᾳ μολόντα Ῥῆσον οὐ φαύλῳ τρόπῳ.</l>
<l n="600">ὃς εἰ διοίσει νύκτα τήνδʼ ἐς αὔριον,</l>
<l>οὔτε σφʼ Ἀχιλλεὺς οὔτʼ ἂν Αἴαντος δόρυ</l>
<l>μὴ πάντα πέρσαι ναύσταθμʼ Ἀργείων σχέθοι,</l>
<l>τείχη κατασκάψαντα καὶ πυλῶν ἔσω</l>
<l>λόγχῃ πλατεῖαν ἐσδρομὴν ποιούμενον.</l>
<l n="605">τοῦτον κατακτὰς πάντʼ ἔχεις. τὰς δʼ Ἕκτορος</l>
<l>εὐνὰς ἔασον καὶ καρατόμους σφαγάς·</l>
<l>ἔσται γὰρ αὐτῷ θάνατος ἐξ ἄλλης χερός.</l>
</sp>
<sp>
<speaker>Ὀδυσσεύς</speaker>
<l>δέσποινʼ Ἀθάνα, φθέγματος γὰρ ᾐσθόμην</l>
<l>τοῦ σοῦ συνήθη γῆρυν· ἐν πόνοισι γὰρ</l>
<l n="610">παροῦσʼ ἀμύνεις τοῖς ἐμοῖς ἀεί ποτε·</l>
<l>τὸν ἄνδρα δʼ ἡμῖν, ποῦ κατηύνασται, φράσον·</l>
<l>πόθεν τέτακται βαρβάρου στρατεύματος;</l>
</sp>
<sp>
<speaker>Ἀθήνα</speaker>
<l>ὅδʼ ἐγγὺς ἧσται κοὐ συνήθροισται στρατῷ,</l>
<l>ἀλλʼ ἐκτὸς αὐτὸν τάξεων κατηύνασεν</l>
<l n="615">Ἕκτωρ, ἕως ἂν νὺξ ἀμείψηται φάος.</l>
<l>πέλας δὲ πῶλοι Θρῃκίων ἐξ ἁρμάτων</l>
<l>λευκαὶ δέδενται, διαπρεπεῖς ἐν εὐφρόνῃ·</l>
<l>στίλβουσι δʼ ὥστε ποταμίου κύκνου πτερόν.</l>
<l>ταύτας, κτανόντες δεσπότην, κομίζετε,</l>
<l n="620">κάλλιστον οἴκοις σκῦλον· οὐ γὰρ ἔσθʼ ὅπου</l>
<l>τοιόνδʼ ὄχημα χθὼν κέκευθε πωλικόν.</l>
</sp>
<sp>
<speaker>Ὀδυσσεύς</speaker>
<l>Διόμηδες, ἢ σὺ κτεῖνε Θρῄκιον λεών,</l>
<l>ἢ ʼμοὶ πάρες γε, σοὶ δὲ χρὴ πώλους μέλειν.</l>
</sp>
<sp>
<speaker>Διομήδης</speaker>
<l>ἐγὼ φονεύσω, πωλοδαμνήσεις δὲ σύ·</l>
<l n="625">τρίβων γὰρ εἶ τὰ κομψὰ καὶ νοεῖν σοφός.</l>
<l>χρὴ δʼ ἄνδρα τάσσειν οὗ μάλιστʼ ἂν ὠφελοῖ.</l>
</sp>
<sp>
<speaker>Ἀθήνα</speaker>
<l>καὶ μὴν καθʼ ἡμᾶς τόνδʼ Ἀλέξανδρον βλέπω</l>
<l>στείχοντα, φυλάκων ἔκ τινος πεπυσμένον</l>
<l>δόξας ἀσήμους πολεμίων μεμβλωκότων.</l>
</sp>
<sp>
<speaker>Διομήδης</speaker>
<l n="630">πότερα σὺν ἄλλοις ἢ μόνος πορεύεται;</l>
</sp>
<sp>
<speaker>Ἀθήνα</speaker>
<l>μόνος· πρὸς εὐνὰς δʼ, ὡς ἔοικεν, Ἕκτορος</l>
<l>χωρεῖ, κατόπτας σημανῶν ἥκειν στρατοῦ.</l>
</sp>
<sp>
<speaker>Διομήδης</speaker>
<l>οὐκ οὖν ὑπάρχειν τόνδε κατθανόντα χρή;</l>
</sp>
<sp>
<speaker>Ἀθήνα</speaker>
<l>οὐκ ἂν δύναιο τοῦ πεπρωμένου πλέον.</l>
<l n="635">τοῦτον δὲ πρὸς σῆς χειρὸς οὐ θέμις θανεῖν.</l>
<l>ἀλλʼ ᾧπερ ἥκεις μορσίμους φέρων σφαγάς,</l>
<l>τάχυνʼ· ἐγὼ δέ, τῷδε σύμμαχος Κύπρις</l>
<l>δοκοῦσʼ ἀρωγὸς ἐν πόνοις παραστατεῖν,</l>
<l>σαθροῖς λόγοισιν ἐχθρὸν ἄνδρʼ ἀμείψομαι.</l>
<l n="640">καὶ ταῦτʼ ἐγὼ μὲν εἶπον· ὃν δὲ χρὴ παθεῖν,</l>
<l>οὐκ οἶδεν οὐδʼ ἤκουσεν ἐγγὺς ὢν λόγου.</l>
</sp>
<milestone ed="p" n="642" unit="card"/>
<sp>
<speaker>Ἀλέξανδρος</speaker>
<l>σὲ τὸν στρατηγὸν καὶ κασίγνητον λέγω,</l>
<l>Ἕκτορ, καθεύδεις; οὐκ ἐγείρεσθαί σε χρῆν;</l>
<l>ἐχθρῶν τις ἡμῖν χρίμπτεται στρατεύματι,</l>
<l n="645">ἢ κλῶπες ἄνδρες ἢ κατάσκοποί τινες.</l>
</sp>
<sp>
<speaker>Ἀθήνα</speaker>
<l>θάρσει· φυλάσσει σʼ ἥδε πρευμενὴς Κύπρις.</l>
<l>μέλει δʼ ὁ σός μοι πόλεμος, οὐδʼ ἀμνημονῶ</l>
<l>τιμῆς, ἐπαινῶ δʼ εὖ παθοῦσα πρὸς σέθεν.</l>
<l>καὶ νῦν ἐπʼ εὐτυχοῦντι Τρωικῷ στρατῷ</l>
<l n="650">ἥκω πορεύουσʼ ἄνδρα σοι μέγαν φίλον,</l>
<l>τῆς ὑμνοποιοῦ παῖδα Θρῄκιον θεᾶς</l>
<l>Μούσης· πατρὸς δὲ Στρυμόνος κικλήσκεται.</l>
</sp>
<sp>
<speaker>Ἀλέξανδρος</speaker>
<l>αἰεί ποτʼ εὖ φρονοῦσα τυγχάνεις πόλει</l>
<l>κἀμοί, μέγιστον δʼ ἐν βίῳ κειμήλιον</l>
<l n="655">κρίνας σέ φημι τῇδε προσθέσθαι πόλει.</l>
<l>ἥκω δʼ ἀκούσας οὐ τορῶς — φήμη δέ τις</l>
<l>φύλαξιν ἐμπέπτωκεν — ὡς κατάσκοποι</l>
<l>ἥκουσʼ Ἀχαιῶν. χὣ μὲν οὐκ ἰδὼν λέγει,</l>
<l>ὃ δʼ εἰσιδὼν μολόντας οὐκ ἔχει φράσαι·</l>
<l n="660">ὧν οὕνεκʼ εὐνὰς ἤλυθον πρὸς Ἕκτορος.</l>
</sp>
<sp>
<speaker>Ἀθήνα</speaker>
<l>μηδὲν φοβηθῇς· οὐδὲν ἐν στρατῷ νέον·</l>
<l>Ἕκτωρ δὲ φροῦδος Θρῇκα κοιμήσων στρατόν.</l>
</sp>
<sp>
<speaker>Ἀλέξανδρος</speaker>
<l>σύ τοί με πείθεις, σοῖς δὲ πιστεύων λόγοις</l>
<l>τάξιν φυλάξων εἶμʼ ἐλεύθερος φόβου.</l>
</sp>
<sp>
<speaker>Ἀθήνα</speaker>
<l n="665">χώρει· μέλειν γὰρ πάντʼ ἐμοὶ δόκει τὰ σά,</l>
<l>ὥστʼ εὐτυχοῦντας συμμάχους ἐμοὺς ὁρᾶν.</l>
<l>γνώσῃ δὲ καὶ σὺ τὴν ἐμὴν προθυμίαν.</l>
<l>ὑμᾶς δʼ ἀυτῶ τοὺς ἄγαν ἐρρωμένους,</l>
<l>Λαερτίου παῖ, θηκτὰ κοιμίσαι ξίφη.</l>
<l n="670">κεῖται γὰρ ἡμῖν Θρῄκιος στρατηλάτης,</l>
<l>ἵπποι τʼ ἔχονται, πολέμιοι δʼ ᾐσθημένοι</l>
<l>χωροῦσʼ ἐφʼ ὑμᾶς· ἀλλʼ ὅσον τάχιστα χρὴ</l>
<l>φεύγειν πρὸς ὁλκοὺς ναυστάθμων. τί μέλλετε</l>
<l>σκηπτοῦ ʼπιόντος πολεμίων σῷσαι βίον;</l>
</sp>
<milestone ed="p" n="675" unit="card"/>
<div2 type="lyric">
<sp>
<speaker>Χορός</speaker>
<l n="675">ἔα ἔα·</l>
<l>βάλε βάλε βάλε βάλε.</l>
<l>θένε θένε.</l>
<l>— τίς ἁνήρ; λεύσσετε· τοῦτον αὐδῶ.</l>
<l>— κλῶπες οἵτινες κατʼ ὄρφνην τόνδε κινοῦσι στρατόν.</l>
<l n="680">— δεῦρο δεῦρο πᾶς.</l>
<l>— τούσδʼ ἔχω, τούσδʼ ἔμαρψα.</l>
<l>— τίς ὁ λόχος; πόθεν ἔβας; ποδαπὸς εἶ;</l>
</sp>
<milestone ed="p" n="683" unit="card"/>
</div2>
<div2 type="trochees">
<sp>
<speaker>Ὀδυσσεύς</speaker>
<l>οὔ σε χρὴ εἰδέναι· θανῇ γὰρ σήμερον δράσας κακῶς.</l>
</sp>
<sp>
<speaker>Χορός</speaker>
<l>οὐκ ἐρεῖς ξύνθημα, λόγχην πρὶν διὰ στέρνων μολεῖν;</l>
</sp>
<sp>
<speaker>Ὀδυσσεύς</speaker>
<l n="685">ἵστω. θάρσει.</l>
</sp>
<sp>
<speaker>Χορός</speaker>
<l>πέλας ἴθι. παῖε πᾶς.</l>
</sp>
<sp>
<speaker>Ὀδυσσεύς</speaker>
<l>ἦ σὺ δὴ Ῥῆσον κατέκτας;</l>
</sp>
<sp>
<speaker>Χορός</speaker>
<l>ἀλλὰ τὸν κτενοῦντα σὲ  <gap/>
</l>
</sp>
<sp>
<speaker>Ὀδυσσεύς</speaker>
<l>ἴσχε πᾶς τις.</l>
</sp>
<sp>
<speaker>Χορός</speaker>
<l>οὐ μὲν οὖν.</l>
</sp>
<sp>
<speaker>Ὀδυσσεύς</speaker>
<l>ἆ· φίλιον ἄνδρα μὴ θένῃς.</l>
</sp>
<sp>
<speaker>Χορός</speaker>
<l>καὶ τί δὴ τὸ σῆμα;</l>
</sp>
<sp>
<speaker>Ὀδυσσεύς</speaker>
<l>Φοῖβος.</l>
</sp>
<sp>
<speaker>Χορός</speaker>
<l>ἔμαθον· ἴσχε πᾶς δόρυ.</l>
<l>οἶσθʼ ὅποι βεβᾶσιν ἅνδρες;</l>
</sp>
<sp>
<speaker>Ὀδυσσεύς</speaker>
<l>τῇδέ πῃ κατείδομεν.</l>
</sp>
<sp>
<speaker>Χορός</speaker>
<l n="690">ἕρπω πᾶς κατʼ ἴχνος αὐτῶν. ἢ βοὴν ἐγερτέον;</l>
<l>ἀλλὰ συμμάχους ταράσσειν δεινὸν ἐκ νυκτῶν φόβῳ.</l>
</sp>
</div2>
</div1>
<milestone ed="p" n="692" unit="card"/>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>τίς ἀνδρῶν ὁ βάς;</l>
<l>τίς ὁ μέγα θρασὺς ἐπεύξεται</l>
<l>χέρα φυγὼν ἐμάν;</l>
<l n="695">πόθεν νιν κυρήσω;</l>
<l>τίνι προσεικάσω,</l>
<l>ὅστις διʼ ὄρφνης ἦλθʼ ἀδειμάντῳ ποδὶ</l>
<l>διά τε τάξεων καὶ φυλάκων ἕδρας;</l>
<l>Θεσσαλὸς ἢ</l>
<l n="700">παραλίαν Λοκρῶν νεμόμενος πόλιν;</l>
<l>ἢ νησιώτην σποράδα κέκτηται βίον;</l>
<l>τίς ἦν; πόθεν; ποίας πάτρας;</l>
<l>ποῖον δʼ εὔχεται τὸν ὕπατον θεῶν;</l>
<l>— ἆρʼ ἔστʼ Ὀδυσσέως τοὔργον ἢ τίνος τόδε;</l>
<l n="705">εἰ τοῖς πάροιθε χρὴ τεκμαίρεσθαι· τί μήν;</l>
<l>— δοκεῖς γάρ; — τί μὴν οὔ;</l>
<l>— θρασὺς γοῦν ἐς ἡμᾶς.</l>
<l>— τίνʼ ἀλκήν; τίνʼ αἰνεῖς; — Ὀδυσσῆ.</l>
<l>— μὴ κλωπὸς αἴνει φωτὸς αἱμύλον δόρυ.</l>
</sp>
<milestone ed="p" n="710" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="710">ἔβα καὶ πάρος</l>
<l>κατὰ πόλιν, ὕπαφρον ὄμμʼ ἔχων,</l>
<l>ῥακοδύτῳ στολᾷ</l>
<l>πυκασθείς, ξιφήρης</l>
<l>κρύφιος ἐν πέπλοις.</l>
<l n="715">βίον δʼ ἐπαιτῶν εἷρπʼ ἀγύρτης τις λάτρις,</l>
<l>ψαφαρόχρουν κάρα πολυπινές τʼ ἔχων·</l>
<l>πολλὰ δὲ τὰν</l>
<l>βασιλίδʼ ἑστίαν Ἀτρειδᾶν κακῶς</l>
<l>ἔβαζε δῆθεν ἐχθρὸς ὢν στρατηλάταις.</l>
<l n="720">ὄλοιτʼ ὄλοιτο πανδίκως,</l>
<l>πρὶν ἐπὶ γᾶν Φρυγῶν ποδὸς ἴχνος βαλεῖν.</l>
<l>— εἴτʼ οὖν Ὀδυσσέως εἴτε μή, φόβος μʼ ἔχει·</l>
<l>Ἕκτωρ γὰρ ἡμῖν τοῖς φύλαξι μέμψεται.</l>
<l>— τί λάσκων; — δυσοίζων.</l>
<l n="725">— τί δρᾶσαι; τί ταρβεῖς;</l>
<l>— καθʼ ἡμᾶς περᾶσαι  <gap/>  — τίνʼ ἀνδρῶν;</l>
<l>— οἳ τῆσδε νυκτὸς ἦλθον ἐς Φρυγῶν στρατόν.</l>
</sp>
</div2>
</div1>
<milestone ed="p" n="728" unit="card"/>
<div1 type="episode">
<div2 type="lyric">
<sp>
<speaker>Ἡνίοχος</speaker>
<l>ἰὼ, ἰώ, δαίμονος τύχα βαρεῖα. φεῦ φεῦ.</l>
</sp>
</div2>
<div2 type="trochees">
<sp>
<speaker>Χορός</speaker>
<l>ἔα, ἔα·</l>
<l n="730">σῖγα πᾶς ὕφιζʼ· ἴσως γὰρ ἐς βόλον τις ἔρχεται.</l>
</sp>
<sp>
<speaker>Ἡνίοχος</speaker>
<l>ἰὼ ἰώ,</l>
<l>συμφορὰ βαρεῖα Θρῃκῶν.</l>
</sp>
<sp>
<speaker>Χορός</speaker>
<l>συμμάχων τις ὁ στένων.</l>
</sp>
<milestone ed="p" n="733" unit="card"/>
</div2>
<div2 type="lyric">
<sp>
<speaker>Ἡνίοχος</speaker>
<l n="733">ἰὼ ἰώ,</l>
<l>δύστηνος ἐγώ· σύ τʼ, ἄναξ Θρῃκῶν,</l>
<l>ὦ στυγνοτάτην Τροίαν ἐσιδών,</l>
<l n="735">οἷόν σε βίου τέλος εἷλεν.</l>
</sp>
<milestone ed="p" n="736" unit="card"/>
<sp>
<speaker>Χορός</speaker>
<l>τίς εἶ ποτʼ ἀνδρῶν συμμάχων; κατʼ εὐφρόνην</l>
<l>ἀμβλῶπες αὐγαὶ κοὔ σε γιγνώσκω τορῶς.</l>
</sp>
<milestone ed="p" n="738" unit="card"/>
</div2>
<div2 type="lyric">
<sp>
<speaker>Ἡνίοχος</speaker>
<l>ποῦ τινʼ ἀνάκτων Τρωικῶν εὕρω;</l>
<l>ποῦ δῆθʼ Ἕκτωρ</l>
<l n="740">τὸν ὑπασπίδιον κοῖτον ἰαύει;</l>
<l>τίνι σημήνω διόπων στρατιᾶς</l>
<l>οἷα πεπόνθαμεν, οἷά τις ἡμᾶς</l>
<l>δράσας ἀφανῆ φροῦδος, φανερὸν</l>
<l>Θρῃξὶν πένθος τολυπεύσας;</l>
</sp>
<milestone ed="p" n="745" unit="card"/>
<sp>
<speaker>Χορός</speaker>
<l n="745">κακὸν κυρεῖν τι Θρῃκίῳ στρατεύματι</l>
<l>ἔοικεν, οἷα τοῦδε γιγνώσκω κλύων.</l>
</sp>
<milestone ed="p" n="747" unit="card"/>
<sp>
<speaker>Ἡνίοχος</speaker>
<l>ἔρρει στρατιά, πέπτωκεν ἄναξ</l>
<l>δολίῳ πληγῇ.</l>
<l>ἆ ἆ ἆ ἆ,</l>
<l n="750">οἵα μʼ ὀδύνη τείρει φονίου</l>
<l>τραύματος εἴσω. πῶς ἂν ὀλοίμην;</l>
<l>χρῆν γάρ μʼ ἀκλεῶς Ῥῆσόν τε θανεῖν,</l>
<l>Τροίᾳ κέλσαντʼ ἐπίκουρον;</l>
</sp>
<milestone ed="p" n="754" unit="card"/>
</div2>
<div2 type="iambic">
<sp>
<speaker>Χορός</speaker>
<l>τάδʼ οὐκ ἐν αἰνιγμοῖσι σημαίνει κακά·</l>
<l n="755">σαφῶς γὰρ αὐδᾷ συμμάχους ὀλωλότας.</l>
</sp>
<sp n="*(hni/oxos">
<speaker>Ἡνίοχος</speaker>
<l>κακῶς πέπρακται κἀπὶ τοῖς κακοῖσι πρὸς</l>
<l>αἴσχιστα· καίτοι δὶς τόσον κακὸν τόδε·</l>
<l>θανεῖν γὰρ εὐκλεῶς μέν, εἰ θανεῖν χρεών,</l>
<l>λυπρὸν μὲν οἶμαι τῷ θανόντι — πῶς γὰρ οὔ; — </l>
<l n="760">τοῖς ζῶσι δʼ ὄγκος καὶ δόμων εὐδοξία.</l>
<l>ἡμεῖς δʼ ἀβούλως κἀκλεῶς ὀλώλαμεν.</l>
<l>ἐπεὶ γὰρ ἡμᾶς ηὔνασʼ Ἑκτόρεια χείρ,</l>
<l>ξύνθημα λέξας, ηὕδομεν πεδοστιβεῖ</l>
<l>κόπῳ δαμέντες, οὐδʼ ἐφρουρεῖτο στρατὸς</l>
<l n="765">φυλακαῖσι νυκτέροισιν, οὐδʼ ἐν τάξεσιν</l>
<l>ἔκειτο τεύχη, πλῆκτρά τʼ οὐκ ἐπὶ ζυγοῖς</l>
<l>ἵππων καθήρμοσθʼ, ὡς ἄναξ ἐπεύθετο</l>
<l>κρατοῦντας ὑμᾶς κἀφεδρεύοντας νεῶν</l>
<l>πρύμναισι· φαύλως δʼ ηὕδομεν πεπτωκότες.</l>
<l n="770">κἀγὼ μελούσῃ καρδίᾳ λήξας ὕπνου</l>
<l>πώλοισι χόρτον, προσδοκῶν ἑωθινὴν</l>
<l>ζεύξειν ἐς ἀλκήν, ἀφθόνῳ μετρῶ χερί.</l>
<l>λεύσσω δὲ φῶτε περιπολοῦνθʼ ἡμῶν στρατὸν</l>
<l>πυκνῆς διʼ ὄρφνης· ὡς δʼ ἐκινήθην ἐγώ,</l>
<l n="775">ἐπτηξάτην τε κἀνεχωρείτην πάλιν·</l>
<l>ἤπυσα δʼ αὐτοῖς μὴ πελάζεσθαι στρατῷ,</l>
<l>κλῶπας δοκήσας συμμάχων πλάθειν τινάς.</l>
<l>οἳ δʼ οὐδέν· οὐ μὴν οὐδʼ ἐγὼ τὰ πλείονα.</l>
<l>ηὗδον δʼ ἀπελθὼν αὖθις ἐς κοίτην πάλιν.</l>
<milestone ed="p" n="780" unit="card"/>
<l n="780">
<milestone ed="P" unit="para"/>καί μοι καθʼ ὕπνον δόξα τις παρίσταται·</l>
<l>ἵππους γὰρ ἃς ἔθρεψα κἀδιφρηλάτουν</l>
<l>Ῥήσῳ παρεστώς, εἶδον, ὡς ὄναρ δοκῶν,</l>
<l>λύκους ἐπεμβεβῶτας ἑδραίαν ῥάχιν·</l>
<l>θείνοντε δʼ οὐρᾷ πωλικῆς ῥινοῦ τρίχα</l>
<l n="785">ἤλαυνον, αἳ δʼ ἔρρεγκον ἐξ ἀντηρίδων</l>
<l>θυμὸν πνέουσαι κἀνεχαίτιζον φόβῳ.</l>
<l>ἐγὼ δʼ ἀμύνων θῆρας ἐξεγείρομαι</l>
<l>πώλοισιν· ἔννυχος γὰρ ἐξώρμα φόβος.</l>
<l>κλύω δʼ ἐπάρας κρᾶτα μυχθισμὸν νεκρῶν.</l>
<l n="790">θερμὸς δὲ κρουνὸς δεσπότου πάρα σφαγαῖς</l>
<l>βάλλει με δυσθνῄσκοντος αἵματος νέου.</l>
<l>ὀρθὸς δʼ ἀνᾴσσω χειρὶ σὺν κενῇ δορός.</l>
<l>καί μʼ ἔγχος αὐγάζοντα καὶ θηρώμενον</l>
<l>παίει παραστὰς νεῖραν ἐς πλευρὰν ξίφει</l>
<l n="795">ἀνὴρ ἀκμάζων· φασγάνου γὰρ ᾐσθόμην</l>
<l>πληγῆς, βαθεῖαν ἄλοκα τραύματος λαβών.</l>
<l>πίπτω δὲ πρηνής· οἳ δʼ ὄχημα πωλικὸν</l>
<l>λαβόντες ἵππων ἵεσαν φυγῇ πόδα.</l>
<l>ἆ ἆ.</l>
<l>ὀδύνη με τείρει, κοὐκέτʼ ὀρθοῦμαι τάλας.</l>
<l n="800">καὶ ξυμφορὰν μὲν οἶδʼ ὁρῶν, τρόπῳ δʼ ὅτῳ</l>
<l>τεθνᾶσιν οἱ θανόντες οὐκ ἔχω φράσαι,</l>
<l>οὐδʼ ἐξ ὁποίας χειρός. εἰκάσαι δέ μοι</l>
<l>πάρεστι λυπρὰ πρὸς φίλων πεπονθέναι.</l>
</sp>
<sp>
<speaker>Χορός</speaker>
<l>ἡνίοχε Θρῃκὸς τοῦ κακῶς πεπραγότος,</l>
<l n="805">μηδὲν δυσοίζου· πολέμιοι ῎ʼδρασαν τάδε. <!-- prodelision, accent & breathing left behind --></l>
<l>Ἕκτωρ δὲ καὐτὸς συμφορᾶς πεπυσμένος</l>
<l>χωρεῖ· συναλγεῖ δʼ, ὡς ἔοικε, σοῖς κακοῖς.</l>
</sp>
<sp>
<speaker>Ἕκτωρ</speaker>
<l>πῶς, ὦ μέγιστα πήματʼ ἐξειργασμένοι,</l>
<l>μολόντες ὑμᾶς πολεμίων κατάσκοποι</l>
<l n="810">λήθουσιν αἰσχρῶς, καὶ κατεσφάγη στρατός,</l>
<l>κοὔτʼ εἰσιόντας στρατόπεδʼ ἐξαπώσατε</l>
<l>οὔτʼ ἐξιόντας; τῶνδε τίς τείσει δίκην</l>
<l>πλὴν σοῦ; σὲ γὰρ δὴ φύλακά φημʼ εἶναι στρατοῦ.</l>
<l>φροῦδοι δʼ ἄπληκτοι, τῇ Φρυγῶν κακανδρίᾳ</l>
<l>πόλλʼ ἐγγελῶντες τῷ στρατηλάτῃ τʼ ἐμοί.</l>
<l>εὖ νυν τόδʼ ἴστε — Ζεὺς ὀμώμοται πατήρ — </l>
<l>ἤτοι μάραγνά γʼ ἢ καρανιστὴς μόρος</l>
<l>μένει σε δρῶντα τοιάδʼ, ἢ τὸν Ἕκτορα</l>
<l>τὸ μηδὲν εἶναι καὶ κακὸν νομίζετε.</l>
</sp>
<milestone ed="p" n="820" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="820">ἰὼ ἰώ,</l>
<l>μετὰ σέ, ναί, μετὰ σέ, ὦ πολίοχον κράτος,</l>
<l>τότʼ ἄρʼ ἔμολον, ὅτε σοι</l>
<l n="824">ἄγγελος ἦλθον ἀμφὶ ναῦς πύρʼ αἴθειν·</l>
<l n="825">ἐπεὶ ἄγρυπνον ὄμμʼ ἐν εὐφρόνῃ</l>
<l>οὔτʼ ἐκοίμισʼ οὔτʼ ἔβριξʼ,</l>
<l>οὐ τὰς Σιμοεντιάδας πηγάς· μή μοι</l>
<l>κότον, ὦ ἄνα, θῇς· ἀναίτιος γὰρ</l>
<l>
<gap/> ἔγωγε πάντων.</l>
<l n="830">εἰ δὲ χρόνῳ παράκαιρον ἔργον ἢ λόγον</l>
<l>πύθῃ, κατά με γᾶς</l>
<l>ζῶντα πόρευσον· οὐ παραιτοῦμαι.</l>
</sp>
<milestone ed="p" n="833" unit="card"/>
<sp>
<speaker>Ἡνίοχος</speaker>
<l>τί τοῖσδʼ ἀπειλεῖς βάρβαρός τε βαρβάρου</l>
<l>γνώμην ὑφαιρῇ τὴν ἐμήν, πλέκων λόγους;</l>
<l n="835">σὺ ταῦτʼ ἔδρασας· οὐδένʼ ἂν δεξαίμεθα</l>
<l>οὔθʼ οἱ θανόντες οὔτʼ ἂν οἱ τετρωμένοι</l>
<l>ἄλλον· μακροῦ γε δεῖ σε καὶ σοφοῦ λόγου,</l>
<l>ὅτῳ με πείσεις μὴ φίλους κατακτανεῖν,</l>
<l>ἵππων ἐρασθείς, ὧν ἕκατι συμμάχους</l>
<l n="840">τοὺς σοὺς φονεύεις, πόλλʼ ἐπισκήπτων μολεῖν.</l>
<l>ἦλθον, τεθνᾶσιν· εὐπρεπέστερον Πάρις</l>
<l>ξενίαν κατῄσχυνʼ ἢ σὺ συμμάχους κτανών.</l>
<l>μὴ γάρ τι λέξῃς ὥς τις Ἀργείων μολὼν</l>
<l>διώλεσʼ ἡμᾶς· τίς δʼ ὑπερβαλὼν λόχους</l>
<l n="845">Τρώων ἐφʼ ἡμᾶς ἦλθεν, ὥστε καὶ λαθεῖν;</l>
<l>σὺ πρόσθεν ἡμῶν ἧσο καὶ Φρυγῶν στρατός.</l>
<l>τίς οὖν τέτρωται, τίς τέθνηκε συμμάχων</l>
<l>τῶν σῶν, μολόντων ὧν σὺ πολεμίων λέγεις;</l>
<l>ἡμεῖς δʼ ἑκὰς τετρώμεθʼ, οἳ δὲ μειζόνως</l>
<l n="850">παθόντες οὐχ ὁρῶσιν ἡλίου φάος.</l>
<l>ἁπλῶς δʼ Ἀχαιῶν οὐδένʼ αἰτιώμεθα.</l>
<l>τίς δʼ ἂν χαμεύνας πολεμίων κατʼ εὐφρόνην</l>
<l>Ῥήσου μολὼν ἐξηῦρεν, εἰ μή τις θεῶν</l>
<l>ἔφραζε τοῖς κτανοῦσιν; οὐδʼ ἀφιγμένον</l>
<l n="855">τὸ πάμπαν ᾖσαν· ἀλλὰ μηχανᾷ τάδε.</l>
</sp>
<sp>
<speaker>Ἕκτωρ</speaker>
<l>χρόνον μὲν ἤδη συμμάχοισι χρώμεθα</l>
<l>ὅσονπερ ἐν γῇ τῇδʼ Ἀχαιικὸς λεώς,</l>
<l>κοὐδὲν πρὸς αὐτῶν οἶδα πλημμελὲς κλύων·</l>
<l>ἐν σοὶ δʼ ἂν ἀρχοίμεσθα. μή μʼ ἔρως ἕλοι</l>
<l n="860">τοιοῦτος ἵππων ὥστʼ ἀποκτείνειν φίλους.</l>
<l>καὶ ταῦτʼ Ὀδυσσεύς· τίς γὰρ ἄλλος ἄν ποτε</l>
<l>ἔδρασεν ἢ ʼβούλευσεν Ἀργείων ἀνήρ;</l>
<l>δέδοικα δʼ αὐτὸν καί τί μου θράσσει φρένας,</l>
<l>μὴ καὶ Δόλωνα συντυχὼν κατακτάνῃ·</l>
<l n="865">χρόνον γὰρ ἤδη φροῦδος ὢν οὐ φαίνεται.</l>
</sp>
<sp>
<speaker>Ἡνίοχος</speaker>
<l>οὐκ οἶδα τοὺς σοὺς οὓς λέγεις Ὀδυσσέας·</l>
<l>ἡμεῖς δʼ ὑπʼ ἐχθρῶν οὐδενὸς πεπλήγμεθα.</l>
</sp>
<sp>
<speaker>Ἕκτωρ</speaker>
<l>σὺ δʼ οὖν νόμιζε ταῦτʼ, ἐπείπερ σοι δοκεῖ.</l>
</sp>
<sp>
<speaker>Ἡνίοχος</speaker>
<l>ὦ γαῖα πατρίς, πῶς ἂν ἐνθάνοιμί σοι;</l>
</sp>
<sp>
<speaker>Ἕκτωρ</speaker>
<l n="870">μὴ θνῇσχʼ· ἅλις γὰρ τῶν τεθνηκότων ὄχλος.</l>
</sp>
<sp>
<speaker>Ἡνίοχος</speaker>
<l>ποῖ δὴ τράπωμαι δεσποτῶν μονούμενος;</l>
</sp>
<sp>
<speaker>Ἕκτωρ</speaker>
<l>οἶκός σε κεύθων οὑμὸς ἐξιάσεται.</l>
</sp>
<sp>
<speaker>Ἡνίοχος</speaker>
<l>καὶ πῶς με κηδεύσουσιν αὐθεντῶν χέρες;</l>
</sp>
<sp>
<speaker>Ἕκτωρ</speaker>
<l>ὅδʼ αὖ τὸν αὐτὸν μῦθον οὐ λήξει λέγων.</l>
</sp>
<sp>
<speaker>Ἡνίοχος</speaker>
<l n="875">ὄλοιθʼ ὁ δράσας. οὐ γὰρ ἐς σὲ τείνεται</l>
<l>γλῶσσʼ, ὡς σὺ κομπεῖς· ἡ Δίκη δʼ ἐπίσταται.</l>
</sp>
<sp>
<speaker>Ἕκτωρ</speaker>
<l>λάζυσθʼ· ἄγοντες <add>δʼ</add> αὐτὸν ἐς δόμους ἐμούς,</l>
<l>οὕτως ὅπως ἂν μὴ ʼγκαλῇ πορσύνετε·</l>
<l>ὑμᾶς δʼ ἰόντας τοῖσιν ἐν τείχει χρεὼν</l>
<l n="880">Πριάμῳ τε καὶ γέρουσι σημῆναι νεκροὺς</l>
<l>θάπτειν κελεύθου λεωφόρου πρὸς ἐκτροπάς.</l>
</sp>
<milestone ed="p" n="882" unit="card"/>
</div2>
<div2 type="anapests">
<sp>
<speaker>Χορός</speaker>
<l>τί ποτʼ εὐτυχίας ἐκ τῆς μεγάλης</l>
<l>Τροίαν ἀνάγει πάλιν ἐς πένθη</l>
<l>δαίμων ἄλλος, τί φυτεύων;</l>
<l n="885">ἔα ἔα. <del>ὦ ὦ.</del>
</l>
<l>τίς ὑπὲρ κεφαλῆς θεός, ὦ βασιλεῦ,</l>
<l>τὸν νεόκμητον νεκρὸν ἐν χειροῖν</l>
<l>φοράδην πέμπει;</l>
<l>ταρβῶ, λεύσσων τόδε, πῆμα.</l>
</sp>
<milestone ed="p" n="890" unit="card"/>
<sp>
<speaker>Μοῦσα</speaker>
<l n="890">ὁρᾶν πάρεστι, Τρῶες· ἡ γὰρ ἐν σοφοῖς</l>
<l>τιμὰς ἔχουσα Μοῦσα συγγόνων μία</l>
<l>πάρειμι, παῖδα τόνδʼ ὁρῶσʼ οἰκτρῶς φίλον</l>
<l>θανόνθʼ ὑπʼ ἐχθρῶν· ὅν ποθʼ ὁ κτείνας χρόνῳ</l>
<l>δόλιος Ὀδυσσεὺς ἀξίαν τείσει δίκην.</l>
</sp>
<milestone ed="p" n="895" unit="card"/>
</div2>
<div2 type="strophe" n="1">
<sp>
<speaker>Μοῦσα</speaker>
<l n="895">ἰαλέμῳ αὐθιγενεῖ,</l>
<l>τέκνον, σʼ ὀλοφύρομαι, ὦ</l>
<l>ματρὸς ἄλγος, οἵαν</l>
<l>ἔκελσας ὁδὸν ποτὶ Τροίαν·</l>
<l>ἦ δυσδαίμονα καὶ μελέαν,</l>
<l n="900">ἀπομεμφομένας ἐμοῦ πορευθείς,</l>
<l>ἀπὸ δʼ ἀντομένου πατρὸς βιαίως.</l>
<l>ὤμοι ἐγὼ σέθεν, ὦ φιλία</l>
<l>φιλία κεφαλά, τέκνον, ὤμοι.</l>
</sp>
<milestone ed="p" n="904" unit="card"/>
<sp>
<speaker>Χορός</speaker>
<l>ὅσον προσήκει μὴ γένους κοινωνίαν</l>
<l n="905">ἔχοντι λύπῃ τὸν σὸν οἰκτίρω γόνον.</l>
</sp>
<milestone ed="p" n="906" unit="card"/>
</div2>
<div2 type="antistrophe" n="1">
<sp>
<speaker>Μοῦσα</speaker>
<l>ὄλοιτο μὲν Οἰνεΐδας,</l>
<l>ὄλοιτο δὲ Λαρτιάδας,</l>
<l>ὅς μʼ ἄπαιδα γέννας</l>
<l>ἔθηκεν ἀριστοτόκοιο·</l>
<l n="910">ἅ θʼ Ἕλλανα λιποῦσα δόμον</l>
<l>Φρυγίων λεχέων ἔπλευσε πλαθεῖσʼ</l>
<l>† ὑπʼ Ἰλίῳ † ὤλεσε μὲν σʼ ἕκατι Τροίας,</l>
<l>φίλτατε, μυριάδας τε πόλεις</l>
<l>ἀνδρῶν ἀγαθῶν ἐκένωσεν.</l>
</sp>
<milestone ed="p" n="915" unit="card"/>
<sp>
<speaker>Μοῦσα</speaker>
<l n="915">ἦ πολλὰ μὲν ζῶν, πολλὰ δʼ εἰς Ἅιδου μολών,</l>
<l>Φιλάμμονος παῖ, τῆς ἐμῆς ἥψω φρενός·</l>
<l>ὕβρις γάρ, ἥ σʼ ἔσφηλε, καὶ Μουσῶν ἔρις</l>
<l>τεκεῖν μʼ ἔθηκε τόνδε δύστηνον γόνον.</l>
<l>περῶσα γὰρ δὴ ποταμίους διὰ ῥοὰς</l>
<l n="920">λέκτροις ἐπλάθην Στρυμόνος φυταλμίοις,</l>
<l>ὅτʼ ἤλθομεν γῆς χρυσόβωλον ἐς λέπας</l>
<l>Πάγγαιον ὀργάνοισιν ἐξησκημέναι</l>
<l>Μοῦσαι μεγίστην εἰς ἔριν μελῳδίας</l>
<l>κείνῳ σοφιστῇ Θρῃκί, κἀκτυφλώσαμεν</l>
<l n="925">Θάμυριν, ὃς ἡμῶν πόλλʼ ἐδέννασεν τέχνην.</l>
<l>
<milestone ed="P" unit="para"/>κἀπεὶ σὲ τίκτω, συγγόνους αἰδουμένη</l>
<l>καὶ παρθενείαν, ἧκʼ ἐς εὐύδρου πατρὸς</l>
<l>δίνας· τρέφειν δέ σʼ οὐ βρότειον ἐς χέρα</l>
<l>Στρυμὼν δίδωσιν, ἀλλὰ πηγαίαις κόραις.</l>
<l n="930">ἔνθʼ ἐκτραφεὶς κάλλιστα Παρθένων ὕπο,</l>
<l>Θρῄκης ἀνάσσων πρῶτος ἦσθʼ ἀνδρῶν, τέκνον.</l>
<l>καί σʼ ἀμφὶ γῆν μὲν πατρίαν φιλαιμάτους</l>
<l>ἀλκὰς κορύσσοντʼ οὐκ ἐδείμαινον θανεῖν·</l>
<l>Τροίας δʼ ἀπηύδων ἄστυ μὴ κέλσαι ποτε,</l>
<l n="935">εἰδυῖα τὸν σὸν πότμον· ἀλλά σʼ Ἕκτορος</l>
<l>πρεσβεύμαθʼ αἵ τε μυρίαι γερουσίαι</l>
<l>ἔπεισαν ἐλθεῖν κἀπικουρῆσαι φίλοις.</l>
<l>
<milestone ed="P" unit="para"/>καὶ τοῦδʼ, Ἀθάνα, παντὸς αἰτία μόρου,</l>
<l>— οὐδὲν δʼ Ὀδυσσεὺς οὐδʼ ὁ Τυδέως τόκος</l>
<l n="940">ἔδρασε δράσας — μὴ δόκει λεληθέναι.</l>
<l>καίτοι πόλιν σὴν σύγγονοι πρεσβεύομεν</l>
<l>Μοῦσαι μάλιστα κἀπιχρώμεθα χθονί,</l>
<l>μυστηρίων τε τῶν ἀπορρήτων φανὰς</l>
<l>ἔδειξεν Ὀρφεύς, αὐτανέψιος νεκροῦ</l>
<l n="945">τοῦδʼ ὃν κατακτείνεις σύ· Μουσαῖόν τε, σὸν</l>
<l>σεμνὸν πολίτην κἀπὶ πλεῖστον ἄνδρʼ ἕνα</l>
<l>ἐλθόντα, Φοῖβος σύγγονοί τʼ ἠσκήσαμεν.</l>
<l>καὶ τῶνδε μισθὸν παῖδʼ ἔχουσʼ ἐν ἀγκάλαις</l>
<l>θρηνῶ· σοφιστὴν δʼ ἄλλον οὐκ ἐπάξομαι.</l>
</sp>
<sp>
<speaker>Χορός</speaker>
<l n="950">μάτην ἄρʼ ἡμᾶς Θρῄκιος τροχηλάτης</l>
<l>ἐδέννασʼ, Ἕκτορ, τῷδε βουλεῦσαι φόνον.</l>
</sp>
<milestone ed="p" n="952" unit="card"/>
<sp>
<speaker>Ἕκτωρ</speaker>
<l>ᾔδη τάδʼ· οὐδὲν μάντεων ἔδει φράσαι</l>
<l>Ὀδυσσέως τέχναισι τόνδʼ ὀλωλότα.</l>
<l>ἐγὼ δὲ γῆς ἔφεδρον Ἑλλήνων στρατὸν</l>
<l n="955">λεύσσων, τί μὴν ἔμελλον οὐ πέμψειν φίλοις</l>
<l>κήρυκας, ἐλθεῖν κἀπικουρῆσαι χθονί;</l>
<l>ἔπεμψʼ· ὀφείλων δʼ ἦλθε συμπονεῖν ἐμοί.</l>
<l>οὐ μὴν θανόντι γʼ οὐδαμῶς συνήδομαι.</l>
<l>καὶ νῦν ἕτοιμος τῷδε καὶ τεῦξαι τάφον</l>
<l n="960">καὶ ξυμπυρῶσαι μυρίων πέπλων χλιδήν·</l>
<l>φίλος γὰρ ἐλθὼν δυστυχῶς ἀπέρχεται.</l>
</sp>
<sp>
<speaker>Μοῦσα</speaker>
<l>οὐκ εἶσι γαίας ἐς μελάγχιμον πέδον·</l>
<l>τοσόνδε Νύμφην τὴν ἔνερθʼ αἰτήσομαι,</l>
<l>τῆς καρποποιοῦ παῖδα Δήμητρος θεᾶς,</l>
<l n="965">ψυχὴν ἀνεῖναι τοῦδʼ· ὀφειλέτις δέ μοι</l>
<l>τοὺς Ὀρφέως τιμῶσα φαίνεσθαι φίλους.</l>
<l>κἀμοὶ μὲν ὡς θανών τε κοὐ λεύσσων φάος</l>
<l>ἔσται τὸ λοιπόν· οὐ γὰρ ἐς ταὐτόν ποτε</l>
<l>οὔτʼ εἶσιν οὔτε μητρὸς ὄψεται δέμας·</l>
<l n="970">κρυπτὸς δʼ ἐν ἄντροις τῆς ὑπαργύρου χθονὸς</l>
<l>ἀνθρωποδαίμων κείσεται βλέπων φάος,</l>
<l>Βάκχου προφήτης ὥστε Παγγαίου πέτραν</l>
<l>ᾤκησε, σεμνὸς τοῖσιν εἰδόσιν θεός.</l>
<l>ῥᾷον δὲ πένθος τῆς θαλασσίας θεοῦ</l>
<l n="975">οἴσω· θανεῖν γὰρ καὶ τὸν ἐκ κείνης χρεών.</l>
<l>θρήνοις δʼ ἀδελφαὶ πρῶτα μὲν σὲ ὑμνήσομεν,</l>
<l>ἔπειτʼ Ἀχιλλέα Θέτιδος ἐν πένθει ποτέ.</l>
<l>οὐ ῥύσεταί νιν Παλλάς, ἥ σʼ ἀπέκτανεν·</l>
<l>τοῖον φαρέτρα Λοξίου σῴζει βέλος.</l>
<l n="980">ὦ παιδοποιοὶ συμφοραί, πόνοι βροτῶν·</l>
<l>ὡς ὅστις ὑμᾶς μὴ κακῶς λογίζεται,</l>
<l>ἄπαις διοίσει κοὐ τεκὼν θάψει τέκνα.</l>
</sp>
<sp>
<speaker>Χορός</speaker>
<l>οὗτος μὲν ἤδη μητρὶ κηδεύειν μέλει·</l>
<l>σὺ δʼ εἴ τι πράσσειν τῶν προκειμένων θέλεις,</l>
<l n="985">Ἕκτορ, πάρεστι· φῶς γὰρ ἡμέρας τόδε.</l>
</sp>
<sp>
<speaker>Ἕκτωρ</speaker>
<l>χωρεῖτε, συμμάχους δʼ ὁπλίζεσθαι τάχος</l>
<l>ἄνωχθε πληροῦν τʼ αὐχένας ξυνωρίδων.</l>
<l>πανοὺς δʼ ἔχοντας χρὴ μένειν Τυρσηνικῆς</l>
<l>σάλπιγγος αὐδήν· ὡς ὑπερβαλὼν στρατὸν</l>
<l n="990">τείχη τʼ Ἀχαιῶν ναυσὶν αἶθον ἐμβαλεῖν</l>
<l>πέποιθα Τρωσί θʼ ἡμέραν ἐλευθέραν</l>
<l>ἀκτῖνα τὴν στείχουσαν ἡλίου φέρειν.</l>
</sp>
<milestone ed="p" n="993" unit="card"/>
</div2>
<div2 type="anapests">
<sp>
<speaker>Χορός</speaker>
<l>πείθου βασιλεῖ· στείχωμεν ὅπλοις</l>
<l>κοσμησάμενοι καὶ ξυμμαχίᾳ</l>
<l n="995">τάδε φράζωμεν· τάχα δʼ ἂν νίκην</l>
<l>δοίη δαίμων ὁ μεθʼ ἡμῶν.</l>
</sp>
</div2>
</div1>
</body>
</text>
</TEI.2>
