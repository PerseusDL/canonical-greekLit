<?xml version="1.0" encoding="UTF-8"?><?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:lang="grc">Ῥῆσος</title>
<author n="Eur.">Euripides</author>
<editor>Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release">1996</date>
</publicationStmt>
            
            <sourceDesc>
                <biblStruct>
                    <monogr>
                        <author>Euripides</author>
                        <title xml:lang="lat">Euripidis Fabulae</title>
                        <editor>Gilbert Murray</editor>
                        <imprint>
                            <pubPlace>Oxford</pubPlace>
                            <publisher>Clarendon Press</publisher>
                            <date>1913</date>
                        </imprint>
                        <biblScope unit="volume">3</biblScope>
                    </monogr>
                    <ref target="https://archive.org/details/euripidisfabulae03euriuoft/page/360">The Internet Archive</ref>
                </biblStruct>
            </sourceDesc>
</fileDesc>
        
        <encodingDesc>
            <editorialDecl>
                <quotation marks="none"/>
            </editorialDecl>
            <refsDecl n="CTS">
                <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
                    <p>This pointer pattern extracts lines</p>
                </cRefPattern>
            </refsDecl>
        </encodingDesc>
        
<!--<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>-->
<profileDesc>
<langUsage>
<language ident="grc">Greek</language>
</langUsage>
</profileDesc>
        
<revisionDesc>
    <change when="2019-11-25" who="Lisa Cerrato">EpiDoc and CTS conversion</change>
    <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change>
    <change when="2013-06-13" who="gcrane">tagging now should be compatible with CTS</change>
    <change when="2012-02-14" who="ajones06">Standardized and in a few cases added in header info.</change>
<change when="2011-09-07" who="rsingh04">adding rend=displayNum to lb tags</change>
<change when="2011-01-13" who="gcrane">more refinements making these files SDL compatible</change>
    <change when="2010-12-25" who="gcrane">our existing files but with L tags converted to LB milestones</change>
<change when="2009-11-23" who="rsingh04">moved more xml files around based on copyright status</change>
<change when="2005-08-01" who="packel">removed stray item tags</change>
    <change when="2005-07-25" who="packel">Converted to XML</change>
    <change when="2004-04-21" who="mimno">added card 1s</change>
    <change when="2003-09-09" who="amahoney">put spaces around em-dash entity so as not to confuse morphology stuff</change>
    <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change>
    <change when="2000-03-04" who="dasmith">Added separate funder entity to TEI header.</change>
<change when="2000-02-17" who="amahoney">use n attribute on sp to carry over speaker names when long speeches are interrupted by card breaks -- and move card break past close tag of sp</change>
    <change when="2000-01-14" who="amahoney">bring up to P3</change>
    <change when="1998-10-01" who="Bill Merrill">Fixed cardbreaks at 254, 370, 379; added line nos. 369b, 377b, 378b.</change>
    <change when="1995-06-01" who="Lisa Cerrato">Added speaker tags where needed.</change>
    <change when="1988-01-01" who="Judith Nelson">Basic SGML tagging</change>
</revisionDesc>
</teiHeader>
    
<text xml:lang="grc">
<body>
<div type="edition" n="urn:cts:greekLit:tlg0006.tlg019.perseus-grc2" xml:lang="grc">
    <milestone resp="perseus" unit="card" n="1"/>
    <l resp="perseus" style="hidden" n="0"/>
    <note resp="editor" place="inline">
        <p>τὰ τοῦ δράματος πρόσωπα</p>
        <p>Χορός Φυλακών</p>
        <p>Ἕκτωρ</p>
        <p>Αἰνείας</p>
        <p>Δόλων</p>
        <p>Ἄγγελος Ποιμήν</p>
        <p>Ῥῆσος</p>
        <p>Ὀδυσσεύς</p>
        <p>Διομήδης</p>
        <p>Ἀθήνα</p>
        <p>Πάρις</p>
        <p>Ρήσου Ἡνίοχος</p>
        <p>Μοῦσα</p>
    </note>
    
<div type="textpart" subtype="choral">
<div type="textpart" subtype="anapests">
<sp><speaker>Χορός</speaker>
<l rend="indent" n="1">— Βᾶθι πρὸς εὐνὰς τὰς Ἑκτορέους.</l>
<l n="2">τίς ὑπασπιστῶν ἄγρυπνος βασιλέως,</l>
<l n="3">ἢ τευχοφόρων;</l>
<l n="4">— δέξαιτο νέων κληδόνα μύθων,</l>
<l n="5">οἳ τετράμοιρον νυκτὸς φυλακὴν</l>
<l n="6">πάσης στρατιᾶς προκάθηνται.</l>
<l n="7">— ὄρθου κεφαλὴν πῆχυν ἐρείσας,</l>
<l n="8">λῦσον βλεφάρων γοργωπὸν ἕδραν,</l>
<l n="9">λεῖπε χαμεύνας φυλλοστρώτους,</l>
<l n="10">Ἕκτορ· καιρὸς γὰρ ἀκοῦσαι.</l></sp>

<sp><speaker>Ἕκτωρ</speaker>
<l rend="indent" n="11">τίς ὅδʼ; ἦ φίλιος φθόγγος· τίς ἀνήρ;</l>
<l n="12">τί τὸ σῆμα; θρόει·</l>
<l n="13">τίνες ἐκ νυκτῶν τὰς ἡμετέρας</l>
<l n="14">κοίτας πλάθουσʼ; ἐνέπειν χρή.</l></sp>

<sp><speaker>Χορός</speaker>
<l rend="indent" n="15" part="I">φύλακες στρατιᾶς.</l></sp>

<sp><speaker>Ἕκτωρ</speaker>
<l rend="indent" n="15b" part="F">τί φέρῃ θορύβῳ;</l></sp>

<sp><speaker>Χορός</speaker>
<l rend="indent" n="16" part="I">θάρσει.</l></sp>

<sp><speaker>Ἕκτωρ</speaker>
<l rend="indent" n="16b" part="F">θαρσῶ.</l>
<l n="17" part="I">μῶν τις λόχος ἐκ νυκτῶν;</l></sp>

<sp><speaker><del>Χορός</del></speaker>
<l rend="indent" n="17b" part="M"><del>οὐκ ἔστι.</del></l></sp>

<sp><speaker><del>Ἕκτωρ</del></speaker>
<l rend="indent" n="17c" part="F">τί σὺ γὰρ</l>
<l n="18">φυλακὰς προλιπὼν κινεῖς στρατιάν,</l>
<l n="19">εἰ μή τινʼ ἔχων νυκτηγορίαν;</l>
<l n="20">οὐκ οἶσθα δορὸς πέλας Ἀργείου</l>
<l n="21">νυχίαν ἡμᾶς</l>
<l n="22">κοίταν πανόπλους κατέχοντας;</l></sp>
<milestone resp="perseus" unit="card" n="23"/>
</div>
<div type="textpart" subtype="strophe" n="1">

<sp><speaker>Χορός</speaker>
<l rend="indent" n="23">— ὁπλίζου χέρα· συμμάχων,</l>
<l n="24">Ἕκτορ, βᾶθι πρὸς εὐνάς,</l>
<l n="25">ὄτρυνον ἔγχος αἴρειν, ἀφύπνισον.</l>
<l n="26">— πέμπε φίλους ἰέναι ποτὶ σὸν λόχον,</l>
<l n="27">ἁρμόσατε ψαλίοις ἵππους.</l>
<l n="28">— τίς εἶσʼ ἐπὶ Πανθοΐδαν,</l>
<l n="29">ἢ τὸν Εὐρώπας, Λυκίων ἀγὸν ἀνδρῶν;</l>
<l n="30">— ποῦ σφαγίων ἔφοροι;</l>
<l n="31">— ποῦ δὲ γυμνήτων μόναρχοι</l>
<l n="32">τοξοφόροι τε Φρυγῶν;</l>
<l n="33">— ζεύγνυτε κερόδετα τόξα νευραῖς.</l></sp>
<milestone resp="perseus" unit="card" n="34"/>
</div>
<div type="textpart" subtype="anapests">

<sp><speaker>Ἕκτωρ</speaker>
<l rend="indent" n="34">τὰ μὲν ἀγγέλλεις δείματʼ ἀκούειν,</l>
<l n="35">τὰ δὲ θαρσύνεις, κοὐδὲν καθαρῶς.</l>
<l n="36">ἀλλʼ ἦ Κρονίου Πανὸς τρομερᾷ</l>
<l n="37">μάστιγι φοβῇ; <del>φυλακὰς δὲ λιπὼν</del>
</l>
<l n="38">
<del>κινεῖς στρατιάν.</del> τί θροεῖς; τί σε φῶ</l>
<l n="39">νέον ἀγγέλλειν; πολλὰ γὰρ εἰπὼν</l>
<l n="40">οὐδὲν τρανῶς ἀπέδειξας.</l></sp>
<milestone resp="perseus" unit="card" n="41"/>
</div>
<div type="textpart" subtype="antistrophe" n="1">

<sp><speaker>Χορός</speaker>
<l rend="indent" n="41">— πύρʼ αἴθει στρατὸς Ἀργόλας,</l>
<l n="42">Ἕκτορ, πᾶσαν ἀνʼ ὄρφναν,</l>
<l n="43">διειπετῆ δὲ ναῶν πυρσοῖς σταθμά.</l>
<l n="44">πᾶς δʼ Ἀγαμεμνονίαν προσέβα στρατὸς</l>
<l n="45">ἐννύχιος θορύβῳ σκηνάν,</l>
<l n="46">νέαν τινʼ ἐφιέμενοι</l>
<l n="47">βάξιν. οὐ γάρ πω πάρος ὧδʼ ἐφοβήθη</l>
<l n="48">ναυσιπόρος στρατιά.</l>
<l n="49">σοὶ δʼ, ὑποπτεύων τὸ μέλλον,</l>
<l n="50">ἤλυθον ἄγγελος, ὡς</l>
<l n="51">μήποτʼ ἐς ἐμέ τινα μέμψιν εἴπῃς.</l></sp>
</div>
</div>
<milestone resp="perseus" unit="card" n="52"/>
<div type="textpart" subtype="episode">

<sp><speaker>Ἕκτωρ</speaker>
<l rend="indent" n="52">ἐς καιρὸν ἥκεις, καίπερ ἀγγέλλων φόβον·</l>
<l n="53">ἅνδρες γὰρ ἐκ γῆς τῆσδε νυκτέρῳ πλάτῃ</l>
<l n="54">λαθόντες ὄμμα τοὐμὸν ἀρεῖσθαι φυγὴν</l>
<l n="55">μέλλουσι· σαίνει μʼ ἔννυχος φρυκτωρία.</l>
<l n="56" rend="indent">ὦ δαῖμον, ὅστις μʼ εὐτυχοῦντʼ ἐνόσφισας</l>
<l n="57">θοίνης λέοντα, πρὶν τὸν Ἀργείων στρατὸν</l>
<l n="58">σύρδην ἅπαντα τῷδʼ ἀναλῶσαι δορί.</l>
<l n="59">εἰ γὰρ φαεννοὶ μὴ ξυνέσχον ἡλίου</l>
<l n="60">λαμπτῆρες, οὔτἂν ἔσχον εὐτυχοῦν δόρυ,</l>
<l n="61">πρὶν ναῦς πυρῶσαι καὶ διὰ σκηνῶν μολεῖν</l>
<l n="62">κτείνων Ἀχαιοὺς τῇδε πολυφόνῳ χερί.</l>
<l n="63">κἀγὼ μὲν ἦ πρόθυμος ἱέναι δόρυ</l>
<l n="64">ἐν νυκτὶ χρῆσθαί τʼ εὐτυχεῖ ῥύμῃ θεοῦ·</l>
<l n="65">ἀλλʼ οἱ σοφοί με καὶ τὸ θεῖον εἰδότες</l>
<l n="66">μάντεις ἔπεισαν ἡμέρας μεῖναι φάος</l>
<l n="67">κἄπειτʼ Ἀχαιῶν μηδένʼ ἐν χέρσῳ λιπεῖν.</l>
<l n="68">οἳ δʼ οὐ μένουσι τῶν ἐμῶν θυοσκόων</l>
<l n="69">βουλάς· ἐν ὄρφνῃ δραπέτης μέγα σθένει.</l>
<l n="70" rend="indent">ἀλλʼ ὡς τάχιστα χρὴ παραγγέλλειν στρατῷ</l>
<l n="71">τεύχη πρόχειρα λαμβάνειν λῆξαί θʼ ὕπνου,</l>
<l n="72">ὡς ἄν τις αὐτῶν καὶ νεὼς θρῴσκων ἔπι</l>
<l n="73">νῶτον χαραχθεὶς κλίμακας ῥάνῃ φόνῳ,</l>
<l n="74">οἳ δʼ ἐν βρόχοισι δέσμιοι λελημμένοι</l>
<l n="75">Φρυγῶν ἀρούρας ἐκμάθωσι γαπονεῖν.</l></sp>

<sp><speaker>Χορός</speaker>
<l rend="indent" n="76">Ἕκτορ, ταχύνεις πρὶν μαθεῖν τὸ δρώμενον·</l>
<l n="77">ἅνδρες γὰρ εἰ φεύγουσιν οὐκ ἴσμεν τορῶς.</l></sp>

<sp><speaker>Ἕκτωρ</speaker>
<l rend="indent" n="78">τίς γὰρ πύρʼ αἴθειν πρόφασις Ἀργείων στρατόν;</l></sp>

<sp><speaker>Χορός</speaker>
<l rend="indent" n="79">οὐκ οἶδʼ· ὕποπτον δʼ ἐστὶ κάρτʼ ἐμῇ φρενί.</l></sp>

<sp><speaker>Ἕκτωρ</speaker>
<l rend="indent" n="80">πάντʼ ἂν φοβηθεὶς ἴσθι, δειμαίνων τόδε.</l></sp>

<sp><speaker>Χορός</speaker>
<l rend="indent" n="81">οὔπω πρὶν ἧψαν πολέμιοι τοσόνδε φῶς.</l></sp>

<sp><speaker>Ἕκτωρ</speaker>
<l rend="indent" n="82">οὐδʼ ὧδέ γʼ αἰσχρῶς ἔπεσον ἐν τροπῇ δορός.</l></sp>

<sp><speaker>Χορός</speaker>
<l rend="indent" n="83">σὺ ταῦτʼ ἔπραξας· καὶ τὰ λοιπὰ νῦν σκόπει.</l></sp>

<sp><speaker>Ἕκτωρ</speaker>
<l rend="indent" n="84">ἁπλοῦς ἐπʼ ἐχθροῖς μῦθος ὁπλίζειν χέρα.</l></sp>
<milestone resp="perseus" unit="card" n="85"/>

<sp><speaker>Χορός</speaker>
<l rend="indent" n="85">καὶ μὴν ὅδʼ Αἰνέας καὶ μάλα σπουδῇ ποδὸς</l>
<l n="86">στείχει, νέον τι πρᾶγμʼ ἔχων φίλοις φράσαι.</l></sp>

<sp><speaker>Αἰνείας</speaker>
<l rend="indent" n="87">Ἕκτορ, τί χρῆμα νύκτεροι κατὰ στρατὸν</l>
<l n="88">τὰς σὰς πρὸς εὐνὰς φύλακες ἐλθόντες φόβῳ</l>
<l n="89">νυκτηγοροῦσι καὶ κεκίνηται· στρατός;</l></sp>

<sp><speaker>Ἕκτωρ</speaker>
<l rend="indent" n="90">Αἰνέα, πύκαζε τεύχεσιν δέμας σέθεν.</l></sp>

<sp><speaker>Αἰνείας</speaker>
<l rend="indent" n="91">τί δʼ ἔστι; μῶν τις πολεμίων ἀγγέλλεται</l>
<l n="92">δόλος κρυφαῖος ἑστάναι κατʼ εὐφρόνην;</l></sp>

<sp><speaker>Ἕκτωρ</speaker>
<l rend="indent" n="93">φεύγουσιν ἅνδρες κἀπιβαίνουσιν νεῶν.</l></sp>

<sp><speaker>Αἰνείας</speaker>
<l rend="indent" n="94">τί τοῦδʼ ἂν εἴποις ἀσφαλὲς τεκμήριον;</l></sp>

<sp><speaker>Ἕκτωρ</speaker>
<l rend="indent" n="95">αἴθουσι πᾶσαν νύκτα λαμπάδας πυρός·</l>
<l n="96">καί μοι δοκοῦσιν οὐ μενεῖν ἐς αὔριον,</l>
<l n="97">ἀλλʼ ἐκκέαντες πύρσʼ ἐπʼ εὐσέλμων νεῶν</l>
<l n="98">φυγῇ πρὸς οἴκους τῆσδʼ ἀφορμήσειν χθονός.</l></sp>

<sp><speaker>Αἰνείας</speaker>
<l rend="indent" n="99">σὺ δʼ ὡς τί δράσων πρὸς τάδʼ ὁπλίζῃ χέρας;</l></sp>

<sp><speaker>Ἕκτωρ</speaker>
<l rend="indent" n="100">φεύγοντας αὐτοὺς κἀπιθρῴσκοντας νεῶν</l>
<l n="101">λόγχῃ καθέξω κἀπικείσομαι βαρύς·</l>
<l n="102">αἰσχρὸν γὰρ ἡμῖν, καὶ πρὸς αἰσχύνῃ κακόν,</l>
<l n="103">θεοῦ διδόντος πολεμίους ἄνευ μάχης</l>
<l n="104">φεύγειν ἐᾶσαι πολλὰ δράσαντας κακά.</l></sp>

<sp><speaker>Αἰνείας</speaker>
<l rend="indent" n="105">εἴθʼ ἦσθʼ ἀνὴρ εὔβουλος ὡς δρᾶσαι χερί.</l>
<l n="106">ἀλλʼ οὐ γὰρ αὑτὸς πάντʼ ἐπίστασθαι βροτῶν</l>
<l n="107">πέφυκεν· ἄλλῳ δʼ ἄλλο πρόσκειται γέρας,</l>
<l n="108">σὲ μὲν μάχεσθαι, τοὺς δὲ βουλεύειν καλῶς·</l>
<l n="109">ὅστις πυρὸς λαμπτῆρας ἐξήρθης κλύων</l>
<l n="110">φλέγειν Ἀχαιούς, καὶ στρατὸν μέλλεις ἄγειν</l>
<l n="111">τάφρους ὑπερβὰς νυκτὸς ἐν καταστάσει.</l>
<l n="112">καίτοι περάσας κοῖλον αὐλώνων βάθος,</l>
<l n="113">εἰ μὴ κυρήσεις πολεμίους ἀπὸ χθονὸς</l>
<l n="114">φεύγοντας, ἀλλὰ σὸν βλέποντας ἐς δόρυ,</l>
<l n="115">νικώμενος μὲν οὔτι μὴ μόλῃς πάλιν·</l>
<l n="116">πῶς γὰρ περάσει σκόλοπας ἐν τροπῇ στρατός;</l>
<l n="117">πῶς δʼ αὖ γεφύρας διαβαλοῦσʼ ἱππηλάται,</l>
<l n="118">ἢν ἆρα μὴ θραύσαντες ἀντύγων χνόας;</l>
<l n="119">νικῶν δʼ ἔφεδρον παῖδʼ ἔχεις τὸν Πηλέως,</l>
<l n="120">ὅς σʼ οὐκ ἐάσει ναυσὶν ἐμβαλεῖν φλόγα,</l>
<l n="121">οὐδʼ ὧδʼ Ἀχαιούς, ὡς δοκεῖς, ἀναρπάσαι.</l>
<l n="122">αἴθων γὰρ ἁνὴρ καὶ πεπύργωται χερί.</l>
<l n="123">ἀλλὰ στρατὸν μὲν ἥσυχον παρʼ ἀσπίδας</l>
<l n="124">εὕδειν ἐῶμεν ἐκ κόπων ἀρειφάτων,</l>
<l n="125">κατάσκοπον δὲ πολεμίων, ὃς ἂν θέλῃ,</l>
<l n="126">πέμπειν δοκεῖ μοι· κἂν μὲν αἴρωνται φυγήν,</l>
<l n="127">στείχοντες ἐμπέσωμεν Ἀργείων στρατῷ·</l>
<l n="128">εἰ δʼ ἐς δόλον τινʼ ἥδʼ ἄγει φρυκτωρία,</l>
<l n="129">μαθόντες ἐχθρῶν μηχανὰς κατασκόπου</l>
<l n="130">βουλευσόμεσθα· τήνδʼ ἔχω γνώμην, ἄναξ.</l></sp>
<milestone resp="perseus" unit="card" n="131"/>
<div type="textpart" subtype="strophe" n="1">

<sp><speaker>Χορός</speaker>
<l rend="indent" n="131">τάδε δοκεῖ, τάδε μεταθέμενος νόει.</l>
<l n="132">σφαλερὰ δʼ οὐ φιλῶ στρατηγῶν κράτη.</l>
<l n="133">τί γὰρ ἄμεινον ἢ</l>
<l n="134">ταχυβάταν νεῶν κατόπταν μολεῖν</l>
<l n="135">πέλας ὅ τί ποτʼ ἄρα δαΐοις</l>
<l n="136">πυρὰ κατʼ ἀντίπρῳρα ναυστάθμων δαίεται;</l></sp>
<milestone resp="perseus" unit="card" n="137"/>
</div>
<div type="textpart" subtype="iambic">

<sp><speaker>Ἕκτωρ</speaker>
<l rend="indent" n="137">νικᾶτʼ, ἐπειδὴ πᾶσιν ἁνδάνει τάδε.</l>
<l n="138">στείχων δὲ κοίμα συμμάχους· τάχʼ ἂν στρατὸς</l>
<l n="139">κινοῖτʼ ἀκούσας νυκτέρους ἐκκλησίας.</l>
<l n="140">ἐγὼ δὲ πέμψω πολεμίων κατάσκοπον.</l>
<l n="141">κἂν μέν τινʼ ἐχθρῶν μηχανὴν πυθώμεθα,</l>
<l n="142">σὺ πάντʼ ἀκούσῃ καὶ παρὼν εἴσῃ λόγον·</l>
<l n="143">ἐὰν δʼ ἀπαίρωσʼ ἐς φυγὴν ὁρμώμενοι,</l>
<l n="144">σάλπιγγος αὐδὴν προσδοκῶν καραδόκει,</l>
<l n="145">ὡς οὐ μενοῦντά μʼ· ἀλλὰ προσμείξω νεῶν</l>
<l n="146">ὁλκοῖσι νυκτὸς τῆσδʼ ἐπʼ Ἀργείων στρατῷ.</l></sp>

<sp><speaker>Αἰνείας</speaker>
<l rend="indent" n="147">πέμφʼ ὡς τάχιστα· νῦν γὰρ ἀσφαλῶς φρονεῖς.</l>
<l n="148">σὺν σοὶ δʼ ἔμʼ ὄψῃ καρτεροῦνθʼ, ὅταν δέῃ.</l></sp>

<sp><speaker>Ἕκτωρ</speaker>
<l rend="indent" n="149">τίς δῆτα Τρώων οἳ πάρεισιν ἐν λόγῳ</l>
<l n="150">θέλει κατόπτης ναῦς ἐπʼ Ἀργείων μολεῖν;</l>
<l n="151">τίς ἂν γένοιτο τῆσδε γῆς εὐεργέτης;</l>
<l n="152">τίς φησιν; οὔτοι πάντʼ ἐγὼ δυνήσομαι</l>
<l n="153">πόλει πατρῴᾳ συμμάχοις θʼ ὑπηρετεῖν.</l></sp>

<sp><speaker>Δόλων</speaker>
<l rend="indent" n="154">ἐγὼ πρὸ γαίας τόνδε κίνδυνον θέλω</l>
<l n="155">ῥίψας κατόπτης ναῦς ἐπʼ Ἀργείων μολεῖν,</l>
<l n="156">καὶ πάντʼ Ἀχαιῶν ἐκμαθὼν βουλεύματα</l>
<l n="157">ἥξω· ἐπὶ τούτοις τόνδʼ ὑφίσταμαι πόνον.</l></sp>

<sp><speaker>Ἕκτωρ</speaker>
<l rend="indent" n="158">ἐπώνυμος μὲν κάρτα καὶ φιλόπτολις</l>
<l n="159">Δόλων· πατρὸς δὲ καὶ πρὶν εὐκλεᾶ δόμον</l>
<l n="160">νῦν δὶς τόσως ἔθηκας εὐκλεέστερον.</l></sp>

<sp><speaker>Δόλων</speaker>
<l rend="indent" n="161">οὐκοῦν πονεῖν μὲν χρή, πονοῦντα δʼ ἄξιον</l>
<l n="162">μισθὸν φέρεσθαι. παντὶ γὰρ προσκείμενον</l>
<l n="163">κέρδος πρὸς ἔργῳ τὴν χάριν τίκτει διπλῆν.</l></sp>
<milestone resp="perseus" unit="card" n="164"/>

<sp><speaker>Ἕκτωρ</speaker>
<l rend="indent" n="164">ναί, καὶ δίκαια ταῦτα κοὐκ ἄλλως λέγω.</l>
<l n="165">τάξαι δὲ μισθόν, πλὴν ἐμῆς τυραννίδος.</l></sp>

<sp><speaker>Δόλων</speaker>
<l rend="indent" n="166">οὐ σῆς ἐρῶμεν πολιόχου τυραννίδος.</l></sp>

<sp><speaker>Ἕκτωρ</speaker>
<l rend="indent" n="167">σὺ δʼ ἀλλὰ γήμας Πριαμιδῶν γαμβρὸς γενοῦ.</l></sp>

<sp><speaker>Δόλων</speaker>
<l rend="indent" n="168">οὐδʼ ἐξ ἐμαυτοῦ μειζόνων γαμεῖν θέλω.</l></sp>

<sp><speaker>Ἕκτωρ</speaker>
<l rend="indent" n="169">χρυσὸς πάρεστιν, εἰ τόδʼ αἰτήσεις γέρας.</l></sp>

<sp><speaker>Δόλων</speaker>
<l rend="indent" n="170">ἀλλʼ ἔστʼ ἐν οἴκοις· οὐ βίου σπανίζομεν.</l></sp>

<sp><speaker>Ἕκτωρ</speaker>
<l rend="indent" n="171">τί δῆτα χρῄζεις ὧν κέκευθεν Ἴλιος;</l></sp>

<sp><speaker>Δόλων</speaker>
<l rend="indent" n="172">ἑλὼν Ἀχαιοὺς δῶρά μοι ξυναίνεσον.</l></sp>

<sp><speaker>Ἕκτωρ</speaker>
<l rend="indent" n="173">δώσω· σὺ δʼ αἴτει πλὴν στρατηλάτας νεῶν.</l></sp>

<sp><speaker>Δόλων</speaker>
<l rend="indent" n="174">κτεῖνʼ, οὔ σʼ ἀπαιτῶ Μενέλεω σχέσθαι χέρα.</l></sp>

<sp><speaker>Ἕκτωρ</speaker>
<l rend="indent" n="175">οὐ μὴν τὸν Ἰλέως παῖδά μʼ ἐξαιτῇ λαβεῖν;</l></sp>

<sp><speaker>Δόλων</speaker>
<l rend="indent" n="176">κακαὶ γεωργεῖν χεῖρες εὖ τεθραμμέναι.</l></sp>

<sp><speaker>Ἕκτωρ</speaker>
<l rend="indent" n="177">τίνʼ οὖν Ἀχαιῶν ζῶντʼ ἀποινᾶσθαι θέλεις;</l></sp>

<sp><speaker>Δόλων</speaker>
<l rend="indent" n="178">καὶ πρόσθεν εἶπον· ἔστι χρυσὸς ἐν δόμοις.</l></sp>

<sp><speaker>Ἕκτωρ</speaker>
<l rend="indent" n="179">καὶ μὴν λαφύρων γʼ αὐτὸς αἱρήσῃ παρών.</l></sp>

<sp><speaker>Δόλων</speaker>
<l rend="indent" n="180">θεοῖσιν αὐτὰ πασσάλευε πρὸς δόμοις.</l></sp>

<sp><speaker>Ἕκτωρ</speaker>
<l rend="indent" n="181">τί δῆτα μεῖζον τῶνδέ μʼ αἰτήσεις γέρας;</l></sp>

<sp><speaker>Δόλων</speaker>
<l rend="indent" n="182">ἵππους Ἀχιλλέως· χρὴ δʼ ἐπʼ ἀξίοις πονεῖν</l>
<l n="183">ψυχὴν προβάλλοντʼ ἐν κύβοισι δαίμονος.</l></sp>

<sp><speaker>Ἕκτωρ</speaker>
<l rend="indent" n="184">καὶ μὴν ἐρῶντί γʼ ἀντερᾷς ἵππων ἐμοί·</l>
<l n="185">ἐξ ἀφθίτων γὰρ ἄφθιτοι πεφυκότες</l>
<l n="186">τὸν Πηλέως φέρουσι θούριον γόνον·</l>
<l n="187">δίδωσι δʼ αὐτοὺς πωλοδαμνήσας ἄναξ</l>
<l n="188">Πηλεῖ Ποσειδῶν, ὡς λέγουσι, πόντιος.</l>
<l n="189">ἀλλʼ οὔ σʼ ἐπάρας ψεύσομαι· δώσω δέ σοι,</l>
<l n="190">κάλλιστον οἴκοις κτῆμʼ, Ἀχιλλέως ὄχον.</l></sp>

<sp><speaker>Δόλων</speaker>
<l rend="indent" n="191">αἰνῶ· λαβὼν δʼ ἄν φημι κάλλιστον Φρυγῶν</l>
<l n="192">δῶρον δέχεσθαι τῆς ἐμῆς εὐσπλαγχνίας.</l>
<l n="193">σὲ δʼ οὐ φθονεῖν χρή· μυρίʼ ἔστιν ἄλλα σοι,</l>
<l n="194">ἐφʼ οἷσι τέρψῃ τῆσδʼ ἀριστεύων χθονός.</l></sp>
<milestone resp="perseus" unit="card" n="195"/>
</div>
<div type="textpart" subtype="antistrophe">

<sp><speaker>Χορός</speaker>
<l rend="indent" n="195">μέγας ἀγών, μεγάλα δʼ ἐπινοεῖς ἑλεῖν·</l>
<l n="196">μακάριός γε μὴν κυρήσας ἔσῃ.</l>
<l n="197">πόνος ὅδʼ εὐκλεής·</l>
<l n="198">μέγα δὲ κοιράνοισι γαμβρὸν πέλειν.</l>
<l n="199">τὰ θεόθεν ἐπιδέτω Δίκα,</l>
<l n="200">τὰ δὲ παρʼ ἀνδράσιν τέλειά σοι φαίνεται.</l></sp>
</div>
<div type="textpart" subtype="iambic">
<milestone resp="perseus" unit="card" n="201"/>

<sp><speaker>Δόλων</speaker>
<l rend="indent" n="201">στείχοιμʼ ἄν· ἐλθὼν <add>δʼ</add> ἐς δόμους ἐφέστιος</l>
<l n="202">σκευῇ πρεπόντως σῶμʼ ἐμὸν καθάψομαι,</l>
<l n="203">κἀκεῖθεν ἥσω ναῦς ἐπʼ Ἀργείων πόδα.</l></sp>

<sp><speaker>Χορός</speaker>
<l rend="indent" n="204">ἐπεὶ τίνʼ ἄλλην ἀντὶ τῆσδʼ ἕξεις στολήν;</l></sp>

<sp><speaker>Δόλων</speaker>
<l rend="indent" n="205">πρέπουσαν ἔργῳ κλωπικοῖς τε βήμασι.</l></sp>

<sp><speaker>Χορός</speaker>
<l rend="indent" n="206">σοφοῦ παρʼ ἀνδρὸς χρὴ σοφόν τι μανθάνειν·</l>
<l n="207">λέξον, τίς ἔσται τοῦδε σώματος σαγή;</l></sp>

<sp><speaker>Δόλων</speaker>
<l rend="indent" n="208">λύκειον ἀμφὶ νῶτʼ ἐνάψομαι δορὰν</l>
<l n="209">καὶ χάσμα θηρὸς ἀμφʼ ἐμῷ θήσω κάρᾳ,</l>
<l n="210">βάσιν τε χερσὶ προσθίαν καθαρμόσας</l>
<l n="211">καὶ κῶλα κώλοις, τετράπουν μιμήσομαι</l>
<l n="212">λύκου κέλευθον πολεμίοις δυσεύρετον,</l>
<l n="213">τάφροις πελάζων καὶ νεῶν προβλήμασιν.</l>
<l n="214">ὅταν δʼ ἔρημον χῶρον ἐμβαίνω ποδί,</l>
<l n="215">δίβαμος εἶμι· τῇδε σύγκειται δόλος.</l></sp>

<sp><speaker>Χορός</speaker>
<l rend="indent" n="216">ἀλλʼ εὖ σʼ ὁ Μαίας παῖς ἐκεῖσε καὶ πάλιν</l>
<l n="217">πέμψειεν Ἑρμῆς, ὅς γε φηλητῶν ἄναξ.</l>
<l n="218">ἔχεις δὲ τοὔργον· εὐτυχεῖν μόνον σε δεῖ.</l></sp>

<sp><speaker>Δόλων</speaker>
<l rend="indent" n="219">σωθήσομαί γε καὶ κτανὼν Ὀδυσσέως</l>
<l n="220">οἴσω κάρα σοι — σύμβολον δʼ ἔχων σαφὲς</l>
<l n="221">φήσεις Δόλωνα ναῦς ἐπʼ Ἀργείων μολεῖν — </l>
<l n="222">ἢ παῖδα Τυδέως· οὐδʼ ἀναιμάκτῳ χερὶ</l>
<l n="223">ἥξω πρὸς οἴκους πρὶν φάος μολεῖν χθόνα.</l></sp>
</div>
</div>
<milestone resp="perseus" unit="card" n="224"/>
<div type="textpart" subtype="choral">
<div type="textpart" subtype="strophe" n="1">

<sp><speaker>Χορός</speaker>
<l rend="indent" n="224">Θυμβραῖε καὶ Δάλιε καὶ Λυκίας</l>
<l n="225">ναὸν ἐμβατεύων</l>
<l n="226">Ἄπολλον, ὦ δία κεφαλά, μόλε τοξή-</l>
<l n="227">ρης, ἱκοῦ ἐννύχιος</l>
<l n="229">καὶ γενοῦ σωτήριος ἀνέρι πομπᾶς</l>
<l n="230">ἁγεμὼν καὶ ξύλλαβε Δαρδανίδαις,</l>
<l n="231">ὦ παγκρατές, ὦ Τροΐας</l>
<l n="232">τείχη παλαιὰ δείμας.</l></sp>
<milestone resp="perseus" unit="card" n="233"/>
</div>
<div type="textpart" subtype="antistrophe" n="1">

<sp><speaker>Χορός</speaker>
<l rend="indent" n="233">μόλοι δὲ ναυκλήρια, καὶ στρατιᾶς</l>
<l n="234">Ἑλλάδος διόπτας</l>
<l n="235">ἵκοιτο, καὶ κάμψειε πάλιν θυμέλας οἴ-</l>
<l n="236">κων πατρὸς Ἰλιάδας.</l>
<l n="237">Φθιάδων δʼ ἵππων ποτʼ ἐπʼ ἄντυγα βαίη,</l>
<l n="238">δεσπότου πέρσαντος Ἀχαιὸν Ἄρη,</l>
<l n="240">τὰς πόντιος Αἰακίδᾳ</l>
<l n="241">Πηλεῖ δίδωσι δαίμων.</l></sp>
<milestone resp="perseus" unit="card" n="242"/>
</div>
<div type="textpart" subtype="strophe" n="2">

<sp><speaker>Χορός</speaker>
<l rend="indent" n="243">ἐπεὶ πρό τʼ οἴκων πρό τε γᾶς ἔτλα μόνος</l>
<l n="244">ναύσταθμα βὰς κατιδεῖν· ἄγαμαι</l>
<l n="245">λήματος· ἦ σπανία <add>τις</add>
</l>
<l n="246">τῶν ἀγαθῶν, ὅταν ᾖ</l>
<l n="247">δυσάλιος ἐν πελάγει</l>
<l n="248">καὶ σαλεύῃ</l>
<l n="250">πόλις. ἔστι Φρυγῶν τις ἔστιν ἄλκιμος·</l>
<l n="251">ἔνι δὲ θράσος ἐν αἰχ-</l>
<l n="252">μᾷ· πόθι Μυσῶν ὃς ἐμὰν</l>
<l n="253">συμμαχίαν ἀτίζει;</l></sp>
<milestone resp="perseus" unit="card" n="254"/>
</div>
<div type="textpart" subtype="antistrophe" n="2">

<sp><speaker>Χορός</speaker>
<l rend="indent" n="254">τίνʼ ἄνδρʼ Ἀχαιῶν ὁ πεδοστιβὴς σφαγεὺς</l>
<l n="255">οὐτάσει ἐν κλισίαις, τετράπουν</l>
<l n="256">μῖμον ἔχων ἐπιγαίου</l>
<l n="257">θηρός; ἕλοι Μενέλαν,</l>
<l n="258">κτανὼν δʼ Ἀγαμεμνόνιον</l>
<l n="259">κρᾶτʼ ἐνέγκοι</l>
<l n="260">Ἑλένᾳ κακόγαμβρον ἐς χέρας γόον,</l>
<l n="261">ὃς ἐπὶ πόλιν, ὃς ἐπὶ</l>
<l n="262">γᾶν Τροΐαν χιλιόναυν</l>
<l n="263">ἤλυθʼ ἔχων στρατείαν.</l></sp>
</div>
</div>
<milestone resp="perseus" unit="card" n="264"/>
<div type="textpart" subtype="episode">

<sp><speaker>Ἄγγελος Ποιμήν</speaker>
<l rend="indent" n="264">ἄναξ, τοιούτων δεσπόταισιν ἄγγελος</l>
<l n="265">εἴην τὸ λοιπὸν οἷά σοι φέρω μαθεῖν.</l></sp>

<sp><speaker>Ἕκτωρ</speaker>
<l rend="indent" n="266">ἦ πόλλʼ ἀγρώταις σκαιὰ πρόσκειται φρενί·</l>
<l n="267">καὶ γὰρ σὺ ποίμνας δεσπόταις τευχεσφόροις</l>
<l n="268">ἥκειν ἔοικας ἀγγελῶν ἵνʼ οὐ πρέπει.</l>
<l n="269">οὐκ οἶσθα δῶμα τοὐμὸν ἢ θρόνους πατρός,</l>
<l n="270">οἷ χρῆν γεγωνεῖν σʼ εὐτυχοῦντα ποίμνια;</l></sp>

<sp><speaker>Ἄγγελος</speaker>
<l rend="indent" n="271">σκαιοὶ βοτῆρές ἐσμεν· οὐκ ἄλλως λέγω.</l>
<l n="272">ἀλλʼ οὐδὲν ἧσσον σοι φέρω κεδνοὺς λόγους.</l></sp>

<sp><speaker>Ἕκτωρ</speaker>
<l rend="indent" n="273">παῦσαι λέγων μοι τὰς προσαυλείους τύχας·</l>
<l n="274">μάχας πρὸ χειρῶν καὶ δόρη βαστάζομεν.</l></sp>

<sp><speaker>Ἄγγελος</speaker>
<l rend="indent" n="275">τοιαῦτα κἀγὼ σημανῶν ἐλήλυθα·</l>
<l n="276">ἀνὴρ γὰρ ἀλκῆς μυρίας στρατηλατῶν</l>
<l n="277">στείχει φίλος σοὶ σύμμαχός τε τῇδε γῇ.</l></sp>

<sp><speaker>Ἕκτωρ</speaker>
<l rend="indent" n="278">ποίας πατρῴας γῆς ἐρημώσας πέδον;</l></sp>

<sp><speaker>Ἄγγελος</speaker>
<l rend="indent" n="279">Θρῄκης· πατρὸς δὲ Στρυμόνος κικλήσκεται.</l></sp>

<sp><speaker>Ἕκτωρ</speaker>
<l rend="indent" n="280">Ῥῆσον τιθέντʼ ἔλεξας ἐν Τροίᾳ πόδα;</l></sp>

<sp><speaker>Ἄγγελος</speaker>
<l rend="indent" n="281">ἔγνως· λόγου δὲ δὶς τόσου μʼ ἐκούφισας.</l></sp>

<sp><speaker>Ἕκτωρ</speaker>
<l rend="indent" n="282">καὶ πῶς πρὸς Ἴδης ὀργάδας πορεύεται,</l>
<l n="283">πλαγχθεὶς πλατείας πεδιάδος θʼ ἁμαξιτοῦ;</l></sp>
<milestone resp="perseus" unit="card" n="284"/>

<sp><speaker>Ἄγγελος</speaker>
<l rend="indent" n="284">οὐκ οἶδʼ ἀκριβῶς· εἰκάσαι γε μὴν πάρα.</l>
<l n="285">νυκτὸς γὰρ οὔτι φαῦλον ἐμβαλεῖν στρατόν,</l>
<l n="286">κλύοντα πλήρη πεδία πολεμίας χερός.</l>
<l n="287">φόβον δʼ ἀγρώσταις, οἳ κατʼ Ἰδαῖον λέπας</l>
<l n="288">οἰκοῦμεν αὐτόρριζον ἑστίαν χθονός,</l>
<l n="289">παρέσχε δρυμὸν νυκτὸς ἔνθηρον μολών.</l>
<l n="290">πολλῇ γὰρ ἠχῇ Θρῄκιος ῥέων στρατὸς</l>
<l n="291">ἔστειχε· θάμβει δʼ ἐκπλαγέντες ἵεμεν</l>
<l n="292">ποίμνας πρὸς ἄκρας, μή τις Ἀργείων μόλῃ</l>
<l n="293">λεηλατήσων καὶ σὰ πορθήσων σταθμά,</l>
<l n="294">πρὶν δὴ διʼ ὤτων γῆρυν οὐχ Ἑλληνικὴν</l>
<l n="295">ἐδεξάμεσθα καὶ μετέστημεν φόβου.</l>
<l n="296">στείχων δʼ ἄνακτος προυξερευνητὰς ὁδοῦ</l>
<l n="297">ἀνιστόρησα Θρῃκίοις προσφθέγμασι,</l>
<l n="298">Τίς ὁ στρατηγὸς καὶ τίνος κεκλημένος</l>
<l n="299">στείχει πρὸς ἄστυ Πριαμίδαισι σύμμαχος;</l>
<l n="300" rend="indent">καὶ πάντʼ ἀκούσας ὧν ἐφιέμην μαθεῖν,</l>
<l n="301">ἔστην· ὁρῶ δὲ Ῥῆσον ὥστε δαίμονα</l>
<l n="302">ἑστῶτʼ ἐν ἵπποις Θρῃκίοις τʼ ὀχήμασι.</l>
<l n="303">χρυσῆ δὲ πλάστιγξ αὐχένα ζυγηφόρον</l>
<l n="304">πώλων ἔκλῃε χιόνος ἐξαυγεστέρων.</l>
<l n="305">πέλτη δʼ ἐπʼ ὤμων χρυσοκολλήτοις τύποις</l>
<l n="306">ἔλαμπε· Γοργὼν δʼ ὡς ἐπʼ αἰγίδος θεᾶς</l>
<l n="307">χαλκῆ μετώποις ἱππικοῖσι πρόσδετος</l>
<l n="308">πολλοῖσι σὺν κώδωσιν ἐκτύπει φόβον.</l>
<l n="309">στρατοῦ δὲ πλῆθος οὐδʼ ἂν ἐν ψήφου λόγῳ</l>
<l n="310">θέσθαι δυναίμην, ὡς ἄπλατον ἦν ἰδεῖν,</l>
<l n="311">πολλοὶ μὲν ἱππῆς, πολλὰ πελταστῶν τέλη,</l>
<l n="312">πολλοὶ δʼ ἀτράκτων τοξόται, πολὺς δʼ ὄχλος</l>
<l n="313">γυμνὴς ὁμαρτῇ, Θρῃκίαν ἔχων στολήν.</l>
<l n="314" rend="indent">τοιόσδε Τροίᾳ σύμμαχος πάρεστʼ ἀνήρ,</l>
<l n="315">ὃν οὔτε φεύγων οὔθʼ ὑποσταθεὶς δορὶ</l>
<l n="316">ὁ Πηλέως παῖς ἐκφυγεῖν δυνήσεται.</l></sp>

<sp><speaker>Χορός</speaker>
<l rend="indent" n="317">ὅταν πολίταις εὐσταθῶσι δαίμονες,</l>
<l n="318">ἕρπει κατάντης ξυμφορὰ πρὸς τἀγαθά.</l></sp>
<milestone resp="perseus" unit="card" n="319"/>

<sp><speaker>Ἕκτωρ</speaker>
<l rend="indent" n="319">πολλούς, ἐπειδὴ τοὐμὸν εὐτυχεῖ δόρυ</l>
<l n="320">καὶ Ζεὺς πρὸς ἡμῶν ἐστιν, εὑρήσω φίλους.</l>
<l n="321">ἀλλʼ οὐδὲν αὐτῶν δεόμεθʼ, οἵτινες πάλαι</l>
<l n="322">μὴ ξυμπονοῦσιν, ἡνίκʼ ἐξώστης Ἄρης</l>
<l n="323">ἔθραυε λαίφη τῆσδε γῆς μέγας πνέων.</l>
<l n="324">Ῥῆσος δʼ ἔδειξεν οἷος ἦν Τροίᾳ φίλος·</l>
<l n="325">ἥκει γὰρ ἐς δαῖτʼ, οὐ παρὼν κυνηγέταις</l>
<l n="326">αἱροῦσι λείαν οὐδὲ συγκαμὼν δορί.</l></sp>

<sp><speaker>Χορός</speaker>
<l rend="indent" n="327">ὀρθῶς ἀτίζεις κἀπίμομφος εἶ φίλοις·</l>
<l n="328">δέχου δὲ τοὺς θέλοντας ὠφελεῖν πόλιν.</l></sp>

<sp><speaker>Ἕκτωρ</speaker>
<l rend="indent" n="329">ἀρκοῦμεν οἱ σῴζοντες Ἴλιον πάλαι.</l></sp>

<sp><speaker>Χορός</speaker>
<l rend="indent" n="330">πέποιθας ἤδη πολεμίους ᾑρηκέναι;</l></sp>

<sp><speaker>Ἕκτωρ</speaker>
<l rend="indent" n="331">πέποιθα· δείξει τοὐπιὸν σέλας θεοῦ.</l></sp>

<sp><speaker>Χορός</speaker>
<l rend="indent" n="332">ὅρα τὸ μέλλον· πόλλʼ ἀναστρέφει θεός.</l></sp>

<sp><speaker>Ἕκτωρ</speaker>
<l rend="indent" n="333">μισῶ φίλοισιν ὕστερον βοηδρομεῖν.</l>
<l n="336" rend="indent">ὃ δʼ οὖν, ἐπείπερ ἦλθε, σύμμαχος μὲν οὔ,</l>
<l n="337">ξένος δὲ πρὸς τράπεζαν ἡκέτω ξένων·</l>
<l n="338">χάρις γὰρ αὐτῷ Πριαμιδῶν διώλετο.</l></sp>

<sp><speaker>Χορός</speaker>
<l rend="indent" n="334">ἄναξ, ἀπωθεῖν συμμάχους ἐπίφθονον.</l></sp>

<sp><speaker>Ἄγγελος</speaker>
<l rend="indent" n="335">φόβος γένοιτʼ ἂν πολεμίοις ὀφθεὶς μόνον.</l></sp>

<sp><speaker>Ἕκτωρ</speaker>
<l rend="indent" n="339">σύ τʼ εὖ παραινεῖς καὶ σὺ καιρίως σκοπεῖς.</l>
<l n="340">ὁ χρυσοτευχὴς δʼ οὕνεκʼ ἀγγέλου λόγων</l>
<l n="341">Ῥῆσος παρέστω τῇδε σύμμαχος χθονί.</l></sp>
</div>
<milestone resp="perseus" unit="card" n="342"/>
<div type="textpart" subtype="choral">
<div type="textpart" subtype="strophe" n="1">

<sp><speaker>Χορός</speaker>
<l rend="indent" n="342">Ἀδράστεια μὲν ἁ Διὸς</l>
<l n="343">παῖς εἴργοι στομάτων φθόνον·</l>
<l n="344">φράσω γὰρ δὴ ὅσον μοι ψυχᾷ</l>
<l n="345">προσφιλές ἐστιν εἰπεῖν.</l>
<l n="346">ἥκεις, ὦ ποταμοῦ παῖ,</l>
<l n="347">ἥκεις, ἐπλάθης Φιλίου πρὸς αὐλὰν</l>
<l n="348">ἀσπαστός, ἐπεί σε χρόνῳ</l>
<l n="349">Πιερὶς μάτηρ ὅ τε καλλιγέφυ-</l>
<l n="350">ρος ποταμὸς πορεύει</l></sp>
<milestone resp="perseus" unit="card" n="351"/>
</div>
<div type="textpart" subtype="antistrophe" n="1">

<sp><speaker>Χορός</speaker>
<l rend="indent" n="351">Στρυμών, ὅς ποτε τᾶς μελῳ-</l>
<l n="352">δοῦ Μούσας διʼ ἀκηράτων</l>
<l n="353">δινηθεὶς ὑδροειδὴς κόλπων</l>
<l n="354">σὰν ἐφύτευσεν ἥβαν.</l>
<l n="355">σύ μοι Ζεὺς ὁ φαναῖος</l>
<l n="356">ἥκεις διφρεύων βαλιαῖσι πώλοις.</l>
<l n="357">νῦν, ὦ πατρὶς ὦ Φρυγία,</l>
<l n="358">ξὺν θεῷ νῦν σοι τὸν ἐλευθέριον</l>
<l n="359">Ζῆνα πάρεστιν εἰπεῖν.</l></sp>
<milestone resp="perseus" unit="card" n="360"/>
</div>
<div type="textpart" subtype="strophe" n="2">

<sp><speaker>Χορός</speaker>
<l rend="indent" n="360">ἆρά ποτʼ αὖθις ἁ παλαιὰ Τροΐα</l>
<l n="361">τοὺς προπότας παναμερεύ-</l>
<l n="362">σει θιάσους ἐρώτων</l>
<l n="363">ψαλμοῖσι καὶ κυλίκων οἰνοπλανή-</l>
<l n="364">τοις ὑποδεξίαις ἁμίλ-</l>
<l n="365">λαις κατὰ πόντον Ἀτρειδᾶν</l>
<l n="366">Σπάρταν οἰχομένων</l>
<l n="366a">Ἰλιάδος παρʼ ἀκτᾶς;</l>
<l n="367">ὦ φίλος, εἴθε μοι</l>
<l n="368">σᾷ χερὶ καὶ σῷ δορὶ πρά-</l>
<l n="369">ξας τάδʼ ἐς οἶκον ἔλθοις.</l></sp>
<milestone resp="perseus" unit="card" n="370"/>
</div>
<div type="textpart" subtype="antistrophe" n="2">

<sp><speaker>Χορός</speaker>
<l rend="indent" n="370">ἐλθέ, φάνηθι, τὰν ζάχρυσον προβαλοῦ</l>
<l n="371">Πηλεΐδα κατʼ ὄμμα πέλ-</l>
<l n="372">ταν δοχμίαν πεδαίρων</l>
<l n="373">σχιστὰν παρʼ ἄντυγα, πώλους ἐρεθί-</l>
<l n="374">ζων δίβολόν τʼ ἄκοντα πάλ-</l>
<l n="375">λων. σὲ γὰρ οὔτις ὑποστὰς</l>
<l n="376">Ἀργείας ποτʼ ἐν Ἥ-</l>
<l n="377">ρας δαπέδοις χορεύσει·</l>
<l n="378">ἀλλά νιν ἅδε γᾶ</l>
<l n="378a">καπφθίμενον Θρῃκὶ μόρῳ</l>
<l n="379">φίλτατον ἄχθος οἴσει.</l></sp>
</div>
</div>
<milestone resp="perseus" unit="card" n="380"/>
<div type="textpart" subtype="episode">
<div type="textpart" subtype="anapests">

<sp><speaker>Χορός</speaker>
<l rend="indent" n="380">— ἰὼ ἰώ, μέγας ὦ βασιλεῦ.</l>
<l n="380a">καλόν, ὦ Θρῄκη,</l>
<l n="381">σκύμνον ἔθρεψας πολίαρχον ἰδεῖν.</l>
<l n="382">ἴδε χρυσόδετον σώματος ἀλκήν,</l>
<l n="383">κλύε καὶ κόμπους κωδωνοκρότους</l>
<l n="384">παρὰ πορπάκων κελαδοῦντας.</l>
<l n="385">θεός, ὦ Τροία, θεός, αὐτὸς Ἄρης</l>
<l n="386">ὁ Στρυμόνιος πῶλος ἀοιδοῦ</l>
<l n="387">Μούσης ἥκων καταπνεῖ σε.</l></sp>
<milestone resp="perseus" unit="card" n="388"/>
</div>
<div type="textpart" subtype="iambics">

<sp><speaker>Ῥῆσος</speaker>
<l rend="indent" n="388">χαῖρʼ, ἐσθλὸς ἐσθλοῦ παῖς, τύραννε τῆσδε γῆς,</l>
<l n="389">Ἕκτορ· παλαιᾷ σʼ ἡμέρᾳ προσεννέπω.</l>
<l n="390">χαίρω δέ σʼ εὐτυχοῦντα καὶ προσήμενον</l>
<l n="391">πύργοισιν ἐχθρῶν· συγκατασκάψων δʼ ἐγὼ</l>
<l n="392">τείχη πάρειμι καὶ νεῶν πρήσων σκάφη.</l></sp>

<sp><speaker>Ἕκτωρ</speaker>
<l rend="indent" n="393">παῖ τῆς μελῳδοῦ μητέρος Μουσῶν μιᾶς</l>
<l n="394">Θρῃκός τε ποταμοῦ Στρυμόνος, φιλῶ λέγειν</l>
<l n="395">τἀληθὲς αἰεὶ κοὐ διπλοῦς πέφυκʼ ἀνήρ.</l>
<l n="396" rend="indent">πάλαι πάλαι χρῆν τῇδε συγκάμνειν χθονὶ</l>
<l n="397">ἐλθόντα, καὶ μὴ τοὐπί σʼ Ἀργείων ὕπο</l>
<l n="398">Τροίαν ἐᾶσαι πολεμίῳ πεσεῖν δορί.</l>
<l n="399">οὐ γάρ τι λέξεις ὡς ἄκλητος ὢν φίλοις</l>
<l n="400">οὐκ ἦλθες οὐδʼ ἤμυνας οὐδʼ ἐπεστράφης.</l>
<l n="401">τίς γάρ σε κῆρυξ ἢ γερουσία Φρυγῶν</l>
<l n="402">ἐλθοῦσʼ ἀμύνειν οὐκ ἐπέσκηψεν πόλει;</l>
<l n="403">ποῖον δὲ δώρων κόσμον οὐκ ἐπέμψαμεν;</l>
<l n="404">σὺ δʼ ἐγγενὴς ὢν βάρβαρός τε βαρβάρους</l>
<l n="405">Ἕλλησιν ἡμᾶς προύπιες τὸ σὸν μέρος.</l>
<l n="406">καίτοι σε μικρᾶς ἐκ τυραννίδος μέγαν</l>
<l n="407">Θρῃκῶν ἄνακτα τῇδʼ ἔθηκʼ ἐγὼ χερί,</l>
<l n="408">ὅτʼ ἀμφὶ Πάγγαιόν τε Παιόνων τε γῆν</l>
<l n="409">Θρῃκῶν ἀρίστοις ἐμπεσὼν κατὰ στόμα</l>
<l n="410">ἔρρηξα πέλτην, σοὶ δὲ δουλώσας λεὼν</l>
<l n="411">παρέσχον· ὧν σὺ λακτίσας πολλὴν χάριν,</l>
<l n="412">φίλων νοσούντων ὕστερος βοηδρομεῖς.</l>
<l n="413">οἱ δʼ οὐδὲν ἡμῖν ἐν γένει πεφυκότες,</l>
<l n="414">πάλαι παρόντες, οἳ μὲν ἐν χωστοῖς τάφοις</l>
<l n="415">κεῖνται πεσόντες, πίστις οὐ σμικρὰ πόλει,</l>
<l n="416">οἳ δʼ ἔν θʼ ὅπλοισι καὶ παρʼ ἱππείοις ὄχοις</l>
<l n="417">ψυχρὰν ἄησιν δίψιόν τε πῦρ θεοῦ</l>
<l n="418">μένουσι καρτεροῦντες, οὐκ ἐν δεμνίοις</l>
<l n="419">πυκνὴν ἄμυστιν ὡς σὺ δεξιούμενοι.</l>
<l n="420" rend="indent">ταῦθʼ, ὡς ἂν εἰδῇς Ἕκτορʼ ὄντʼ ἐλεύθερον,</l>
<l n="421">καὶ μέμφομαί σοι καὶ λέγω κατʼ ὄμμα σόν.</l></sp>
<milestone resp="perseus" unit="card" n="422"/>

<sp><speaker>Ῥῆσος</speaker>
<l rend="indent" n="422">τοιοῦτός εἰμι καὐτός, εὐθεῖαν λόγων</l>
<l n="423">τέμνων κέλευθον, κοὐ διπλοῦς πέφυκʼ ἀνήρ.</l>
<l n="424">ἐγὼ δὲ μεῖζον ἢ σὺ τῆσδʼ ἀπὼν χθονὸς</l>
<l n="425">λύπῃ πρὸς ἧπαρ δυσφορῶν ἐτειρόμην·</l>
<l n="426">ἀλλʼ ἀγχιτέρμων γαῖά μοι, Σκύθης λεώς,</l>
<l n="427">μέλλοντι νόστον τὸν πρὸς Ἴλιον περᾶν</l>
<l n="428">ξυνῆψε πόλεμον· Εὐξένου δʼ ἀφικόμην</l>
<l n="429">πόντου πρὸς ἀκτάς, Θρῇκα πορθμεύσων στρατόν.</l>
<l n="430">ἔνθʼ αἱματηρὸς πέλανος ἐς γαῖαν Σκύθης</l>
<l n="431">ἠντλεῖτο λόγχῃ Θρῄξ τε συμμιγὴς φόνος.</l>
<l n="432">τοιάδε τοί μʼ ἀπεῖργε συμφορὰ πέδον</l>
<l n="433">Τροίας ἱκέσθαι σύμμαχόν τέ σοι μολεῖν.</l>
<l n="434">ἐπεὶ δʼ ἔπερσα, τῶνδʼ ὁμηρεύσας τέκνα</l>
<l n="435">τάξας <add>τʼ</add> ἔτειον δασμὸν ἐς δόμους φέρειν,</l>
<l n="436">ἥκω περάσας ναυσὶ πόντιον στόμα,</l>
<l n="437">τὰ δʼ ἄλλα πεζὸς γῆς περῶν ὁρίσματα — </l>
<l n="438">οὐχ ὡς σὺ κομπεῖς τὰς ἐμὰς ἀμύστιδας,</l>
<l n="439">οὐδʼ ἐν ζαχρύσοις δώμασιν κοιμώμενος,</l>
<l n="440">ἀλλʼ οἷα πόντον Θρῄκιον φυσήματα</l>
<l n="441">κρυσταλλόπηκτα Παιόνας τʼ ἐπεζάρει,</l>
<l n="442">ξὺν τοῖσδʼ ἄυπνος οἶδα τλὰς πορπάμασιν.</l>
<l n="443" rend="indent">ἀλλʼ ὕστερος μὲν ἦλθον, ἐν καιρῷ δʼ ὅμως·</l>
<l n="444">σὺ μὲν γὰρ ἤδη δέκατον αἰχμάζεις ἔτος</l>
<l n="445">κοὐδὲν περαίνεις, ἡμέραν δʼ ἐξ ἡμέρας</l>
<l n="446">πίπτεις κυβεύων τὸν πρὸς Ἀργείους Ἄρη·</l>
<l n="447">ἐμοὶ δὲ φῶς ἓν ἡλίου καταρκέσει</l>
<l n="448">πέρσαντι πύργους ναυστάθμοις ἐπεσπεσεῖν</l>
<l n="449">κτεῖναί τʼ Ἀχαιούς· θατέρᾳ δʼ ἀπʼ Ἰλίου</l>
<l n="450">πρὸς οἶκον εἶμι, συντεμὼν τοὺς σοὺς πόνους,</l>
<l n="451">ὑμῶν δὲ μή τις ἀσπίδʼ ἄρηται χερί·</l>
<l n="452">ἐγὼ γὰρ ἕξω τοὺς μέγʼ αὐχοῦντας δορὶ</l>
<l n="453">πέρσας Ἀχαιούς, καίπερ ὕστερος μολών.</l></sp>
<milestone resp="perseus" unit="card" n="454"/>
</div>
<div type="textpart" subtype="strophe" n="1">

<sp><speaker>Χορός</speaker>
<l rend="indent" n="454">ἰὼ ἰώ.</l>
<l n="455">φίλα θροεῖς, φίλος Διόθεν εἶ· μόνον</l>
<l n="456">φθόνον ἄμαχον ὕπατος</l>
<l n="457">Ζεὺς θέλοι ἀμφὶ σοῖς λόγοισιν εἴργειν.</l>
<l n="459">τὸ δὲ νάιον Ἀργόθεν δόρυ</l>
<l n="460">οὔτε πρίν τινʼ οὔτε νῦν</l>
<l n="461">ἀνδρῶν ἐπόρευσε σέθεν κρείσσω. πῶς μοι</l>
<l n="462">Ἀχιλεὺς τὸ σὸν ἔγχος ἂν δύναιτο,</l>
<l n="463">πῶς δʼ Αἴας ὑπομεῖναι;</l>
<l n="464">εἰ γὰρ ἐγὼ τόδʼ ἦμαρ εἰσίδοιμʼ, ἄναξ,</l>
<l n="465">ὅτῳ πολυφόνου</l>
<l n="466">χειρὸς <sic>ἀποινάσαιο</sic> λόγχᾳ.</l></sp>
</div>
<div type="textpart" subtype="iambic">
<milestone resp="perseus" unit="card" n="467"/>

<sp><speaker>Ῥῆσος</speaker>
<l rend="indent" n="467">τοιαῦτα μέν σοι τῆς μακρᾶς ἀπουσίας</l>
<l n="468">πρᾶξαι παρέξω — σὺν δʼ Ἀδραστείᾳ λέγω — </l>
<l n="469">ἐπειδἂν ἐχθρῶν τήνδʼ ἐλευθέραν πόλιν</l>
<l n="470">θῶμεν θεοῖσί τʼ ἀκροθίνιʼ ἐξέλῃς,</l>
<l n="471">ξὺν σοὶ στρατεύειν γῆν ἐπʼ Ἀργείων θέλω</l>
<l n="472">καὶ πᾶσαν ἐλθὼν Ἑλλάδʼ ἐκπέρσαι δορί,</l>
<l n="473">ὡς ἂν μάθωσιν ἐν μέρει πάσχειν κακῶς.</l></sp>

<sp><speaker>Ἕκτωρ</speaker>
<l rend="indent" n="474">εἰ τοῦ παρόντος τοῦδʼ ἀπαλλαχθεὶς κακοῦ</l>
<l n="475">πόλιν νεμοίμην ὡς τὸ πρίν ποτʼ ἀσφαλῆ,</l>
<l n="476">ἦ κάρτα πολλὴν θεοῖς ἂν εἰδείην χάριν.</l>
<l n="477">τὰ δʼ ἀμφί τʼ Ἄργος καὶ νομὸν τὸν Ἑλλάδος</l>
<l n="478">οὐχ ὧδε πορθεῖν ῥᾴδιʼ, ὡς λέγεις, δορί.</l></sp>

<sp><speaker>Ῥῆσος</speaker>
<l rend="indent" n="479">οὐ τούσδʼ ἀριστέας φασὶν Ἑλλήνων μολεῖν;</l></sp>

<sp><speaker>Ἕκτωρ</speaker>
<l rend="indent" n="480">κοὐ μεμφόμεσθά γʼ, ἀλλʼ ἄδην ἐλαύνομεν.</l></sp>

<sp><speaker>Ῥῆσος</speaker>
<l rend="indent" n="481">οὐκ οὖν κτανόντες τούσδε πᾶν εἰργάσμεθα;</l></sp>

<sp><speaker>Ἕκτωρ</speaker>
<l rend="indent" n="482">μή νυν τὰ πόρρω τἀγγύθεν μεθεὶς σκόπει.</l></sp>

<sp><speaker>Ῥῆσος</speaker>
<l rend="indent" n="483">ἀρκεῖν ἔοικέ σοι παθεῖν, δρᾶσαι δὲ μή.</l></sp>

<sp><speaker>Ἕκτωρ</speaker>
<l rend="indent" n="484">πολλῆς γὰρ ἄρχω κἀνθάδʼ ὢν τυραννίδος.</l>
<l n="485" rend="indent">ἀλλʼ εἴτε λαιὸν εἴτε δεξιὸν κέρας</l>
<l n="486">εἴτʼ ἐν μέσοισι συμμάχοις πάρεστί σοι</l>
<l n="487">πέλτην ἐρεῖσαι καὶ καταστῆσαι στρατόν.</l></sp>
<milestone resp="perseus" unit="card" n="488"/>

<sp><speaker>Ῥῆσος</speaker>
<l rend="indent" n="488">μόνος μάχεσθαι πολεμίοις, Ἕκτορ, θέλω.</l>
<l n="489">εἰ δʼ αἰσχρὸν ἡγῇ μὴ συνεμπρῆσαι νεῶν</l>
<l n="490">πρύμνας, πονήσας τὸν πάρος πολὺν χρόνον,</l>
<l n="491">τάξον μʼ Ἀχιλλέως καὶ στρατοῦ κατὰ στόμα.</l></sp>

<sp><speaker>Ἕκτωρ</speaker>
<l rend="indent" n="492">οὐκ ἔστʼ ἐκείνῳ θοῦρον ἐντάξαι δόρυ.</l></sp>

<sp><speaker>Ῥῆσος</speaker>
<l rend="indent" n="493">καὶ μὴν λόγος γʼ ἦν ὡς ἔπλευσʼ ἐπʼ Ἴλιον.</l></sp>

<sp><speaker>Ἕκτωρ</speaker>
<l rend="indent" n="494">ἔπλευσε καὶ πάρεστιν· ἀλλὰ μηνίων</l>
<l n="495">στρατηλάταισιν οὐ συναίρεται δόρυ.</l></sp>

<sp><speaker>Ῥῆσος</speaker>
<l rend="indent" n="496">τίς δὴ μετʼ αὐτὸν ἄλλος εὐδοξεῖ στρατοῦ;</l></sp>

<sp><speaker>Ἕκτωρ</speaker>
<l rend="indent" n="497">Αἴας ἐμοὶ μὲν οὐδὲν ἡσσᾶσθαι δοκεῖ</l>
<l n="498">χὡ Τυδέως παῖς· ἔστι δʼ αἱμυλώτατον</l>
<l n="499">κρότημʼ Ὀδυσσεύς, λῆμά τʼ ἀρκούντως θρασὺς</l>
<l n="500">καὶ πλεῖστα χώραν τήνδʼ ἀνὴρ καθυβρίσας·</l>
<l n="501">ὃς εἰς Ἀθάνας σηκὸν ἔννυχος μολὼν</l>
<l n="502">κλέψας ἄγαλμα ναῦς ἐπʼ Ἀργείων φέρει.</l>
<l n="503">ἤδη δʼ ἀγύρτης πτωχικὴν ἔχων στολὴν</l>
<l n="504">ἐσῆλθε πύργους, πολλὰ δʼ Ἀργείοις κακὰ</l>
<l n="505">ἠρᾶτο, πεμφθεὶς Ἰλίου κατάσκοπος·</l>
<l n="506">κτανὼν δὲ φρουροὺς καὶ παραστάτας πυλῶν</l>
<l n="507">ἐξῆλθεν· αἰεὶ δʼ ἐν λόχοις εὑρίσκεται</l>
<l n="508">Θυμβραῖον ἀμφὶ βωμὸν ἄστεως πέλας</l>
<l n="509">θάσσων· κακῷ δὲ μερμέρῳ παλαίομεν.</l></sp>

<sp><speaker>Ῥῆσος</speaker>
<l rend="indent" n="510">οὐδεὶς ἀνὴρ εὔψυχος ἀξιοῖ λάθρᾳ</l>
<l n="511">κτεῖναι τὸν ἐχθρόν, ἀλλʼ ἰὼν κατὰ στόμα.</l>
<l n="512">τοῦτον δʼ ὃν ἵζειν φὴς σὺ κλωπικὰς ἕδρας</l>
<l n="513">καὶ μηχανᾶσθαι, ζῶντα συλλαβὼν ἐγὼ</l>
<l n="514">πυλῶν ἐπʼ ἐξόδοισιν ἀμπείρας ῥάχιν</l>
<l n="515">στήσω πετεινοῖς γυψὶ θοινατήριον.</l>
<l n="516">λῃστὴν γὰρ ὄντα καὶ θεῶν ἀνάκτορα</l>
<l n="517">συλῶντα δεῖ νιν τῷδε κατθανεῖν μόρῳ.</l></sp>

<sp><speaker>Ἕκτωρ</speaker>
<l rend="indent" n="518">νῦν μὲν καταυλίσθητε· καὶ γὰρ εὐφρόνη.</l>
<l n="519">δείξω δʼ ἐγώ σοι χῶρον, ἔνθα χρὴ στρατὸν</l>
<l n="520">τὸν σὸν νυχεῦσαι τοῦ τεταγμένου δίχα.</l>
<l n="521">ξύνθημα δʼ ἡμῖν Φοῖβος, ἤν τι καὶ δέῃ·</l>
<l n="522">μέμνησʼ ἀκούσας, Θρῃκί τʼ ἄγγειλον στρατῷ.</l>
<l n="523">ὑμᾶς δὲ βάντας χρὴ προταινὶ τάξεων</l>
<l n="524">φρουρεῖν ἐγερτὶ καὶ νεῶν κατάσκοπον</l>
<l n="525">δέχθαι Δόλωνα· καὶ γάρ, εἴπερ ἐστὶ σῶς,</l>
<l n="526">ἤδη πελάζει στρατοπέδοισι Τρωικοῖς.</l></sp>
</div>
</div>
<milestone resp="perseus" unit="card" n="527"/>
<div type="textpart" subtype="choral">
<div type="textpart" subtype="strophe" n="1">

<sp><speaker>Χορός</speaker>
<l rend="indent" n="527">— τίνος ἁ φυλακά; τίς ἀμείβει</l>
<l n="528">τὰν ἐμάν; πρῶτα</l>
<l n="529">δύεται σημεῖα καὶ ἑπτάποροι</l>
<l n="530">Πλειάδες αἰθέριαι· μέσα δʼ αἰετὸς οὐρανοῦ ποτᾶται.</l>
<l n="532">— ἔγρεσθε, τί μέλλετε; κοιτᾶν</l>
<l n="533">ἔγρεσθε πρὸς φυλακάν.</l>
<l n="534">οὐ λεύσσετε μηνάδος αἴγλαν;</l>
<l n="535">— ἀὼς δὴ πέλας, ἀὼς</l>
<l n="536">γίγνεται, καί τις προδρόμων</l>
<l n="537">ὅδε γʼ ἐστὶν ἀστήρ.</l>
<l n="538">— τίς ἐκηρύχθη πρώτην φυλακήν;</l>
<l n="539">— Μυγδόνος υἱόν φασι Κόροιβον.</l>
<l n="540">— τίς γὰρ ἐπʼ αὐτῷ; — Κίλικας Παίων</l>
<l n="541">στρατὸς ἤγειρεν, Μυσοὶ δʼ ἡμᾶς.</l>
<l n="543">— οὐκ οὖν Λυκίους πέμπτην φυλακὴν</l>
<l n="544">βάντας ἐγείρειν</l>
<l n="545">καιρὸς κλήρου κατὰ μοῖραν;</l></sp>
<milestone resp="perseus" unit="card" n="546"/>
</div>
<div type="textpart" subtype="antistrophe" n="1">

<sp><speaker>Χορός</speaker>
<l rend="indent" n="547">— καὶ μὴν ἀΐω· Σιμόεντος</l>
<l n="548">ἡμένα κοίτας</l>
<l n="549">φοινίας ὑμνεῖ πολυχορδοτάτᾳ</l>
<l n="550">γήρυϊ παιδολέτωρ μελοποιὸν ἀηδονὶς μέριμναν.</l>
<l n="551">— ἤδη δὲ νέμουσι κατʼ Ἴδαν</l>
<l n="552">ποίμνια· νυκτιβρόμου</l>
<l n="553">σύριγγος ἰὰν κατακούω.</l>
<l n="554">— θέλγει δʼ ὄμματος ἕδραν</l>
<l n="555">ὕπνος· ἅδιστος γὰρ ἔβα</l>
<l n="556">βλεφάροις πρὸς ἀοῦς.</l>
<l n="557">— τί ποτʼ οὐ πλάθει σκοπός, ὃν ναῶν</l>
<l n="558">Ἕκτωρ ὤτρυνε κατόπταν;</l>
<l n="559">— ταρβῶ· χρόνιος γὰρ ἄπεστιν.</l>
<l n="560">— ἀλλʼ ἦ κρυπτὸν λόχον ἐσπαίσας</l>
<l n="561">διόλωλε; — τάχʼ ἄν. φοβερόν μοι.</l>
<l n="562">— αὐδῶ Λυκίους πέμπτην φυλακὴν</l>
<l n="563">βάντας ἐγείρειν</l>
<l n="564">ἡμᾶς κλήρου κατὰ μοῖραν.</l></sp>
</div>
</div>
<milestone resp="perseus" unit="card" n="565"/>
<div type="textpart" subtype="episode">

<sp><speaker>Ὀδυσσεύς</speaker>
<l rend="indent" n="565">Διόμηδες, οὐκ ἤκουσας — ἢ κενὸς ψόφος</l>
<l n="566">στάζει διʼ ὤτων; — τευχέων τινὰ κτύπον;</l></sp>

<sp><speaker>Διομήδης</speaker>
<l rend="indent" n="567">οὔκ, ἀλλὰ δεσμὰ πωλικῶν ἐξ ἀντύγων</l>
<l n="568">κλάζει σιδήρου· κἀμέ τοι, πρὶν ᾐσθόμην</l>
<l n="569">δεσμῶν ἀραγμὸν ἱππικῶν, ἔδυ φόβος.</l></sp>

<sp><speaker>Ὀδυσσεύς</speaker>
<l rend="indent" n="570">ὅρα κατʼ ὄρφνην μὴ φύλαξιν ἐντύχῃς.</l></sp>

<sp><speaker>Διομήδης</speaker>
<l rend="indent" n="571">φυλάξομαί τοι κἀν σκότῳ τιθεὶς πόδα.</l></sp>

<sp><speaker>Ὀδυσσεύς</speaker>
<l rend="indent" n="572">ἢν δʼ οὖν ἐγείρῃς, οἶσθα σύνθημα στρατοῦ;</l></sp>

<sp><speaker>Διομήδης</speaker>
<l rend="indent" n="573"><add>Φοῖβον</add> Δόλωνος οἶδα σύμβολον κλύων.</l></sp>

<sp><speaker>Ὀδυσσεύς</speaker>
<l rend="indent" n="574">ἔα·</l>
<l n="574a">εὐνὰς ἐρήμους τάσδε πολεμίων ὁρῶ.</l></sp>

<sp><speaker>Διομήδης</speaker>
<l rend="indent" n="575">καὶ μὴν Δόλων γε τάσδʼ ἔφραζεν Ἕκτορος</l>
<l n="576">κοίτας, ἐφʼ ᾧπερ ἔγχος εἵλκυσται τόδε.</l></sp>

<sp><speaker>Ὀδυσσεύς</speaker>
<l rend="indent" n="577">τί δῆτʼ ἂν εἴη; μῶν λόχος βέβηκέ ποι;</l></sp>

<sp><speaker>Διομήδης</speaker>
<l rend="indent" n="578">ἴσως ἐφʼ ἡμῖν μηχανὴν στήσων τινά.</l></sp>

<sp><speaker>Ὀδυσσεύς</speaker>
<l rend="indent" n="579">θρασὺς γὰρ Ἕκτωρ νῦν, ἐπεὶ κρατεῖ, θρασύς.</l></sp>

<sp><speaker>Διομήδης</speaker>
<l rend="indent" n="580">τί δῆτʼ, Ὀδυσσεῦ, δρῶμεν; οὐ γὰρ ηὕρομεν</l>
<l n="581">τὸν ἄνδρʼ ἐν εὐναῖς, ἐλπίδων δʼ ἡμάρτομεν.</l></sp>

<sp><speaker>Ὀδυσσεύς</speaker>
<l rend="indent" n="582">στείχωμεν ὡς τάχιστα ναυστάθμων πέλας.</l>
<l n="583">σῴζει γὰρ αὐτὸν ὅστις εὐτυχῆ θεῶν</l>
<l n="584">τίθησιν· ἡμῖν δʼ οὐ βιαστέον τύχην.</l></sp>

<sp><speaker>Διομήδης</speaker>
<l rend="indent" n="585">οὐκ οὖν ἐπʼ Αἰνέαν ἢ τὸν ἔχθιστον Φρυγῶν</l>
<l n="586">Πάριν μολόντε χρὴ καρατομεῖν ξίφει;</l></sp>

<sp><speaker>Ὀδυσσεύς</speaker>
<l rend="indent" n="587">πῶς οὖν ἐν ὄρφνῃ πολεμίων ἀνὰ στρατὸν</l>
<l n="588">ζητῶν δυνήσῃ τούσδʼ ἀκινδύνως κτανεῖν;</l></sp>

<sp><speaker>Διομήδης</speaker>
<l rend="indent" n="589">αἰσχρόν γε μέντοι ναῦς ἐπʼ Ἀργείων μολεῖν</l>
<l n="590">δράσαντε μηδὲν πολεμίους νεώτερον.</l></sp>

<sp><speaker>Ὀδυσσεύς</speaker>
<l rend="indent" n="591">πῶς δʼ οὐ δέδρακας; οὐ κτανόντε ναυστάθμων</l>
<l n="592">κατάσκοπον Δόλωνα σῴζομεν τάδε</l>
<l n="593">σκυλεύματʼ; ἢ πᾶν στρατόπεδον πέρσειν δοκεῖς;</l></sp>

<sp><speaker>Διομήδης</speaker>
<l rend="indent" n="594">πείθεις, πάλιν στείχωμεν· εὖ δʼ εἴη τυχεῖν.</l></sp>
<milestone resp="perseus" unit="card" n="595"/>

<sp><speaker>Ἀθήνα</speaker>
<l rend="indent" n="595">ποῖ δὴ λιπόντες Τρωικῶν ἐκ τάξεων</l>
<l n="596">χωρεῖτε, λύπῃ καρδίαν δεδηγμένοι,</l>
<l n="597">εἰ μὴ κτανεῖν σφῷν Ἕκτορʼ ἢ Πάριν θεὸς</l>
<l n="598">δίδωσιν; ἄνδρα δʼ οὐ πέπυσθε σύμμαχον</l>
<l n="599">Τροίᾳ μολόντα Ῥῆσον οὐ φαύλῳ τρόπῳ.</l>
<l n="600">ὃς εἰ διοίσει νύκτα τήνδʼ ἐς αὔριον,</l>
<l n="601">οὔτε σφʼ Ἀχιλλεὺς οὔτʼ ἂν Αἴαντος δόρυ</l>
<l n="602">μὴ πάντα πέρσαι ναύσταθμʼ Ἀργείων σχέθοι,</l>
<l n="603">τείχη κατασκάψαντα καὶ πυλῶν ἔσω</l>
<l n="604">λόγχῃ πλατεῖαν ἐσδρομὴν ποιούμενον.</l>
<l n="605">τοῦτον κατακτὰς πάντʼ ἔχεις. τὰς δʼ Ἕκτορος</l>
<l n="606">εὐνὰς ἔασον καὶ καρατόμους σφαγάς·</l>
<l n="607">ἔσται γὰρ αὐτῷ θάνατος ἐξ ἄλλης χερός.</l></sp>

<sp><speaker>Ὀδυσσεύς</speaker>
<l rend="indent" n="608">δέσποινʼ Ἀθάνα, φθέγματος γὰρ ᾐσθόμην</l>
<l n="609">τοῦ σοῦ συνήθη γῆρυν· ἐν πόνοισι γὰρ</l>
<l n="610">παροῦσʼ ἀμύνεις τοῖς ἐμοῖς ἀεί ποτε·</l>
<l n="611">τὸν ἄνδρα δʼ ἡμῖν, ποῦ κατηύνασται, φράσον·</l>
<l n="612">πόθεν τέτακται βαρβάρου στρατεύματος;</l></sp>

<sp><speaker>Ἀθήνα</speaker>
<l rend="indent" n="613">ὅδʼ ἐγγὺς ἧσται κοὐ συνήθροισται στρατῷ,</l>
<l n="614">ἀλλʼ ἐκτὸς αὐτὸν τάξεων κατηύνασεν</l>
<l n="615">Ἕκτωρ, ἕως ἂν νὺξ ἀμείψηται φάος.</l>
<l n="616">πέλας δὲ πῶλοι Θρῃκίων ἐξ ἁρμάτων</l>
<l n="617">λευκαὶ δέδενται, διαπρεπεῖς ἐν εὐφρόνῃ·</l>
<l n="618">στίλβουσι δʼ ὥστε ποταμίου κύκνου πτερόν.</l>
<l n="619">ταύτας, κτανόντες δεσπότην, κομίζετε,</l>
<l n="620">κάλλιστον οἴκοις σκῦλον· οὐ γὰρ ἔσθʼ ὅπου</l>
<l n="621">τοιόνδʼ ὄχημα χθὼν κέκευθε πωλικόν.</l></sp>

<sp><speaker>Ὀδυσσεύς</speaker>
<l rend="indent" n="622">Διόμηδες, ἢ σὺ κτεῖνε Θρῄκιον λεών,</l>
<l n="623">ἢ ʼμοὶ πάρες γε, σοὶ δὲ χρὴ πώλους μέλειν.</l></sp>

<sp><speaker>Διομήδης</speaker>
<l rend="indent" n="624">ἐγὼ φονεύσω, πωλοδαμνήσεις δὲ σύ·</l>
<l n="625">τρίβων γὰρ εἶ τὰ κομψὰ καὶ νοεῖν σοφός.</l>
<l n="626">χρὴ δʼ ἄνδρα τάσσειν οὗ μάλιστʼ ἂν ὠφελοῖ.</l></sp>

<sp><speaker>Ἀθήνα</speaker>
<l rend="indent" n="627">καὶ μὴν καθʼ ἡμᾶς τόνδʼ Ἀλέξανδρον βλέπω</l>
<l n="628">στείχοντα, φυλάκων ἔκ τινος πεπυσμένον</l>
<l n="629">δόξας ἀσήμους πολεμίων μεμβλωκότων.</l></sp>

<sp><speaker>Διομήδης</speaker>
<l rend="indent" n="630">πότερα σὺν ἄλλοις ἢ μόνος πορεύεται;</l></sp>

<sp><speaker>Ἀθήνα</speaker>
<l rend="indent" n="631">μόνος· πρὸς εὐνὰς δʼ, ὡς ἔοικεν, Ἕκτορος</l>
<l n="632">χωρεῖ, κατόπτας σημανῶν ἥκειν στρατοῦ.</l></sp>

<sp><speaker>Διομήδης</speaker>
<l rend="indent" n="633">οὐκ οὖν ὑπάρχειν τόνδε κατθανόντα χρή;</l></sp>

<sp><speaker>Ἀθήνα</speaker>
<l rend="indent" n="634">οὐκ ἂν δύναιο τοῦ πεπρωμένου πλέον.</l>
<l n="635">τοῦτον δὲ πρὸς σῆς χειρὸς οὐ θέμις θανεῖν.</l>
<l n="636">ἀλλʼ ᾧπερ ἥκεις μορσίμους φέρων σφαγάς,</l>
<l n="637">τάχυνʼ· ἐγὼ δέ, τῷδε σύμμαχος Κύπρις</l>
<l n="638">δοκοῦσʼ ἀρωγὸς ἐν πόνοις παραστατεῖν,</l>
<l n="639">σαθροῖς λόγοισιν ἐχθρὸν ἄνδρʼ ἀμείψομαι.</l>
<l n="640">καὶ ταῦτʼ ἐγὼ μὲν εἶπον· ὃν δὲ χρὴ παθεῖν,</l>
<l n="641">οὐκ οἶδεν οὐδʼ ἤκουσεν ἐγγὺς ὢν λόγου.</l></sp>
<milestone resp="perseus" unit="card" n="642"/>

<sp><speaker>Ἀλέξανδρος</speaker>
<l rend="indent" n="642">σὲ τὸν στρατηγὸν καὶ κασίγνητον λέγω,</l>
<l n="643">Ἕκτορ, καθεύδεις; οὐκ ἐγείρεσθαί σε χρῆν;</l>
<l n="644">ἐχθρῶν τις ἡμῖν χρίμπτεται στρατεύματι,</l>
<l n="645">ἢ κλῶπες ἄνδρες ἢ κατάσκοποί τινες.</l></sp>

<sp><speaker>Ἀθήνα</speaker>
<l rend="indent" n="646">θάρσει· φυλάσσει σʼ ἥδε πρευμενὴς Κύπρις.</l>
<l n="647">μέλει δʼ ὁ σός μοι πόλεμος, οὐδʼ ἀμνημονῶ</l>
<l n="648">τιμῆς, ἐπαινῶ δʼ εὖ παθοῦσα πρὸς σέθεν.</l>
<l n="649">καὶ νῦν ἐπʼ εὐτυχοῦντι Τρωικῷ στρατῷ</l>
<l n="650">ἥκω πορεύουσʼ ἄνδρα σοι μέγαν φίλον,</l>
<l n="651">τῆς ὑμνοποιοῦ παῖδα Θρῄκιον θεᾶς</l>
<l n="652">Μούσης· πατρὸς δὲ Στρυμόνος κικλήσκεται.</l></sp>

<sp><speaker>Ἀλέξανδρος</speaker>
<l rend="indent" n="653">αἰεί ποτʼ εὖ φρονοῦσα τυγχάνεις πόλει</l>
<l n="654">κἀμοί, μέγιστον δʼ ἐν βίῳ κειμήλιον</l>
<l n="655">κρίνας σέ φημι τῇδε προσθέσθαι πόλει.</l>
<l n="656">ἥκω δʼ ἀκούσας οὐ τορῶς — φήμη δέ τις</l>
<l n="657">φύλαξιν ἐμπέπτωκεν — ὡς κατάσκοποι</l>
<l n="658">ἥκουσʼ Ἀχαιῶν. χὣ μὲν οὐκ ἰδὼν λέγει,</l>
<l n="659">ὃ δʼ εἰσιδὼν μολόντας οὐκ ἔχει φράσαι·</l>
<l n="660">ὧν οὕνεκʼ εὐνὰς ἤλυθον πρὸς Ἕκτορος.</l></sp>

<sp><speaker>Ἀθήνα</speaker>
<l rend="indent" n="661">μηδὲν φοβηθῇς· οὐδὲν ἐν στρατῷ νέον·</l>
<l n="662">Ἕκτωρ δὲ φροῦδος Θρῇκα κοιμήσων στρατόν.</l></sp>

<sp><speaker>Ἀλέξανδρος</speaker>
<l rend="indent" n="663">σύ τοί με πείθεις, σοῖς δὲ πιστεύων λόγοις</l>
<l n="664">τάξιν φυλάξων εἶμʼ ἐλεύθερος φόβου.</l></sp>

<sp><speaker>Ἀθήνα</speaker>
<l rend="indent" n="665">χώρει· μέλειν γὰρ πάντʼ ἐμοὶ δόκει τὰ σά,</l>
<l n="666">ὥστʼ εὐτυχοῦντας συμμάχους ἐμοὺς ὁρᾶν.</l>
<l n="667">γνώσῃ δὲ καὶ σὺ τὴν ἐμὴν προθυμίαν.</l>
<l n="668">ὑμᾶς δʼ ἀυτῶ τοὺς ἄγαν ἐρρωμένους,</l>
<l n="669">Λαερτίου παῖ, θηκτὰ κοιμίσαι ξίφη.</l>
<l n="670">κεῖται γὰρ ἡμῖν Θρῄκιος στρατηλάτης,</l>
<l n="671">ἵπποι τʼ ἔχονται, πολέμιοι δʼ ᾐσθημένοι</l>
<l n="672">χωροῦσʼ ἐφʼ ὑμᾶς· ἀλλʼ ὅσον τάχιστα χρὴ</l>
<l n="673">φεύγειν πρὸς ὁλκοὺς ναυστάθμων. τί μέλλετε</l>
<l n="674">σκηπτοῦ ʼπιόντος πολεμίων σῷσαι βίον;</l></sp>
<milestone resp="perseus" unit="card" n="675"/>
<div type="textpart" subtype="lyric">

<sp><speaker>Χορός</speaker>
<l rend="indent" n="675">— ἔα ἔα·</l>
<l n="676">βάλε βάλε βάλε βάλε.</l>
<l n="677">θένε θένε.</l>
<l n="678">— τίς ἁνήρ; λεύσσετε· τοῦτον αὐδῶ.</l>
<l n="679">— κλῶπες οἵτινες κατʼ ὄρφνην τόνδε κινοῦσι στρατόν.</l>
<l n="680">— δεῦρο δεῦρο πᾶς.</l>
<l n="681">— τούσδʼ ἔχω, τούσδʼ ἔμαρψα.</l>
<l n="682">— τίς ὁ λόχος; πόθεν ἔβας; ποδαπὸς εἶ;</l></sp>
<milestone resp="perseus" unit="card" n="683"/>
</div>
<div type="textpart" subtype="trochees">

<sp><speaker>Ὀδυσσεύς</speaker>
<l rend="indent" n="683">οὔ σε χρὴ εἰδέναι· θανῇ γὰρ σήμερον δράσας κακῶς.</l></sp>

<sp><speaker>Χορός</speaker>
<l rend="indent" n="684">οὐκ ἐρεῖς ξύνθημα, λόγχην πρὶν διὰ στέρνων μολεῖν;</l></sp>

<sp><speaker>Ὀδυσσεύς</speaker>
<l rend="indent" n="685" part="I">ἵστω. θάρσει.</l></sp>

<sp><speaker>Χορός</speaker>
<l rend="indent" n="685b" part="F">πέλας ἴθι. παῖε πᾶς.</l></sp>

<sp><speaker>Ὀδυσσεύς</speaker>
<l rend="indent" n="686" part="I">ἦ σὺ δὴ Ῥῆσον κατέκτας;</l></sp>

<sp><speaker>Χορός</speaker>
<l rend="indent" n="686b" part="F">ἀλλὰ τὸν κτενοῦντα σὲ  <gap reason="lost" rend=" . . . "/>
</l></sp>

<sp><speaker>Ὀδυσσεύς</speaker>
<l rend="indent" n="687" part="I">ἴσχε πᾶς τις.</l></sp>

<sp><speaker>Χορός</speaker>
<l rend="indent" n="687b" part="M">οὐ μὲν οὖν.</l></sp>

<sp><speaker>Ὀδυσσεύς</speaker>
<l rend="indent" n="687c" part="F">ἆ· φίλιον ἄνδρα μὴ θένῃς.</l></sp>

<sp><speaker>Χορός</speaker>
<l rend="indent" n="688" part="I">καὶ τί δὴ τὸ σῆμα;</l></sp>

<sp><speaker>Ὀδυσσεύς</speaker>
<l rend="indent" n="688b" part="M">Φοῖβος.</l></sp>

<sp><speaker>Χορός</speaker>
<l rend="indent" n="688c" part="F">ἔμαθον· ἴσχε πᾶς δόρυ.</l>
<l n="689" part="I">οἶσθʼ ὅποι βεβᾶσιν ἅνδρες;</l></sp>

<sp><speaker>Ὀδυσσεύς</speaker>
<l rend="indent" n="689b" part="F">τῇδέ πῃ κατείδομεν.</l></sp>

<sp><speaker>Χορός</speaker>
<l rend="indent" n="690">ἕρπω πᾶς κατʼ ἴχνος αὐτῶν. ἢ βοὴν ἐγερτέον;</l>
<l n="691">ἀλλὰ συμμάχους ταράσσειν δεινὸν ἐκ νυκτῶν φόβῳ.</l></sp>
</div>
</div>
<milestone resp="perseus" unit="card" n="692"/>
<div type="textpart" subtype="choral">
<div type="textpart" subtype="strophe" n="1">

<sp><speaker>Χορός</speaker>
<l rend="indent" n="692">—τίς ἀνδρῶν ὁ βάς;</l>
<l n="693">τίς ὁ μέγα θρασὺς ἐπεύξεται</l>
<l n="694">χέρα φυγὼν ἐμάν;</l>
<l n="695">πόθεν νιν κυρήσω;</l>
<l n="696">τίνι προσεικάσω,</l>
<l n="697">ὅστις διʼ ὄρφνης ἦλθʼ ἀδειμάντῳ ποδὶ</l>
<l n="698">διά τε τάξεων καὶ φυλάκων ἕδρας;</l>
<l n="699">Θεσσαλὸς ἢ</l>
<l n="700">παραλίαν Λοκρῶν νεμόμενος πόλιν;</l>
<l n="701">ἢ νησιώτην σποράδα κέκτηται βίον;</l>
<l n="702">τίς ἦν; πόθεν; ποίας πάτρας;</l>
<l n="703">ποῖον δʼ εὔχεται τὸν ὕπατον θεῶν;</l>
<l n="704">— ἆρʼ ἔστʼ Ὀδυσσέως τοὔργον ἢ τίνος τόδε;</l>
<l n="705">εἰ τοῖς πάροιθε χρὴ τεκμαίρεσθαι· τί μήν;</l>
<l n="706">— δοκεῖς γάρ; — τί μὴν οὔ;</l>
<l n="707">— θρασὺς γοῦν ἐς ἡμᾶς.</l>
<l n="708">— τίνʼ ἀλκήν; τίνʼ αἰνεῖς; — Ὀδυσσῆ.</l>
<l n="709">— μὴ κλωπὸς αἴνει φωτὸς αἱμύλον δόρυ.</l></sp>
<milestone resp="perseus" unit="card" n="710"/>
</div>
<div type="textpart" subtype="antistrophe" n="1">

<sp><speaker>Χορός</speaker>
<l rend="indent" n="710">ἔβα καὶ πάρος</l>
<l n="711">κατὰ πόλιν, ὕπαφρον ὄμμʼ ἔχων,</l>
<l n="712">ῥακοδύτῳ στολᾷ</l>
<l n="713">πυκασθείς, ξιφήρης</l>
<l n="714">κρύφιος ἐν πέπλοις.</l>
<l n="715">βίον δʼ ἐπαιτῶν εἷρπʼ ἀγύρτης τις λάτρις,</l>
<l n="716">ψαφαρόχρουν κάρα πολυπινές τʼ ἔχων·</l>
<l n="717">πολλὰ δὲ τὰν</l>
<l n="718">βασιλίδʼ ἑστίαν Ἀτρειδᾶν κακῶς</l>
<l n="719">ἔβαζε δῆθεν ἐχθρὸς ὢν στρατηλάταις.</l>
<l n="720">ὄλοιτʼ ὄλοιτο πανδίκως,</l>
<l n="721">πρὶν ἐπὶ γᾶν Φρυγῶν ποδὸς ἴχνος βαλεῖν.</l>
<l n="722">— εἴτʼ οὖν Ὀδυσσέως εἴτε μή, φόβος μʼ ἔχει·</l>
<l n="723">Ἕκτωρ γὰρ ἡμῖν τοῖς φύλαξι μέμψεται.</l>
<l n="724">— τί λάσκων; — δυσοίζων.</l>
<l n="725">— τί δρᾶσαι; τί ταρβεῖς;</l>
<l n="726">— καθʼ ἡμᾶς περᾶσαι  <gap reason="lost" rend=" . . . "/>  — τίνʼ ἀνδρῶν;</l>
<l n="727">— οἳ τῆσδε νυκτὸς ἦλθον ἐς Φρυγῶν στρατόν.</l></sp>
</div>
</div>
<milestone resp="perseus" unit="card" n="728"/>
<div type="textpart" subtype="episode">
<div type="textpart" subtype="lyric">

<sp><speaker>Ἡνίοχος</speaker>
<l rend="indent" n="728">ἰὼ, ἰώ, δαίμονος τύχα βαρεῖα. φεῦ φεῦ.</l></sp>
</div>
<div type="textpart" subtype="trochees">

<sp><speaker>Χορός</speaker>
<l rend="indent" n="729">ἔα, ἔα·</l>
<l n="730">σῖγα πᾶς ὕφιζʼ· ἴσως γὰρ ἐς βόλον τις ἔρχεται.</l></sp>

<sp><speaker>Ἡνίοχος</speaker>
<l rend="indent" n="731">ἰὼ ἰώ,</l>
<l n="732" part="I">συμφορὰ βαρεῖα Θρῃκῶν.</l></sp>

<sp><speaker>Χορός</speaker>
<l rend="indent" n="732b" part="F">συμμάχων τις ὁ στένων.</l></sp>
<milestone resp="perseus" unit="card" n="733"/>
</div>
<div type="textpart" subtype="lyric">

<sp><speaker>Ἡνίοχος</speaker>
<l rend="indent" n="733">ἰὼ ἰώ,</l>
<l n="733a">δύστηνος ἐγώ· σύ τʼ, ἄναξ Θρῃκῶν,</l>
<l n="734">ὦ στυγνοτάτην Τροίαν ἐσιδών,</l>
<l n="735">οἷόν σε βίου τέλος εἷλεν.</l></sp>
<milestone resp="perseus" unit="card" n="736"/>

<sp><speaker>Χορός</speaker>
<l rend="indent" n="736">τίς εἶ ποτʼ ἀνδρῶν συμμάχων; κατʼ εὐφρόνην</l>
<l n="737">ἀμβλῶπες αὐγαὶ κοὔ σε γιγνώσκω τορῶς.</l></sp>
<milestone resp="perseus" unit="card" n="738"/>
</div>
<div type="textpart" subtype="lyric">

<sp><speaker>Ἡνίοχος</speaker>
<l rend="indent" n="738">ποῦ τινʼ ἀνάκτων Τρωικῶν εὕρω;</l>
<l n="739">ποῦ δῆθʼ Ἕκτωρ</l>
<l n="740">τὸν ὑπασπίδιον κοῖτον ἰαύει;</l>
<l n="741">τίνι σημήνω διόπων στρατιᾶς</l>
<l n="742">οἷα πεπόνθαμεν, οἷά τις ἡμᾶς</l>
<l n="743">δράσας ἀφανῆ φροῦδος, φανερὸν</l>
<l n="744">Θρῃξὶν πένθος τολυπεύσας;</l></sp>
<milestone resp="perseus" unit="card" n="745"/>

<sp><speaker>Χορός</speaker>
<l rend="indent" n="745">κακὸν κυρεῖν τι Θρῃκίῳ στρατεύματι</l>
<l n="746">ἔοικεν, οἷα τοῦδε γιγνώσκω κλύων.</l></sp>
<milestone resp="perseus" unit="card" n="747"/>

<sp><speaker>Ἡνίοχος</speaker>
<l rend="indent" n="747">ἔρρει στρατιά, πέπτωκεν ἄναξ</l>
<l n="748">δολίῳ πληγῇ.</l>
<l n="749">ἆ ἆ ἆ ἆ,</l>
<l n="750">οἵα μʼ ὀδύνη τείρει φονίου</l>
<l n="751">τραύματος εἴσω. πῶς ἂν ὀλοίμην;</l>
<l n="752">χρῆν γάρ μʼ ἀκλεῶς Ῥῆσόν τε θανεῖν,</l>
<l n="753">Τροίᾳ κέλσαντʼ ἐπίκουρον;</l></sp>
<milestone resp="perseus" unit="card" n="754"/>
</div>
<div type="textpart" subtype="iambic">

<sp><speaker>Χορός</speaker>
<l rend="indent" n="754">τάδʼ οὐκ ἐν αἰνιγμοῖσι σημαίνει κακά·</l>
<l n="755">σαφῶς γὰρ αὐδᾷ συμμάχους ὀλωλότας.</l></sp>
<sp>
<speaker>Ἡνίοχος</speaker>
<l rend="indent" n="756">κακῶς πέπρακται κἀπὶ τοῖς κακοῖσι πρὸς</l>
<l n="757">αἴσχιστα· καίτοι δὶς τόσον κακὸν τόδε·</l>
<l n="758">θανεῖν γὰρ εὐκλεῶς μέν, εἰ θανεῖν χρεών,</l>
<l n="759">λυπρὸν μὲν οἶμαι τῷ θανόντι — πῶς γὰρ οὔ; — </l>
<l n="760">τοῖς ζῶσι δʼ ὄγκος καὶ δόμων εὐδοξία.</l>
<l n="761">ἡμεῖς δʼ ἀβούλως κἀκλεῶς ὀλώλαμεν.</l>
<l n="762" rend="indent">ἐπεὶ γὰρ ἡμᾶς ηὔνασʼ Ἑκτόρεια χείρ,</l>
<l n="763">ξύνθημα λέξας, ηὕδομεν πεδοστιβεῖ</l>
<l n="764">κόπῳ δαμέντες, οὐδʼ ἐφρουρεῖτο στρατὸς</l>
<l n="765">φυλακαῖσι νυκτέροισιν, οὐδʼ ἐν τάξεσιν</l>
<l n="766">ἔκειτο τεύχη, πλῆκτρά τʼ οὐκ ἐπὶ ζυγοῖς</l>
<l n="767">ἵππων καθήρμοσθʼ, ὡς ἄναξ ἐπεύθετο</l>
<l n="768">κρατοῦντας ὑμᾶς κἀφεδρεύοντας νεῶν</l>
<l n="769">πρύμναισι· φαύλως δʼ ηὕδομεν πεπτωκότες.</l>
<l n="770">κἀγὼ μελούσῃ καρδίᾳ λήξας ὕπνου</l>
<l n="771">πώλοισι χόρτον, προσδοκῶν ἑωθινὴν</l>
<l n="772">ζεύξειν ἐς ἀλκήν, ἀφθόνῳ μετρῶ χερί.</l>
<l n="773">λεύσσω δὲ φῶτε περιπολοῦνθʼ ἡμῶν στρατὸν</l>
<l n="774">πυκνῆς διʼ ὄρφνης· ὡς δʼ ἐκινήθην ἐγώ,</l>
<l n="775">ἐπτηξάτην τε κἀνεχωρείτην πάλιν·</l>
<l n="776">ἤπυσα δʼ αὐτοῖς μὴ πελάζεσθαι στρατῷ,</l>
<l n="777">κλῶπας δοκήσας συμμάχων πλάθειν τινάς.</l>
<l n="778">οἳ δʼ οὐδέν· οὐ μὴν οὐδʼ ἐγὼ τὰ πλείονα.</l>
<l n="779">ηὗδον δʼ ἀπελθὼν αὖθις ἐς κοίτην πάλιν.</l>
<milestone resp="perseus" unit="card" n="780"/>
<l n="780" rend="indent">καί μοι καθʼ ὕπνον δόξα τις παρίσταται·</l>
<l n="781">ἵππους γὰρ ἃς ἔθρεψα κἀδιφρηλάτουν</l>
<l n="782">Ῥήσῳ παρεστώς, εἶδον, ὡς ὄναρ δοκῶν,</l>
<l n="783">λύκους ἐπεμβεβῶτας ἑδραίαν ῥάχιν·</l>
<l n="784">θείνοντε δʼ οὐρᾷ πωλικῆς ῥινοῦ τρίχα</l>
<l n="785">ἤλαυνον, αἳ δʼ ἔρρεγκον ἐξ ἀντηρίδων</l>
<l n="786">θυμὸν πνέουσαι κἀνεχαίτιζον φόβῳ.</l>
<l n="787">ἐγὼ δʼ ἀμύνων θῆρας ἐξεγείρομαι</l>
<l n="788">πώλοισιν· ἔννυχος γὰρ ἐξώρμα φόβος.</l>
<l n="789">κλύω δʼ ἐπάρας κρᾶτα μυχθισμὸν νεκρῶν.</l>
<l n="790">θερμὸς δὲ κρουνὸς δεσπότου πάρα σφαγαῖς</l>
<l n="791">βάλλει με δυσθνῄσκοντος αἵματος νέου.</l>
<l n="792">ὀρθὸς δʼ ἀνᾴσσω χειρὶ σὺν κενῇ δορός.</l>
<l n="793">καί μʼ ἔγχος αὐγάζοντα καὶ θηρώμενον</l>
<l n="794">παίει παραστὰς νεῖραν ἐς πλευρὰν ξίφει</l>
<l n="795">ἀνὴρ ἀκμάζων· φασγάνου γὰρ ᾐσθόμην</l>
<l n="796">πληγῆς, βαθεῖαν ἄλοκα τραύματος λαβών.</l>
<l n="797">πίπτω δὲ πρηνής· οἳ δʼ ὄχημα πωλικὸν</l>
<l n="798">λαβόντες ἵππων ἵεσαν φυγῇ πόδα.</l>
<l n="798a" rend="indent">ἆ ἆ.</l>
<l n="799">ὀδύνη με τείρει, κοὐκέτʼ ὀρθοῦμαι τάλας.</l>
<l n="800">καὶ ξυμφορὰν μὲν οἶδʼ ὁρῶν, τρόπῳ δʼ ὅτῳ</l>
<l n="801">τεθνᾶσιν οἱ θανόντες οὐκ ἔχω φράσαι,</l>
<l n="802">οὐδʼ ἐξ ὁποίας χειρός. εἰκάσαι δέ μοι</l>
<l n="803">πάρεστι λυπρὰ πρὸς φίλων πεπονθέναι.</l></sp>

<sp><speaker>Χορός</speaker>
<l rend="indent" n="804">ἡνίοχε Θρῃκὸς τοῦ κακῶς πεπραγότος,</l>
<l n="805">μηδὲν δυσοίζου· πολέμιοι ῎δρασαν τάδε. <!-- prodelision, accent and breathing left behind --></l>
<l n="806">Ἕκτωρ δὲ καὐτὸς συμφορᾶς πεπυσμένος</l>
<l n="807">χωρεῖ· συναλγεῖ δʼ, ὡς ἔοικε, σοῖς κακοῖς.</l></sp>

<sp><speaker>Ἕκτωρ</speaker>
<l rend="indent" n="808">πῶς, ὦ μέγιστα πήματʼ ἐξειργασμένοι,</l>
<l n="809">μολόντες ὑμᾶς πολεμίων κατάσκοποι</l>
<l n="810">λήθουσιν αἰσχρῶς, καὶ κατεσφάγη στρατός,</l>
<l n="811">κοὔτʼ εἰσιόντας στρατόπεδʼ ἐξαπώσατε</l>
<l n="812">οὔτʼ ἐξιόντας; τῶνδε τίς τείσει δίκην</l>
<l n="813">πλὴν σοῦ; σὲ γὰρ δὴ φύλακά φημʼ εἶναι στρατοῦ.</l>
<l n="814">φροῦδοι δʼ ἄπληκτοι, τῇ Φρυγῶν κακανδρίᾳ</l>
<l n="815">πόλλʼ ἐγγελῶντες τῷ στρατηλάτῃ τʼ ἐμοί.</l>
<l n="816">εὖ νυν τόδʼ ἴστε — Ζεὺς ὀμώμοται πατήρ — </l>
<l n="817">ἤτοι μάραγνά γʼ ἢ καρανιστὴς μόρος</l>
<l n="818">μένει σε δρῶντα τοιάδʼ, ἢ τὸν Ἕκτορα</l>
<l n="819">τὸ μηδὲν εἶναι καὶ κακὸν νομίζετε.</l></sp>
<milestone resp="perseus" unit="card" n="820"/>
</div>
<div type="textpart" subtype="antistrophe" n="1">

<sp><speaker>Χορός</speaker>
<l rend="indent" n="820">ἰὼ ἰώ,</l>
<l n="821">μετὰ σέ, ναί, μετὰ σέ, ὦ πολίοχον κράτος,</l>
<l n="822">τότʼ ἄρʼ ἔμολον, ὅτε σοι</l>
<l n="824">ἄγγελος ἦλθον ἀμφὶ ναῦς πύρʼ αἴθειν·</l>
<l n="825">ἐπεὶ ἄγρυπνον ὄμμʼ ἐν εὐφρόνῃ</l>
<l n="826">οὔτʼ ἐκοίμισʼ οὔτʼ ἔβριξʼ,</l>
<l n="827">οὐ τὰς Σιμοεντιάδας πηγάς· μή μοι</l>
<l n="828">κότον, ὦ ἄνα, θῇς· ἀναίτιος γὰρ</l>
<l n="829"><gap reason="lost" rend=" . . . "/> ἔγωγε πάντων.</l>
<l n="830">εἰ δὲ χρόνῳ παράκαιρον ἔργον ἢ λόγον</l>
<l n="831">πύθῃ, κατά με γᾶς</l>
<l n="832">ζῶντα πόρευσον· οὐ παραιτοῦμαι.</l></sp>
<milestone resp="perseus" unit="card" n="833"/>

<sp><speaker>Ἡνίοχος</speaker>
<l rend="indent" n="833">τί τοῖσδʼ ἀπειλεῖς βάρβαρός τε βαρβάρου</l>
<l n="834">γνώμην ὑφαιρῇ τὴν ἐμήν, πλέκων λόγους;</l>
<l n="835">σὺ ταῦτʼ ἔδρασας· οὐδένʼ ἂν δεξαίμεθα</l>
<l n="836">οὔθʼ οἱ θανόντες οὔτʼ ἂν οἱ τετρωμένοι</l>
<l n="837">ἄλλον· μακροῦ γε δεῖ σε καὶ σοφοῦ λόγου,</l>
<l n="838">ὅτῳ με πείσεις μὴ φίλους κατακτανεῖν,</l>
<l n="839">ἵππων ἐρασθείς, ὧν ἕκατι συμμάχους</l>
<l n="840">τοὺς σοὺς φονεύεις, πόλλʼ ἐπισκήπτων μολεῖν.</l>
<l n="841">ἦλθον, τεθνᾶσιν· εὐπρεπέστερον Πάρις</l>
<l n="842">ξενίαν κατῄσχυνʼ ἢ σὺ συμμάχους κτανών.</l>
<l n="843" rend="inent">μὴ γάρ τι λέξῃς ὥς τις Ἀργείων μολὼν</l>
<l n="844">διώλεσʼ ἡμᾶς· τίς δʼ ὑπερβαλὼν λόχους</l>
<l n="845">Τρώων ἐφʼ ἡμᾶς ἦλθεν, ὥστε καὶ λαθεῖν;</l>
<l n="846">σὺ πρόσθεν ἡμῶν ἧσο καὶ Φρυγῶν στρατός.</l>
<l n="847">τίς οὖν τέτρωται, τίς τέθνηκε συμμάχων</l>
<l n="848">τῶν σῶν, μολόντων ὧν σὺ πολεμίων λέγεις;</l>
<l n="849">ἡμεῖς δʼ ἑκὰς τετρώμεθʼ, οἳ δὲ μειζόνως</l>
<l n="850">παθόντες οὐχ ὁρῶσιν ἡλίου φάος.</l>
<l n="851">ἁπλῶς δʼ Ἀχαιῶν οὐδένʼ αἰτιώμεθα.</l>
<l n="852">τίς δʼ ἂν χαμεύνας πολεμίων κατʼ εὐφρόνην</l>
<l n="853">Ῥήσου μολὼν ἐξηῦρεν, εἰ μή τις θεῶν</l>
<l n="854">ἔφραζε τοῖς κτανοῦσιν; οὐδʼ ἀφιγμένον</l>
<l n="855">τὸ πάμπαν ᾖσαν· ἀλλὰ μηχανᾷ τάδε.</l></sp>

<sp><speaker>Ἕκτωρ</speaker>
<l rend="indent" n="856">χρόνον μὲν ἤδη συμμάχοισι χρώμεθα</l>
<l n="857">ὅσονπερ ἐν γῇ τῇδʼ Ἀχαιικὸς λεώς,</l>
<l n="858">κοὐδὲν πρὸς αὐτῶν οἶδα πλημμελὲς κλύων·</l>
<l n="859">ἐν σοὶ δʼ ἂν ἀρχοίμεσθα. μή μʼ ἔρως ἕλοι</l>
<l n="860">τοιοῦτος ἵππων ὥστʼ ἀποκτείνειν φίλους.</l>
<l n="861">καὶ ταῦτʼ Ὀδυσσεύς· τίς γὰρ ἄλλος ἄν ποτε</l>
<l n="862">ἔδρασεν ἢ ʼβούλευσεν Ἀργείων ἀνήρ;</l>
<l n="863">δέδοικα δʼ αὐτὸν καί τί μου θράσσει φρένας,</l>
<l n="864">μὴ καὶ Δόλωνα συντυχὼν κατακτάνῃ·</l>
<l n="865">χρόνον γὰρ ἤδη φροῦδος ὢν οὐ φαίνεται.</l></sp>

<sp><speaker>Ἡνίοχος</speaker>
<l rend="indent" n="866">οὐκ οἶδα τοὺς σοὺς οὓς λέγεις Ὀδυσσέας·</l>
<l n="867">ἡμεῖς δʼ ὑπʼ ἐχθρῶν οὐδενὸς πεπλήγμεθα.</l></sp>

<sp><speaker>Ἕκτωρ</speaker>
<l rend="indent" n="868">σὺ δʼ οὖν νόμιζε ταῦτʼ, ἐπείπερ σοι δοκεῖ.</l></sp>

<sp><speaker>Ἡνίοχος</speaker>
<l rend="indent" n="869">ὦ γαῖα πατρίς, πῶς ἂν ἐνθάνοιμί σοι;</l></sp>

<sp><speaker>Ἕκτωρ</speaker>
<l rend="indent" n="870">μὴ θνῇσχʼ· ἅλις γὰρ τῶν τεθνηκότων ὄχλος.</l></sp>

<sp><speaker>Ἡνίοχος</speaker>
<l rend="indent" n="871">ποῖ δὴ τράπωμαι δεσποτῶν μονούμενος;</l></sp>

<sp><speaker>Ἕκτωρ</speaker>
<l rend="indent" n="872">οἶκός σε κεύθων οὑμὸς ἐξιάσεται.</l></sp>

<sp><speaker>Ἡνίοχος</speaker>
<l rend="indent" n="873">καὶ πῶς με κηδεύσουσιν αὐθεντῶν χέρες;</l></sp>

<sp><speaker>Ἕκτωρ</speaker>
<l rend="indent" n="874">ὅδʼ αὖ τὸν αὐτὸν μῦθον οὐ λήξει λέγων.</l></sp>

<sp><speaker>Ἡνίοχος</speaker>
<l rend="indent" n="875">ὄλοιθʼ ὁ δράσας. οὐ γὰρ ἐς σὲ τείνεται</l>
<l n="876">γλῶσσʼ, ὡς σὺ κομπεῖς· ἡ Δίκη δʼ ἐπίσταται.</l></sp>

<sp><speaker>Ἕκτωρ</speaker>
<l rend="indent" n="877">λάζυσθʼ· ἄγοντες <add>δʼ</add> αὐτὸν ἐς δόμους ἐμούς,</l>
<l n="878">οὕτως ὅπως ἂν μὴ ʼγκαλῇ πορσύνετε·</l>
<l n="879" rend="indent">ὑμᾶς δʼ ἰόντας τοῖσιν ἐν τείχει χρεὼν</l>
<l n="880">Πριάμῳ τε καὶ γέρουσι σημῆναι νεκροὺς</l>
<l n="881">θάπτειν κελεύθου λεωφόρου πρὸς ἐκτροπάς.</l></sp>
<milestone resp="perseus" unit="card" n="882"/>
</div>
<div type="textpart" subtype="anapests">

<sp><speaker>Χορός</speaker>
<l rend="indent" n="882">τί ποτʼ εὐτυχίας ἐκ τῆς μεγάλης</l>
<l n="883">Τροίαν ἀνάγει πάλιν ἐς πένθη</l>
<l n="884">δαίμων ἄλλος, τί φυτεύων;</l>
<l n="885">ἔα ἔα. <del>ὦ ὦ.</del>
</l>
<l n="886">τίς ὑπὲρ κεφαλῆς θεός, ὦ βασιλεῦ,</l>
<l n="887">τὸν νεόκμητον νεκρὸν ἐν χειροῖν</l>
<l n="888">φοράδην πέμπει;</l>
<l n="889">ταρβῶ, λεύσσων τόδε, πῆμα.</l></sp>
<milestone resp="perseus" unit="card" n="890"/>

<sp><speaker>Μοῦσα</speaker>
<l rend="indent" n="890">ὁρᾶν πάρεστι, Τρῶες· ἡ γὰρ ἐν σοφοῖς</l>
<l n="891">τιμὰς ἔχουσα Μοῦσα συγγόνων μία</l>
<l n="892">πάρειμι, παῖδα τόνδʼ ὁρῶσʼ οἰκτρῶς φίλον</l>
<l n="893">θανόνθʼ ὑπʼ ἐχθρῶν· ὅν ποθʼ ὁ κτείνας χρόνῳ</l>
<l n="894">δόλιος Ὀδυσσεὺς ἀξίαν τείσει δίκην.</l></sp>
<milestone resp="perseus" unit="card" n="895"/>
</div>
<div type="textpart" subtype="strophe" n="1">

<sp><speaker>Μοῦσα</speaker>
<l rend="indent" n="895">ἰαλέμῳ αὐθιγενεῖ,</l>
<l n="896">τέκνον, σʼ ὀλοφύρομαι, ὦ</l>
<l n="897">ματρὸς ἄλγος, οἵαν</l>
<l n="898">ἔκελσας ὁδὸν ποτὶ Τροίαν·</l>
<l n="899">ἦ δυσδαίμονα καὶ μελέαν,</l>
<l n="900">ἀπομεμφομένας ἐμοῦ πορευθείς,</l>
<l n="901">ἀπὸ δʼ ἀντομένου πατρὸς βιαίως.</l>
<l n="902">ὤμοι ἐγὼ σέθεν, ὦ φιλία</l>
<l n="903">φιλία κεφαλά, τέκνον, ὤμοι.</l></sp>
<milestone resp="perseus" unit="card" n="904"/>

<sp><speaker>Χορός</speaker>
<l rend="indent" n="904">ὅσον προσήκει μὴ γένους κοινωνίαν</l>
<l n="905">ἔχοντι λύπῃ τὸν σὸν οἰκτίρω γόνον.</l></sp>
<milestone resp="perseus" unit="card" n="906"/>
</div>
<div type="textpart" subtype="antistrophe" n="1">

<sp><speaker>Μοῦσα</speaker>
<l rend="indent" n="906">ὄλοιτο μὲν Οἰνεΐδας,</l>
<l n="907">ὄλοιτο δὲ Λαρτιάδας,</l>
<l n="908">ὅς μʼ ἄπαιδα γέννας</l>
<l n="909">ἔθηκεν ἀριστοτόκοιο·</l>
<l n="910">ἅ θʼ Ἕλλανα λιποῦσα δόμον</l>
<l n="911">Φρυγίων λεχέων ἔπλευσε πλαθεῖσʼ</l>
<l n="912"><sic>ὑπʼ Ἰλίῳ</sic> ὤλεσε μὲν σʼ ἕκατι Τροίας,</l>
<l n="913">φίλτατε, μυριάδας τε πόλεις</l>
<l n="914">ἀνδρῶν ἀγαθῶν ἐκένωσεν.</l></sp>
<milestone resp="perseus" unit="card" n="915"/>

<sp><speaker>Μοῦσα</speaker>
<l rend="indent" n="915">ἦ πολλὰ μὲν ζῶν, πολλὰ δʼ εἰς Ἅιδου μολών,</l>
<l n="916">Φιλάμμονος παῖ, τῆς ἐμῆς ἥψω φρενός·</l>
<l n="917">ὕβρις γάρ, ἥ σʼ ἔσφηλε, καὶ Μουσῶν ἔρις</l>
<l n="918">τεκεῖν μʼ ἔθηκε τόνδε δύστηνον γόνον.</l>
<l n="919">περῶσα γὰρ δὴ ποταμίους διὰ ῥοὰς</l>
<l n="920">λέκτροις ἐπλάθην Στρυμόνος φυταλμίοις,</l>
<l n="921">ὅτʼ ἤλθομεν γῆς χρυσόβωλον ἐς λέπας</l>
<l n="922">Πάγγαιον ὀργάνοισιν ἐξησκημέναι</l>
<l n="923">Μοῦσαι μεγίστην εἰς ἔριν μελῳδίας</l>
<l n="924">κείνῳ σοφιστῇ Θρῃκί, κἀκτυφλώσαμεν</l>
<l n="925">Θάμυριν, ὃς ἡμῶν πόλλʼ ἐδέννασεν τέχνην.</l>
<l n="926" rend="indent">κἀπεὶ σὲ τίκτω, συγγόνους αἰδουμένη</l>
<l n="927">καὶ παρθενείαν, ἧκʼ ἐς εὐύδρου πατρὸς</l>
<l n="928">δίνας· τρέφειν δέ σʼ οὐ βρότειον ἐς χέρα</l>
<l n="929">Στρυμὼν δίδωσιν, ἀλλὰ πηγαίαις κόραις.</l>
<l n="930">ἔνθʼ ἐκτραφεὶς κάλλιστα Παρθένων ὕπο,</l>
<l n="931">Θρῄκης ἀνάσσων πρῶτος ἦσθʼ ἀνδρῶν, τέκνον.</l>
<l n="932">καί σʼ ἀμφὶ γῆν μὲν πατρίαν φιλαιμάτους</l>
<l n="933">ἀλκὰς κορύσσοντʼ οὐκ ἐδείμαινον θανεῖν·</l>
<l n="934">Τροίας δʼ ἀπηύδων ἄστυ μὴ κέλσαι ποτε,</l>
<l n="935">εἰδυῖα τὸν σὸν πότμον· ἀλλά σʼ Ἕκτορος</l>
<l n="936">πρεσβεύμαθʼ αἵ τε μυρίαι γερουσίαι</l>
<l n="937">ἔπεισαν ἐλθεῖν κἀπικουρῆσαι φίλοις.</l>
<l n="938" rend="indent">καὶ τοῦδʼ, Ἀθάνα, παντὸς αἰτία μόρου,</l>
<l n="939">— οὐδὲν δʼ Ὀδυσσεὺς οὐδʼ ὁ Τυδέως τόκος</l>
<l n="940">ἔδρασε δράσας — μὴ δόκει λεληθέναι.</l>
<l n="941">καίτοι πόλιν σὴν σύγγονοι πρεσβεύομεν</l>
<l n="942">Μοῦσαι μάλιστα κἀπιχρώμεθα χθονί,</l>
<l n="943">μυστηρίων τε τῶν ἀπορρήτων φανὰς</l>
<l n="944">ἔδειξεν Ὀρφεύς, αὐτανέψιος νεκροῦ</l>
<l n="945">τοῦδʼ ὃν κατακτείνεις σύ· Μουσαῖόν τε, σὸν</l>
<l n="946">σεμνὸν πολίτην κἀπὶ πλεῖστον ἄνδρʼ ἕνα</l>
<l n="947">ἐλθόντα, Φοῖβος σύγγονοί τʼ ἠσκήσαμεν.</l>
<l n="948">καὶ τῶνδε μισθὸν παῖδʼ ἔχουσʼ ἐν ἀγκάλαις</l>
<l n="949">θρηνῶ· σοφιστὴν δʼ ἄλλον οὐκ ἐπάξομαι.</l></sp>

<sp><speaker>Χορός</speaker>
<l rend="indent" n="950">μάτην ἄρʼ ἡμᾶς Θρῄκιος τροχηλάτης</l>
<l n="951">ἐδέννασʼ, Ἕκτορ, τῷδε βουλεῦσαι φόνον.</l></sp>
<milestone resp="perseus" unit="card" n="952"/>

<sp><speaker>Ἕκτωρ</speaker>
<l rend="indent" n="952">ᾔδη τάδʼ· οὐδὲν μάντεων ἔδει φράσαι</l>
<l n="953">Ὀδυσσέως τέχναισι τόνδʼ ὀλωλότα.</l>
<l n="954">ἐγὼ δὲ γῆς ἔφεδρον Ἑλλήνων στρατὸν</l>
<l n="955">λεύσσων, τί μὴν ἔμελλον οὐ πέμψειν φίλοις</l>
<l n="956">κήρυκας, ἐλθεῖν κἀπικουρῆσαι χθονί;</l>
<l n="957">ἔπεμψʼ· ὀφείλων δʼ ἦλθε συμπονεῖν ἐμοί.</l>
<l n="958" rend="indent">οὐ μὴν θανόντι γʼ οὐδαμῶς συνήδομαι.</l>
<l n="959">καὶ νῦν ἕτοιμος τῷδε καὶ τεῦξαι τάφον</l>
<l n="960">καὶ ξυμπυρῶσαι μυρίων πέπλων χλιδήν·</l>
<l n="961">φίλος γὰρ ἐλθὼν δυστυχῶς ἀπέρχεται.</l></sp>

<sp><speaker>Μοῦσα</speaker>
<l rend="indent" n="962">οὐκ εἶσι γαίας ἐς μελάγχιμον πέδον·</l>
<l n="963">τοσόνδε Νύμφην τὴν ἔνερθʼ αἰτήσομαι,</l>
<l n="964">τῆς καρποποιοῦ παῖδα Δήμητρος θεᾶς,</l>
<l n="965">ψυχὴν ἀνεῖναι τοῦδʼ· ὀφειλέτις δέ μοι</l>
<l n="966">τοὺς Ὀρφέως τιμῶσα φαίνεσθαι φίλους.</l>
<l n="967">κἀμοὶ μὲν ὡς θανών τε κοὐ λεύσσων φάος</l>
<l n="968">ἔσται τὸ λοιπόν· οὐ γὰρ ἐς ταὐτόν ποτε</l>
<l n="969">οὔτʼ εἶσιν οὔτε μητρὸς ὄψεται δέμας·</l>
<l n="970">κρυπτὸς δʼ ἐν ἄντροις τῆς ὑπαργύρου χθονὸς</l>
<l n="971">ἀνθρωποδαίμων κείσεται βλέπων φάος,</l>
<l n="972">Βάκχου προφήτης ὥστε Παγγαίου πέτραν</l>
<l n="973">ᾤκησε, σεμνὸς τοῖσιν εἰδόσιν θεός.</l>
<l n="974" rend="indent">ῥᾷον δὲ πένθος τῆς θαλασσίας θεοῦ</l>
<l n="975">οἴσω· θανεῖν γὰρ καὶ τὸν ἐκ κείνης χρεών.</l>
<l n="976">θρήνοις δʼ ἀδελφαὶ πρῶτα μὲν σὲ ὑμνήσομεν,</l>
<l n="977">ἔπειτʼ Ἀχιλλέα Θέτιδος ἐν πένθει ποτέ.</l>
<l n="978">οὐ ῥύσεταί νιν Παλλάς, ἥ σʼ ἀπέκτανεν·</l>
<l n="979">τοῖον φαρέτρα Λοξίου σῴζει βέλος.</l>
<l n="980" rend="indent">ὦ παιδοποιοὶ συμφοραί, πόνοι βροτῶν·</l>
<l n="981">ὡς ὅστις ὑμᾶς μὴ κακῶς λογίζεται,</l>
<l n="982">ἄπαις διοίσει κοὐ τεκὼν θάψει τέκνα.</l></sp>

<sp><speaker>Χορός</speaker>
<l rend="indent" n="983">οὗτος μὲν ἤδη μητρὶ κηδεύειν μέλει·</l>
<l n="984">σὺ δʼ εἴ τι πράσσειν τῶν προκειμένων θέλεις,</l>
<l n="985">Ἕκτορ, πάρεστι· φῶς γὰρ ἡμέρας τόδε.</l></sp>

<sp><speaker>Ἕκτωρ</speaker>
<l rend="indent" n="986">χωρεῖτε, συμμάχους δʼ ὁπλίζεσθαι τάχος</l>
<l n="987">ἄνωχθε πληροῦν τʼ αὐχένας ξυνωρίδων.</l>
<l n="988">πανοὺς δʼ ἔχοντας χρὴ μένειν Τυρσηνικῆς</l>
<l n="989">σάλπιγγος αὐδήν· ὡς ὑπερβαλὼν στρατὸν</l>
<l n="990">τείχη τʼ Ἀχαιῶν ναυσὶν αἶθον ἐμβαλεῖν</l>
<l n="991">πέποιθα Τρωσί θʼ ἡμέραν ἐλευθέραν</l>
<l n="992">ἀκτῖνα τὴν στείχουσαν ἡλίου φέρειν.</l></sp>
<milestone resp="perseus" unit="card" n="993"/>
</div>
<div type="textpart" subtype="anapests">

<sp><speaker>Χορός</speaker>
<l rend="indent" n="993">πείθου βασιλεῖ· στείχωμεν ὅπλοις</l>
<l n="994">κοσμησάμενοι καὶ ξυμμαχίᾳ</l>
<l n="995">τάδε φράζωμεν· τάχα δʼ ἂν νίκην</l>
<l n="996">δοίη δαίμων ὁ μεθʼ ἡμῶν.</l></sp>
</div>
</div>
    </div>
</body>
</text>
</TEI>