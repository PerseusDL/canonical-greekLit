<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Orest.">Orestes</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 3</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>Judith Nelson</name>Basic SGML tagging</change><change><date>8/92</date><label>ed.</label><name>W. Merrill</name>check tagging</change><change><date>6/95</date><label>ed.</label><name>Lisa Cerrato</name>Added speaker tags where needed.</change><change><date>10/98</date><label>ed.</label><name>W. Merrill</name>Fixed cardbreaks at 280, 1473, 1549; added line nos. 274b, 276b, 1472b, 1545b.</change><change><date>14-Jan-00</date><label>Markup</label><name>Anne Mahoney</name>
$Log: eur.orest_murray_gk.xml,v $
Revision 1.1  2013-09-13 11:17:32  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:24  gcrane
tagging now should be compatible with CTS

Revision 1.4  2012-02-14 18:12:30  ajones06
Standardized and in a few cases added in header info.

Revision 1.3  2011-09-07 13:57:46  rsingh04 adding rend=displayNum to lb tags

Revision 1.2  2011-01-13 03:38:26  gcrane more refinements making these files SDL compatible

Revision 1.1  2010-12-25 19:01:42  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:28  packel removed stray item tags

Revision 1.1  2005/07/25 14:34:42  packel
Converted to XML

Revision 1.10  2004/04/21 20:27:28  mimno added card 1s

Revision 1.9  2003/09/09 18:02:08  amahoney put spaces around em-dash entity so as not to confuse morphology stuff

Revision 1.8  2003/07/01 22:16:11  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/04 20:34:34  dasmith
Added separate funder entity to TEI header.

Revision 1.6  2000/02/17 15:51:39  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.5  2000/01/14 21:41:40  amahoney bring up to P3

</change></revisionDesc></teiHeader>
<text>
<body>
<div n="urn:cts:greekLit:tlg0006.tlg016.perseus-grc1" type="edition" xml:lang="grc"><div type="episode">
<milestone ed="p" n="1" unit="card"/>
<sp n="*)hle/ktra">
<speaker>Ἠλέκτρα</speaker>
<l n="1">Οὐκ ἔστιν οὐδὲν δεινὸν ὧδʼ εἰπεῖν ἔπος</l>
<l n="2">οὐδὲ πάθος οὐδὲ ξυμφορὰ θεήλατος,</l>
<l n="3">ἧς οὐκ ἂν ἄραιτʼ ἄχθος ἀνθρώπου φύσις.</l>
<l n="4">ὁ γὰρ μακάριος — κοὐκ ὀνειδίζω τύχας — </l>
<l n="5">Διὸς πεφυκώς, ὡς λέγουσι, Τάνταλος</l>
<l n="6">κορυφῆς ὑπερτέλλοντα δειμαίνων πέτρον</l>
<l n="7">ἀέρι ποτᾶται· καὶ τίνει ταύτην δίκην,</l>
<l n="8">ὡς μὲν λέγουσιν, ὅτι θεοῖς ἄνθρωπος ὢν</l>
<l n="9">κοινῆς τραπέζης ἀξίωμʼ ἔχων ἴσον,</l>
<l n="10">ἀκόλαστον ἔσχε γλῶσσαν, αἰσχίστην νόσον.</l>
<l n="11">οὗτος φυτεύει Πέλοπα, τοῦ δʼ Ἀτρεὺς ἔφυ,</l>
<l n="12">ᾧ στέμματα ξήνασʼ ἐπέκλωσεν θεὰ</l>
<l n="13">ἔριν, Θυέστῃ πόλεμον ὄντι συγγόνῳ</l>
<l n="14">θέσθαι. τί τἄρρητʼ ἀναμετρήσασθαί με δεῖ;</l>
<l n="15">ἔδαισε δʼ οὖν νιν τέκνʼ ἀποκτείνας Ἀτρεύς.</l>
<l n="16">Ἀτρέως δέ· τὰς γὰρ ἐν μέσῳ σιγῶ τύχας·</l>
<l n="17">ὁ κλεινός, εἰ δὴ κλεινός, Ἀγαμέμνων ἔφυ</l>
<l n="18">Μενέλεώς τε Κρήσσης μητρὸς Ἀερόπης ἄπο.</l>
<l n="19">γαμεῖ δʼ ὃ μὲν δὴ τὴν θεοῖς στυγουμένην</l>
<l n="20">Μενέλαος Ἑλένην, ὃ δὲ Κλυταιμήστρας λέχος</l>
<l n="21">ἐπίσημον εἰς Ἕλληνας Ἀγαμέμνων ἄναξ·</l>
<l n="22">ᾧ παρθένοι μὲν τρεῖς ἔφυμεν ἐκ μιᾶς,</l>
<l n="23">Χρυσόθεμις Ἰφιγένειά τʼ Ἠλέκτρα τʼ ἐγώ,</l>
<l n="24">ἄρσην δʼ Ὀρέστης, μητρὸς ἀνοσιωτάτης,</l>
<l n="25">ἣ πόσιν ἀπείρῳ περιβαλοῦσʼ ὑφάσματι</l>
<l n="26">ἔκτεινεν· ὧν δʼ ἕκατι, παρθένῳ λέγειν</l>
<l n="27">οὐ καλόν· ἐῶ τοῦτʼ ἀσαφὲς ἐν κοινῷ σκοπεῖν.</l>
<l n="28">Φοίβου δʼ ἀδικίαν μὲν τί δεῖ κατηγορεῖν;</l>
<l n="29">πείθει δʼ Ὀρέστην μητέρʼ ἥ σφʼ ἐγείνατο</l>
<l n="30">κτεῖναι, πρὸς οὐχ ἅπαντας εὔκλειαν φέρον.</l>
<l n="31">ὅμως δʼ ἀπέκτεινʼ οὐκ ἀπειθήσας θεῷ·</l>
<l n="32">κἀγὼ μετέσχον, οἷα δὴ γυνή, φόνου.</l>
<l n="33">
<del>Πυλάδης θʼ, ὃς ἡμῖν συγκατείργασται τάδε.</del>
</l>
<milestone ed="p" n="34" unit="card"/>
<l n="34">
<milestone ed="P" unit="para"/>ἐντεῦθεν ἀγρίᾳ συντακεὶς νόσῳ <del>νοσεῖ</del>
</l>
<l n="35">τλήμων Ὀρέστης ὅδε πεσὼν ἐν δεμνίοις</l>
<l n="36">κεῖται, τὸ μητρὸς δʼ αἷμά νιν τροχηλατεῖ</l>
<l n="37">μανίαισιν· ὀνομάζειν γὰρ αἰδοῦμαι θεὰς</l>
<l n="38">εὐμενίδας, αἳ τόνδʼ ἐξαμιλλῶνται φόβῳ.</l>
<l n="39">ἕκτον δὲ δὴ τόδʼ ἦμαρ ἐξ ὅτου σφαγαῖς</l>
<l n="40">θανοῦσα μήτηρ πυρὶ καθήγνισται δέμας,</l>
<l n="41">ὧν οὔτε σῖτα διὰ δέρης ἐδέξατο,</l>
<l n="42">οὐ λούτρʼ ἔδωκε χρωτί· χλανιδίων δʼ ἔσω</l>
<l n="43">κρυφθείς, ὅταν μὲν σῶμα κουφισθῇ νόσου,</l>
<l n="44">ἔμφρων δακρύει, ποτὲ δὲ δεμνίων ἄπο</l>
<l n="45">πηδᾷ δρομαῖος, πῶλος ὣς ὑπὸ ζυγοῦ.</l>
<l n="46">ἔδοξε δʼ Ἄργει τῷδε μήθʼ ἡμᾶς στέγαις,</l>
<l n="47">μὴ πυρὶ δέχεσθαι, μήτε προσφωνεῖν τινα</l>
<l n="48">μητροκτονοῦντας· κυρία δʼ ἥδʼ ἡμέρα,</l>
<l n="49">ἐν ᾗ διοίσει ψῆφον Ἀργείων πόλις,</l>
<l n="50">εἰ χρὴ θανεῖν νὼ λευσίμῳ πετρώματι.</l>
<l n="51">
<del>ἢ φάσγανον θήξαντʼ ἐπʼ αὐχένος βαλεῖν.</del>
</l>
<l n="52">
<milestone ed="P" unit="para"/>ἐλπίδα δὲ δή τινʼ ἔχομεν ὥστε μὴ θανεῖν·</l>
<l n="53">ἥκει γὰρ ἐς γῆν Μενέλεως Τροίας ἄπο,</l>
<l n="54">λιμένα δὲ Ναυπλίειον ἐκπληρῶν πλάτῃ</l>
<l n="55">ἀκταῖσιν ὁρμεῖ, δαρὸν ἐκ Τροίας χρόνον</l>
<l n="56">ἄλαισι πλαγχθείς· τὴν δὲ δὴ πολύστονον</l>
<l n="57">Ἑλένην, φυλάξας νύκτα, μή τις εἰσιδὼν</l>
<l n="58">μεθʼ ἡμέραν στείχουσαν, ὧν ὑπʼ Ἰλίῳ</l>
<l n="59">παῖδες τεθνᾶσιν, ἐς πέτρων ἔλθῃ βολάς,</l>
<l n="60">προύπεμψεν ἐς δῶμʼ ἡμέτερον· ἔστιν δʼ ἔσω</l>
<l n="61">κλαίουσʼ ἀδελφὴν συμφοράν τε δωμάτων.</l>
<l n="62">ἔχει δὲ δή τινʼ ἀλγέων παραψυχήν·</l>
<l n="63">ἣν γὰρ κατʼ οἴκους ἔλιφʼ, ὅτʼ ἐς Τροίαν ἔπλει,</l>
<l n="64">παρθένον ἐμῇ τε μητρὶ παρέδωκεν τρέφειν</l>
<l n="65">Μενέλαος ἀγαγὼν Ἑρμιόνην Σπάρτης ἄπο,</l>
<l n="66">ταύτῃ γέγηθε κἀπιλήθεται κακῶν.</l>
<l n="67">βλέπω δὲ πᾶσαν εἰς ὁδόν, πότʼ ὄψομαι</l>
<l n="68">Μενέλαον ἥκονθʼ· ὡς τά γʼ ἄλλʼ ἐπʼ ἀσθενοῦς</l>
<l n="69">ῥώμης ὀχούμεθʼ, ἤν τι μὴ κείνου πάρα</l>
<l n="70">σωθῶμεν. ἄπορον χρῆμα δυστυχῶν δόμος.</l>
</sp>
<milestone ed="p" n="71" unit="card"/>
<sp>
<speaker>Ἑλένη</speaker>
<l n="71">ὦ παῖ Κλυταιμήστρας τε καὶ Ἀγαμέμνονος,</l>
<l n="72">παρθένε μακρὸν δὴ μῆκος Ἠλέκτρα χρόνου,</l>
<l n="73">πῶς, ὦ τάλαινα, σύ τε κασίγνητός τε σὸς</l>
<l n="74">τλήμων Ὀρέστης μητρὸς ὅδε φονεὺς ἔχει;</l>
<l n="75">προσφθέγμασιν γὰρ οὐ μιαίνομαι σέθεν,</l>
<l n="76">ἐς Φοῖβον ἀναφέρουσα τὴν ἁμαρτίαν.</l>
<l n="77">καίτοι στένω γε τὸν Κλυταιμήστρας μόρον,</l>
<l n="78">ἐμῆς ἀδελφῆς, ἥν, ἐπεὶ πρὸς Ἴλιον</l>
<l n="79">ἔπλευσʼ ὅπως ἔπλευσα θεομανεῖ πότμῳ,</l>
<l n="80">οὐκ εἶδον, ἀπολειφθεῖσα δʼ αἰάζω τύχας.</l>
</sp>
<sp>
<speaker>Ἠλέκτρα</speaker>
<l n="81">Ἑλένη, τί σοι λέγοιμʼ ἂν ἅ γε παροῦσʼ ὁρᾷς;</l>
<l n="82">
<del>ἐν συμφοραῖσι τὸν Ἀγαμέμνονος δόμον</del>
</l>
<l n="83">ἐγὼ μὲν ἄυπνος πάρεδρος ἀθλίῳ νεκρῷ</l>
<l n="84">— νεκρὸς γὰρ οὗτος οὕνεκα σμικρᾶς πνοῆς — </l>
<l n="85">θάσσω· τὰ τούτου δʼ οὐκ ὀνειδίζω κακά.</l>
<l n="86">σὺ δʼ εἶ μακαρία μακάριός θʼ ὁ σὸς πόσις.</l>
<l n="87">
<del>ἥκετον ἐφʼ ἡμᾶς ἀθλίως πεπραγότας</del>
</l>
</sp>
<sp>
<speaker>Ἑλένη</speaker>
<l n="88">πόσον χρόνον δʼ ἐν δεμνίοις πέπτωχʼ ὅδε;</l>
</sp>
<sp>
<speaker>Ἠλέκτρα</speaker>
<l n="89">ἐξ οὗπερ αἷμα γενέθλιον κατήνυσεν.</l>
</sp>
<sp>
<speaker>Ἑλένη</speaker>
<l n="90">ὢ μέλεος· ἡ τεκοῦσά θʼ, ὡς διώλετο.</l>
</sp>
<sp>
<speaker>Ἠλέκτρα</speaker>
<l n="91">οὕτως ἔχει τάδʼ, ὥστʼ ἀπείρηκεν κακοῖς.</l>
</sp>
<sp>
<speaker>Ἑλένη</speaker>
<l n="92">πρὸς θεῶν, πίθοιʼ ἂν δῆτά μοί τι, παρθένε;</l>
</sp>
<sp>
<speaker>Ἠλέκτρα</speaker>
<l n="93">ὡς ἄσχολός γε συγγόνου προσεδρίᾳ.</l>
</sp>
<sp>
<speaker>Ἑλένη</speaker>
<l n="94">βούλῃ τάφον μοι πρὸς κασιγνήτης μολεῖν;</l>
</sp>
<sp>
<speaker>Ἠλέκτρα</speaker>
<l n="95">μητρὸς κελεύεις τῆς ἐμῆς; τίνος χάριν;</l>
</sp>
<sp>
<speaker>Ἑλένη</speaker>
<l n="96">κόμης ἀπαρχὰς καὶ χοὰς φέρουσʼ ἐμάς.</l>
</sp>
<sp>
<speaker>Ἠλέκτρα</speaker>
<l n="97">σοὶ δʼ οὐχὶ θεμιτὸν πρὸς φίλων στείχειν τάφον;</l>
</sp>
<sp>
<speaker>Ἑλένη</speaker>
<l n="98">δεῖξαι γὰρ Ἀργείοισι σῶμʼ αἰσχύνομαι.</l>
</sp>
<sp>
<speaker>Ἠλέκτρα</speaker>
<l n="99">ὀψέ γε φρονεῖς εὖ, τότε λιποῦσʼ αἰσχρῶς δόμους.</l>
</sp>
<sp>
<speaker>Ἑλένη</speaker>
<l n="100">ὀρθῶς ἔλεξας, οὐ φίλως δʼ ἐμοὶ λέγεις.</l>
</sp>
<sp>
<speaker>Ἠλέκτρα</speaker>
<l n="101">αἰδὼς δὲ δὴ τίς σʼ ἐς Μυκηναίους ἔχει;</l>
</sp>
<sp>
<speaker>Ἑλένη</speaker>
<l n="102">δέδοικα πατέρας τῶν ὑπʼ Ἰλίῳ νεκρῶν.</l>
</sp>
<sp>
<speaker>Ἠλέκτρα</speaker>
<l n="103">δεινὸν γάρ· Ἄργει τʼ ἀναβοᾷ διὰ στόμα.</l>
</sp>
<sp>
<speaker>Ἑλένη</speaker>
<l n="104">σύ νυν χάριν μοι τὸν φόβον λύσασα δός.</l>
</sp>
<sp>
<speaker>Ἠλέκτρα</speaker>
<l n="105">οὐκ ἂν δυναίμην μητρὸς ἐσβλέψαι τάφον.</l>
</sp>
<sp>
<speaker>Ἑλένη</speaker>
<l n="106">αἰσχρόν γε μέντοι προσπόλους φέρειν τάδε.</l>
</sp>
<sp>
<speaker>Ἠλέκτρα</speaker>
<l n="107">τί δʼ οὐχὶ θυγατρὸς Ἑρμιόνης πέμπεις δέμας;</l>
</sp>
<sp>
<speaker>Ἑλένη</speaker>
<l n="108">ἐς ὄχλον ἕρπειν παρθένοισιν οὐ καλόν.</l>
</sp>
<sp>
<speaker>Ἠλέκτρα</speaker>
<l n="109">καὶ μὴν τίνοι γʼ ἂν τῇ τεθνηκυίᾳ τροφάς.</l>
<milestone ed="p" n="110" unit="card"/>
</sp>
<sp>
<speaker>Ἑλένη</speaker>
<l n="110">ὀρθῶς ἔλεξας, πείθομαί τέ σοι, κόρη.</l>
<l n="111">
<del>καὶ πέμψομέν γε θυγατέρʼ· εὖ γάρ τοι λέγεις.</del>
</l>
<l n="112">ὦ τέκνον, ἔξελθʼ, Ἑρμιόνη, δόμων πάρος</l>
<l n="113">καὶ λαβὲ χοὰς τάσδʼ ἐν χεροῖν κόμας τʼ ἐμάς·</l>
<l n="114">ἐλθοῦσα δʼ ἀμφὶ τὸν Κλυταιμήστρας τάφον</l>
<l n="115">μελίκρατʼ ἄφες γάλακτος οἰνωπόν τʼ ἄχνην,</l>
<l n="116">καὶ στᾶσʼ ἐπʼ ἄκρου χώματος λέξον τάδε·</l>
<l n="117">Ἑλένη σʼ ἀδελφὴ ταῖσδε δωρεῖται χοαῖς,</l>
<l n="118">φόβῳ προσελθεῖν μνῆμα σόν, ταρβοῦσά τε</l>
<l n="119">Ἀργεῖον ὄχλον. πρευμενῆ δʼ ἄνωγέ νιν</l>
<l n="120">ἐμοί τε καὶ σοὶ καὶ πόσει γνώμην ἔχειν</l>
<l n="121">τοῖν τʼ ἀθλίοιν τοῖνδʼ, οὓς ἀπώλεσεν θεός.</l>
<l n="122">ἃ δʼ εἰς ἀδελφὴν καιρὸς ἐκπονεῖν ἐμέ,</l>
<l n="123">ἅπανθʼ ὑπισχνοῦ νερτέρων δωρήματα.</l>
<l n="124">ἴθʼ, ὦ τέκνον μοι, σπεῦδε καὶ χοὰς τάφῳ</l>
<l n="125">δοῦσʼ ὡς τάχιστα τῆς πάλιν μέμνησʼ ὁδοῦ.</l>
</sp>
<sp>
<speaker>Ἠλέκτρα</speaker>
<l n="126">ὦ φύσις, ἐν ἀνθρώποισιν ὡς μέγʼ εἶ κακόν,</l>
<l n="127">σωτήριόν τε τοῖς καλῶς κεκτημένοις.</l>
<l n="128">εἴδετε παρʼ ἄκρας ὡς ἀπέθρισεν τρίχας,</l>
<l n="129">σῴζουσα κάλλος; ἔστι δʼ ἡ πάλαι γυνή.</l>
<l n="130">θεοί σε μισήσειαν, ὥς μʼ ἀπώλεσας</l>
<l n="131">καὶ τόνδε πᾶσάν θʼ Ἑλλάδα. ὦ τάλαινʼ ἐγώ·</l>
<l n="132">αἵδʼ αὖ πάρεισι τοῖς ἐμοῖς θρηνήμασι</l>
<l n="133">φίλαι ξυνῳδοί· τάχα μεταστήσουσʼ ὕπνου</l>
<l n="134">τόνδʼ ἡσυχάζοντʼ, ὄμμα δʼ ἐκτήξουσʼ ἐμὸν</l>
<l n="135">δακρύοις, ἀδελφὸν ὅταν ὁρῶ μεμηνότα.</l>
<l n="136">
<milestone ed="P" unit="para"/>
<del>ὦ φίλταται γυναῖκες, ἡσύχῳ ποδὶ</del>
</l>
<l n="137">
<del>χωρεῖτε, μὴ ψοφεῖτε, μηδʼ ἔστω κτύπος.</del>
</l>
<l n="138">
<del>φιλία γὰρ ἡ σὴ πρευμενὴς μέν, ἀλλʼ ἐμοὶ</del>
</l>
<l n="139">
<del>τόνδʼ ἐξεγεῖραι συμφορὰ γενήσεται.</del>
</l>
<milestone ed="p" n="140" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="140">σῖγα σῖγα, λεπτὸν ἴχνος ἀρβύλης</l>
<l n="141">τίθετε, μὴ κτυπεῖτʼ.</l>
</sp>
<sp>
<speaker>Ἠλέκτρα</speaker>
<l n="142">ἀποπρὸ βᾶτʼ ἐκεῖσʼ, ἀποπρό μοι κοίτας.</l>
</sp>
<sp>
<speaker>Χορός</speaker>
<l n="143">ἰδού, πείθομαι.</l>
</sp>
<sp>
<speaker>Ἠλέκτρα</speaker>
<l n="144">ἆ ἆ σύριγγος ὅπως πνοὰ</l>
<l n="145">λεπτοῦ δόνακος, ὦ φίλα, φώνει μοι.</l>
</sp>
<sp>
<speaker>Χορός</speaker>
<l n="146">ἴδʼ, ἀτρεμαῖον ὡς ὑπόροφον φέρω</l>
<l n="147">βοάν.</l>
</sp>
<sp>
<speaker>Ἠλέκτρα</speaker>
<l n="148">ναί, οὕτως·</l>
<l n="149">κάταγε κάταγε, πρόσιθʼ ἀτρέμας, ἀτρέμας ἴθι·</l>
<l n="150">λόγον ἀπόδος ἐφʼ ὅ τι χρέος ἐμόλετέ ποτε.</l>
<l n="151">χρόνια γὰρ πεσὼν ὅδʼ εὐνάζεται.</l>
</sp>
<milestone ed="p" n="153" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="152">πῶς ἔχει; λόγου μετάδος, ὦ φίλα·</l>
<l n="153">τίνα τύχαν εἴπω; τίνα δὲ συμφοράν;</l>
</sp>
<sp>
<speaker>Ἠλέκτρα</speaker>
<l n="154">ἔτι μὲν ἐμπνέει, βραχὺ δʼ ἀναστένει.</l>
</sp>
<sp>
<speaker>Χορός</speaker>
<l n="155">τί φῄς; ὦ τάλας.</l>
</sp>
<sp>
<speaker>Ἠλέκτρα</speaker>
<l n="156">ὀλεῖς, εἰ βλέφαρα κινήσεις</l>
<l n="157">ὕπνου γλυκυτάταν φερομένῳ χάριν.</l>
</sp>
<sp>
<speaker>Χορός</speaker>
<l n="158">μέλεος ἐχθίστων θεόθεν ἐργμάτων,</l>
<l n="159">τάλας.</l>
</sp>
<sp>
<speaker>Ἠλέκτρα</speaker>
<l n="160">φεῦ μόχθων.</l>
<l n="161">ἄδικος ἄδικα τότʼ ἄρʼ ἔλακεν ἔλακεν, ἀπό-</l>
<l n="162">φονον ὅτʼ ἐπὶ τρίποδι Θέμιδος ἄρʼ ἐδίκασε</l>
<l n="163">φόνον ὁ Λοξίας ἐμᾶς ματέρος.</l>
</sp>
<milestone ed="p" n="166" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="164">ὁρᾷς; ἐν πέπλοισι κινεῖ δέμας.</l>
</sp>
<sp>
<speaker>Ἠλέκτρα</speaker>
<l n="165">σὺ γάρ νιν, ὦ τάλαινα,</l>
<l n="166">θωΰξασʼ ἔβαλες ἐξ ὕπνου.</l>
</sp>
<sp>
<speaker>Χορός</speaker>
<l n="167">εὕδειν μὲν οὖν ἔδοξα.</l>
</sp>
<sp>
<speaker>Ἠλέκτρα</speaker>
<l n="168">οὐκ ἀφʼ ἡμῶν, οὐκ ἀπʼ οἴκων</l>
<l n="169">πάλιν ἀνὰ πόδα σὸν εἱλίξεις</l>
<l n="170">μεθεμένα κτύπου;</l>
</sp>
<sp>
<speaker>Χορός</speaker>
<l n="171">ὑπνώσσει.</l>
</sp>
<sp>
<speaker>Ἠλέκτρα</speaker>
<l n="172">λέγεις εὖ.</l>
<l n="173">πότνια, πότνια νύξ,</l>
<l n="174">ὑπνοδότειρα τῶν πολυπόνων βροτῶν,</l>
<l n="175">ἐρεβόθεν ἴθι, μόλε μόλε κατάπτερος</l>
<l n="176">τὸν Ἀγαμεμνόνιον ἐπὶ δόμον.</l>
<l n="177">ὑπὸ γὰρ ἀλγέων ὑπό τε συμφορᾶς</l>
<l n="178">διοιχόμεθʼ, οἰχόμεθα. κτύπον ἠγάγετʼ· οὐχὶ σῖγα</l>
<l n="179">σῖγα φυλασσομένα στόματος</l>
<l n="180">ἄνα κέλαδον ἀπὸ λέχεος ἥ-</l>
<l n="181">συχον ὕπνου χάριν παρέξεις, φίλα;</l>
</sp>
<milestone ed="p" n="187" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="182">θρόει τίς κακῶν τελευτὰ μένει.</l>
</sp>
<sp>
<speaker>Ἠλέκτρα</speaker>
<l n="183">θανεῖν <add>θανεῖν</add>, τί δʼ ἄλλο;</l>
<l n="184">οὐδὲ γὰρ πόθον ἔχει βορᾶς.</l>
</sp>
<sp>
<speaker>Χορός</speaker>
<l n="185">πρόδηλος ἆρʼ ὁ πότμος.</l>
</sp>
<sp>
<speaker>Ἠλέκτρα</speaker>
<l n="186">ἐξέθυσʼ ὁ Φοῖβος ἡμᾶς</l>
<l n="187">μέλεον ἀπόφονον αἷμα δοὺς</l>
<l n="188">πατροφόνου ματρός.</l>
</sp>
<sp>
<speaker>Χορός</speaker>
<l n="189">δίκᾳ μέν.</l>
</sp>
<sp>
<speaker>Ἠλέκτρα</speaker>
<l n="190">καλῶς δʼ οὔ.</l>
<l n="191">ἔκανες ἔθανες, ὦ</l>
<l n="192">τεκομένα με μᾶτερ, ἀπὸ δʼ ὤλεσας</l>
<l n="193">πατέρα τέκνα τε τάδε σέθεν ἀφʼ αἵματος·</l>
<l n="194">ὀλόμεθʼ ἰσονέκυες, ὀλόμεθα.</l>
<l n="195">σύ τε γὰρ ἐν νεκροῖς, τό τʼ ἐμὸν οἴχεται</l>
<l n="196">βίου τὸ πλέον μέρος ἐν στοναχαῖσί τε καὶ γόοισι</l>
<l n="197">δάκρυσί τʼ ἐννυχίοις, ἄγαμος</l>
<l n="198">
<del>ἐπὶ δʼ</del> ἄτεκνος ἅτε βίοτον ἁ</l>
<l n="199">μέλεος ἐς τὸν αἰὲν ἕλκω χρόνον.</l>
</sp>
</div>
</div>
<milestone ed="p" n="208" unit="card"/>
<div type="episode">
<sp>
<speaker>Χορός</speaker>
<l n="200">ὅρα παροῦσα, παρθένʼ Ἠλέκτρα, πέλας,</l>
<l n="201">μὴ κατθανών σε σύγγονος λέληθʼ ὅδε·</l>
<l n="202">οὐ γάρ μʼ ἀρέσκει τῷ λίαν παρειμένῳ.</l>
</sp>
<sp>
<speaker>Ὀρέστης</speaker>
<l n="203">ὦ φίλον ὕπνου θέλγητρον, ἐπίκουρον νόσου,</l>
<l n="204">ὡς ἡδύ μοι προσῆλθες — ἐν δέοντί γε.</l>
<l n="205">ὦ πότνια Λήθη τῶν κακῶν, ὡς εἶ σοφὴ</l>
<l n="206">καὶ τοῖσι δυστυχοῦσιν εὐκταία θεός.</l>
<l n="207">
<milestone ed="P" unit="para"/>πόθεν ποτʼ ἦλθον δεῦρο; πῶς δʼ ἀφικόμην;</l>
<l n="208">ἀμνημονῶ γάρ, τῶν πρὶν ἀπολειφθεὶς φρενῶν.</l>
</sp>
<sp>
<speaker>Ἠλέκτρα</speaker>
<l n="209">ὦ φίλταθʼ, ὥς μʼ ηὔφρανας εἰς ὕπνον πεσών.</l>
<l n="210">βούλῃ θίγω σου κἀνακουφίσω δέμας;</l>
</sp>
<sp>
<speaker>Ὀρέστης</speaker>
<l n="211">λαβοῦ λαβοῦ δῆτʼ, ἐκ δʼ ὄμορξον ἀθλίου</l>
<l n="212">στόματος ἀφρώδη πέλανον ὀμμάτων τʼ ἐμῶν.</l>
</sp>
<sp>
<speaker>Ἠλέκτρα</speaker>
<l n="213">ἰδού· τὸ δούλευμʼ ἡδύ, κοὐκ ἀναίνομαι</l>
<l n="214">ἀδέλφʼ ἀδελφῇ χειρὶ θεραπεύειν μέλη.</l>
</sp>
<sp>
<speaker>Ὀρέστης</speaker>
<l n="215">ὑπόβαλε πλευροῖς πλευρά, καὐχμώδη κόμην</l>
<l n="216">ἄφελε προσώπου· λεπτὰ γὰρ λεύσσω κόραις.</l>
</sp>
<sp>
<speaker>Ἠλέκτρα</speaker>
<l n="217">ὦ βοστρύχων πινῶδες ἄθλιον κάρα,</l>
<l n="218">ὡς ἠγρίωσαι διὰ μακρᾶς ἀλουσίας.</l>
</sp>
<sp>
<speaker>Ὀρέστης</speaker>
<l n="219">κλῖνόν μʼ ἐς εὐνὴν αὖθις· ὅταν ἀνῇ νόσος</l>
<l n="220">μανίας, ἄναρθρός εἰμι κἀσθενῶ μέλη.</l>
</sp>
<sp>
<speaker>Ἠλέκτρα</speaker>
<l n="221">ἰδού. φίλον τοι τῷ νοσοῦντι δέμνιον,</l>
<l n="222">ἀνιαρὸν ὂν τὸ κτῆμʼ, ἀναγκαῖον δʼ ὅμως.</l>
</sp>
<sp>
<speaker>Ὀρέστης</speaker>
<l n="223">αὖθίς μʼ ἐς ὀρθὸν στῆσον, ἀνακύκλει δέμας·</l>
<l n="224">δυσάρεστον οἱ νοσοῦντες ἀπορίας ὕπο.</l>
</sp>
<sp>
<speaker>Ἠλέκτρα</speaker>
<l n="225">ἦ κἀπὶ γαίας ἁρμόσαι πόδας θέλεις,</l>
<l n="226">χρόνιον ἴχνος θείς; μεταβολὴ πάντων γλυκύ.</l>
</sp>
<sp>
<speaker>Ὀρέστης</speaker>
<l n="227">μάλιστα· δόξαν γὰρ τόδʼ ὑγιείας ἔχει.</l>
<l n="228">κρεῖσσον δὲ τὸ δοκεῖν, κἂν ἀληθείας ἀπῇ.</l>
</sp>
<sp>
<speaker>Ἠλέκτρα</speaker>
<l n="229">ἄκουε δὴ νῦν, ὦ κασίγνητον κάρα,</l>
<l n="230">ἕως ἐῶσιν εὖ φρονεῖν Ἐρινύες.</l>
</sp>
<sp>
<speaker>Ὀρέστης</speaker>
<l n="231">λέξεις τι καινόν· κεἰ μὲν εὖ, χάριν φέρεις·</l>
<l n="232">εἰ δʼ ἐς βλάβην τινʼ, ἅλις ἔχω τὸ δυστυχεῖν.</l>
</sp>
<sp>
<speaker>Ἠλέκτρα</speaker>
<l n="233">Μενέλαος ἥκει, σοῦ κασίγνητος πατρός,</l>
<l n="234">ἐν Ναυπλίᾳ δὲ σέλμαθʼ ὥρμισται νεῶν.</l>
</sp>
<sp>
<speaker>Ὀρέστης</speaker>
<l n="235">πῶς εἶπας; ἥκει φῶς ἐμοῖς καὶ σοῖς κακοῖς</l>
<l n="236">ἀνὴρ ὁμογενὴς καὶ χάριτας ἔχων πατρός;</l>
</sp>
<sp>
<speaker>Ἠλέκτρα</speaker>
<l n="237">ἥκει — τὸ πιστὸν τόδε λόγων ἐμῶν δέχου — </l>
<l n="238">Ἑλένην ἀγόμενος Τρωικῶν ἐκ τειχέων.</l>
</sp>
<sp>
<speaker>Ὀρέστης</speaker>
<l n="239">εἰ μόνος ἐσώθη, μᾶλλον ἂν ζηλωτὸς ἦν·</l>
<l n="240">εἰ δʼ ἄλοχον ἄγεται, κακὸν ἔχων ἥκει μέγα.</l>
</sp>
<sp>
<speaker>Ἠλέκτρα</speaker>
<l n="241">ἐπίσημον ἔτεκε Τυνδάρεως ἐς τὸν ψόγον</l>
<l n="242">γένος θυγατέρων δυσκλεές τʼ ἀνʼ Ἑλλάδα.</l>
</sp>
<sp>
<speaker>Ὀρέστης</speaker>
<l n="243">σύ νυν διάφερε τῶν κακῶν· ἔξεστι γάρ·</l>
<l n="244">καὶ μὴ μόνον λέγʼ, ἀλλὰ καὶ φρόνει τάδε.</l>
<milestone ed="p" n="253" unit="card"/>
</sp>
<sp>
<speaker>Ἠλέκτρα</speaker>
<l n="245">οἴμοι, κασίγνητʼ, ὄμμα σὸν ταράσσεται,</l>
<l n="246">ταχὺς δὲ μετέθου λύσσαν, ἄρτι σωφρονῶν.</l>
</sp>
<sp>
<speaker>Ὀρέστης</speaker>
<l n="247">ὦ μῆτερ, ἱκετεύω σε, μὴ ʼπίσειέ μοι</l>
<l n="248">τὰς αἱματωποὺς καὶ δρακοντώδεις κόρας.</l>
<l n="249">αὗται γὰρ αὗται πλησίον θρῴσκουσί μου.</l>
</sp>
<sp>
<speaker>Ἠλέκτρα</speaker>
<l n="250">μένʼ, ὦ ταλαίπωρʼ, ἀτρέμα σοῖς ἐν δεμνίοις·</l>
<l n="251">ὁρᾷς γὰρ οὐδὲν ὧν δοκεῖς σάφʼ εἰδέναι.</l>
</sp>
<sp>
<speaker>Ὀρέστης</speaker>
<l n="252">ὦ Φοῖβʼ, ἀποκτενοῦσί μʼ αἱ κυνώπιδες</l>
<l n="253">γοργῶπες, ἐνέρων ἱέρεαι, δειναὶ θεαί.</l>
</sp>
<sp>
<speaker>Ἠλέκτρα</speaker>
<l n="254">οὔτοι μεθήσω· χεῖρα δʼ ἐμπλέξασʼ ἐμὴν</l>
<l n="255">σχήσω σε πηδᾶν δυστυχῆ πηδήματα.</l>
</sp>
<sp>
<speaker>Ὀρέστης</speaker>
<l n="256">μέθες· μίʼ οὖσα τῶν ἐμῶν Ἐρινύων</l>
<l n="257">μέσον μʼ ὀχμάζεις, ὡς βάλῃς ἐς Τάρταρον.</l>
</sp>
<sp>
<speaker>Ἠλέκτρα</speaker>
<l n="258">οἲ ʼγὼ τάλαινα, τίνʼ ἐπικουρίαν λάβω,</l>
<l n="259">ἐπεὶ τὸ θεῖον δυσμενὲς κεκτήμεθα;</l>
</sp>
<sp n="*)ore/sths">
<speaker>Ὀρέστης</speaker>
<l n="260">δὸς τόξα μοι κερουλκά, δῶρα Λοξίου,</l>
<l n="261">οἷς μʼ εἶπʼ Ἀπόλλων ἐξαμύνασθαι θεάς,</l>
<l n="262">εἴ μʼ ἐκφοβοῖεν μανιάσιν λυσσήμασιν.</l>
<l n="263">βεβλήσεταί τις θεῶν βροτησίᾳ χερί,</l>
<l n="264">εἰ μὴ ʼξαμείψει χωρὶς ὀμμάτων ἐμῶν.</l>
<l n="265">οὐκ εἰσακούετʼ; οὐχ ὁρᾶθʼ ἑκηβόλων</l>
<l n="266">τόξων πτερωτὰς γλυφίδας ἐξορμωμένας;</l>
<l n="267">ἆ ἆ·</l>
<l n="268">τί δῆτα μέλλετʼ; ἐξακρίζετʼ αἰθέρα</l>
<l n="269">πτεροῖς· τὰ Φοίβου δʼ αἰτιᾶσθε θέσφατα.</l>
<l n="270">ἔα·</l>
<l n="271">τί χρῆμʼ ἀλύω, πνεῦμʼ ἀνεὶς ἐκ πλευμόνων;</l>
<l n="272">ποῖ ποῖ ποθʼ ἡλάμεσθα δεμνίων ἄπο;</l>
<l n="273">ἐκ κυμάτων γὰρ αὖθις αὖ γαλήνʼ ὁρῶ.</l>
<milestone ed="p" n="280" unit="card"/>
<l n="274">
<milestone ed="P" unit="para"/>σύγγονε, τί κλαίεις κρᾶτα θεῖσʼ ἔσω πέπλων;</l>
<l n="275">αἰσχύνομαί σε, μεταδιδοὺς πόνων ἐμῶν</l>
<l n="276">ὄχλον τε παρέχων παρθένῳ νόσοις ἐμαῖς.</l>
<l n="277">μὴ τῶν ἐμῶν ἕκατι συντήκου κακῶν·</l>
<l n="278">σὺ μὲν γὰρ ἐπένευσας τάδʼ, εἴργασται δʼ ἐμοὶ</l>
<l n="279">μητρῷον αἷμα· Λοξίᾳ δὲ μέμφομαι,</l>
<l n="280">ὅστις μʼ ἐπάρας ἔργον ἀνοσιώτατον,</l>
<l n="281">τοῖς μὲν λόγοις ηὔφρανε, τοῖς δʼ ἔργοισιν οὔ.</l>
<l n="282">οἶμαι δὲ πατέρα τὸν ἐμόν, εἰ κατʼ ὄμματα</l>
<l n="283">ἐξιστόρουν νιν, μητέρʼ εἰ κτεῖναι χρεών,</l>
<l n="284">πολλὰς γενείου τοῦδʼ ἂν ἐκτεῖναι λιτὰς</l>
<l n="285">μήποτε τεκούσης ἐς σφαγὰς ὦσαι ξίφος,</l>
<l n="286">εἰ μήτʼ ἐκεῖνος ἀναλαβεῖν ἔμελλε φῶς,</l>
<l n="287">ἐγώ θʼ ὁ τλήμων τοιάδʼ ἐκπλήσειν κακά.</l>
<l n="288">καὶ νῦν ἀνακάλυπτʼ, ὦ κασιγνήτη, κάρα,</l>
<l n="289">ἐκ δακρύων τʼ ἄπελθε, κεἰ μάλʼ ἀθλίως</l>
<l n="290">ἔχομεν. ὅταν δὲ τἄμʼ ἀθυμήσαντʼ ἴδῃς,</l>
<l n="291">σύ μου τὸ δεινὸν καὶ διαφθαρὲν φρενῶν</l>
<l n="292">ἴσχναινε παραμυθοῦ θʼ· ὅταν δὲ σὺ στένῃς,</l>
<l n="293">ἡμᾶς παρόντας χρή σε νουθετεῖν φίλα·</l>
<l n="294">ἐπικουρίαι γὰρ αἵδε τοῖς φίλοις καλαί.</l>
<l n="295">ἀλλʼ, ὦ τάλαινα, βᾶσα δωμάτων ἔσω</l>
<l n="296">ὕπνῳ τʼ ἄυπνον βλέφαρον ἐκταθεῖσα δός,</l>
<l n="297">σίτων τʼ ὄρεξαι λουτρά τʼ ἐπιβαλοῦ χροΐ.</l>
<l n="298">εἰ γὰρ προλείψεις ἢ προσεδρείᾳ νόσον</l>
<l n="299">κτήσῃ τινʼ, οἰχόμεσθα· σὲ γὰρ ἔχω μόνην</l>
<l n="300">ἐπίκουρον, ἄλλων, ὡς ὁρᾷς, ἔρημος ὤν.</l>
</sp>
<sp>
<speaker>Ἠλέκτρα</speaker>
<l n="301">οὐκ ἔστι· σὺν σοὶ καὶ θανεῖν αἱρήσομαι</l>
<l n="302">καὶ ζῆν· ἔχει γὰρ ταὐτόν· ἢν σὺ κατθάνῃς,</l>
<l n="303">γυνὴ τί δράσω; πῶς μόνη σωθήσομαι,</l>
<l n="304">ἀνάδελφος ἀπάτωρ ἄφιλος; εἰ δὲ σοὶ δοκεῖ,</l>
<l n="305">δρᾶν χρὴ τάδʼ. ἀλλὰ κλῖνον εἰς εὐνὴν δέμας,</l>
<l n="306">καὶ μὴ τὸ ταρβοῦν κἀκφοβοῦν σʼ ἐκ δεμνίων</l>
<l n="307">ἄγαν ἀποδέχου, μένε δʼ ἐπὶ στρωτοῦ λέχους.</l>
<l n="308">κἂν μὴ νοσῇς γάρ, ἀλλὰ δοξάζῃς νοσεῖν,</l>
<l n="309">κάματος βροτοῖσιν ἀπορία τε γίγνεται.</l>
<milestone ed="p" n="316" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="310">αἰαῖ,</l>
<l n="311">δρομάδες ὦ πτεροφόροι</l>
<l n="312">ποτνιάδες θεαί,</l>
<l n="313">ἀβάκχευτον αἳ θίασον ἐλάχετʼ ἐν</l>
<l n="314">δάκρυσι καὶ γόοις,</l>
<l n="315">μελάγχρωτες εὐμενίδες, αἵτε τὸν</l>
<l n="316">ταναὸν αἰθέρʼ ἀμπάλλεσθʼ, αἵματος</l>
<l n="317">τινύμεναι δίκαν, τινύμεναι φόνον,</l>
<l n="318">καθικετεύομαι καθικετεύομαι,</l>
<l n="319">τὸν Ἀγαμέμνονος</l>
<l n="320">γόνον ἐάσατʼ ἐκλαθέσθαι λύσσας</l>
<l n="321">μανιάδος φοιταλέου. φεῦ μόχθων,</l>
<l n="322">οἵων, ὦ τάλας, ὀρεχθεὶς ἔρρεις,</l>
<l n="323">τρίποδος ἄπο φάτιν, ἃν ὁ Φοῖβος ἔλακε, δε-</l>
<l n="324">ξάμενος ἀνὰ δάπεδον,</l>
<l n="325">ἵνα μεσόμφαλοι λέγονται μυχοί.</l>
</sp>
<milestone ed="p" n="332" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="326">ἰὼ Ζεῦ,</l>
<l n="327">τίς ἔλεος, τίς ὅδʼ ἀγὼν</l>
<l n="328">φόνιος ἔρχεται,</l>
<l n="329">θοάζων σε τὸν μέλεον, ᾧ δάκρυα</l>
<l n="330">δάκρυσι συμβάλλει</l>
<l n="331">πορεύων τις ἐς δόμον ἀλαστόρων</l>
<l n="332">ματέρος αἷμα σᾶς, ὅ σʼ ἀναβακχεύει;</l>
<l n="333">ὁ μέγας ὄλβος οὐ μόνιμος ἐν βροτοῖς·</l>
<l n="334">κατολοφύρομαι κατολοφύρομαι.</l>
<l n="335">ἀνὰ δὲ λαῖφος ὥς</l>
<l n="336">τις ἀκάτου θοᾶς τινάξας δαίμων</l>
<l n="337">κατέκλυσεν δεινῶν πόνων ὡς πόντου</l>
<l n="338">λάβροις ὀλεθρίοισιν ἐν κύμασιν.</l>
<l n="339">τίνα γὰρ ἔτι πάρος οἶκον ἕτερον ἢ τὸν ἀπὸ</l>
<l n="340">θεογόνων γάμων,</l>
<l n="341">τὸν ἀπὸ Ταντάλου, σέβεσθαί με χρή;</l>
</sp>
<milestone ed="p" n="348" unit="card"/>
</div>
</div>
<div type="episode">
<div type="anapests">
<sp>
<speaker>Χορός</speaker>
<l n="342">καὶ μὴν βασιλεὺς ὅδε δὴ στείχει,</l>
<l n="343">Μενέλαος ἄναξ, πολλῇ ἁβροσύνῃ</l>
<l n="344">δῆλος ὁρᾶσθαι</l>
<l n="345">τῶν Τανταλιδῶν ἐξ αἵματος ὤν.</l>
<l n="346">ὦ χιλιόναυν στρατὸν ὁρμήσας</l>
<l n="347">ἐς γῆν Ἀσίαν,</l>
<l n="348">χαῖρʼ, εὐτυχίᾳ δʼ αὐτὸς ὁμιλεῖς,</l>
<l n="349">θεόθεν πράξας ἅπερ ηὔχου.</l>
</sp>
</div>
<div type="iambic">
<milestone ed="p" n="356" unit="card"/>
<sp>
<speaker>Μενέλαος</speaker>
<l n="350">ὦ δῶμα, τῇ μέν σʼ ἡδέως προσδέρκομαι</l>
<l n="351">Τροίαθεν ἐλθών, τῇ δʼ ἰδὼν καταστένω·</l>
<l n="352">κύκλῳ γὰρ εἱλιχθεῖσαν ἀθλίως κακοῖς</l>
<l n="353">οὐπώποτʼ ἄλλην μᾶλλον εἶδον ἑστίαν.</l>
<l n="354">Ἀγαμέμνονος μὲν γὰρ τύχας ἠπιστάμην</l>
<l n="355">καὶ θάνατον, οἵῳ πρὸς δάμαρτος ὤλετο,</l>
<l n="356">Μαλέᾳ προσίσχων πρῷραν· ἐκ δὲ κυμάτων</l>
<l n="357">ὁ ναυτίλοισι μάντις ἐξήγγειλέ μοι</l>
<l n="358">Νηρέως προφήτης Γλαῦκος, ἀψευδὴς θεός,</l>
<l n="359">ὅς μοι τόδʼ εἶπεν ἐμφανῶς κατασταθείς·</l>
<l n="360">Μενέλαε, κεῖται σὸς κασίγνητος θανών,</l>
<l n="361">λουτροῖσιν ἀλόχου περιπεσὼν πανυστάτοις.</l>
<l n="362">δακρύων δʼ ἔπλησεν ἐμέ τε καὶ ναύτας ἐμοὺς</l>
<l n="363">πολλῶν. ἐπεὶ δὲ Ναυπλίας ψαύω χθονός,</l>
<l n="364">ἤδη δάμαρτος ἐνθάδʼ ἐξορμωμένης,</l>
<l n="365">δοκῶν Ὀρέστην παῖδα τὸν Ἀγαμέμνονος</l>
<l n="366">φίλαισι χερσὶ περιβαλεῖν καὶ μητέρα,</l>
<l n="367">ὡς εὐτυχοῦντας, ἔκλυον ἁλιτύπων τινὸς</l>
<l n="368">τῆς Τυνδαρείας παιδὸς ἀνόσιον φόνον.</l>
<l n="369">
<milestone ed="P" unit="para"/>καὶ νῦν ὅπου ʼστὶν εἴπατʼ, ὦ νεάνιδες,</l>
<l n="370">Ἀγαμέμνονος παῖς, ὃς τὰ δείνʼ ἔτλη κακά.</l>
<l n="371">βρέφος γὰρ ἦν τότʼ ἐν Κλυταιμήστρας χεροῖν,</l>
<l n="372">ὅτʼ ἐξέλειπον μέλαθρον ἐς Τροίαν ἰών,</l>
<l n="373">ὥστʼ οὐκ ἂν αὐτὸν γνωρίσαιμʼ ἂν εἰσιδών.</l>
</sp>
<sp>
<speaker>Ὀρέστης</speaker>
<l n="374">ὅδʼ εἴμʼ Ὀρέστης, Μενέλεως, ὃν ἱστορεῖς.</l>
<l n="375">ἑκὼν ἐγώ σοι τἀμὰ μηνύσω κακά.</l>
<l n="376">τῶν σῶν δὲ γονάτων πρωτόλεια θιγγάνω</l>
<l n="377">ἱκέτης, ἀφύλλου στόματος ἐξάπτων λιτάς·</l>
<l n="378">σῷσόν μʼ· ἀφῖξαι δʼ αὐτὸς ἐς καιρὸν κακῶν.</l>
<milestone ed="p" n="385" unit="card"/>
</sp>
<sp>
<speaker>Μενέλαος</speaker>
<l n="379">ὦ θεοί, τί λεύσσω; τίνα δέδορκα νερτέρων;</l>
</sp>
<sp>
<speaker>Ὀρέστης</speaker>
<l n="380">εὖ γʼ εἶπας· οὐ γὰρ ζῶ κακοῖς, φάος δʼ ὁρῶ.</l>
</sp>
<sp>
<speaker>Μενέλαος</speaker>
<l n="381">ὡς ἠγρίωσαι πλόκαμον αὐχμηρόν, τάλας.</l>
</sp>
<sp>
<speaker>Ὀρέστης</speaker>
<l n="382">οὐχ ἡ πρόσοψίς μʼ, ἀλλὰ τἄργʼ αἰκίζεται.</l>
</sp>
<sp>
<speaker>Μενέλαος</speaker>
<l n="383">δεινὸν δὲ λεύσσεις ὀμμάτων ξηραῖς κόραις.</l>
</sp>
<sp>
<speaker>Ὀρέστης</speaker>
<l n="384">τὸ σῶμα φροῦδον· τὸ δʼ ὄνομʼ οὐ λέλοιπέ μοι.</l>
</sp>
<sp>
<speaker>Μενέλαος</speaker>
<l n="385">ὦ παρὰ λόγον μοι σὴ φανεῖσʼ ἀμορφία.</l>
</sp>
<sp>
<speaker>Ὀρέστης</speaker>
<l n="386">ὅδʼ εἰμὶ μητρὸς τῆς ταλαιπώρου φονεύς.</l>
</sp>
<sp>
<speaker>Μενέλαος</speaker>
<l n="387">ἤκουσα, φείδου δʼ· ὀλιγάκις λέγειν κακά.</l>
</sp>
<sp>
<speaker>Ὀρέστης</speaker>
<l n="388">φειδόμεθʼ· ὁ δαίμων δʼ ἐς ἐμὲ πλούσιος κακῶν.</l>
</sp>
<sp>
<speaker>Μενέλαος</speaker>
<l n="389">τί χρῆμα πάσχεις; τίς σʼ ἀπόλλυσιν νόσος;</l>
</sp>
<sp>
<speaker>Ὀρέστης</speaker>
<l n="390">ἡ σύνεσις, ὅτι σύνοιδα δείνʼ εἰργασμένος.</l>
</sp>
<sp>
<speaker>Μενέλαος</speaker>
<l n="391">πῶς φῄς; σοφόν τοι τὸ σαφές, οὐ τὸ μὴ σαφές.</l>
</sp>
<sp>
<speaker>Ὀρέστης</speaker>
<l n="392">λύπη μάλιστά γʼ ἡ διαφθείρουσά με — </l>
</sp>
<sp>
<speaker>Μενέλαος</speaker>
<l n="393">δεινὴ γὰρ ἡ θεός, ἀλλʼ ὅμως ἰάσιμος.</l>
</sp>
<sp>
<speaker>Ὀρέστης</speaker>
<l n="394">μανίαι τε, μητρὸς αἵματος τιμωρίαι.</l>
</sp>
<sp>
<speaker>Μενέλαος</speaker>
<l n="395">ἤρξω δὲ λύσσης πότε; τίς ἡμέρα τότʼ ἦν;</l>
</sp>
<sp>
<speaker>Ὀρέστης</speaker>
<l n="396">ἐν ᾗ τάλαιναν μητέρʼ ἐξώγκουν τάφῳ.</l>
</sp>
<sp>
<speaker>Μενέλαος</speaker>
<l n="397">πότερα κατʼ οἴκους ἢ προσεδρεύων πυρᾷ;</l>
</sp>
<sp>
<speaker>Ὀρέστης</speaker>
<l n="398">νυκτὸς φυλάσσων ὀστέων ἀναίρεσιν.</l>
</sp>
<sp>
<speaker>Μενέλαος</speaker>
<l n="399">παρῆν τις ἄλλος, ὃς σὸν ὤρθευεν δέμας;</l>
</sp>
<sp>
<speaker>Ὀρέστης</speaker>
<l n="400">Πυλάδης, ὁ συνδρῶν αἷμα καὶ μητρὸς φόνον.</l>
</sp>
<sp>
<speaker>Μενέλαος</speaker>
<l n="401">ἐκ φασμάτων δὲ τάδε νοσεῖς· ποίων ὕπο;</l>
</sp>
<sp>
<speaker>Ὀρέστης</speaker>
<l n="402">ἔδοξʼ ἰδεῖν τρεῖς νυκτὶ προσφερεῖς κόρας.</l>
</sp>
<sp>
<speaker>Μενέλαος</speaker>
<l n="403">οἶδʼ ἃς ἔλεξας, ὀνομάσαι δʼ οὐ βούλομαι.</l>
</sp>
<sp>
<speaker>Ὀρέστης</speaker>
<l n="404">σεμναὶ γάρ· εὐπαίδευτα δʼ ἀπετρέπου λέγειν.</l>
</sp>
<sp>
<speaker>Μενέλαος</speaker>
<l n="405">αὗταί σε βακχεύουσι συγγενῆ φόνον;</l>
</sp>
<sp>
<speaker>Ὀρέστης</speaker>
<l n="406">οἴμοι διωγμῶν, οἷς ἐλαύνομαι τάλας.</l>
</sp>
<sp>
<speaker>Μενέλαος</speaker>
<l n="407">οὐ δεινὰ πάσχειν δεινὰ τοὺς εἰργασμένους.</l>
</sp>
<sp>
<speaker>Ὀρέστης</speaker>
<l n="408">ἀλλʼ ἔστιν ἡμῖν ἀναφορὰ τῆς συμφορᾶς.</l>
</sp>
<sp>
<speaker>Μενέλαος</speaker>
<l n="409">μὴ θάνατον εἴπῃς· τοῦτο μὲν γὰρ οὐ σοφόν.</l>
</sp>
<sp>
<speaker>Ὀρέστης</speaker>
<l n="410">Φοῖβος, κελεύσας μητρὸς ἐκπρᾶξαι φόνον.</l>
</sp>
<sp>
<speaker>Μενέλαος</speaker>
<l n="411">ἀμαθέστερός γʼ ὢν τοῦ καλοῦ καὶ τῆς δίκης.</l>
</sp>
<sp>
<speaker>Ὀρέστης</speaker>
<l n="412">δουλεύομεν θεοῖς, ὅ τι ποτʼ εἰσὶν οἱ θεοί.</l>
</sp>
<sp>
<speaker>Μενέλαος</speaker>
<l n="413">κᾆτʼ οὐκ ἀμύνει Λοξίας τοῖς σοῖς κακοῖς;</l>
</sp>
<sp>
<speaker>Ὀρέστης</speaker>
<l n="414">μέλλει· τὸ θεῖον δʼ ἐστὶ τοιοῦτον φύσει.</l>
</sp>
<sp>
<speaker>Μενέλαος</speaker>
<l n="415">πόσον χρόνον δὲ μητρὸς οἴχονται πνοαί;</l>
</sp>
<sp>
<speaker>Ὀρέστης</speaker>
<l n="416">ἕκτον τόδʼ ἦμαρ· ἔτι πυρὰ θερμὴ τάφου.</l>
</sp>
<sp>
<speaker>Μενέλαος</speaker>
<l n="417">ὡς ταχὺ μετῆλθόν σʼ αἷμα μητέρος θεαί.</l>
</sp>
<sp>
<speaker>Ὀρέστης</speaker>
<l n="418">οὐ σοφός, ἀληθὴς δʼ ἐς φίλους <add>ἔφυν φίλος.</add>
</l>
</sp>
<sp>
<speaker>Μενέλαος</speaker>
<l n="419">πατρὸς δὲ δή τι σʼ ὠφελεῖ τιμωρία;</l>
</sp>
<sp>
<speaker>Ὀρέστης</speaker>
<l n="420">οὔπω· τὸ μέλλον δʼ ἴσον ἀπραξίᾳ λέγω.</l>
<milestone ed="p" n="427" unit="card"/>
</sp>
<sp>
<speaker>Μενέλαος</speaker>
<l n="421">τὰ πρὸς πόλιν δὲ πῶς ἔχεις δράσας τάδε;</l>
</sp>
<sp>
<speaker>Ὀρέστης</speaker>
<l n="422">μισούμεθʼ οὕτως ὥστε μὴ προσεννέπειν.</l>
</sp>
<sp>
<speaker>Μενέλαος</speaker>
<l n="423">οὐδʼ ἥγνισαι σὸν αἷμα κατὰ νόμον χεροῖν;</l>
</sp>
<sp>
<speaker>Ὀρέστης</speaker>
<l n="424">ἐκκλῄομαι γὰρ δωμάτων ὅποι μόλω.</l>
</sp>
<sp>
<speaker>Μενέλαος</speaker>
<l n="425">τίνες πολιτῶν ἐξαμιλλῶνταί σε γῆς;</l>
</sp>
<sp>
<speaker>Ὀρέστης</speaker>
<l n="426">Οἴαξ, τὸ Τροίας μῖσος ἀναφέρων πατρί.</l>
</sp>
<sp>
<speaker>Μενέλαος</speaker>
<l n="427">συνῆκα· Παλαμήδους σε τιμωρεῖ φόνου.</l>
</sp>
<sp>
<speaker>Ὀρέστης</speaker>
<l n="428">οὗ γʼ οὐ μετῆν μοι· διὰ τριῶν δʼ ἀπόλλυμαι.</l>
</sp>
<sp>
<speaker>Μενέλαος</speaker>
<l n="429">τίς δʼ ἄλλος; ἦ που τῶν ἀπʼ Αἰγίσθου φίλων;</l>
</sp>
<sp>
<speaker>Ὀρέστης</speaker>
<l n="430">οὗτοί μʼ ὑβρίζουσʼ, ὧν πόλις τὰ νῦν κλύει.</l>
</sp>
<sp>
<speaker>Μενέλαος</speaker>
<l n="431">Ἀγαμέμνονος δὲ σκῆπτρʼ ἐᾷ σʼ ἔχειν πόλις;</l>
</sp>
<sp>
<speaker>Ὀρέστης</speaker>
<l n="432">πῶς, οἵτινες ζῆν οὐκ ἐῶσʼ ἡμᾶς ἔτι;</l>
</sp>
<sp>
<speaker>Μενέλαος</speaker>
<l n="433">τί δρῶντες ὅ τι καὶ σαφὲς ἔχεις εἰπεῖν ἐμοί;</l>
</sp>
<sp>
<speaker>Ὀρέστης</speaker>
<l n="434">ψῆφος καθʼ ἡμῶν οἴσεται τῇδʼ ἡμέρᾳ.</l>
</sp>
<sp>
<speaker>Μενέλαος</speaker>
<l n="435">φεύγειν πόλιν τήνδʼ; ἢ θανεῖν ἢ μὴ θανεῖν;</l>
</sp>
<sp>
<speaker>Ὀρέστης</speaker>
<l n="436">θανεῖν ὑπʼ ἀστῶν λευσίμῳ πετρώματι.</l>
</sp>
<sp>
<speaker>Μενέλαος</speaker>
<l n="437">κᾆτʼ οὐχὶ φεύγεις γῆς ὑπερβαλὼν ὅρους;</l>
</sp>
<sp>
<speaker>Ὀρέστης</speaker>
<l n="438">κύκλῳ γὰρ εἱλισσόμεθα παγχάλκοις ὅπλοις.</l>
</sp>
<sp>
<speaker>Μενέλαος</speaker>
<l n="439">ἰδίᾳ πρὸς ἐχθρῶν ἢ πρὸς Ἀργείας χερός;</l>
</sp>
<sp>
<speaker>Ὀρέστης</speaker>
<l n="440">πάντων πρὸς ἀστῶν, ὡς θάνω· βραχὺς λόγος.</l>
</sp>
<sp>
<speaker>Μενέλαος</speaker>
<l n="441">ὦ μέλεος, ἥκεις συμφορᾶς ἐς τοὔσχατον.</l>
</sp>
<sp>
<speaker>Ὀρέστης</speaker>
<l n="442">ἐς σὲ ἐλπὶς ἡμὴ καταφυγὰς ἔχει κακῶν.</l>
<l n="443">ἀλλʼ ἀθλίως πράσσουσιν εὐτυχὴς μολὼν</l>
<l n="444">μετάδος φίλοισι σοῖσι σῆς εὐπραξίας,</l>
<l n="445">καὶ μὴ μόνος τὸ χρηστὸν ἀπολαβὼν ἔχε,</l>
<l n="446">ἀλλʼ ἀντιλάζου καὶ πόνων ἐν τῷ μέρει,</l>
<l n="447">χάριτας πατρῴας ἐκτίνων ἐς οὕς σε δεῖ.</l>
<l n="448">ὄνομα γάρ, ἔργον δʼ οὐκ ἔχουσιν οἱ φίλοι</l>
<l n="449">οἱ μὴ ʼπὶ ταῖσι συμφοραῖς ὄντες φίλοι.</l>
</sp>
<sp>
<speaker>Χορός</speaker>
<l n="450">καὶ μὴν γέροντι δεῦρʼ ἁμιλλᾶται ποδὶ</l>
<l n="451">ὁ Σπαρτιάτης Τυνδάρεως, μελάμπεπλος</l>
<l n="452">κουρᾷ τε θυγατρὸς πενθίμῳ κεκαρμένος.</l>
</sp>
<sp>
<speaker>Ὀρέστης</speaker>
<l n="453">ἀπωλόμην, Μενέλαε· Τυνδάρεως ὅδε</l>
<l n="454">στείχει πρὸς ἡμᾶς, οὗ μάλιστʼ αἰδώς μʼ ἔχει</l>
<l n="455">ἐς ὄμματʼ ἐλθεῖν τοῖσιν ἐξειργασμένοις.</l>
<l n="456">καὶ γάρ μʼ ἔθρεψε σμικρὸν ὄντα, πολλὰ δὲ</l>
<l n="457">φιλήματʼ ἐξέπλησε, τὸν Ἀγαμέμνονος</l>
<l n="458">παῖδʼ ἀγκάλαισι περιφέρων, Λήδα θʼ ἅμα,</l>
<l n="459">τιμῶντέ μʼ οὐδὲν ἧσσον ἢ Διοσκόρω·</l>
<l n="460">οἷς, ὦ τάλαινα καρδία ψυχή τʼ ἐμή,</l>
<l n="461">ἀπέδωκʼ ἀμοιβὰς οὐ καλάς. τίνα σκότον</l>
<l n="462">λάβω προσώπῳ; ποῖον ἐπίπροσθεν νέφος</l>
<l n="463">θῶμαι, γέροντος ὀμμάτων φεύγων κόρας;</l>
<milestone ed="p" n="470" unit="card"/>
</sp>
<sp>
<speaker>Τυνδάρεως</speaker>
<l n="464">ποῦ ποῦ θυγατρὸς τῆς ἐμῆς ἴδω πόσιν,</l>
<l n="465">Μενέλαον; ἐπὶ γὰρ τῷ Κλυταιμήστρας τάφῳ</l>
<l n="466">χοὰς χεόμενος ἔκλυον ὡς ἐς Ναυπλίαν</l>
<l n="467">ἥκοι σὺν ἀλόχῳ πολυετὴς σεσῳσμένος.</l>
<l n="468">ἄγετέ με· πρὸς γὰρ δεξιὰν αὐτοῦ θέλω</l>
<l n="469">στὰς ἀσπάσασθαι, χρόνιος εἰσιδὼν φίλον.</l>
</sp>
<sp>
<speaker>Μενέλαος</speaker>
<l n="470">ὦ πρέσβυ, χαῖρε, Ζηνὸς ὁμόλεκτρον κάρα.</l>
</sp>
<sp>
<speaker>Τυνδάρεως</speaker>
<l n="471">ὦ χαῖρε καὶ σύ, Μενέλεως, κήδευμʼ ἐμόν.</l>
<l n="472">
<milestone ed="P" unit="para"/>ἔα· τὸ μέλλον ὡς κακὸν τὸ μὴ εἰδέναι.</l>
<l n="473">ὁ μητροφόντης ὅδε πρὸ δωμάτων δράκων</l>
<l n="474">στίλβει νοσώδεις ἀστραπάς, στύγημʼ ἐμόν.</l>
<l n="475">Μενέλαε, προσφθέγγῃ νιν, ἀνόσιον κάρα;</l>
</sp>
<sp>
<speaker>Μενέλαος</speaker>
<l n="476">τί γάρ; φίλου μοι πατρός ἐστιν ἔκγονος.</l>
</sp>
<sp>
<speaker>Τυνδάρεως</speaker>
<l n="477">κείνου γὰρ ὅδε πέφυκε, τοιοῦτος γεγώς;</l>
</sp>
<sp>
<speaker>Μενέλαος</speaker>
<l n="478">πέφυκεν· εἰ δὲ δυστυχεῖ, τιμητέος.</l>
</sp>
<sp>
<speaker>Τυνδάρεως</speaker>
<l n="479">βεβαρβάρωσαι, χρόνιος ὢν ἐν βαρβάροις.</l>
</sp>
<sp>
<speaker>Μενέλαος</speaker>
<l n="480">Ἑλληνικόν τοι τὸν ὁμόθεν τιμᾶν ἀεί.</l>
</sp>
<sp>
<speaker>Τυνδάρεως</speaker>
<l n="481">καὶ τῶν νόμων γε μὴ πρότερον εἶναι θέλειν.</l>
</sp>
<sp>
<speaker>Μενέλαος</speaker>
<l n="482">πᾶν τοὐξ ἀνάγκης δοῦλόν ἐστʼ ἐν τοῖς σοφοῖς.</l>
</sp>
<sp>
<speaker>Τυνδάρεως</speaker>
<l n="483">κέκτησό νυν σὺ τοῦτʼ, ἐγὼ δʼ οὐ κτήσομαι.</l>
</sp>
<sp>
<speaker>Μενέλαος</speaker>
<l n="484">ὀργὴ γὰρ ἅμα σου καὶ τὸ γῆρας οὐ σοφόν.</l>
</sp>
<sp n="*tunda/rews">
<speaker>Τυνδάρεως</speaker>
<l n="485">πρὸς τόνδʼ ἀγὼν τίς ἀσοφίας ἥκει πέρι;</l>
<l n="486">εἰ τὰ καλὰ πᾶσι φανερὰ καὶ τὰ μὴ καλά,</l>
<l n="487">τούτου τίς ἀνδρῶν ἐγένετʼ ἀσυνετώτερος,</l>
<l n="488">ὅστις τὸ μὲν δίκαιον οὐκ ἐσκέψατο</l>
<l n="489">οὐδʼ ἦλθεν ἐπὶ τὸν κοινὸν Ἑλλήνων νόμον;</l>
<l n="490">ἐπεὶ γὰρ ἐξέπνευσεν Ἀγαμέμνων βίον</l>
<l n="491">† πληγεὶς θυγατρὸς τῆς ἐμῆς ὑπὲρ κάρα †,</l>
<l n="492">αἴσχιστον ἔργον — οὐ γὰρ αἰνέσω ποτέ — </l>
<l n="493">χρῆν αὐτὸν ἐπιθεῖναι μὲν αἵματος δίκην,</l>
<l n="494">ὁσίαν διώκοντʼ, ἐκβαλεῖν τε δωμάτων</l>
<l n="495">μητέρα· τὸ σῶφρόν τʼ ἔλαβεν ἀντὶ συμφορᾶς</l>
<l n="496">καὶ τοῦ νόμου τʼ ἂν εἴχετʼ εὐσεβής τʼ ἂν ἦν.</l>
<l n="497">νῦν δʼ ἐς τὸν αὐτὸν δαίμονʼ ἦλθε μητέρι.</l>
<l n="498">κακὴν γὰρ αὐτὴν ἐνδίκως ἡγούμενος,</l>
<l n="499">αὐτὸς κακίων μητέρʼ ἐγένετο κτανών.</l>
<milestone ed="p" n="507" unit="card"/>
<l n="500">
<milestone ed="P" unit="para"/>ἐρήσομαι δέ, Μενέλεως, τοσόνδε σε·</l>
<l n="501">εἰ τόνδʼ ἀποκτείνειεν ὁμόλεκτρος γυνή,</l>
<l n="502">χὡ τοῦδε παῖς αὖ μητέρʼ ἀνταποκτενεῖ,</l>
<l n="503">κἄπειθʼ ὁ κείνου γενόμενος φόνῳ φόνον</l>
<l n="504">λύσει, πέρας δὴ ποῖ κακῶν προβήσεται;</l>
<l n="505">καλῶς ἔθεντο ταῦτα πατέρες οἱ πάλαι·</l>
<l n="506">ἐς ὀμμάτων μὲν ὄψιν οὐκ εἴων περᾶν</l>
<l n="507">οὐδʼ εἰς ἀπάντημʼ, ὅστις αἷμʼ ἔχων κυροῖ,</l>
<l n="508">φυγαῖσι δʼ ὁσιοῦν, ἀνταποκτείνειν δὲ μή.</l>
<l n="509">αἰεὶ γὰρ εἷς ἔμελλʼ ἐνέξεσθαι φόνῳ,</l>
<l n="510">τὸ λοίσθιον μίασμα λαμβάνων χεροῖν.</l>
<l n="511">ἐγὼ δὲ μισῶ μὲν γυναῖκας ἀνοσίους,</l>
<l n="512">πρώτην δὲ θυγατέρʼ, ἣ πόσιν κατέκτανεν·</l>
<l n="513">Ἑλένην τε, τὴν σὴν ἄλοχον, οὔποτʼ αἰνέσω</l>
<l n="514">οὐδʼ ἂν προσείποιμʼ· οὐδὲ σὲ ζηλῶ, κακῆς</l>
<l n="515">γυναικὸς ἐλθόνθʼ οὕνεκʼ ἐς Τροίας πέδον.</l>
<l n="516">ἀμυνῶ δʼ, ὅσονπερ δυνατός εἰμι, τῷ νόμῳ,</l>
<l n="517">τὸ θηριῶδες τοῦτο καὶ μιαιφόνον</l>
<l n="518">παύων, ὃ καὶ γῆν καὶ πόλεις ὄλλυσʼ ἀεί.</l>
<l n="519">
<milestone ed="P" unit="para"/>ἐπεὶ τίνʼ εἶχες, ὦ τάλας, ψυχὴν τότε,</l>
<l n="520">ὅτʼ ἐξέβαλλε μαστὸν ἱκετεύουσά σε</l>
<l n="521">μήτηρ; ἐγὼ μὲν οὐκ ἰδὼν τἀκεῖ κακά,</l>
<l n="522">δακρύοις γέροντʼ ὀφθαλμὸν ἐκτήκω τάλας.</l>
<l n="523">ἓν <add>δʼ</add> οὖν λόγοισι τοῖς ἐμοῖς ὁμορροθεῖ·</l>
<l n="524">μισῇ γε πρὸς θεῶν καὶ τίνεις μητρὸς δίκας,</l>
<l n="525">μανίαις ἀλαίνων καὶ φόβοις. τί μαρτύρων</l>
<l n="526">ἄλλων ἀκούειν δεῖ μʼ, ἅ γʼ εἰσορᾶν πάρα;</l>
<l n="527">ὡς οὖν ἂν εἰδῇς, Μενέλεως, τοῖσιν θεοῖς</l>
<l n="528">μὴ πρᾶσσʼ ἐναντίʼ, ὠφελεῖν τοῦτον θέλων,</l>
<l n="529">ἔα δʼ ὑπʼ ἀστῶν καταφονευθῆναι πέτροις,</l>
<l n="530">ἢ μὴ ʼπίβαινε Σπαρτιάτιδος χθονός.</l>
<l n="531">θυγάτηρ δʼ ἐμὴ θανοῦσʼ ἔπραξεν ἔνδικα·</l>
<l n="532">ἀλλʼ οὐχὶ πρὸς τοῦτʼ εἰκὸς ἦν αὐτὴν θανεῖν.</l>
<l n="533">ἐγὼ δὲ τἄλλα μακάριος πέφυκʼ ἀνήρ,</l>
<l n="534">πλὴν ἐς θυγατέρας· τοῦτο δʼ οὐκ εὐδαιμονῶ.</l>
</sp>
<sp>
<speaker>Χορός</speaker>
<l n="535">ζηλωτὸς ὅστις εὐτύχησεν ἐς τέκνα</l>
<l n="536">καὶ μὴ ʼπισήμους συμφορὰς ἐκτήσατο.</l>
<milestone ed="p" n="544" unit="card"/>
</sp>
<sp n="*)ore/sths">
<speaker>Ὀρέστης</speaker>
<l n="537">ὦ γέρον, ἐγώ τοι πρὸς σὲ δειμαίνω λέγειν,</l>
<l n="538">ὅπου σὲ μέλλω σήν τε λυπήσειν φρένα.</l>
<l n="539">ἐγᾦδʼ, ἀνόσιός εἰμι μητέρα κτανών,</l>
<l n="540">ὅσιος δέ γʼ ἕτερον ὄνομα, τιμωρῶν πατρί.</l>
<l n="541">ἀπελθέτω δὴ τοῖς λόγοισιν ἐκποδὼν</l>
<l n="542">τὸ γῆρας ἡμῖν τὸ σόν, ὅ μʼ ἐκπλήσσει λόγου,</l>
<l n="543">καὶ καθʼ ὁδὸν εἶμι· νῦν δὲ σὴν ταρβῶ τρίχα.</l>
<l n="544">
<milestone ed="P" unit="para"/>τί χρῆν με δρᾶσαι; δύο γὰρ ἀντίθες δυοῖν·</l>
<l n="545">πατὴρ μὲν ἐφύτευσέν με, σὴ δʼ ἔτικτε παῖς,</l>
<l n="546">τὸ σπέρμʼ ἄρουρα παραλαβοῦσʼ ἄλλου πάρα·</l>
<l n="547">ἄνευ δὲ πατρὸς τέκνον οὐκ εἴη ποτʼ ἄν.</l>
<l n="548">ἐλογισάμην οὖν τῷ γένους ἀρχηγέτῃ</l>
<l n="549">μᾶλλόν με φῦναι τῆς ὑποστάσης τροφάς.</l>
<l n="550">ἡ σὴ δὲ θυγάτηρ — μητέρʼ αἰδοῦμαι λέγειν — </l>
<l n="551">ἰδίοισιν ὑμεναίοισι κοὐχὶ σώφροσιν</l>
<l n="552">ἐς ἀνδρὸς ᾔει λέκτρʼ· ἐμαυτόν, ἢν λέγω</l>
<l n="553">κακῶς ἐκείνην, ἐξερῶ· λέξω δʼ ὅμως.</l>
<l n="554">Αἴγισθος ἦν ὁ κρυπτὸς ἐν δόμοις πόσις.</l>
<l n="555">τοῦτον κατέκτεινʼ, ἐπὶ δʼ ἔθυσα μητέρα,</l>
<l n="556">ἀνόσια μὲν δρῶν, ἀλλὰ τιμωρῶν πατρί.</l>
<l n="557">
<milestone ed="P" unit="para"/>ἐφʼ οἷς δʼ ἀπειλεῖς ὡς πετρωθῆναί με χρή,</l>
<l n="558">ἄκουσον ὡς ἅπασαν Ἑλλάδʼ ὠφελῶ.</l>
<l n="559">εἰ γὰρ γυναῖκες ἐς τόδʼ ἥξουσιν θράσους,</l>
<l n="560">ἄνδρας φονεύειν, καταφυγὰς ποιούμεναι</l>
<l n="561">ἐς τέκνα, μαστοῖς τὸν ἔλεον θηρώμεναι,</l>
<l n="562">παρʼ οὐδὲν αὐταῖς ἦν ἂν ὀλλύναι πόσεις</l>
<l n="563">ἐπίκλημʼ ἐχούσαις ὅ τι τύχοι. δράσας δʼ ἐγὼ</l>
<l n="564">δείνʼ, ὡς σὺ κομπεῖς, τόνδʼ ἔπαυσα τὸν νόμον.</l>
<l n="565">μισῶν δὲ μητέρʼ ἐνδίκως ἀπώλεσα,</l>
<l n="566">ἥτις μεθʼ ὅπλων ἄνδρʼ ἀπόντʼ ἐκ δωμάτων</l>
<l n="567">πάσης ὑπὲρ γῆς Ἑλλάδος στρατηλάτην</l>
<l n="568">προύδωκε κοὐκ ἔσῳσʼ ἀκήρατον λέχος·</l>
<l n="569">ἐπεὶ δʼ ἁμαρτοῦσʼ ᾔσθετʼ, οὐχ αὑτῇ δίκην</l>
<l n="570">ἐπέθηκεν, ἀλλʼ, ὡς μὴ δίκην δοίη πόσει,</l>
<l n="571">ἐζημίωσε πατέρα κἀπέκτεινʼ ἐμόν.</l>
<l n="572">πρὸς θεῶν — ἐν οὐ καλῷ μὲν ἐμνήσθην θεῶν,</l>
<l n="573">φόνον δικάζων· εἰ δὲ δὴ τὰ μητέρος</l>
<l n="574">σιγῶν ἐπῄνουν, τί μʼ ἂν ἔδρασʼ ὁ κατθανών;</l>
<l n="575">οὐκ ἄν με μισῶν ἀνεχόρευʼ Ἐρινύσιν;</l>
<l n="576">ἢ μητρὶ μὲν πάρεισι σύμμαχοι θεαί,</l>
<l n="577">τῷ δʼ οὐ πάρεισι, μᾶλλον ἠδικημένῳ;</l>
<l n="578">σύ τοι φυτεύσας θυγατέρʼ, ὦ γέρον, κακὴν</l>
<l n="579">ἀπώλεσάς με· διὰ τὸ γὰρ κείνης θράσος</l>
<l n="580">πατρὸς στερηθεὶς ἐγενόμην μητροκτόνος.</l>
<l n="581">ὁρᾷς, Ὀδυσσέως ἄλοχον οὐ κατέκτανε</l>
<l n="582">Τηλέμαχος· οὐ γὰρ ἐπεγάμει πόσει πόσιν,</l>
<l n="583">μένει δʼ ἐν οἴκοις ὑγιὲς εὐνατήριον.</l>
<milestone ed="p" n="591" unit="card"/>
<l n="584">
<milestone ed="P" unit="para"/>ὁρᾷς δʼ Ἀπόλλωνʼ, ὃς μεσομφάλους ἕδρας</l>
<l n="585">ναίων βροτοῖσι στόμα νέμει σαφέστατον,</l>
<l n="586">ᾧ πειθόμεσθα πάνθʼ ὅσʼ ἂν κεῖνος λέγῃ·</l>
<l n="587">τούτῳ πιθόμενος τὴν τεκοῦσαν ἔκτανον.</l>
<l n="588">ἐκεῖνον ἡγεῖσθʼ ἀνόσιον καὶ κτείνετε·</l>
<l n="589">ἐκεῖνος ἥμαρτʼ, οὐκ ἐγώ. τί χρῆν με δρᾶν;</l>
<l n="590">ἢ οὐκ ἀξιόχρεως ὁ θεὸς ἀναφέροντί μοι</l>
<l n="591">μίασμα λῦσαι; ποῖ τις οὖν ἔτʼ ἂν φύγοι,</l>
<l n="592">εἰ μὴ ὁ κελεύσας ῥύσεταί με μὴ θανεῖν;</l>
<l n="593">ἀλλʼ ὡς μὲν οὐκ εὖ μὴ λέγʼ εἴργασται τάδε,</l>
<l n="594">ἡμῖν δὲ τοῖς δράσασιν οὐκ εὐδαιμόνως.</l>
<l n="595">γάμοι δʼ ὅσοις μὲν εὖ καθεστᾶσιν βροτῶν,</l>
<l n="596">μακάριος αἰών· οἷς δὲ μὴ πίπτουσιν εὖ,</l>
<l n="597">τά τʼ ἔνδον εἰσὶ τά τε θύραζε δυστυχεῖς.</l>
</sp>
<sp>
<speaker>Χορός</speaker>
<l n="598">αἰεὶ γυναῖκες ἐμποδὼν ταῖς συμφοραῖς</l>
<l n="599">ἔφυσαν ἀνδρῶν πρὸς τὸ δυστυχέστερον.</l>
</sp>
<sp>
<speaker>Τυνδάρεως</speaker>
<l n="600">ἐπεὶ θρασύνῃ κοὐχ ὑποστέλλῃ λόγῳ,</l>
<l n="601">οὕτω δʼ ἀμείβῃ μʼ ὥστε μʼ ἀλγῆσαι φρένα,</l>
<l n="602">μᾶλλόν μʼ ἀνάξεις ἐπὶ σὸν ἐξελθεῖν φόνον·</l>
<l n="603">καλὸν πάρεργον δʼ αὐτὸ θήσομαι πόνων</l>
<l n="604">ὧν εἵνεκʼ ἦλθον θυγατρὶ κοσμήσων τάφον.</l>
<l n="605">μολὼν γὰρ εἰς ἔκκλητον Ἀργείων ὄχλον</l>
<l n="606">ἑκοῦσαν οὐχ ἑκοῦσαν ἐπισείσω πόλιν</l>
<l n="607">σοὶ σῇ τʼ ἀδελφῇ, λεύσιμον δοῦναι δίκην.</l>
<l n="608">μᾶλλον δʼ ἐκείνη σοῦ θανεῖν ἐστʼ ἀξία,</l>
<l n="609">ἣ τῇ τεκούσῃ σʼ ἠγρίωσʼ, ἐς οὖς ἀεὶ</l>
<l n="610">πέμπουσα μύθους ἐπὶ τὸ δυσμενέστερον,</l>
<l n="611">ὀνείρατʼ ἀγγέλλουσα τὰ Ἀγαμέμνονος,</l>
<l n="612">καὶ τοῦθʼ — ὃ μισήσειαν — Αἰγίσθου λέχος — </l>
<l n="613">οἱ νέρτεροι θεοί· καὶ γὰρ ἐνθάδʼ ἦν πικρόν·</l>
<l n="614">ἕως ὑφῆψε δῶμʼ ἀνηφαίστῳ πυρί.</l>
<l n="615">
<milestone ed="P" unit="para"/>Μενέλαε, σοὶ δὲ τάδε λέγω δράσω τε πρός·</l>
<l n="616">εἰ τοὐμὸν ἔχθος ἐναριθμῇ κῆδός τʼ ἐμόν,</l>
<l n="617">μὴ τῷδʼ ἀμύνειν φόνον ἐναντίον θεοῖς·</l>
<l n="618">ἔα δʼ ὑπʼ ἀστῶν καταφονευθῆναι πέτροις,</l>
<l n="619">ἢ μὴ ʼπίβαινε Σπαρτιάτιδος χθονός.</l>
<l n="620">τοσαῦτʼ ἀκούσας ἴσθι, μηδὲ δυσσεβεῖς</l>
<l n="621">ἕλῃ, παρώσας εὐσεβεστέρους φίλους·</l>
<l n="622">ἡμᾶς δʼ ἀπʼ οἴκων ἄγετε τῶνδε, πρόσπολοι.</l>
</sp>
<sp>
<speaker>Ὀρέστης</speaker>
<l n="623">στεῖχʼ, ὡς ἀθορύβως οὑπιὼν ἡμῖν λόγος</l>
<l n="624">πρὸς τόνδʼ ἵκηται, γῆρας ἀποφυγὼν τὸ σόν.</l>
<l n="625">Μενέλαε, ποῖ σὸν πόδʼ ἐπὶ συννοίᾳ κυκλεῖς,</l>
<l n="626">διπλῆς μερίμνης διπτύχους ἰὼν ὁδούς;</l>
</sp>
<sp>
<speaker>Μενέλαος</speaker>
<l n="627">ἔασον· ἐν ἐμαυτῷ τι συννοούμενος</l>
<l n="628">ὅποι τράπωμαι τῆς τύχης ἀμηχανῶ.</l>
</sp>
<sp>
<speaker>Ὀρέστης</speaker>
<l n="629">μή νυν πέραινε τὴν δόκησιν, ἀλλʼ ἐμοὺς</l>
<l n="630">λόγους ἀκούσας πρόσθε, βουλεύου τότε.</l>
</sp>
<sp>
<speaker>Μενέλαος</speaker>
<l n="631">λέγʼ· εὖ γὰρ εἶπας· ἔστι δʼ οὗ σιγὴ λόγου</l>
<l n="632">κρείσσων γένοιτʼ ἄν. ἔστι δʼ οὗ σιγῆς λόγος.</l>
<milestone ed="p" n="640" unit="card"/>
</sp>
<sp>
<speaker>Ὀρέστης</speaker>
<l n="633">λέγοιμʼ ἂν ἤδη. τὰ μακρὰ τῶν σμικρῶν λόγων</l>
<l n="634">ἐπίπροσθέν ἐστι καὶ σαφῆ μᾶλλον κλύειν.</l>
<l n="635">ἐμοὶ σὺ τῶν σῶν, Μενέλεως, μηδὲν δίδου,</l>
<l n="636">ἃ δʼ ἔλαβες ἀπόδος πατρὸς ἐμοῦ λαβὼν πάρα.</l>
<l n="637">— οὐ χρήματʼ εἶπον· χρήματʼ, ἢν ψυχὴν ἐμὴν</l>
<l n="638">σῴσῃς, ἅπερ μοι φίλτατʼ ἐστὶ τῶν ἐμῶν.  — </l>
<l n="639">
<milestone ed="P" unit="para"/>ἀδικῶ· λαβεῖν χρή μʼ ἀντὶ τοῦδε τοῦ κακοῦ</l>
<l n="640">ἄδικόν τι παρὰ σοῦ· καὶ γὰρ Ἀγαμέμνων πατὴρ</l>
<l n="641">ἀδίκως ἀθροίσας Ἑλλάδʼ ἦλθʼ ὑπʼ Ἴλιον,</l>
<l n="642">οὐκ ἐξαμαρτὼν αὐτός, ἀλλʼ ἁμαρτίαν</l>
<l n="643">τῆς σῆς γυναικὸς ἀδικίαν τʼ ἰώμενος.</l>
<l n="644">ἓν μὲν τόδʼ ἡμῖν ἀνθʼ ἑνὸς δοῦναί σε χρή.</l>
<l n="645">ἀπέδοτο δʼ, ὡς χρὴ τοῖς φίλοισι τοὺς φίλους,</l>
<l n="646">τὸ σῶμʼ ἀληθῶς, σοὶ παρʼ ἀσπίδʼ ἐκπονῶν,</l>
<l n="647">ὅπως σὺ τὴν σὴν ἀπολάβοις ξυνάορον.</l>
<l n="648">ἀπότεισον οὖν μοι ταὐτὸ τοῦτʼ ἐκεῖ λαβών,</l>
<l n="649">μίαν πονήσας ἡμέραν, ἡμῶν ὕπερ</l>
<l n="650">σωτήριος στάς, μὴ δέκʼ ἐκπλήσας ἔτη.</l>
<l n="651">
<milestone ed="P" unit="para"/>ἃ δʼ Αὐλὶς ἔλαβε σφάγιʼ ἐμῆς ὁμοσπόρου,</l>
<l n="652">ἐῶ σʼ ἔχειν ταῦθʼ· Ἑρμιόνην μὴ κτεῖνε σύ.</l>
<l n="653">δεῖ γὰρ σʼ ἐμοῦ πράσσοντος ὡς πράσσω τὰ νῦν</l>
<l n="654">πλέον φέρεσθαι, κἀμὲ συγγνώμην ἔχειν.</l>
<l n="655">ψυχὴν δʼ ἐμὴν δὸς τῷ ταλαιπώρῳ πατρὶ</l>
<l n="656">κἀμῆς ἀδελφῆς, παρθένου μακρὸν χρόνον·</l>
<l n="657">θανὼν γὰρ οἶκον ὀρφανὸν λείψω πατρός.</l>
<l n="658">
<milestone ed="P" unit="para"/>ἐρεῖς· ἀδύνατον. αὐτὸ τοῦτο· τοὺς φίλους</l>
<l n="659">ἐν τοῖς κακοῖς χρὴ τοῖς φίλοισιν ὠφελεῖν·</l>
<l n="660">ὅταν δʼ ὁ δαίμων εὖ διδῷ, τί δεῖ φίλων;</l>
<l n="661">ἀρκεῖ γὰρ αὐτὸς ὁ θεὸς ὠφελεῖν θέλων.</l>
<l n="662">φιλεῖν δάμαρτα πᾶσιν Ἕλλησιν δοκεῖς·</l>
<l n="663">κοὐχ ὑποτρέχων σε τοῦτο θωπείᾳ λέγω·</l>
<l n="664">ταύτης ἱκνοῦμαί σʼ — ὦ μέλεος ἐμῶν κακῶν,</l>
<l n="665">ἐς οἷον ἥκω. τί δέ; ταλαιπωρεῖν με δεῖ·</l>
<l n="666">ὑπὲρ γὰρ οἴκου παντὸς ἱκετεύω τάδε.</l>
<l n="667">ὦ πατρὸς ὅμαιμε θεῖε, τὸν κατὰ χθονὸς</l>
<l n="668">θανόντʼ ἀκούειν τάδε δόκει, ποτωμένην</l>
<l n="669">ψυχὴν ὑπὲρ σοῦ, καὶ λέγειν ἃ ἐγὼ λέγω,</l>
<l n="670">ταὔτʼ ἔς τε δάκρυα καὶ γόους καὶ συμφοράς.</l>
<l n="671">εἴρηκα κἀπῄτηκα τὴν σωτηρίαν,</l>
<l n="672">θηρῶν ὃ πάντες κοὐκ ἐγὼ ζητῶ μόνος.</l>
</sp>
<sp>
<speaker>Χορός</speaker>
<l n="673">κἀγώ σʼ ἱκνοῦμαι καὶ γυνή περ οὖσʼ ὅμως</l>
<l n="674">τοῖς δεομένοισιν ὠφελεῖν· οἷός τε δʼ εἶ.</l>
<milestone ed="p" n="682" unit="card"/>
</sp>
<sp>
<speaker>Μενέλαος</speaker>
<l n="675">Ὀρέστʼ, ἐγώ τοι σὸν καταιδοῦμαι κάρα</l>
<l n="676">καὶ ξυμπονῆσαι σοῖς κακοῖσι βούλομαι·</l>
<l n="677">καὶ χρὴ γὰρ οὕτω τῶν ὁμαιμόνων κακὰ</l>
<l n="678">ξυνεκκομίζειν, δύναμιν ἢν διδῷ θεός,</l>
<l n="679">θνῄσκοντα καὶ κτείνοντα τοὺς ἐναντίους·</l>
<l n="680">τὸ δʼ αὖ δύνασθαι πρὸς θεῶν χρῄζω τυχεῖν.</l>
<l n="681">ἥκω γὰρ ἀνδρῶν συμμάχων κενὸν δόρυ</l>
<l n="682">ἔχων, πόνοισι μυρίοις ἀλώμενος,</l>
<l n="683">σμικρᾷ σὺν ἀλκῇ τῶν λελειμμένων φίλων.</l>
<l n="684">μάχῃ μὲν οὖν ἂν οὐχ ὑπερβαλοίμεθα</l>
<l n="685">Πελασγὸν Ἄργος· εἰ δὲ μαλθακοῖς λόγοις</l>
<l n="686">δυναίμεθʼ, ἐνταῦθʼ ἐλπίδος προσήκομεν.</l>
<l n="687">σμικροῖσι μὲν γὰρ μεγάλα πῶς ἕλοι τις ἄν;</l>
<l n="688">
<del>πόνοισιν; ἀμαθὲς καὶ τὸ βούλεσθαι τάδε.</del>
</l>
<l n="689">
<milestone ed="P" unit="para"/>ὅταν γὰρ ἡβᾷ δῆμος εἰς ὀργὴν πεσών,</l>
<l n="690">ὅμοιον ὥστε πῦρ κατασβέσαι λάβρον·</l>
<l n="691">εἰ δʼ ἡσύχως τις αὑτὸν ἐντείνοντι μὲν</l>
<l n="692">χαλῶν ὑπείκοι καιρὸν εὐλαβούμενος,</l>
<l n="693">ἴσως ἂν ἐκπνεύσειεν· ἢν δʼ ἀνῇ πνοάς,</l>
<l n="694">τύχοις ἂν αὐτοῦ ῥᾳδίως ὅσον θέλεις.</l>
<l n="695">ἔνεστι δʼ οἶκτος, ἔνι δὲ καὶ θυμὸς μέγας,</l>
<l n="696">καραδοκοῦντι κτῆμα τιμιώτατον.</l>
<l n="697">ἐλθὼν δὲ Τυνδάρεών τέ σοι πειράσομαι</l>
<l n="698">πόλιν τε πεῖσαι τῷ λίαν χρῆσθαι καλῶς.</l>
<l n="699">καὶ ναῦς γὰρ ἐνταθεῖσα πρὸς βίαν ποδὶ</l>
<l n="700">ἔβαψεν, ἔστη δʼ αὖθις, ἢν χαλᾷ πόδα.</l>
<l n="701">μισεῖ γὰρ ὁ θεὸς τὰς ἄγαν προθυμίας,</l>
<l n="702">μισοῦσι δʼ ἀστοί· δεῖ δέ μʼ — οὐκ ἄλλως λέγω — </l>
<l n="703">σῴζειν σε σοφίᾳ, μὴ βίᾳ τῶν κρεισσόνων.</l>
<l n="704">ἀλκῇ δέ σʼ οὐκ ἄν, ᾗ σὺ δοξάζεις ἴσως,</l>
<l n="705">σῴσαιμʼ ἄν· οὐ γὰρ ῥᾴδιον λόγχῃ μιᾷ</l>
<l n="706">στῆσαι τροπαῖα τῶν κακῶν ἅ σοι πάρα.</l>
<l n="707">οὐ γάρ ποτʼ Ἄργους γαῖαν ἐς τὸ μαλθακὸν</l>
<l n="708">προσηγόμεσθα· νῦν δʼ ἀναγκαίως ἔχει.</l>
<l n="709">
<del>δούλοισιν εἶναι τοῖς σοφοῖσι τῆς τύχης</del>
</l>
</sp>
<sp>
<speaker>Ὀρέστης</speaker>
<l n="710">ὦ πλὴν γυναικὸς οὕνεκα στρατηλατεῖν</l>
<l n="711">τἄλλʼ οὐδέν, ὦ κάκιστε τιμωρεῖν φίλοις,</l>
<l n="712">φεύγεις ἀποστραφείς με, τὰ δʼ Ἀγαμέμνονος</l>
<l n="713">φροῦδʼ; ἄφιλος ἦσθʼ ἄρʼ, ὦ πάτερ, πράσσων κακῶς.</l>
<l n="714">οἴμοι, προδέδομαι, κοὐκέτʼ εἰσὶν ἐλπίδες,</l>
<l n="715">ὅποι τραπόμενος θάνατον Ἀργείων φύγω·</l>
<l n="716">οὗτος γὰρ ἦν μοι καταφυγὴ σωτηρίας.</l>
<l n="717">
<milestone ed="P" unit="para"/>ἀλλʼ εἰσορῶ γὰρ τόνδε φίλτατον βροτῶν</l>
<l n="718">Πυλάδην δρόμῳ στείχοντα Φωκέων ἄπο,</l>
<l n="719">ἡδεῖαν ὄψιν· πιστὸς ἐν κακοῖς ἀνὴρ</l>
<l n="720">κρείσσων γαλήνης ναυτίλοισιν εἰσορᾶν.</l>
<milestone ed="p" n="729" unit="card"/>
</sp>
</div>
<div type="trochees">
<sp>
<speaker>Πυλάδης</speaker>
<l n="721">θᾶσσον ᾗ με χρῆν προβαίνων ἱκόμην διʼ ἄστεως,</l>
<l n="722">σύλλογον πόλεως ἀκούσας, τὸν δʼ ἰδὼν αὐτὸς σαφῶς,</l>
<l n="723">ἐπὶ σὲ σύγγονόν τε τὴν σήν, ὡς κτενοῦντας αὐτίκα.</l>
<l n="724">τί τάδε; πῶς ἔχεις; τί πράσσεις, φίλταθʼ ἡλίκων ἐμοὶ</l>
<l n="725">καὶ φίλων καὶ συγγενείας; πάντα γὰρ τάδʼ εἶ σύ μοι.</l>
</sp>
<sp>
<speaker>Ὀρέστης</speaker>
<l n="726">οἰχόμεσθʼ, ὡς ἐν βραχεῖ σοι τἀμὰ δηλώσω κακά.</l>
</sp>
<sp>
<speaker>Πυλάδης</speaker>
<l n="727">συγκατασκάπτοις ἂν ἡμᾶς· κοινὰ γὰρ τὰ τῶν φίλων.</l>
</sp>
<sp>
<speaker>Ὀρέστης</speaker>
<l n="728">Μενέλεως κάκιστος ἐς ἐμὲ καὶ κασιγνήτην ἐμήν.</l>
</sp>
<sp>
<speaker>Πυλάδης</speaker>
<l n="729">εἰκότως, κακῆς γυναικὸς ἄνδρα γίγνεσθαι κακόν.</l>
</sp>
<sp>
<speaker>Ὀρέστης</speaker>
<l n="730">ὥσπερ οὐκ ἐλθὼν ἔμοιγε ταὐτὸν ἀπέδωκεν μολών.</l>
</sp>
<sp>
<speaker>Πυλάδης</speaker>
<l n="731">ἦ γάρ ἐστιν ὡς ἀληθῶς τήνδʼ ἀφιγμένος χθόνα;</l>
</sp>
<sp>
<speaker>Ὀρέστης</speaker>
<l n="732">χρόνιος· ἀλλʼ ὅμως τάχιστα κακὸς ἐφωράθη φίλοις.</l>
</sp>
<sp>
<speaker>Πυλάδης</speaker>
<l n="733">καὶ δάμαρτα τὴν κακίστην ναυστολῶν ἐλήλυθεν;</l>
</sp>
<sp>
<speaker>Ὀρέστης</speaker>
<l n="734">οὐκ ἐκεῖνος, ἀλλʼ ἐκείνη κεῖνον ἐνθάδʼ ἤγαγεν.</l>
</sp>
<sp>
<speaker>Πυλάδης</speaker>
<l n="735">ποῦ ʼστιν ἣ πλείστους Ἀχαιῶν ὤλεσεν γυνὴ μία;</l>
</sp>
<sp>
<speaker>Ὀρέστης</speaker>
<l n="736">ἐν δόμοις ἐμοῖσιν, εἰ δὴ τούσδʼ ἐμοὺς καλεῖν χρεών.</l>
</sp>
<sp>
<speaker>Πυλάδης</speaker>
<l n="737">σὺ δὲ τίνας λόγους ἔλεξας σοῦ κασιγνήτῳ πατρός;</l>
</sp>
<sp>
<speaker>Ὀρέστης</speaker>
<l n="738">μή μʼ ἰδεῖν θανόνθʼ ὑπʼ ἀστῶν καὶ κασιγνήτην ἐμήν.</l>
</sp>
<sp>
<speaker>Πυλάδης</speaker>
<l n="739">πρὸς θεῶν, τί πρὸς τάδʼ εἶπε; τόδε γὰρ εἰδέναι θέλω.</l>
</sp>
<sp>
<speaker>Ὀρέστης</speaker>
<l n="740">εὐλαβεῖθʼ, ὃ τοῖς φίλοισι δρῶσιν οἱ κακοὶ φίλοι.</l>
</sp>
<sp>
<speaker>Πυλάδης</speaker>
<l n="741">σκῆψιν ἐς ποίαν προβαίνων; τοῦτο πάντʼ ἔχω μαθών.</l>
</sp>
<sp>
<speaker>Ὀρέστης</speaker>
<l n="742">οὗτος ἦλθʼ, ὁ τὰς ἀρίστας θυγατέρας σπείρας πατήρ.</l>
</sp>
<sp>
<speaker>Πυλάδης</speaker>
<l n="743">Τυνδάρεων λέγεις· ἴσως σοι θυγατέρος θυμούμενος;</l>
</sp>
<sp>
<speaker>Ὀρέστης</speaker>
<l n="744">αἰσθάνῃ. τὸ τοῦδε κῆδος μᾶλλον εἵλετʼ ἢ πατρός.</l>
</sp>
<sp>
<speaker>Πυλάδης</speaker>
<l n="745">κοὐκ ἐτόλμησεν πόνων σῶν ἀντιλάζυσθαι παρών;</l>
</sp>
<sp>
<speaker>Ὀρέστης</speaker>
<l n="746">οὐ γὰρ αἰχμητὴς πέφυκεν, ἐν γυναιξὶ δʼ ἄλκιμος.</l>
</sp>
<sp>
<speaker>Πυλάδης</speaker>
<l n="747">ἐν κακοῖς ἄρʼ εἶ μεγίστοις· καί σʼ ἀναγκαῖον θανεῖν;</l>
</sp>
<sp>
<speaker>Ὀρέστης</speaker>
<l n="748">ψῆφον ἀμφʼ ἡμῶν πολίτας ἐπὶ φόνῳ θέσθαι χρεών.</l>
</sp>
<sp>
<speaker>Πυλάδης</speaker>
<l n="749">ἣ κρινεῖ τί χρῆμα; λέξον· διὰ φόβου γὰρ ἔρχομαι.</l>
</sp>
<sp>
<speaker>Ὀρέστης</speaker>
<l n="750">ἢ θανεῖν ἢ ζῆν· ὁ μῦθος οὐ μακρὸς μακρῶν πέρι.</l>
</sp>
<sp>
<speaker>Πυλάδης</speaker>
<l n="751">φεῦγέ νυν λιπὼν μέλαθρα σὺν κασιγνήτῃ σέθεν.</l>
</sp>
<sp>
<speaker>Ὀρέστης</speaker>
<l n="752">οὐχ ὁρᾷς; φυλασσόμεσθα φρουρίοισι πανταχῇ.</l>
</sp>
<sp>
<speaker>Πυλάδης</speaker>
<l n="753">εἶδον ἄστεως ἀγυιὰς τεύχεσιν πεφραγμένας.</l>
</sp>
<sp>
<speaker>Ὀρέστης</speaker>
<l n="754">ὡσπερεὶ πόλις πρὸς ἐχθρῶν σῶμα πυργηρούμεθα.</l>
<milestone ed="p" n="763" unit="card"/>
</sp>
<sp>
<speaker>Πυλάδης</speaker>
<l n="755">κἀμὲ νῦν ἐροῦ τί πάσχω· καὶ γὰρ αὐτὸς οἴχομαι.</l>
</sp>
<sp>
<speaker>Ὀρέστης</speaker>
<l n="756">πρὸς τίνος; τοῦτʼ ἂν προσείη τοῖς ἐμοῖς κακοῖς κακόν.</l>
</sp>
<sp>
<speaker>Πυλάδης</speaker>
<l n="757">Στρόφιος ἤλασέν μʼ ἀπʼ οἴκων φυγάδα θυμωθεὶς πατήρ.</l>
</sp>
<sp>
<speaker>Ὀρέστης</speaker>
<l n="758">ἴδιον ἢ κοινὸν πολίταις ἐπιφέρων ἔγκλημά τι;</l>
</sp>
<sp>
<speaker>Πυλάδης</speaker>
<l n="759">ὅτι συνηράμην φόνον σοι μητρός, ἀνόσιον λέγων.</l>
</sp>
<sp>
<speaker>Ὀρέστης</speaker>
<l n="760">ὦ τάλας, ἔοικε καὶ σὲ τἀμὰ λυπήσειν κακά.</l>
</sp>
<sp>
<speaker>Πυλάδης</speaker>
<l n="761">οὐχὶ Μενέλεω τρόποισι χρώμεθʼ· οἰστέον τάδε.</l>
</sp>
<sp>
<speaker>Ὀρέστης</speaker>
<l n="762">οὐ φοβῇ μή σʼ Ἄργος ὥσπερ κἄμʼ ἀποκτεῖναι θέλῃ;</l>
</sp>
<sp>
<speaker>Πυλάδης</speaker>
<l n="763">οὐ προσήκομεν κολάζειν τοῖσδε, Φωκέων δὲ γῇ.</l>
</sp>
<sp>
<speaker>Ὀρέστης</speaker>
<l n="764">δεινὸν οἱ πολλοί, κακούργους ὅταν ἔχωσι προστάτας.</l>
</sp>
<sp>
<speaker>Πυλάδης</speaker>
<l n="765">ἀλλʼ ὅταν χρηστοὺς λάβωσι, χρηστὰ βουλεύουσʼ ἀεί.</l>
</sp>
<sp>
<speaker>Ὀρέστης</speaker>
<l n="766">εἶἑν. ἐς κοινὸν λέγειν χρή.</l>
</sp>
<sp>
<speaker>Πυλάδης</speaker>
<l n="767">τίνος ἀναγκαίου πέρι;</l>
</sp>
<sp>
<speaker>Ὀρέστης</speaker>
<l n="768">εἰ λέγοιμʼ ἀστοῖσιν ἐλθὼν — </l>
</sp>
<sp>
<speaker>Πυλάδης</speaker>
<l n="769">ὡς ἔδρασας ἔνδικα;</l>
</sp>
<sp>
<speaker>Ὀρέστης</speaker>
<l n="770">πατρὶ τιμωρῶν ἐμαυτοῦ;</l>
</sp>
<sp>
<speaker>Πυλάδης</speaker>
<l n="771">μὴ λάβωσί σʼ ἄσμενοι.</l>
</sp>
<sp>
<speaker>Ὀρέστης</speaker>
<l n="772">ἀλλʼ ὑποπτήξας σιωπῇ κατθάνω;</l>
</sp>
<sp>
<speaker>Πυλάδης</speaker>
<l n="773">δειλὸν τόδε.</l>
</sp>
<sp>
<speaker>Ὀρέστης</speaker>
<l n="774">πῶς ἂν οὖν δρῴην;</l>
</sp>
<sp>
<speaker>Πυλάδης</speaker>
<l n="775">ἔχεις τινʼ, ἢν μένῃς, σωτηρίαν;</l>
</sp>
<sp>
<speaker>Ὀρέστης</speaker>
<l n="776">οὐκ ἔχω.</l>
</sp>
<sp>
<speaker>Πυλάδης</speaker>
<l n="777">μολόντι δʼ ἐλπίς ἐστι σωθῆναι κακῶν;</l>
</sp>
<sp>
<speaker>Ὀρέστης</speaker>
<l n="778">εἰ τύχοι, γένοιτʼ ἄν.</l>
</sp>
<sp>
<speaker>Πυλάδης</speaker>
<l n="779">οὐκοῦν τοῦτο κρεῖσσον ἢ μένειν.</l>
</sp>
<sp>
<speaker>Ὀρέστης</speaker>
<l n="780">ἀλλὰ δῆτʼ ἔλθω.</l>
</sp>
<sp>
<speaker>Πυλάδης</speaker>
<l n="781">θανὼν γοῦν ὧδε κάλλιον θανῇ.</l>
</sp>
<sp>
<speaker>Ὀρέστης</speaker>
<l n="782">εὖ λέγεις· φεύγω τὸ δειλὸν τῇδε.</l>
</sp>
<sp>
<speaker>Πυλάδης</speaker>
<l n="783">μᾶλλον ἢ μένων.</l>
</sp>
<sp>
<speaker>Ὀρέστης</speaker>
<l n="784">καὶ τὸ πρᾶγμά γʼ ἔνδικόν μοι.</l>
</sp>
<sp>
<speaker>Πυλάδης</speaker>
<l n="785">τῷ Δοκεῖν εὔχου μόνον.</l>
</sp>
<sp>
<speaker>Ὀρέστης</speaker>
<l n="786">καί τις ἄν γέ μʼ οἰκτίσειε  <gap/>
</l>
</sp>
<sp>
<speaker>Πυλάδης</speaker>
<l n="787">μέγα γὰρ ἡ εὐγένειά σου.</l>
</sp>
<sp>
<speaker>Ὀρέστης</speaker>
<l n="788">θάνατον ἀσχάλλων πατρῷον.</l>
</sp>
<sp>
<speaker>Πυλάδης</speaker>
<l n="789">πάντα ταῦτʼ ἐν ὄμμασιν.</l>
<milestone ed="p" n="786" unit="card"/>
</sp>
<sp>
<speaker>Ὀρέστης</speaker>
<l n="790">ἰτέον, ὡς ἄνανδρον ἀκλεῶς κατθανεῖν.</l>
</sp>
<sp>
<speaker>Πυλάδης</speaker>
<l n="791">αἰνῶ τάδε.</l>
</sp>
<sp>
<speaker>Ὀρέστης</speaker>
<l n="792">ἦ λέγωμεν οὖν ἀδελφῇ ταῦτʼ ἐμῇ;</l>
</sp>
<sp>
<speaker>Πυλάδης</speaker>
<l n="793">μὴ πρὸς θεῶν.</l>
</sp>
<sp>
<speaker>Ὀρέστης</speaker>
<l n="794">δάκρυα γοῦν γένοιτʼ ἄν.</l>
</sp>
<sp>
<speaker>Πυλάδης</speaker>
<l n="795">οὐκοῦν οὗτος οἰωνὸς μέγας.</l>
</sp>
<sp>
<speaker>Ὀρέστης</speaker>
<l n="796">δηλαδὴ σιγᾶν ἄμεινον.</l>
</sp>
<sp>
<speaker>Πυλάδης</speaker>
<l n="797">τῷ χρόνῳ δὲ κερδανεῖς.</l>
</sp>
<sp>
<speaker>Ὀρέστης</speaker>
<l n="798">κεῖνό μοι μόνον πρόσαντες.</l>
</sp>
<sp>
<speaker>Πυλάδης</speaker>
<l n="799">τί τόδε καινὸν αὖ λέγεις;</l>
</sp>
<sp>
<speaker>Ὀρέστης</speaker>
<l n="800">μὴ θεαί μʼ οἴστρῳ κατάσχωσι.</l>
</sp>
<sp>
<speaker>Πυλάδης</speaker>
<l n="801">ἀλλὰ κηδεύσω σʼ ἐγώ.</l>
</sp>
<sp>
<speaker>Ὀρέστης</speaker>
<l n="802">δυσχερὲς ψαύειν νοσοῦντος ἀνδρός.</l>
</sp>
<sp>
<speaker>Πυλάδης</speaker>
<l n="803">οὐκ ἔμοιγε σοῦ.</l>
</sp>
<sp>
<speaker>Ὀρέστης</speaker>
<l n="804">εὐλαβοῦ λύσσης μετασχεῖν τῆς ἐμῆς.</l>
</sp>
<sp>
<speaker>Πυλάδης</speaker>
<l n="805">τόδʼ οὖν ἴτω.</l>
</sp>
<sp>
<speaker>Ὀρέστης</speaker>
<l n="806">οὐκ ἄρʼ ὀκνήσεις;</l>
</sp>
<sp>
<speaker>Πυλάδης</speaker>
<l n="807">ὄκνος γὰρ τοῖς φίλοις κακὸν μέγα.</l>
</sp>
<sp>
<speaker>Ὀρέστης</speaker>
<l n="808">ἕρπε νυν οἴαξ ποδός μοι.</l>
</sp>
<sp>
<speaker>Πυλάδης</speaker>
<l n="809">φίλα γʼ ἔχων κηδεύματα.</l>
</sp>
<sp>
<speaker>Ὀρέστης</speaker>
<l n="810">καί με πρὸς τύμβον πόρευσον πατρός.</l>
</sp>
<sp>
<speaker>Πυλάδης</speaker>
<l n="811">ὡς τί δὴ τόδε;</l>
</sp>
<sp>
<speaker>Ὀρέστης</speaker>
<l n="812">ὥς νιν ἱκετεύσω με σῶσαι.</l>
</sp>
<sp>
<speaker>Πυλάδης</speaker>
<l n="813">τό γε δίκαιον ὧδʼ ἔχει.</l>
</sp>
<sp>
<speaker>Ὀρέστης</speaker>
<l n="814">μητέρος δὲ μηδʼ ἴδοιμι μνῆμα.</l>
</sp>
<sp>
<speaker>Πυλάδης</speaker>
<l n="815">πολεμία γὰρ ἦν.</l>
<l n="816">ἀλλʼ ἔπειγʼ, ὡς μή σε πρόσθε ψῆφος Ἀργείων ἕλῃ,</l>
<l n="817">περιβαλὼν πλευροῖς ἐμοῖσι πλευρὰ νωχελῆ νόσῳ·</l>
<l n="818">ὡς ἐγὼ διʼ ἄστεώς σε, σμικρὰ φροντίζων ὄχλου,</l>
<l n="819">οὐδὲν αἰσχυνθεὶς ὀχήσω. ποῦ γὰρ ὢν δείξω φίλος,</l>
<l n="820">εἴ σε μὴ ʼν δειναῖσιν ὄντα συμφοραῖς ἐπαρκέσω;</l>
</sp>
<sp>
<speaker>Ὀρέστης</speaker>
<l n="821">τοῦτʼ ἐκεῖνο, <add>20κτᾶσθʼ ἑταίρους, μὴ τὸ συγγενὲς μόνον20</add>·</l>
<l n="822">ὡς ἀνὴρ ὅστις τρόποισι συντακῇ, θυραῖος ὢν</l>
<l n="823">μυρίων κρείσσων ὁμαίμων ἀνδρὶ κεκτῆσθαι φίλος.</l>
</sp>
</div>
</div>
<milestone ed="p" n="807" unit="card"/>
<div type="choral">
<div type="strophe" n="1">
<sp>
<speaker>Χορός</speaker>
<l n="824">ὁ μέγας ὄλβος ἅ τʼ ἀρετὰ</l>
<l n="825">μέγα φρονοῦσʼ ἀνʼ Ἑλλάδα καὶ</l>
<l n="826">παρὰ Σιμουντίοις ὀχετοῖς</l>
<l n="827">πάλιν ἀνῆλθʼ ἐξ εὐτυχίας Ἀτρείδαις</l>
<l n="828">πάλαι παλαιᾶς ἀπὸ συμφορᾶς δόμων,</l>
<l n="829">ὁπότε χρυσείας ἔρις ἀρνὸς</l>
<l n="830">ἤλυθε Τανταλίδαις,</l>
<l n="831">οἰκτρότατα θοινάματα καὶ</l>
<l n="832">σφάγια γενναίων τεκέων·</l>
<l n="833">ὅθεν φόνῳ φόνος ἐξαμεί-</l>
<l n="834">βων διʼ αἵματος οὐ προλεί-</l>
<l n="835">πει δισσοῖσιν Ἀτρείδαις.</l>
</sp>
<milestone ed="p" n="819" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="836">τὸ καλὸν οὐ καλόν, τοκέων</l>
<l n="837">πυριγενεῖ τεμεῖν παλάμᾳ</l>
<l n="838">χρόα μελάνδετον δὲ φόνῳ</l>
<l n="839">ξίφος ἐς αὐγὰς ἀελίοιο δεῖξαι·</l>
<l n="840">τὸ δʼ εὖ κακουργεῖν ἀσέβεια ποικίλα</l>
<l n="841">κακοφρόνων τʼ ἀνδρῶν παράνοια.</l>
<l n="842">θανάτου γὰρ ἀμφὶ φόβῳ</l>
<l n="843">Τυνδαρὶς ἰάχησε τάλαι-</l>
<l n="844">να· Τέκνον, οὐ τολμᾷς ὅσια</l>
<l n="845">κτείνων σὰν ματέρα· μὴ πατρῴ-</l>
<l n="846">αν τιμῶν χάριν ἐξανά-</l>
<l n="847">ψῃ δύσκλειαν ἐς αἰεί.</l>
</sp>
<milestone ed="p" n="831" unit="card"/>
</div>
<div type="epode">
<sp>
<speaker>Χορός</speaker>
<l n="848">τίς νόσος ἢ τίνα δάκρυα καὶ</l>
<l n="849">τίς ἔλεος μείζων κατὰ γᾶν</l>
<l n="850">ἢ ματροκτόνον αἷμα χειρὶ θέσθαι;</l>
<l n="851">οἷον ἔργον τελέσας</l>
<l n="852">βεβάκχευται μανίαις,</l>
<l n="853">Εὐμενίσι θήραμα, φόνον</l>
<l n="854">δρομάσι δινεύων βλεφάροις,</l>
<l n="855">Ἀγαμεμνόνιος παῖς.</l>
<l n="856">ὦ μέλεος, ματρὸς ὅτε</l>
<l n="857">χρυσεοπηνήτων φαρέων</l>
<l n="858">μαστὸν ὑπερτέλλοντʼ ἐσιδὼν</l>
<l n="859">σφάγιον ἔθετο ματέρα, πατρῴ-</l>
<l n="860">ων παθέων ἀμοιβάν.</l>
</sp>
<milestone ed="p" n="844" unit="card"/>
</div>
</div>
<div type="episode">
<sp>
<speaker>Ἠλέκτρα</speaker>
<l n="861">γυναῖκες, ἦ που τῶνδʼ ἀφώρμηται δόμων</l>
<l n="862">τλήμων Ὀρέστης θεομανεῖ λύσσῃ δαμείς;</l>
</sp>
<sp>
<speaker>Χορός</speaker>
<l n="863">ἥκιστα· πρὸς δʼ Ἀργεῖον οἴχεται λεών,</l>
<l n="864">ψυχῆς ἀγῶνα τὸν προκείμενον πέρι</l>
<l n="865">δώσων, ἐν ᾧ ζῆν ἢ θανεῖν ὑμᾶς χρεών.</l>
</sp>
<sp>
<speaker>Ἠλέκτρα</speaker>
<l n="866">οἴμοι· τί χρῆμʼ ἔδρασε; τίς δʼ ἔπεισέ νιν;</l>
</sp>
<sp>
<speaker>Χορός</speaker>
<l n="867">Πυλάδης· ἔοικε δʼ οὐ μακρὰν ὅδʼ ἄγγελος</l>
<l n="868">λέξειν τὰ κεῖθεν σοῦ κασιγνήτου πέρι.</l>
</sp>
<sp>
<speaker>Ἄγγελος</speaker>
<l n="869">ὦ τλῆμον, ὦ δύστηνε τοῦ στρατηλάτου</l>
<l n="870">Ἀγαμέμνονος παῖ, πότνιʼ Ἠλέκτρα, λόγους</l>
<l n="871">ἄκουσον οὕς σοι δυστυχεῖς ἥκω φέρων.</l>
</sp>
<sp>
<speaker>Ἠλέκτρα</speaker>
<l n="872">αἰαῖ, διοιχόμεσθα· δῆλος εἶ λόγῳ.</l>
<l n="873">κακῶν γὰρ ἥκεις, ὡς ἔοικεν, ἄγγελος.</l>
</sp>
<sp>
<speaker>Ἄγγελος</speaker>
<l n="874">ψήφῳ Πελασγῶν σὸν κασίγνητον θανεῖν</l>
<l n="875">καὶ σέ, ὦ τάλαινʼ, ἔδοξε τῇδʼ ἐν ἡμέρᾳ.</l>
</sp>
<sp>
<speaker>Ἠλέκτρα</speaker>
<l n="876">οἴμοι· προσῆλθεν ἐλπίς, ἣν φοβουμένη</l>
<l n="877">πάλαι τὸ μέλλον ἐξετηκόμην γόοις.</l>
<l n="878">ἀτὰρ τίς ἁγών, τίνες ἐν Ἀργείοις λόγοι</l>
<l n="879">καθεῖλον ἡμᾶς κἀπεκύρωσαν θανεῖν;</l>
<l n="880">λέγʼ, ὦ γεραιέ· πότερα λευσίμῳ χερὶ</l>
<l n="881">ἢ διὰ σιδήρου πνεῦμʼ ἀπορρῆξαί με δεῖ,</l>
<l n="882">κοινὰς ἀδελφῷ συμφορὰς κεκτημένην;</l>
<milestone ed="p" n="866" unit="card"/>
</sp>
<sp n="*)/aggelos">
<speaker>Ἄγγελος</speaker>
<l n="883">ἐτύγχανον μὲν ἀγρόθεν πυλῶν ἔσω</l>
<l n="884">βαίνων, πυθέσθαι δεόμενος τά τʼ ἀμφὶ σοῦ</l>
<l n="885">τά τʼ ἀμφʼ Ὀρέστου· σῷ γὰρ εὔνοιαν πατρὶ</l>
<l n="886">ἀεί ποτʼ εἶχον, καί μʼ ἔφερβε σὸς δόμος</l>
<l n="887">πένητα μέν, χρῆσθαι δὲ γενναῖον φίλοις.</l>
<l n="888">ὁρῶ δʼ ὄχλον στείχοντα καὶ θάσσοντʼ ἄκραν,</l>
<l n="889">οὗ φασι πρῶτον Δαναὸν Αἰγύπτῳ δίκας</l>
<l n="890">διδόντʼ ἀθροῖσαι λαὸν ἐς κοινὰς ἕδρας.</l>
<l n="891">ἀστῶν δὲ δή τινʼ ἠρόμην ἄθροισμʼ ἰδών·</l>
<l n="892">Τί καινὸν Ἄργει; μῶν τι πολεμίων πάρα</l>
<l n="893">ἄγγελμʼ ἀνεπτέρωκε Δαναϊδῶν πόλιν;</l>
<l n="894">ὃ δʼ εἶπʼ· Ὀρέστην κεῖνον οὐχ ὁρᾷς πέλας</l>
<l n="895">στείχοντʼ, ἀγῶνα θανάσιμον δραμούμενον;</l>
<l n="896">
<milestone ed="P" unit="para"/>ὁρῶ δʼ ἄελπτον φάσμʼ, ὃ μήποτʼ ὤφελον,</l>
<l n="897">Πυλάδην τε καὶ σὸν σύγγονον στείχονθʼ ὁμοῦ,</l>
<l n="898">τὸν μὲν κατηφῆ καὶ παρειμένον νόσῳ,</l>
<l n="899">τὸν δʼ ὥστʼ ἀδελφὸν ἴσα φίλῳ λυπούμενον,</l>
<l n="900">νόσημα κηδεύοντα παιδαγωγίᾳ.</l>
<l n="901">ἐπεὶ δὲ πλήρης ἐγένετʼ Ἀργείων ὄχλος,</l>
<l n="902">κῆρυξ ἀναστὰς εἶπε· Τίς χρῄζει λέγειν,</l>
<l n="903">πότερον Ὀρέστην κατθανεῖν ἢ μὴ χρεών,</l>
<l n="904">μητροκτονοῦντα; κἀπὶ τῷδʼ ἀνίσταται</l>
<l n="905">Ταλθύβιος, ὃς σῷ πατρὶ συνεπόρθει Φρύγας.</l>
<l n="906">ἔλεξε δʼ, ὑπὸ τοῖς δυναμένοισιν ὢν ἀεί,</l>
<l n="907">διχόμυθα, πατέρα μὲν σὸν ἐκπαγλούμενος,</l>
<l n="908">σὸν δʼ οὐκ ἐπαινῶν σύγγονον, καλοὺς κακοὺς</l>
<l n="909">λόγους ἑλίσσων, ὅτι καθισταίη νόμους</l>
<l n="910">ἐς τοὺς τεκόντας οὐ καλούς· τὸ δʼ ὄμμʼ ἀεὶ</l>
<l n="911">φαιδρωπὸν ἐδίδου τοῖσιν Αἰγίσθου φίλοις.</l>
<l n="912">τὸ γὰρ γένος τοιοῦτον· ἐπὶ τὸν εὐτυχῆ</l>
<l n="913">πηδῶσʼ ἀεὶ κήρυκες· ὅδε δʼ αὐτοῖς φίλος,</l>
<l n="914">ὃς ἂν δύνηται πόλεος ἔν τʼ ἀρχαῖσιν ᾖ.</l>
<milestone ed="p" n="898" unit="card"/>
<l n="915">
<milestone ed="P" unit="para"/>ἐπὶ τῷδε δʼ ἠγόρευε Διομήδης ἄναξ.</l>
<l n="916">οὗτος κτανεῖν μὲν οὔτε σὲ οὔτε σύγγονον</l>
<l n="917">εἴα, φυγῇ δὲ ζημιοῦντας εὐσεβεῖν.</l>
<l n="918">ἐπερρόθησαν δʼ οἳ μὲν ὡς καλῶς λέγοι,</l>
<l n="919">οἳ δʼ οὐκ ἐπῄνουν. κἀπὶ τῷδʼ ἀνίσταται</l>
<l n="920">ἀνήρ τις ἀθυρόγλωσσος, ἰσχύων θράσει,</l>
<l n="921">Ἀργεῖος οὐκ Ἀργεῖος, ἠναγκασμένος,</l>
<l n="922">θορύβῳ τε πίσυνος κἀμαθεῖ παρρησίᾳ,</l>
<l n="923">πιθανὸς ἔτʼ αὐτοὺς περιβαλεῖν κακῷ τινι·</l>
<l n="924">
<del>ὅταν γὰρ ἡδύς τις λόγοις φρονῶν κακῶς</del>
</l>
<l n="925">
<del>πείθῃ τὸ πλῆθος, τῇ πόλει κακὸν μέγα·</del>
</l>
<l n="926">
<del>ὅσοι δὲ σὺν νῷ χρηστὰ βουλεύουσʼ ἀεί,</del>
</l>
<l n="927">
<del>κἂν μὴ παραυτίκʼ, αὖθίς εἰσι χρήσιμοι</del>
</l>
<l n="928">
<del>πόλει. θεᾶσθαι δʼ ὧδε χρὴ τὸν προστάτην</del>
</l>
<l n="929">
<del>ἰδόνθʼ· ὅμοιον γὰρ τὸ χρῆμα γίγνεται</del>
</l>
<l n="930">
<del>τῷ τοὺς λόγους λέγοντι καὶ τιμωμένῳ.</del>
</l>
<l n="931">ὃς εἶπʼ Ὀρέστην καὶ σὲ ἀποκτεῖναι πέτροις</l>
<l n="932">βάλλοντας· ὑπὸ δʼ ἔτεινε Τυνδάρεως λόγους</l>
<l n="933">τῷ σφὼ κατακτείνοντι τοιούτους λέγειν.</l>
<l n="934">
<milestone ed="P" unit="para"/>ἄλλος δʼ ἀναστὰς ἔλεγε τῷδʼ ἐναντία,</l>
<l n="935">μορφῇ μὲν οὐκ εὐωπός, ἀνδρεῖος δʼ ἀνήρ,</l>
<l n="936">ὀλιγάκις ἄστυ κἀγορᾶς χραίνων κύκλον,</l>
<l n="937">αὐτουργός — οἵπερ καὶ μόνοι σῴζουσι γῆν — </l>
<l n="938">ξυνετὸς δέ, χωρεῖν ὁμόσε τοῖς λόγοις θέλων,</l>
<l n="939">ἀκέραιος, ἀνεπίπληκτον ἠσκηκὼς βίον·</l>
<l n="940">ὃς εἶπʼ Ὀρέστην παῖδα τὸν Ἀγαμέμνονος</l>
<l n="941">στεφανοῦν, ὃς ἠθέλησε τιμωρεῖν πατρί,</l>
<l n="942">κακὴν γυναῖκα κἄθεον κατακτανών,</l>
<l n="943">ἣ κεῖνʼ ἀφῄρει, μήθʼ ὁπλίζεσθαι χέρα</l>
<l n="944">μήτε στρατεύειν ἐκλιπόντα δώματα,</l>
<l n="945">εἰ τἄνδον οἰκουρήμαθʼ οἱ λελειμμένοι</l>
<l n="946">φθείρουσιν, ἀνδρῶν εὔνιδας λωβώμενοι.</l>
<l n="947">καὶ τοῖς γε χρηστοῖς εὖ λέγειν ἐφαίνετο.</l>
<milestone ed="p" n="931" unit="card"/>
<l n="948">
<milestone ed="P" unit="para"/>κοὐδεὶς ἔτʼ εἶπε. σὸς δʼ ἐπῆλθε σύγγονος,</l>
<l n="949">ἔλεξε δʼ· ὦ γῆν Ἰνάχου κεκτημένοι,</l>
<l n="950">
<del>πάλαι Πελασγοί, Δαναΐδαι δεύτερον,</del>
</l>
<l n="951">ὑμῖν ἀμύνων οὐδὲν ἧσσον ἢ πατρὶ</l>
<l n="952">ἔκτεινα μητέρʼ. εἰ γὰρ ἀρσένων φόνος</l>
<l n="953">ἔσται γυναιξὶν ὅσιος, οὐ φθάνοιτʼ ἔτʼ ἂν</l>
<l n="954">θνῄσκοντες, ἢ γυναιξὶ δουλεύειν χρεών·</l>
<l n="955">τοὐναντίον δὲ δράσετʼ ἢ δρᾶσαι χρεών.</l>
<l n="956">νῦν μὲν γὰρ ἡ προδοῦσα λέκτρʼ ἐμοῦ πατρὸς</l>
<l n="957">τέθνηκεν· εἰ δὲ δὴ κατακτενεῖτʼ ἐμέ,</l>
<l n="958">ὁ νόμος ἀνεῖται, κοὐ φθάνοι θνῄσκων τις ἄν·</l>
<l n="959">ὡς τῆς γε τόλμης οὐ σπάνις γενήσεται.</l>
<l n="960">
<milestone ed="P" unit="para"/>ἀλλʼ οὐκ ἔπειθʼ ὅμιλον, εὖ δοκῶν λέγειν.</l>
<l n="961">νικᾷ δʼ ἐκεῖνος ὁ κακὸς ἐν πλήθει λέγων,</l>
<l n="962">ὃς ἠγόρευσε σύγγονον σέ τε κτανεῖν.</l>
<l n="963">μόλις δʼ ἔπεισε μὴ πετρουμένους θανεῖν</l>
<l n="964">τλήμων Ὀρέστης· αὐτόχειρι δὲ σφαγῇ</l>
<l n="965">ὑπέσχετʼ ἐν τῇδʼ ἡμέρᾳ λείψειν βίον</l>
<l n="966">σὺν σοί. πορεύει δʼ αὐτὸν ἐκκλήτων ἄπο</l>
<l n="967">Πυλάδης δακρύων· σὺν δʼ ὁμαρτοῦσιν φίλοι</l>
<l n="968">κλαίοντες, οἰκτίροντες· ἔρχεται δέ σοι</l>
<l n="969">πικρὸν θέαμα καὶ πρόσοψις ἀθλία.</l>
<l n="970">ἀλλʼ εὐτρέπιζε φάσγανʼ ἢ βρόχον δέρῃ·</l>
<l n="971">ὡς δεῖ λιπεῖν σε φέγγος· ἡ εὐγένεια δὲ</l>
<l n="972">οὐδέν σʼ ἐπωφέλησεν, οὐδʼ ὁ Πύθιος</l>
<l n="973">τρίποδα καθίζων Φοῖβος, ἀλλʼ ἀπώλεσεν.</l>
</sp>
<sp>
<speaker>
<del>Χορός</del>
</speaker>
<l n="974">ὦ δυστάλαινα παρθένʼ, ὡς ξυνηρεφὲς</l>
<l n="975">πρόσωπον εἰς γῆν σὸν βαλοῦσʼ ἄφθογγος εἶ,</l>
<l n="976">ὡς εἰς στεναγμοὺς καὶ γόους δραμουμένη.]</l>
<milestone ed="p" n="960" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Ἠλέκτρα</speaker>
<l n="977">κατάρχομαι στεναγμόν, ὦ Πελασγία,</l>
<l n="978">τιθεῖσα λευκὸν ὄνυχα διὰ παρηίδων,</l>
<l n="979">αἱματηρὸν ἄταν,</l>
<l n="980">κτύπον τε κρατός, ὃν ἔλαχʼ ἁ κατὰ χθονὸς</l>
<l n="981">νερτέρων Περσέφασσα καλλίπαις θεά.</l>
<l n="982">ἰαχείτω δὲ γᾶ Κυκλωπία,</l>
<l n="983">σίδαρον ἐπὶ κάρα τιθεῖσα κούριμον,</l>
<l n="984">πήματʼ οἴκων.</l>
<l n="985">ἔλεος ἔλεος ὅδʼ ἔρχεται</l>
<l n="986">τῶν θανουμένων ὕπερ,</l>
<l n="987">στρατηλατᾶν Ἑλλάδος ποτʼ ὄντων.</l>
</sp>
<milestone ed="p" n="971" unit="card"/>
</div>
<div type="antistrophe" n="1">
<sp>
<speaker>Ἠλέκτρα</speaker>
<l n="988">βέβακε γὰρ βέβακεν, οἴχεται τέκνων</l>
<l n="989">πρόπασα γέννα Πέλοπος ὅ τʼ ἐπὶ μακαρίοις</l>
<l n="990">ζῆλος ὤν ποτʼ οἴκοις·</l>
<l n="991">φθόνος νιν εἷλε θεόθεν, ἅ τε δυσμενὴς</l>
<l n="992">φοινία ψῆφος ἐν πολίταις.</l>
<l n="993">ἰὼ ἰώ, πανδάκρυτʼ ἐφαμέρων</l>
<l n="994">ἔθνη πολύπονα, λεύσσεθʼ, ὡς παρʼ ἐλπίδας</l>
<l n="995">μοῖρα βαίνει.</l>
<l n="996">ἕτερα δʼ ἕτερος ἀμείβεται</l>
<l n="997">πήματʼ ἐν χρόνῳ μακρῷ·</l>
<l n="998">βροτῶν δʼ ὁ πᾶς ἀστάθμητος αἰών.</l>
</sp>
<milestone ed="p" n="982" unit="card"/>
</div>
<div type="epode">
<sp>
<speaker>Ἠλέκτρα</speaker>
<l n="999">μόλοιμι τὰν οὐρανοῦ</l>
<l n="1000">μέσον χθονός <add>τε</add> τεταμέναν</l>
<l n="1001">αἰωρήμασι πέτραν,</l>
<l n="1002">ἁλύσεσιν χρυσέαισι φερομέναν δίναισι,</l>
<l n="1003">βῶλον ἐξ Ὀλύμπου,</l>
<l n="1004">ἵνʼ ἐν θρήνοισιν ἀναβοάσω</l>
<l n="1005">γέροντι πατρὶ Ταντάλῳ</l>
<l n="1006">ὃς ἔτεκεν ἔτεκε γενέτορας ἐμέθεν δόμων,</l>
<l n="1007">οἳ κατεῖδον ἄτας,</l>
<l n="1008">ποτανὸν μὲν δίωγμα πώλων</l>
<l n="1009">τεθριπποβάμονι στόλῳ Πέλοψ ὅτε</l>
<l n="1010">πελάγεσι διεδίφρευσε, Μυρτίλου φόνον</l>
<l n="1011">δικὼν ἐς οἶδμα πόντου,</l>
<l n="1012">λευκοκύμοσιν</l>
<l n="1013">πρὸς Γεραιστίαις</l>
<l n="1014">ποντίων σάλων</l>
<l n="1015">ᾐόσιν ἁρματεύσας.</l>
<l n="1016">ὅθεν δόμοισι τοῖς ἐμοῖς</l>
<l n="1017">ἦλθʼ ἀρὰ πολύστονος,</l>
<l n="1018">λόχευμα ποιμνίοισι Μαιάδος τόκου,</l>
<l n="1019">τὸ χρυσόμαλλον ἀρνὸς ὁπότʼ</l>
<l n="1020">ἐγένετο τέρας ὀλοὸν ὀλοὸν</l>
<l n="1021">Ἀτρέος ἱπποβώτα·</l>
<l n="1022">ὅθεν Ἔρις τό τε πτερωτὸν</l>
<l n="1023">ἁλίου μετέβαλεν ἅρμα,</l>
<l n="1024">τὰν πρὸς ἑσπέραν κέλευθον</l>
<l n="1025">οὐρανοῦ προσαρμόσα-</l>
<l n="1026">σα μονόπωλον ἐς Ἀῶ,</l>
<l n="1027">ἑπταπόρου τε δράμημα Πελειάδος</l>
<l n="1028">εἰς ὁδὸν ἄλλαν Ζεὺς μεταβάλλει,</l>
<l n="1029">τῶνδέ τʼ ἀμείβει  <gap/> θανάτους θανά-</l>
<l n="1030">των τά τʼ ἐπώνυμα δεῖπνα Θυέστου</l>
<l n="1031">λέκτρα τε Κρήσσας Ἀερόπας δολί-</l>
<l n="1032">ας δολίοισι γάμοις· τὰ πανύστατα δʼ</l>
<l n="1033">εἰς ἐμὲ καὶ γενέταν ἐμὸν ἤλυθε</l>
<l n="1034">δόμων πολυπόνοις ἀνάγκαις.</l>
</sp>
<milestone ed="p" n="1013" unit="card"/>
</div>
</div>
<div type="episode">
<div type="anapests">
<sp>
<speaker>Χορός</speaker>
<l n="1035">καὶ μὴν ὅδε σὸς σύγγονος ἕρπει</l>
<l n="1036">ψήφῳ θανάτου κατακυρωθείς,</l>
<l n="1037">ὅ τε πιστότατος πάντων Πυλάδης,</l>
<l n="1038">ἰσάδελφος ἀνήρ, ἰθύνων</l>
<l n="1039">νοσερὸν κῶλον <del>Ὀρέστου</del>,</l>
<l n="1040">ποδὶ κηδοσύνῳ παράσειρος.</l>
<milestone ed="p" n="1018" unit="card"/>
</sp>
<sp>
<speaker>Ἠλέκτρα</speaker>
<l n="1041">οἲ ἐγώ· πρὸ τύμβου γάρ σʼ ὁρῶσʼ ἀναστένω,</l>
<l n="1042">ἀδελφέ, καὶ πάροιθε νερτέρου πυρᾶς.</l>
<l n="1043">οἲ ἐγὼ μάλʼ αὖθις· ὥς σʼ ἰδοῦσʼ ἐν ὄμμασιν</l>
<l n="1044">πανυστάτην πρόσοψιν ἐξέστην φρενῶν.</l>
</sp>
<sp>
<speaker>Ὀρέστης</speaker>
<l n="1045">οὐ σῖγʼ ἀφεῖσα τοὺς γυναικείους γόους</l>
<l n="1046">στέρξεις τὰ κρανθέντʼ; οἰκτρὰ μὲν τάδʼ, ἀλλʼ ὅμως</l>
<l n="1047">
<del>φέρειν σʼ ἀνάγκη τὰς παρεστώσας τύχας</del>.</l>
</sp>
<sp>
<speaker>Ἠλέκτρα</speaker>
<l n="1048">καὶ πῶς σιωπῶ; φέγγος εἰσορᾶν θεοῦ</l>
<l n="1049">τόδʼ οὐκέθʼ ἡμῖν τοῖς ταλαιπώροις μέτα.</l>
</sp>
<sp>
<speaker>Ὀρέστης</speaker>
<l n="1050">σὺ μή μʼ ἀπόκτεινʼ· ἅλις ὑπʼ Ἀργείας χερὸς</l>
<l n="1051">τέθνηχʼ ὁ τλήμων· τὰ δὲ παρόντʼ ἔα κακά.</l>
</sp>
<sp>
<speaker>Ἠλέκτρα</speaker>
<l n="1052">ὦ μέλεος ἥβης σῆς, Ὀρέστα, καὶ πότμου</l>
<l n="1053">θανάτου τʼ ἀώρου. ζῆν ἐχρῆν σʼ, ὅτʼ οὐκέτʼ εἶ.</l>
</sp>
<sp>
<speaker>Ὀρέστης</speaker>
<l n="1054">μὴ πρὸς θεῶν μοι περιβάλῃς ἀνανδρίαν,</l>
<l n="1055">ἐς δάκρυα πορθμεύουσʼ ὑπομνήσει κακῶν.</l>
</sp>
<sp>
<speaker>Ἠλέκτρα</speaker>
<l n="1056">θανούμεθʼ· οὐχ οἷόν τε μὴ στένειν κακά.</l>
<l n="1057">πᾶσιν γὰρ οἰκτρὸν ἡ φίλη ψυχὴ βροτοῖς.</l>
</sp>
<sp>
<speaker>Ὀρέστης</speaker>
<l n="1058">τόδʼ ἦμαρ ἡμῖν κύριον· δεῖ δʼ ἢ βρόχους</l>
<l n="1059">ἅπτειν κρεμαστοὺς ἢ ξίφος θήγειν χερί.</l>
</sp>
<sp>
<speaker>Ἠλέκτρα</speaker>
<l n="1060">σύ νύν μʼ, ἀδελφέ, μή τις Ἀργείων κτάνῃ</l>
<l n="1061">ὕβρισμα θέμενος τὸν Ἀγαμέμνονος γόνον.</l>
</sp>
<sp>
<speaker>Ὀρέστης</speaker>
<l n="1062">ἅλις τὸ μητρὸς αἷμʼ ἔχω· σὲ δʼ οὐ κτενῶ,</l>
<l n="1063">ἀλλʼ αὐτόχειρι θνῇσχʼ ὅτῳ βούλῃ τρόπῳ.</l>
</sp>
<sp>
<speaker>Ἠλέκτρα</speaker>
<l n="1064">ἔσται τάδʼ· οὐδὲν σοῦ ξίφους λελείψομαι.</l>
<l n="1065">ἀλλʼ ἀμφιθεῖναι σῇ δέρῃ θέλω χέρας.</l>
</sp>
<sp>
<speaker>Ὀρέστης</speaker>
<l n="1066">τέρπου κενὴν ὄνησιν, εἰ τερπνὸν τόδε</l>
<l n="1067">θανάτου πέλας βεβῶσι, περιβαλεῖν χέρας.</l>
</sp>
<sp>
<speaker>Ἠλέκτρα</speaker>
<l n="1068">ὦ φίλτατʼ, ὦ ποθεινὸν ἥδιστόν τʼ ἔχων</l>
<l n="1069">τῆς σῆς ἀδελφῆς ὄνομα καὶ ψυχὴν μίαν.</l>
</sp>
<sp>
<speaker>Ὀρέστης</speaker>
<l n="1070">ἔκ τοί με τήξεις· καί σʼ ἀμείψασθαι θέλω</l>
<l n="1071">φιλότητι χειρῶν. τί γὰρ ἔτʼ αἰδοῦμαι τάλας;</l>
<l n="1072">ὦ στέρνʼ ἀδελφῆς, ὦ φίλον πρόσπτυγμʼ ἐμόν,</l>
<l n="1073">τάδʼ ἀντὶ παίδων καὶ γαμηλίου λέχους — </l>
<l n="1074">
<del>προσφθέγματʼ ἀμφοῖν τοῖς ταλαιπώροις πάρα</del>.</l>
</sp>
<sp>
<speaker>Ἠλέκτρα</speaker>
<l n="1075">φεῦ·</l>
<l n="1076">πῶς ἂν ξίφος νὼ ταὐτόν, εἰ θέμις, κτάνοι</l>
<l n="1077">καὶ μνῆμα δέξαιθʼ ἕν, κέδρου τεχνάσματα;</l>
</sp>
<sp>
<speaker>Ὀρέστης</speaker>
<l n="1078">ἥδιστʼ ἂν εἴη ταῦθʼ· ὁρᾷς δὲ δὴ φίλων</l>
<l n="1079">ὡς ἐσπανίσμεθʼ, ὥστε κοινωνεῖν τάφου.</l>
</sp>
<sp>
<speaker>Ἠλέκτρα</speaker>
<l n="1080">οὐδʼ εἶφʼ ὑπὲρ σοῦ, μὴ θανεῖν σπουδὴν ἔχων,</l>
<l n="1081">Μενέλαος ὁ κακός, ὁ προδότης τοὐμοῦ πατρός;</l>
</sp>
<sp>
<speaker>Ὀρέστης</speaker>
<l n="1082">οὐδʼ ὄμμʼ ἔδειξεν, ἀλλʼ ἐπὶ σκήπτροις ἔχων</l>
<l n="1083">τὴν ἐλπίδʼ, εὐλαβεῖτο μὴ σῴζειν φίλους.</l>
<l n="1084">ἀλλʼ εἶʼ ὅπως γενναῖα καὶ Ἀγαμέμνονος</l>
<l n="1085">δράσαντε κατθανούμεθʼ ἀξιώτατα.</l>
<l n="1086">κἀγὼ μὲν εὐγένειαν ἀποδείξω πόλει,</l>
<l n="1087">παίσας πρὸς ἧπαρ φασγάνῳ· σὲ δʼ αὖ χρεὼν</l>
<l n="1088">ὅμοια πράσσειν τοῖς ἐμοῖς τολμήμασιν.</l>
<l n="1089">
<milestone ed="P" unit="para"/>Πυλάδη, σὺ δʼ ἡμῖν τοῦ φόνου γενοῦ βραβεύς,</l>
<l n="1090">καὶ κατθανόντοιν εὖ περίστειλον δέμας</l>
<l n="1091">θάψον τε κοινῇ πρὸς πατρὸς τύμβον φέρων.</l>
<l n="1092">καὶ χαῖρʼ· ἐπʼ ἔργον δʼ, ὡς ὁρᾷς, πορεύομαι.</l>
<milestone ed="p" n="1069" unit="card"/>
</sp>
<sp>
<speaker>Πυλάδης</speaker>
<l n="1093">ἐπίσχες. ἓν μὲν πρῶτά σοι μομφὴν ἔχω,</l>
<l n="1094">εἰ ζῆν με χρῄζειν σοῦ θανόντος ἤλπισας.</l>
</sp>
<sp>
<speaker>Ὀρέστης</speaker>
<l n="1095">τί γὰρ προσήκει κατθανεῖν σʼ ἐμοῦ μέτα;</l>
</sp>
<sp>
<speaker>Πυλάδης</speaker>
<l n="1096">ἤρου; τί δὲ ζῆν σῆς ἑταιρίας ἄτερ;</l>
</sp>
<sp>
<speaker>Ὀρέστης</speaker>
<l n="1097">οὐκ ἔκτανες σὴν μητέρʼ, ὡς ἐγὼ τάλας.</l>
</sp>
<sp>
<speaker>Πυλάδης</speaker>
<l n="1098">σὺν σοί γε κοινῇ· ταὐτὰ καὶ πάσχειν με δεῖ.</l>
</sp>
<sp>
<speaker>Ὀρέστης</speaker>
<l n="1099">ἀπόδος τὸ σῶμα πατρί, μὴ σύνθνῃσκέ μοι.</l>
<l n="1100">σοὶ μὲν γὰρ ἔστι πόλις, ἐμοὶ δʼ οὐκ ἔστι δή,</l>
<l n="1101">καὶ δῶμα πατρὸς καὶ μέγας πλούτου λιμήν.</l>
<l n="1102">γάμων δὲ τῆς μὲν δυσπότμου τῆσδʼ ἐσφάλης,</l>
<l n="1103">ἥν σοι κατηγγύησʼ ἑταιρίαν σέβων·</l>
<l n="1104">σὺ δʼ ἄλλο λέκτρον παιδοποίησαι λαβών,</l>
<l n="1105">κῆδος δὲ τοὐμὸν καὶ σὸν οὐκέτʼ ἔστι δή.</l>
<l n="1106">ἀλλʼ, ὦ ποθεινὸν ὄμμʼ ὁμιλίας ἐμῆς,</l>
<l n="1107">χαῖρʼ· οὐ γὰρ ἡμῖν ἔστι τοῦτο, σοί γε μήν·</l>
<l n="1108">οἱ γὰρ θανόντες χαρμάτων τητώμεθα.</l>
</sp>
<sp>
<speaker>Πυλάδης</speaker>
<l n="1109">ἦ πολὺ λέλειψαι τῶν ἐμῶν βουλευμάτων.</l>
<l n="1110">μήθʼ αἷμά μου δέξαιτο κάρπιμον πέδον,</l>
<l n="1111">μὴ λαμπρὸς αἰθήρ, εἴ σʼ ἐγὼ προδούς ποτε</l>
<l n="1112">ἐλευθερώσας τοὐμὸν ἀπολίποιμι σέ.</l>
<l n="1113">καὶ συγκατέκτανον γάρ, οὐκ ἀρνήσομαι,</l>
<l n="1114">καὶ πάντʼ ἐβούλευσʼ ὧν σὺ νῦν τίνεις δίκας·</l>
<l n="1115">καὶ ξυνθανεῖν οὖν δεῖ με σοὶ καὶ τῇδʼ ὁμοῦ.</l>
<l n="1116">ἐμὴν γὰρ αὐτήν, ἧς <add>γε</add> λέχος ἐπῄνεσα,</l>
<l n="1117">κρίνω δάμαρτα· τί γὰρ ἐρῶ κἀγώ ποτε</l>
<l n="1118">γῆν Δελφίδʼ ἐλθὼν Φωκέων ἀκρόπτολιν,</l>
<l n="1119">ὃς πρὶν μὲν ὑμᾶς δυστυχεῖν φίλος παρῆ,</l>
<l n="1120">νῦν δʼ οὐκέτʼ εἰμὶ δυστυχοῦντί σοι φίλος;</l>
<l n="1121">οὐκ ἔστιν. ἀλλὰ ταῦτα μὲν κἀμοὶ μέλει·</l>
<l n="1122">ἐπεὶ δὲ κατθανούμεθʼ, ἐς κοινοὺς λόγους</l>
<l n="1123">ἔλθωμεν, ὡς ἂν Μενέλεως συνδυστυχῇ.</l>
</sp>
<sp>
<speaker>Ὀρέστης</speaker>
<l n="1124">ὦ φίλτατʼ, εἰ γὰρ τοῦτο κατθάνοιμʼ ἰδών.</l>
</sp>
<sp>
<speaker>Πυλάδης</speaker>
<l n="1125">πιθοῦ νυν, ἄμμεινόν τε φασγάνου τομάς.</l>
</sp>
<sp>
<speaker>Ὀρέστης</speaker>
<l n="1126">μενῶ, τὸν ἐχθρὸν εἴ τι τιμωρήσομαι.</l>
</sp>
<sp>
<speaker>Πυλάδης</speaker>
<l n="1127">σίγα νυν· ὡς γυναιξὶ πιστεύω βραχύ.</l>
</sp>
<sp>
<speaker>Ὀρέστης</speaker>
<l n="1128">μηδὲν τρέσῃς τάσδʼ· ὡς πάρεισʼ ἡμῖν φίλαι.</l>
<milestone ed="p" n="1105" unit="card"/>
</sp>
<sp>
<speaker>Πυλάδης</speaker>
<l n="1129">Ἑλένην κτάνωμεν, Μενέλεῳ λύπην πικράν.</l>
</sp>
<sp>
<speaker>Ὀρέστης</speaker>
<l n="1130">πῶς; τὸ γὰρ ἕτοιμον ἔστιν, εἴ γʼ ἔσται καλῶς.</l>
</sp>
<sp>
<speaker>Πυλάδης</speaker>
<l n="1131">σφάξαντες. ἐν δόμοις δὲ κρύπτεται σέθεν.</l>
</sp>
<sp>
<speaker>Ὀρέστης</speaker>
<l n="1132">μάλιστα· καὶ δὴ πάντʼ ἀποσφραγίζεται.</l>
</sp>
<sp>
<speaker>Πυλάδης</speaker>
<l n="1133">ἀλλʼ οὐκέθʼ, Ἅιδην νυμφίον κεκτημένη.</l>
</sp>
<sp>
<speaker>Ὀρέστης</speaker>
<l n="1134">καὶ πῶς; ἔχει γὰρ βαρβάρους ὀπάονας.</l>
</sp>
<sp>
<speaker>Πυλάδης</speaker>
<l n="1135">τίνας; Φρυγῶν γὰρ οὐδένʼ ἂν τρέσαιμʼ ἐγώ.</l>
</sp>
<sp>
<speaker>Ὀρέστης</speaker>
<l n="1136">οἵους ἐνόπτρων καὶ μύρων ἐπιστάτας.</l>
</sp>
<sp>
<speaker>Πυλάδης</speaker>
<l n="1137">τρυφὰς γὰρ ἥκει δεῦρʼ ἔχουσα Τρωικάς;</l>
</sp>
<sp>
<speaker>Ὀρέστης</speaker>
<l n="1138">ὥσθʼ Ἑλλὰς αὐτῇ σμικρὸν οἰκητήριον.</l>
</sp>
<sp>
<speaker>Πυλάδης</speaker>
<l n="1139">οὐδὲν τὸ δοῦλον πρὸς τὸ μὴ δοῦλον γένος.</l>
</sp>
<sp>
<speaker>Ὀρέστης</speaker>
<l n="1140">καὶ μὴν τόδʼ ἔρξας δὶς θανεῖν οὐχ ἅζομαι.</l>
</sp>
<sp>
<speaker>Πυλάδης</speaker>
<l n="1141">ἀλλʼ οὐδʼ ἐγὼ μήν, σοί γε τιμωρούμενος.</l>
</sp>
<sp>
<speaker>Ὀρέστης</speaker>
<l n="1142">τὸ πρᾶγμα δήλου καὶ πέραινʼ, ὅπως λέγεις.</l>
</sp>
<sp>
<speaker>Πυλάδης</speaker>
<l n="1143">ἔσιμεν ἐς οἴκους δῆθεν ὡς θανούμενοι.</l>
</sp>
<sp>
<speaker>Ὀρέστης</speaker>
<l n="1144">ἔχω τοσοῦτον, τἀπίλοιπα δʼ οὐκ ἔχω.</l>
</sp>
<sp>
<speaker>Πυλάδης</speaker>
<l n="1145">γόους πρὸς αὐτὴν θησόμεσθʼ ἃ πάσχομεν.</l>
</sp>
<sp>
<speaker>Ὀρέστης</speaker>
<l n="1146">ὥστʼ ἐκδακρῦσαί γʼ ἔνδοθεν κεχαρμένην.</l>
</sp>
<sp>
<speaker>Πυλάδης</speaker>
<l n="1147">καὶ νῷν παρέσται ταῦθʼ ἅπερ κείνῃ τότε.</l>
</sp>
<sp>
<speaker>Ὀρέστης</speaker>
<l n="1148">ἔπειτʼ ἀγῶνα πῶς ἀγωνιούμεθα;</l>
</sp>
<sp>
<speaker>Πυλάδης</speaker>
<l n="1149">κρύπτʼ ἐν πέπλοισι τοισίδʼ ἕξομεν ξίφη.</l>
</sp>
<sp>
<speaker>Ὀρέστης</speaker>
<l n="1150">πρόσθεν δʼ ὀπαδῶν τίς ὄλεθρος γενήσεται;</l>
</sp>
<sp>
<speaker>Πυλάδης</speaker>
<l n="1151">ἐκκλῄσομεν σφᾶς ἄλλον ἄλλοσε στέγης.</l>
</sp>
<sp>
<speaker>Ὀρέστης</speaker>
<l n="1152">καὶ τόν γε μὴ σιγῶντʼ ἀποκτείνειν χρεών.</l>
</sp>
<sp>
<speaker>Πυλάδης</speaker>
<l n="1153">εἶτʼ αὐτὸ δηλοῖ τοὔργον οἷ τείνειν χρεών.</l>
</sp>
<sp>
<speaker>Ὀρέστης</speaker>
<l n="1154">Ἑλένην φονεύειν· μανθάνω τὸ σύμβολον.</l>
</sp>
<sp>
<speaker>Πυλάδης</speaker>
<l n="1155">ἔγνως· ἄκουσον δʼ ὡς καλῶς βουλεύομαι.</l>
<l n="1156">εἰ μὲν γὰρ ἐς γυναῖκα σωφρονεστέραν</l>
<l n="1157">ξίφος μεθεῖμεν, δυσκλεὴς ἂν ἦν φόνος·</l>
<l n="1158">νῦν δʼ ὑπὲρ ἁπάσης Ἑλλάδος δώσει δίκην,</l>
<l n="1159">ὧν πατέρας ἔκτεινʼ, ὧν δʼ ἀπώλεσεν τέκνα,</l>
<l n="1160">νύμφας τʼ ἔθηκεν ὀρφανὰς ξυναόρων.</l>
<l n="1161">ὀλολυγμὸς ἔσται, πῦρ τʼ ἀνάψουσιν θεοῖς,</l>
<l n="1162">σοὶ πολλὰ κἀμοὶ κέδνʼ ἀρώμενοι τυχεῖν,</l>
<l n="1163">κακῆς γυναικὸς οὕνεχʼ αἷμʼ ἐπράξαμεν.</l>
<l n="1164">ὁ μητροφόντης δʼ οὐ καλῇ ταύτην κτανών,</l>
<l n="1165">ἀλλʼ ἀπολιπὼν τοῦτʼ ἐπὶ τὸ βέλτιον πεσῇ,</l>
<l n="1166">Ἑλένης λεγόμενος τῆς πολυκτόνου φονεύς.</l>
<l n="1167">οὐ δεῖ ποτʼ, οὐ δεῖ, Μενέλεων μὲν εὐτυχεῖν,</l>
<l n="1168">τὸν σὸν δὲ πατέρα καὶ σὲ κἀδελφὴν θανεῖν,</l>
<l n="1169">μητέρα τε — ἐῶ τοῦτʼ· οὐ γὰρ εὐπρεπὲς λέγειν — </l>
<l n="1170">δόμους δʼ ἔχειν σοὺς διʼ Ἀγαμέμνονος δόρυ</l>
<l n="1171">λαβόντα νύμφην· μὴ γὰρ οὖν ζῴην ἔτι,</l>
<l n="1172">ἢν μὴ ʼπʼ ἐκείνῃ φάσγανον σπασώμεθα.</l>
<l n="1173">ἢν δʼ οὖν τὸν Ἑλένης μὴ κατάσχωμεν φόνον,</l>
<l n="1174">πρήσαντες οἴκους τούσδε κατθανούμεθα.</l>
<l n="1175">ἑνὸς γὰρ οὐ σφαλέντες ἕξομεν κλέος,</l>
<l n="1176">καλῶς θανόντες ἢ καλῶς σεσῳσμένοι.</l>
</sp>
<sp>
<speaker>Χορός</speaker>
<l n="1177">πάσαις γυναιξὶν ἀξία στυγεῖν ἔφυ</l>
<l n="1178">ἡ Τυνδαρὶς παῖς, ἣ κατῄσχυνεν γένος.</l>
<milestone ed="p" n="1155" unit="card"/>
</sp>
<sp>
<speaker>Ὀρέστης</speaker>
<l n="1179">φεῦ·</l>
<l n="1180">οὐκ ἔστιν οὐδὲν κρεῖσσον ἢ φίλος σαφής,</l>
<l n="1181">οὐ πλοῦτος, οὐ τυραννίς· ἀλόγιστον δέ τι</l>
<l n="1182">τὸ πλῆθος ἀντάλλαγμα γενναίου φίλου.</l>
<l n="1183">σὺ γὰρ τά τʼ εἰς Αἴγισθον ἐξηῦρες κακὰ</l>
<l n="1184">καὶ πλησίον παρῆσθα κινδύνων ἐμοί,</l>
<l n="1185">νῦν τʼ αὖ δίδως μοι πολεμίων τιμωρίαν</l>
<l n="1186">κοὐκ ἐκποδὼν εἶ — παύσομαί σʼ αἰνῶν, ἐπεὶ</l>
<l n="1187">βάρος τι κἀν τῷδʼ ἐστίν, αἰνεῖσθαι λίαν.</l>
<l n="1188">ἐγὼ δὲ πάντως ἐκπνέων ψυχὴν ἐμὴν</l>
<l n="1189">δράσας τι χρῄζω τοὺς ἐμοὺς ἐχθροὺς θανεῖν,</l>
<l n="1190">ἵνʼ ἀνταναλώσω μὲν οἵ με προύδοσαν,</l>
<l n="1191">στένωσι δʼ οἵπερ κἄμʼ ἔθηκαν ἄθλιον.</l>
<l n="1192">Ἀγαμέμνονός τοι παῖς πέφυχʼ, ὃς Ἑλλάδος</l>
<l n="1193">ἦρξʼ ἀξιωθείς, οὐ τύραννος, ἀλλʼ ὅμως</l>
<l n="1194">ῥώμην θεοῦ τινʼ ἔσχε· ὃν οὐ καταισχυνῶ</l>
<l n="1195">δοῦλον παρασχὼν θάνατον, ἀλλʼ ἐλευθέρως</l>
<l n="1196">ψυχὴν ἀφήσω, Μενέλεων δὲ τείσομαι.</l>
<l n="1197">ἑνὸς γὰρ εἰ λαβοίμεθʼ, εὐτυχοῖμεν ἄν,</l>
<l n="1198">εἴ ποθεν ἄελπτος παραπέσοι σωτηρία</l>
<l n="1199">κτανοῦσι μὴ θανοῦσιν· εὔχομαι τάδε.</l>
<l n="1200">ὃ βούλομαι γάρ, ἡδὺ καὶ διὰ στόμα</l>
<l n="1201">πτηνοῖσι μύθοις ἀδαπάνως τέρψαι φρένα.</l>
</sp>
<sp>
<speaker>Ἠλέκτρα</speaker>
<l n="1202">ἐγώ, κασίγνητʼ, αὐτὸ τοῦτʼ ἔχειν δοκῶ,</l>
<l n="1203">σωτηρίαν σοὶ τῷδέ τʼ ἐκ τρίτων τʼ ἐμοί.</l>
</sp>
<sp>
<speaker>Ὀρέστης</speaker>
<l n="1204">θεοῦ λέγεις πρόνοιαν. ἀλλὰ ποῦ τόδε;</l>
<l n="1205">ἐπεὶ τὸ συνετόν γʼ οἶδα σῇ ψυχῇ παρόν.</l>
</sp>
<sp>
<speaker>Ἠλέκτρα</speaker>
<l n="1206">ἄκουε δή νυν· καὶ σὺ δεῦρο νοῦν ἔχε.</l>
</sp>
<sp>
<speaker>Ὀρέστης</speaker>
<l n="1207">λέγʼ· ὡς τὸ μέλλειν ἀγάθʼ ἔχει τινʼ ἡδονήν.</l>
</sp>
<sp>
<speaker>Ἠλέκτρα</speaker>
<l n="1208">Ἑλένης κάτοισθα θυγατέρʼ; εἰδότʼ ἠρόμην.</l>
</sp>
<sp>
<speaker>Ὀρέστης</speaker>
<l n="1209">οἶδʼ, ἣν ἔθρεψεν Ἑρμιόνην μήτηρ ἐμή.</l>
</sp>
<sp>
<speaker>Ἠλέκτρα</speaker>
<l n="1210">αὕτη βέβηκε πρὸς Κλυταιμήστρας τάφον.</l>
</sp>
<sp>
<speaker>Ὀρέστης</speaker>
<l n="1211">τί χρῆμα δράσουσʼ; ὑποτίθης τίνʼ ἐλπίδα;</l>
</sp>
<sp>
<speaker>Ἠλέκτρα</speaker>
<l n="1212">χοὰς κατασπείσουσʼ ὑπὲρ μητρὸς τάφῳ.</l>
</sp>
<sp>
<speaker>Ὀρέστης</speaker>
<l n="1213">καὶ δὴ τί μοι τοῦτʼ εἶπας ἐς σωτηρίαν;</l>
</sp>
<sp>
<speaker>Ἠλέκτρα</speaker>
<l n="1214">ξυλλάβεθʼ ὅμηρον τήνδʼ, ὅταν στείχῃ πάλιν.</l>
</sp>
<sp>
<speaker>Ὀρέστης</speaker>
<l n="1215">τίνος τόδʼ εἶπας φάρμακον τρισσοῖς φίλοις;</l>
</sp>
<sp>
<speaker>Ἠλέκτρα</speaker>
<l n="1216">Ἑλένης θανούσης, ἤν τι Μενέλεώς σε δρᾷ</l>
<l n="1217">ἢ τόνδε κἀμέ — πᾶν γὰρ ἓν φίλον τόδε — </l>
<l n="1218">λέγʼ ὡς φονεύσεις Ἑρμιόνην· ξίφος δὲ χρὴ</l>
<l n="1219">δέρῃ πρὸς αὐτῇ παρθένου σπάσαντʼ ἔχειν.</l>
<l n="1220">κἂν μέν σε σῴζῃ μὴ θανεῖν χρῄζων κόρην</l>
<l n="1221">Ἑλένης Μενέλεως πτῶμʼ ἰδὼν ἐν αἵματι,</l>
<l n="1222">μέθες πεπᾶσθαι πατρὶ παρθένου δέμας·</l>
<l n="1223">ἢν δʼ ὀξυθύμου μὴ κρατῶν φρονήματος</l>
<l n="1224">κτείνῃ σε, καὶ σὺ σφάζε παρθένου δέρην.</l>
<l n="1225">καί νιν δοκῶ, τὸ πρῶτον ἢν πολὺς παρῇ,</l>
<l n="1226">χρόνῳ μαλάξειν σπλάγχνον· οὔτε γὰρ θρασὺς</l>
<l n="1227">οὔτʼ ἄλκιμος πέφυκε. τήνδʼ ἡμῖν ἔχω</l>
<l n="1228">σωτηρίας ἔπαλξιν. εἴρηται λόγος.</l>
<milestone ed="p" n="1204" unit="card"/>
</sp>
<sp>
<speaker>Ὀρέστης</speaker>
<l n="1229">ὦ τὰς φρένας μὲν ἄρσενας κεκτημένη,</l>
<l n="1230">τὸ σῶμα δʼ ἐν γυναιξὶ θηλείαις πρέπον,</l>
<l n="1231">ὡς ἀξία ζῆν μᾶλλον ἢ θανεῖν ἔφυς.</l>
<l n="1232">Πυλάδη, τοιαύτης ἆρʼ ἁμαρτήσῃ τάλας</l>
<l n="1233">γυναικὸς ἢ ζῶν μακάριον κτήσῃ λέχος.</l>
</sp>
<sp>
<speaker>Πυλάδης</speaker>
<l n="1234">εἰ γὰρ γένοιτο, Φωκέων δʼ ἔλθοι πόλιν</l>
<l n="1235">καλοῖσιν ὑμεναίοισιν ἀξιουμένη.</l>
</sp>
<sp>
<speaker>Ὀρέστης</speaker>
<l n="1236">ἥξει δʼ ἐς οἴκους Ἑρμιόνη τίνος χρόνου;</l>
<l n="1237">ὡς τἄλλα γʼ εἶπας, εἴπερ εὐτυχήσομεν,</l>
<l n="1238">κάλλισθʼ, ἑλόντες σκύμνον ἀνοσίου πατρός.</l>
</sp>
<sp>
<speaker>Ἠλέκτρα</speaker>
<l n="1239">καὶ δὴ πέλας νιν δωμάτων εἶναι δοκῶ·</l>
<l n="1240">τοῦ γὰρ χρόνου τὸ μῆκος αὐτὸ συντρέχει.</l>
</sp>
<sp>
<speaker>Ὀρέστης</speaker>
<l n="1241">καλῶς· σὺ μέν νυν, σύγγονʼ Ἠλέκτρα, δόμων</l>
<l n="1242">πάρος μένουσα παρθένου δέχου πόδα,</l>
<l n="1243">φύλασσε δʼ ἤν τις, πρὶν τελευτηθῇ φόνος,</l>
<l n="1244">ἢ ξύμμαχός τις ἢ κασίγνητος πατρός,</l>
<l n="1245">ἐλθὼν ἐς οἴκους φθῇ, γέγωνέ τʼ ἐς δόμους,</l>
<l n="1246">ἢ σανίδα παίσασʼ ἢ λόγους πέμψασʼ ἔσω·</l>
<l n="1247">ἡμεῖς δʼ ἔσω στείχοντες ἐπὶ τὸν ἔσχατον</l>
<l n="1248">ἀγῶνʼ ὁπλιζώμεσθα φασγάνῳ χέρας,</l>
<l n="1249">
<del>Πυλάδη· σὺ γὰρ δὴ συμπονεῖς ἐμοὶ πόνους.</del>
</l>
<l n="1250">
<milestone ed="P" unit="para"/>ὦ δῶμα ναίων νυκτὸς ὀρφναίας πάτερ,</l>
<l n="1251">καλεῖ σʼ Ὀρέστης παῖς σὸς ἐπίκουρον μολεῖν</l>
<l n="1252">τοῖς δεομένοισι. διὰ σὲ γὰρ πάσχω τάλας</l>
<l n="1253">ἀδίκως· προδέδομαι δʼ ὑπὸ κασιγνήτου σέθεν,</l>
<l n="1254">δίκαια πράξας· οὗ θέλω δάμαρθʼ ἑλὼν</l>
<l n="1255">κτεῖναι· σὺ δʼ ἡμῖν τοῦδε συλλήπτωρ γενοῦ.</l>
</sp>
<sp>
<speaker>Ἠλέκτρα</speaker>
<l n="1256">ὦ πάτερ, ἱκοῦ δῆτʼ, εἰ κλύεις ἔσω χθονὸς</l>
<l n="1257">τέκνων καλούντων, οἳ σέθεν θνῄσκουσʼ ὕπερ.</l>
</sp>
<sp>
<speaker>Πυλάδης</speaker>
<l n="1258">ὦ συγγένεια πατρὸς ἐμοῦ, κἀμὰς λιτάς,</l>
<l n="1259">Ἀγάμεμνον, εἰσάκουσον· ἔκσῳσον τέκνα.</l>
</sp>
<sp>
<speaker>Ὀρέστης</speaker>
<l n="1260">ἔκτεινα μητέρα — </l>
</sp>
<sp>
<speaker>Ἠλέκτρα</speaker>
<l n="1261">ἡψάμην δʼ ἐγὼ ξίφους — </l>
</sp>
<sp>
<speaker>Πυλάδης</speaker>
<l n="1262">ἐγὼ δʼ † ἐπεβούλευσα † κἀπέλυσʼ ὄκνου — </l>
</sp>
<sp>
<speaker>Ὀρέστης</speaker>
<l n="1263">σοί, πάτερ, ἀρήγων.</l>
</sp>
<sp>
<speaker>Ἠλέκτρα</speaker>
<l n="1264">οὐδʼ ἐγὼ προύδωκά σε.</l>
</sp>
<sp>
<speaker>Πυλάδης</speaker>
<l n="1265">οὔκουν ὀνείδη τάδε κλύων ῥύσῃ τέκνα;</l>
</sp>
<sp>
<speaker>Ὀρέστης</speaker>
<l n="1266">δακρύοις κατασπένδω σε.</l>
</sp>
<sp>
<speaker>Ἠλέκτρα</speaker>
<l n="1267">ἐγὼ δʼ οἴκτοισί γε.</l>
</sp>
<sp>
<speaker>Πυλάδης</speaker>
<l n="1268">παύσασθε, καὶ πρὸς ἔργον ἐξορμώμεθα.</l>
<l n="1269">εἴπερ γὰρ εἴσω γῆς ἀκοντίζουσʼ ἀραί,</l>
<l n="1270">κλύει. σὺ δʼ, ὦ Ζεῦ πρόγονε καὶ Δίκης σέβας,</l>
<l n="1271">δότʼ εὐτυχῆσαι τῷδʼ ἐμοί τε τῇδέ τε·</l>
<l n="1272">τρισσοῖς φίλοις γὰρ εἷς ἀγών, δίκη μία,</l>
<l n="1273">ἢ ζῆν ἅπασιν ἢ — θανεῖν ὀφείλεται.</l>
<milestone ed="p" n="1246" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Ἠλέκτρα</speaker>
<l n="1274">Μυκηνίδες ὦ φίλαι,</l>
<l n="1275">τὰ πρῶτα κατὰ Πελασγὸν ἕδος Ἀργείων.</l>
</sp>
<sp>
<speaker>Χορός</speaker>
<l n="1276">τίνα θροεῖς αὐδάν, πότνια; παραμένει</l>
<l n="1277">γὰρ ἔτι σοι τόδʼ ἐν Δαναϊδῶν πόλει.</l>
</sp>
<sp>
<speaker>Ἠλέκτρα</speaker>
<l n="1278">στῆθʼ αἳ μὲν ὑμῶν τόνδʼ ἁμαξήρη τρίβον,</l>
<l n="1279">αἳ δʼ ἐνθάδʼ ἄλλον οἶμον ἐς φρουρὰν δόμων.</l>
</sp>
<sp>
<speaker>Χορός</speaker>
<l n="1280">τί δέ με τόδε χρέος ἀπύεις;</l>
<l n="1281">ἔνεπέ μοι, φίλα.</l>
</sp>
<sp>
<speaker>Ἠλέκτρα</speaker>
<l n="1282">φόβος ἔχει με μή τις ἐπὶ δώμασι</l>
<l n="1283">σταθεὶς ἐπὶ φοίνιον αἷμα</l>
<l n="1284">πήματα πήμασιν ἐξεύρῃ.</l>
</sp>
<sp>
<speaker>Ἡμίχορος</speaker>
<l n="1285">χωρεῖτʼ, ἐπειγώμεσθʼ· ἐγὼ μὲν οὖν τρίβον</l>
<l n="1286">τόνδʼ ἐκφυλάξω, τὸν πρὸς ἡλίου βολάς.</l>
</sp>
<sp>
<speaker>Ἡμίχορος</speaker>
<l n="1287">καὶ μὴν ἐγὼ τόνδʼ, ὃς πρὸς ἑσπέραν φέρει.</l>
</sp>
<sp>
<speaker>Ἠλέκτρα</speaker>
<l n="1288">δόχμιά νυν κόρας διάφερʼ ὀμμάτων.</l>
</sp>
<sp>
<speaker>Χορός</speaker>
<l n="1289">ἐκεῖθεν ἐνθάδʼ, εἶτα παλινσκοπιὰν</l>
<l n="1290">ἔχομεν, ὡς θροεῖς.</l>
</sp>
<milestone ed="p" n="1266" unit="card"/>
</div>
<div type="antistrophe" n="1">
<sp>
<speaker>Ἠλέκτρα</speaker>
<l n="1291">ἑλίσσετέ νυν βλέφαρα,</l>
<l n="1292">κόραισι δίδοτε πάντα διὰ βοστρύχων.</l>
</sp>
<sp>
<speaker>Ἡμίχορος</speaker>
<l n="1293">ὅδε τις ἐν τρίβῳ <del>προσέρχεται</del>. τίς ὅδʼ ἄρʼ ἀμ-</l>
<l n="1294">φὶ μέλαθρον πολεῖ σὸν ἀγρότας ἀνήρ;</l>
</sp>
<sp>
<speaker>Ἠλέκτρα</speaker>
<l n="1295">ἀπωλόμεσθʼ ἄρʼ, ὦ φίλαι· κεκρυμμένους</l>
<l n="1296">θῆρας ξιφήρεις αὐτίκʼ ἐχθροῖσιν φανεῖ.</l>
</sp>
<sp>
<speaker>Ἡμίχορος</speaker>
<l n="1297">ἄφοβος ἔχε· κενός, ὦ φίλα,</l>
<l n="1298">στίβος ὃν οὐ δοκεῖς.</l>
</sp>
<sp>
<speaker>Ἠλέκτρα</speaker>
<l n="1299">τί δέ; τὸ σὸν βέβαιον ἔτι μοι μένει;</l>
<l n="1300">δὸς ἀγγελίαν ἀγαθάν τινʼ,</l>
<l n="1301">εἰ τάδʼ ἔρημα τὰ πρόσθʼ αὐλᾶς.</l>
</sp>
<sp>
<speaker>Ἡμίχορος</speaker>
<l n="1302">καλῶς τά γʼ ἐνθένδʼ. ἀλλὰ τἀπὶ σοῦ σκόπει·</l>
<l n="1303">ὡς οὔτις ἡμῖν Δαναϊδῶν πελάζεται.</l>
</sp>
<sp>
<speaker>Ἡμίχορος</speaker>
<l n="1304">ἐς ταὐτὸν ἥκεις· καὶ γὰρ οὐδὲ τῇδʼ ὄχλος.</l>
</sp>
<sp>
<speaker>Ἠλέκτρα</speaker>
<l n="1305">φέρε νυν ἐν πύλαισιν ἀκοὰν βάλω.</l>
</sp>
<sp>
<speaker>Χορός</speaker>
<l n="1306">τί μέλλεθʼ οἱ κατʼ οἶκον ἐν ἡσυχίᾳ</l>
<l n="1307">σφάγια φοινίσσειν;</l>
</sp>
<milestone ed="p" n="1286" unit="card"/>
</div>
</div>
<div type="episode">
<div type="lyric">
<sp>
<speaker>Ἠλέκτρα</speaker>
<l n="1308">οὐκ εἰσακούουσʼ· ὦ τάλαινʼ ἐγὼ κακῶν.</l>
<l n="1309">ἆρʼ ἐς τὸ κάλλος ἐκκεκώφηται ξίφη;</l>
<l n="1310">τάχα τις Ἀργείων ἔνοπλος ὁρμήσας</l>
<l n="1311">ποδὶ βοηδρόμῳ μέλαθρα προσμείξει.</l>
<l n="1312">σκέψασθέ νυν ἄμεινον· οὐχ ἕδρας ἀγών·</l>
<l n="1313">ἀλλʼ αἳ μὲν ἐνθάδʼ, αἳ δʼ ἐκεῖσʼ ἑλίσσετε.</l>
</sp>
<sp>
<speaker>Χορός</speaker>
<l n="1314">ἀμείβω κέλευθον σκοποῦσα πάντῃ.</l>
</sp>
<sp>
<speaker>Ἑλένη</speaker>
<l n="1315">ἰὼ Πελασγὸν Ἄργος, ὄλλυμαι κακῶς.</l>
</sp>
<sp>
<speaker>Χορός</speaker>
<l n="1316">— ἠκούσαθʼ; ἅνδρες χεῖρʼ ἔχουσιν ἐν φόνῳ.</l>
<l n="1317">— Ἑλένης τὸ κώκυμʼ ἐστίν, ὡς ἀπεικάσαι.</l>
</sp>
<sp>
<speaker>Ἠλέκτρα</speaker>
<l n="1318">ὦ Διός, ὦ Διὸς ἀέναον κράτος,</l>
<l n="1319">ἔλθʼ ἐπίκουρος ἐμοῖς φίλοισι πάντως.</l>
</sp>
<sp>
<speaker>Ἑλένη</speaker>
<l n="1320">Μενέλαε, θνῄσκω· σὺ δὲ παρών μʼ οὐκ ὠφελεῖς.</l>
<milestone ed="p" n="1302" unit="card"/>
</sp>
<sp>
<speaker>Ἠλέκτρα</speaker>
<l n="1321">φονεύετε, καίνετε,</l>
<l n="1322">ὄλλυτε, δίπτυχα δίστομα φάσγανα</l>
<l n="1323">ἐκ χερὸς ἱέμενοι</l>
<l n="1324">τὰν λιποπάτορα λιπόγαμον, ἃ</l>
<l n="1325">πλείστους ἔκανεν Ἑλλάνων</l>
<l n="1326">δορὶ παρὰ ποταμὸν ὀλομένους,</l>
<l n="1327">ὅθι δάκρυα δάκρυσιν ἔπεσεν</l>
<l n="1328">σιδαρέοισι βέλεσιν ἀμ-</l>
<l n="1329">φὶ τὰς Σκαμάνδρου δίνας.</l>
</sp>
<milestone ed="p" n="1311" unit="card"/>
</div>
<div type="iambic">
<sp>
<speaker>Χορός</speaker>
<l n="1330">σιγᾶτε σιγᾶτʼ· ᾐσθόμην κτύπου τινὸς</l>
<l n="1331">κέλευθον ἐσπεσόντος ἀμφὶ δώματα.</l>
</sp>
<sp>
<speaker>Ἠλέκτρα</speaker>
<l n="1332">ὦ φίλταται γυναῖκες, ἐς μέσον φόνον</l>
<l n="1333">ἥδʼ Ἑρμιόνη πάρεστι· παύσωμεν βοήν.</l>
<l n="1334">στείχει γὰρ ἐσπεσοῦσα δικτύων βρόχους.</l>
<l n="1335">καλὸν τὸ θήραμʼ, ἢν ἁλῷ, γενήσεται.</l>
<l n="1336">πάλιν κατάστηθʼ ἡσύχῳ μὲν ὄμματι,</l>
<l n="1337">χρόᾳ δʼ ἀδήλῳ τῶν δεδραμένων πέρι·</l>
<l n="1338">κἀγὼ σκυθρωποὺς ὀμμάτων ἕξω κόρας,</l>
<l n="1339">ὡς δῆθεν οὐκ εἰδυῖα τἀξειργασμένα.</l>
<l n="1340">ὦ παρθένʼ, ἥκεις τὸν Κλυταιμήστρας τάφον</l>
<l n="1341">στέψασα καὶ σπείσασα νερτέροις χοάς;</l>
</sp>
<sp>
<speaker>Ερμιόνη</speaker>
<l n="1342">ἥκω, λαβοῦσα πρευμένειαν. ἀλλά μοι</l>
<l n="1343">φόβος τις εἰσελήλυθʼ, ἥντινʼ ἐν δόμοις</l>
<l n="1344">τηλουρὸς οὖσα δωμάτων κλύω βοήν.</l>
</sp>
<sp>
<speaker>Ἠλέκτρα</speaker>
<l n="1345">τί δʼ; ἄξιʼ ἡμῖν τυγχάνει στεναγμάτων.</l>
</sp>
<sp>
<speaker>Ερμιόνη</speaker>
<l n="1346">εὔφημος ἴσθι· τί δὲ νεώτερον λέγεις;</l>
</sp>
<sp>
<speaker>Ἠλέκτρα</speaker>
<l n="1347">θανεῖν Ὀρέστην κἄμʼ ἔδοξε τῇδε γῇ.</l>
</sp>
<sp>
<speaker>Ερμιόνη</speaker>
<l n="1348">μὴ δῆτʼ, ἐμοῦ γε συγγενεῖς πεφυκότας.</l>
</sp>
<sp>
<speaker>Ἠλέκτρα</speaker>
<l n="1349">ἄραρʼ· ἀνάγκης δʼ ἐς ζυγὸν καθέσταμεν.</l>
</sp>
<sp>
<speaker>Ερμιόνη</speaker>
<l n="1350">ἦ τοῦδʼ ἕκατι καὶ βοὴ κατὰ στέγας;</l>
</sp>
<sp>
<speaker>Ἠλέκτρα</speaker>
<l n="1351">ἱκέτης γὰρ Ἑλένης γόνασι προσπεσὼν βοᾷ — </l>
</sp>
<sp>
<speaker>Ερμιόνη</speaker>
<l n="1352">τίς; οὐδὲν οἶδα μᾶλλον, ἢν σὺ μὴ λέγῃς.</l>
</sp>
<sp>
<speaker>Ἠλέκτρα</speaker>
<l n="1353">τλήμων Ὀρέστης· μὴ θανεῖν, ἐμοῦ θʼ ὕπερ.</l>
</sp>
<sp>
<speaker>Ερμιόνη</speaker>
<l n="1354">ἐπʼ ἀξίοισί τἄρʼ ἀνευφημεῖ δόμος.</l>
</sp>
<sp>
<speaker>Ἠλέκτρα</speaker>
<l n="1355">περὶ τοῦ γὰρ ἄλλου μᾶλλον ἂν φθέγξαιτό τις;</l>
<l n="1356">ἀλλʼ ἐλθὲ καὶ μετάσχες ἱκεσίας φίλοις,</l>
<l n="1357">σῇ μητρὶ προσπεσοῦσα τῇ μέγʼ ὀλβίᾳ,</l>
<l n="1358">Μενέλαον ἡμᾶς μὴ θανόντας εἰσιδεῖν.</l>
<l n="1359">ἀλλʼ, ὦ τραφεῖσα μητρὸς ἐν χεροῖν ἐμῆς,</l>
<l n="1360">οἴκτιρον ἡμᾶς κἀπικούφισον κακῶν.</l>
<l n="1361">ἴθʼ εἰς ἀγῶνα δεῦρʼ, ἐγὼ δʼ ἡγήσομαι·</l>
<l n="1362">σωτηρίας γὰρ τέρμʼ ἔχεις ἡμῖν μόνη.</l>
</sp>
<sp>
<speaker>Ερμιόνη</speaker>
<l n="1363">ἰδού, διώκω τὸν ἐμὸν ἐς δόμους πόδα.</l>
<l n="1364">σώθηθʼ ὅσον γε τοὐπʼ ἐμέ.</l>
</sp>
<sp>
<speaker>Ἠλέκτρα</speaker>
<l n="1365">ὦ κατὰ στέγας</l>
<l n="1366">φίλοι ξιφήρεις, οὐχὶ συλλήψεσθʼ ἄγραν;</l>
</sp>
<sp>
<speaker>Ερμιόνη</speaker>
<l n="1367">οἲ ἐγώ· τίνας τούσδʼ εἰσορῶ;</l>
</sp>
<sp>
<speaker>Ὀρέστης</speaker>
<l n="1368">σιγᾶν χρεών·</l>
<l n="1369">ἡμῖν γὰρ ἥκεις, οὐχὶ σοί, σωτηρία.</l>
</sp>
<sp>
<speaker>Ἠλέκτρα</speaker>
<l n="1370">ἔχεσθʼ ἔχεσθε· φάσγανον δὲ πρὸς δέρῃ</l>
<l n="1371">βάλλοντες ἡσυχάζεθʼ, ὡς εἰδῇ τόδε</l>
<l n="1372">Μενέλαος, οὕνεκʼ ἄνδρας, οὐ Φρύγας κακούς,</l>
<l n="1373">εὑρὼν ἔπραξεν οἷα χρὴ πράσσειν κακούς.</l>
<milestone ed="p" n="1353" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1374">— ἰὼ ἰὼ φίλαι,</l>
<l n="1375">κτύπον ἐγείρετε, κτύπον καὶ βοὰν</l>
<l n="1376">πρὸ μελάθρων, ὅπως ὁ πραχθεὶς φόνος</l>
<l n="1377">μὴ δεινὸν Ἀργείοισιν ἐμβάλῃ φόβον,</l>
<l n="1378">βοηδρομῆσαι πρὸς δόμους τυραννικούς,</l>
<l n="1379">πρὶν ἐτύμως ἴδω τὸν Ἑλένας φόνον</l>
<l n="1380">καθαιμακτὸν ἐν δόμοις κείμενον,</l>
<l n="1381">ἢ καὶ λόγον του προσπόλων πυθώμεθα·</l>
<l n="1382">τὰ μὲν γὰρ οἶδα συμφορᾶς, τὰ δʼ οὐ σαφῶς.</l>
<l n="1383">— διὰ δίκας ἔβα θεῶν</l>
<l n="1384">νέμεσις ἐς Ἑλέναν.</l>
<l n="1385">δακρύοισι γὰρ Ἑλλάδʼ ἅπασαν ἔπλησε,</l>
<l n="1386">διὰ τὸν ὀλόμενον ὀλόμενον Ἰδαῖον</l>
<l n="1387">Πάριν, ὃς ἄγαγʼ Ἑλλάδʼ εἰς Ἴλιον.</l>
</sp>
<milestone ed="p" n="1366" unit="card"/>
</div>
</div>
<div type="episode">
<sp>
<speaker>Χορός</speaker>
<l n="1388">
<del>ἀλλὰ κτυπεῖ γὰρ κλῇθρα βασιλείων δόμων,</del>
</l>
<l n="1389">
<del>σιγήσατʼ· ἔξω γάρ τις ἐκβαίνει Φρυγῶν,</del>
</l>
<l n="1390">
<del>οὗ πευσόμεσθα τἀν δόμοις ὅπως ἔχει.</del>
</l>
</sp>
<div type="lyric">
<sp>
<speaker>Φρύξ</speaker>
<l n="1391">Ἀργέϊον ξίφος ἐκ θανάτου πέφευγα</l>
<l n="1392">βαρβάροις ἐν εὐμάρι-</l>
<l n="1393">σιν, κεδρωτὰ παστάδων ὑπὲρ τέραμνα</l>
<l n="1394">Δωρικάς τε τριγλύφους,</l>
<l n="1395">φροῦδα φροῦδα, γᾶ γᾶ,</l>
<l n="1396">βαρβάροισι δρασμοῖς.</l>
<l n="1397">αἰαῖ·</l>
<l n="1398">πᾷ φύγω, ξέναι, πολιὸν αἰθέρʼ ἀμ-</l>
<l n="1399">πτάμενος ἢ πόντον, Ὠκεανὸς ὃν</l>
<l n="1400">ταυρόκρανος ἀγκάλαις</l>
<l n="1401">ἑλίσσων κυκλοῖ χθόνα;</l>
</sp>
<sp>
<speaker>Χορός</speaker>
<l n="1402">τί δʼ ἔστιν, Ἑλένης πρόσπολʼ. Ἰδαῖον κάρα;</l>
</sp>
<sp>
<speaker>Φρύξ</speaker>
<l n="1403">Ἴλιον Ἴλιον, ὤμοι μοι,</l>
<l n="1404">Φρύγιον ἄστυ καὶ καλλίβωλον Ἴ-</l>
<l n="1405">δας ὄρος ἱερόν, ὥς σʼ ὀλόμενον στένω</l>
<l n="1406">
<del>ἁρμάτειον ἁρμάτειον μέλος</del>
</l>
<l n="1407">βαρβάρῳ βοᾷ διʼ ὀρνιθόγονον</l>
<l n="1408">ὄμμα κυκνοπτέρου καλλοσύνας, Λήδας</l>
<l n="1409">σκύμνου, δυσελένας</l>
<l n="1410">δυσελένας,</l>
<l n="1411">ξεστῶν περγάμων Ἀπολλωνίων</l>
<l n="1412">ἐρινύν· ὀττοτοῖ·</l>
<l n="1413">ἰαλέμων ἰαλέμων</l>
<l n="1414">Δαρδανία τλᾶμον Γανυμήδεος</l>
<l n="1415">ἱπποσύνᾳ, Διὸς εὐνέτα.</l>
<milestone ed="p" n="1393" unit="card"/>
</sp>
<sp>
<speaker>Χορός</speaker>
<l n="1416">σαφῶς λέγʼ ἡμῖν αὔθʼ ἕκαστα τἀν δόμοις.</l>
<l n="1417">
<del>τὰ γὰρ πρὶν οὐκ εὔγνωστα συμβαλοῦσʼ ἔχω.</del>
</l>
</sp>
<sp>
<speaker>Φρύξ</speaker>
<l n="1418">αἴλινον αἴλινον ἀρχὰν θανάτου</l>
<l n="1419">βάρβαροι λέγουσιν, αἰαῖ,</l>
<l n="1420">Ἀσιάδι φωνᾷ, βασιλέων</l>
<l n="1421">ὅταν αἷμα χυθῇ κατὰ γᾶν ξίφεσιν</l>
<l n="1422">σιδαρέοισιν Ἅιδα.</l>
<l n="1423">ἦλθον ἐς δόμους, ἵνʼ αὔθʼ ἕ-</l>
<l n="1424">καστά σοι λέγω, λέοντες</l>
<l n="1425">Ἕλλανες δύο διδύμω·</l>
<l n="1426">τῷ μὲν ὁ στρατηλάτας πατὴρ ἐκλῄζεθʼ,</l>
<l n="1427">ὃ δὲ παῖς Στροφίου, κακόμητις ἀνήρ,</l>
<l n="1428">οἷος Ὀδυσσεύς, σιγᾷ δόλιος,</l>
<l n="1429">πιστὸς δὲ φίλοις, θρασὺς εἰς ἀλκάν,</l>
<l n="1430">ξυνετὸς πολέμου, φόνιός τε δράκων.</l>
<l n="1431">ἔρροι τᾶς ἡσύχου</l>
<l n="1432">προνοίας κακοῦργος ὤν.</l>
<l n="1433">οἳ δὲ πρὸς θρόνους ἔσω</l>
<l n="1434">μολόντες ἇς ἔγημʼ ὁ τοξότας Πάρις</l>
<l n="1435">γυναικός, ὄμμα δακρύοις</l>
<l n="1436">πεφυρμένοι, ταπεινοὶ</l>
<l n="1437">ἕζονθʼ, ὃ μὲν τὸ κεῖθεν, ὃ δὲ</l>
<l n="1438">τὸ κεῖθεν, ἄλλος ἄλλοθεν πεφραγμένοι.</l>
<l n="1439">περὶ δὲ γόνυ χέρας ἱκεσίους ἔβαλον ἔβαλον</l>
<l n="1440">Ἑλένας ἄμφω.</l>
<l n="1441">ἀνὰ δὲ δρομάδες ἔθορον ἔθορον</l>
<l n="1442">ἀμφίπολοι Φρύγες·</l>
<l n="1443">προσεῖπε δʼ ἄλλος ἄλλον ἐν φόβῳ πεσών,</l>
<l n="1444">μή τις εἴη δόλος.</l>
<l n="1445">κἀδόκει τοῖς μὲν οὔ,</l>
<l n="1446">τοῖς δʼ ἐς ἀρκυστάταν</l>
<l n="1447">μηχανὰν ἐμπλέκειν</l>
<l n="1448">παῖδα τὰν Τυνδαρίδʼ ὁ</l>
<l n="1449">μητροφόντας δράκων.</l>
<milestone ed="p" n="1425" unit="card"/>
</sp>
<sp>
<speaker>Χορός</speaker>
<l n="1450">σὺ δʼ ἦσθα ποῦ τότʼ; ἢ πάλαι φεύγεις φόβῳ,</l>
</sp>
<sp>
<speaker>Φρύξ</speaker>
<l n="1451">Φρυγίοις ἔτυχον Φρυγίοισι νόμοις</l>
<l n="1452">παρὰ βόστρυχον αὔραν αὔραν</l>
<l n="1453">Ἑλένας Ἑλένας εὐπαγεῖ</l>
<l n="1454">κύκλῳ πτερίνῳ πρὸ παρηίδος</l>
<l n="1455">ἀίσσων βαρβάροις νόμοισιν.</l>
<l n="1456">ἃ δὲ λίνον ἠλακάτᾳ</l>
<l n="1457">δακτύλοις ἕλισσεν,</l>
<l n="1458">νῆμα δʼ ἵετο πέδῳ,</l>
<l n="1459">σκύλων Φρυγίων ἐπὶ τύμβον ἀγάλ-</l>
<l n="1460">ματα συστολίσαι χρῄζουσα λίνῳ,</l>
<l n="1461">φάρεα πορφύρεα, δῶρα Κλυταιμήστρᾳ.</l>
<l n="1462">προσεῖπεν δʼ Ὀρέστας</l>
<l n="1463">Λάκαιναν κόραν· ὦ</l>
<l n="1464">Διὸς παῖ, θὲς ἴχνος</l>
<l n="1465">πέδῳ δεῦρʼ ἀποστᾶσα κλισμοῦ,</l>
<l n="1466">Πέλοπος ἐπὶ προπάτορος ἕδραν</l>
<l n="1467">παλαιᾶς ἑστίας,</l>
<l n="1468">ἵνʼ εἰδῇς λόγους ἐμούς.  — </l>
<l n="1469">ἄγει δʼ ἄγει νιν· ἃ δʼ ἐφείπετʼ,</l>
<l n="1470">οὐ πρόμαντις ὧν ἔμελλεν·</l>
<l n="1471">ὁ δὲ συνεργὸς ἄλλʼ ἔπρασσʼ</l>
<l n="1472">ἰὼν κακὸς Φωκεύς·</l>
<l n="1473">οὐκ ἐκποδὼν ἴτʼ; ἀλλʼ ἀεὶ κακοὶ Φρύγες.</l>
<l n="1474">ἔκλῃσε δʼ ἄλλον ἄλλοσʼ ἐν</l>
<l n="1475">στέγαισι· τοὺς μὲν ἐν σταθμοῖ-</l>
<l n="1476">σιν ἱππικοῖσι, τοὺς δʼ ἐν ἐξ-</l>
<l n="1477">έδραισι, τοὺς δʼ ἐκεῖσʼ ἐκεῖθεν <del>ἄλλον ἄλ-</del>
</l>
<l n="1478">
<del>λοσε</del> διαρμόσας ἀποπρὸ δεσποίνας.</l>
</sp>
<sp>
<speaker>Χορός</speaker>
<l n="1479">τί τοὐπὶ τῷδε συμφορᾶς ἐγίγνετο;</l>
</sp>
<sp>
<speaker>Φρύξ</speaker>
<l n="1480">Ἰδαία μᾶτερ</l>
<l n="1481">μᾶτερ ὀβρίμα ὀβρίμα,</l>
<l n="1482">αἰαὶ φονίων παθέων ἀνόμων</l>
<l n="1483">τε κακῶν ἅπερ ἔδρακον ἔδρακον</l>
<l n="1484">ἐν δόμοις τυράννων.</l>
<l n="1485">ἀμφιπορφυρέων πέπλων</l>
<l n="1486">ὑπὸ σκότου ξίφη σπάσα-</l>
<l n="1487">ντες ἄλλος ἄλλοσʼ ἐν χεροῖν</l>
<l n="1488">δίνασεν ὄμμα, μή τις παρὼν τύχοι.</l>
<l n="1489">ὡς κάπροι δʼ ὀρέστεροι γυ-</l>
<l n="1490">ναικὸς ἀντίοι σταθέντες</l>
<l n="1491">ἐννέπουσι· Κατθανῇ</l>
<l n="1492">κατθανῇ,</l>
<l n="1493">κακός σʼ ἀποκτείνει πόσις,</l>
<l n="1494">κασιγνήτου προδοὺς</l>
<l n="1495">ἐν Ἄργει θανεῖν γόνον.</l>
<l n="1496">ἃ δʼ ἀνίαχεν ἴ-</l>
<l n="1497">αχεν· Ὤμοι μοι.</l>
<l n="1498">λευκὸν δʼ ἐμβαλοῦσα πῆχυν στέρνοις</l>
<l n="1499">κτύπησε κρᾶτα μέλεον πλαγᾷ·</l>
<l n="1500">φυγᾷ δὲ ποδὶ τὸ χρυσεοσάνδαλον</l>
<l n="1501">ἴχνος ἔφερεν ἔφερεν· ἐς</l>
<l n="1502">κόμας δὲ δακτύλους δικὼν Ὀρέστας,</l>
<l n="1503">Μυκηνίδʼ ἀρβύλαν προβάς,</l>
<l n="1504">ὤμοις ἀριστεροῖσιν ἀνακλάσας δέρην,</l>
<l n="1505">παίειν λαιμῶν ἔμελ-</l>
<l n="1506">λεν εἴσω μέλαν ξίφος.</l>
<milestone ed="p" n="1473" unit="card"/>
</sp>
<sp>
<speaker>Χορός</speaker>
<l n="1507">ποῦ δʼ ἦτʼ ἀμύνειν οἱ κατὰ στέγας Φρύγες;</l>
</sp>
<sp>
<speaker>Φρύξ</speaker>
<l n="1508">ἰαχᾷ</l>
<l n="1509">δόμων θύρετρα καὶ σταθμοὺς</l>
<l n="1510">μοχλοῖσιν ἐκβαλόντες, ἔνθʼ ἐμίμνομεν,</l>
<l n="1511">βοηδρομοῦμεν ἄλλος ἄλλοθεν στέγης,</l>
<l n="1512">ὃ μὲν πέτρους, ὃ δʼ ἀγκύλας,</l>
<l n="1513">ὃ δὲ ξίφος πρόκωπον ἐν χεροῖν ἔχων.</l>
<l n="1514">ἔναντα δʼ ἦλθε Πυλάδης</l>
<l n="1515">ἀλίαστος, οἷος οἷος Ἕκ-</l>
<l n="1516">τωρ ὁ Φρύγιος ἢ τρικόρυθος Αἴας,</l>
<l n="1517">ὃν εἶδον εἶδον ἐν πύλαις</l>
<l n="1518">Πριαμίσι· φασγάνων δʼ ἀκμὰς</l>
<l n="1519">συνήψαμεν.</l>
<l n="1520">δὴ τότε διαπρεπεῖς τότʼ ἐγένοντο Φρύγες,</l>
<l n="1521">ὅσον Ἄρεως ἀλκὰν</l>
<l n="1522">ἥσσονες Ἑλλάδος ἐγενόμεθʼ αἰχμᾶς,</l>
<l n="1523">ὃ μὲν οἰχόμενος φυγάς, ὃ δὲ νέκυς ὤν,</l>
<l n="1524">ὃ δὲ τραῦμα φέρων, ὃ δὲ λισσόμενος,</l>
<l n="1525">θανάτου προβολάν·</l>
<l n="1526">ὑπὸ σκότον δʼ ἐφεύγομεν·</l>
<l n="1527">νεκροὶ δʼ ἔπιπτον, οἳ δʼ ἔμελλον, οἳ δʼ ἔκειντʼ.</l>
<l n="1528">ἔμολε δʼ ἁ τάλαινʼ Ἑρμιόνα δόμους</l>
<l n="1529">ἐπὶ φόνῳ χαμαιπετεῖ ματρός, ἅ</l>
<l n="1530">νιν ἔτεκεν τλάμων.</l>
<l n="1531">ἄθυρσοι δʼ</l>
<l n="1532">οἷά νιν δραμόντε Βάκχαι</l>
<l n="1533">σκύμνον ἐν χεροῖν ὀρείαν</l>
<l n="1534">ξυνήρπασαν· πάλιν δὲ τὰν Διὸς κόραν</l>
<l n="1535">ἐπὶ σφαγὰν ἔτεινον· ἃ δʼ</l>
<l n="1536">ἐκ θαλάμων</l>
<l n="1537">ἐγένετο διαπρὸ δωμάτων</l>
<l n="1538">ἄφαντος, ὦ Ζεῦ καὶ γᾶ</l>
<l n="1539">καὶ φῶς καὶ νύξ,</l>
<l n="1540">ἤτοι φαρμάκοισιν ἢ</l>
<l n="1541">μάγων τέχναις ἢ θεῶν κλοπαῖς.</l>
<l n="1542">τὰ δʼ ὕστερʼ οὐκέτʼ οἶδα· δρα-</l>
<l n="1543">πέτην γὰρ ἐξέκλεπτον ἐκ δόμων πόδα.</l>
<l n="1544">πολύπονα δὲ πολύπονα πάθεα</l>
<l n="1545">Μενέλεως ἀνασχόμενος ἀνόνητον ἀ-</l>
<l n="1546">πὸ Τροίας ἔλαβε τὸν Ἑλένας γάμον.</l>
</sp>
<sp>
<speaker>Χορός</speaker>
<l n="1547">καὶ μὴν ἀμείβει καινὸν ἐκ καινῶν τόδε·</l>
<l n="1548">ξιφηφόρον γὰρ εἰσορῶ πρὸ δωμάτων</l>
<l n="1549">βαίνοντʼ Ὀρέστην ἐπτοημένῳ ποδί.</l>
<milestone ed="p" n="1506" unit="card"/>
</sp>
</div>
<div type="trochees">
<sp>
<speaker>Ὀρέστης</speaker>
<l n="1550">ποῦ ʼστιν οὗτος ὃς πέφευγεν ἐκ δόμων τοὐμὸν ξίφος;</l>
</sp>
<sp>
<speaker>Φρύξ</speaker>
<l n="1551">προσκυνῶ σʼ, ἄναξ, νόμοισι βαρβάροισι προσπίτνων.</l>
</sp>
<sp>
<speaker>Ὀρέστης</speaker>
<l n="1552">οὐκ ἐν Ἰλίῳ τάδʼ ἐστίν, ἀλλʼ ἐν Ἀργείᾳ χθονί.</l>
</sp>
<sp>
<speaker>Φρύξ</speaker>
<l n="1553">πανταχοῦ ζῆν ἡδὺ μᾶλλον ἢ θανεῖν τοῖς σώφροσιν.</l>
</sp>
<sp>
<speaker>Ὀρέστης</speaker>
<l n="1554">οὔτι που κραυγὴν ἔθηκας Μενέλεῳ βοηδρομεῖν;</l>
</sp>
<sp>
<speaker>Φρύξ</speaker>
<l n="1555">σοὶ μὲν οὖν ἔγωγʼ ἀμύνειν· ἀξιώτερος γὰρ εἶ.</l>
</sp>
<sp>
<speaker>Ὀρέστης</speaker>
<l n="1556">ἐνδίκως ἡ Τυνδάρειος ἆρα παῖς διώλετο;</l>
</sp>
<sp>
<speaker>Φρύξ</speaker>
<l n="1557">ἐνδικώτατʼ, εἴ γε λαιμοὺς εἶχε τριπτύχους θανεῖν.</l>
</sp>
<sp>
<speaker>Ὀρέστης</speaker>
<l n="1558">δειλίᾳ γλώσσῃ χαρίζῃ, τἄνδον οὐχ οὕτω φρονῶν.</l>
</sp>
<sp>
<speaker>Φρύξ</speaker>
<l n="1559">οὐ γάρ, ἥτις Ἑλλάδʼ αὐτοῖς Φρυξὶ διελυμήνατο;</l>
</sp>
<sp>
<speaker>Ὀρέστης</speaker>
<l n="1560">ὄμοσον — εἰ δὲ μή, κτενῶ σε — μὴ λέγειν ἐμὴν χάριν.</l>
</sp>
<sp>
<speaker>Φρύξ</speaker>
<l n="1561">τὴν ἐμὴν ψυχὴν κατώμοσʼ, ἣν ἂν εὐορκοῖμʼ ἐγώ.</l>
</sp>
<sp>
<speaker>Ὀρέστης</speaker>
<l n="1562">ὧδε κἀν Τροίᾳ σίδηρος πᾶσι Φρυξὶν ἦν φόβος;</l>
</sp>
<sp>
<speaker>Φρύξ</speaker>
<l n="1563">ἄπεχε φάσγανον· πέλας γὰρ δεινὸν ἀνταυγεῖ φόνον.</l>
</sp>
<sp>
<speaker>Ὀρέστης</speaker>
<l n="1564">μὴ πέτρος γένῃ δέδοικας ὥστε Γοργόνʼ εἰσιδών;</l>
</sp>
<sp>
<speaker>Φρύξ</speaker>
<l n="1565">μὴ μὲν οὖν νεκρός· τὸ Γοργοῦς δʼ οὐ κάτοιδʼ ἐγὼ κάρα.</l>
</sp>
<sp>
<speaker>Ὀρέστης</speaker>
<l n="1566">δοῦλος ὢν φοβῇ τὸν Ἅιδην, ὅς σʼ ἀπαλλάξει κακῶν;</l>
</sp>
<sp>
<speaker>Φρύξ</speaker>
<l n="1567">πᾶς ἀνήρ, κἂν δοῦλος ᾖ τις, ἥδεται τὸ φῶς ὁρῶν.</l>
</sp>
<sp>
<speaker>Ὀρέστης</speaker>
<l n="1568">εὖ λέγεις· σῴζει σε σύνεσις. ἀλλὰ βαῖνʼ ἔσω δόμων.</l>
</sp>
<sp>
<speaker>Φρύξ</speaker>
<l n="1569">οὐκ ἄρα κτενεῖς με;</l>
</sp>
<sp>
<speaker>Ὀρέστης</speaker>
<l n="1570">ἀφεῖσαι.</l>
</sp>
<sp>
<speaker>Φρύξ</speaker>
<l n="1571">καλὸν ἔπος λέγεις τόδε.</l>
</sp>
<sp>
<speaker>Ὀρέστης</speaker>
<l n="1572">ἀλλὰ μεταβουλευσόμεσθα.</l>
</sp>
<sp>
<speaker>Φρύξ</speaker>
<l n="1573">τοῦτο δʼ οὐ καλῶς λέγεις.</l>
</sp>
<sp>
<speaker>Ὀρέστης</speaker>
<l n="1574">μῶρος, εἰ δοκεῖς με τλῆναι σὴν καθαιμάξαι δέρην·</l>
<l n="1575">οὔτε γὰρ γυνὴ πέφυκας — οὔτʼ ἐν ἀνδράσιν σύ γʼ εἶ.</l>
<l n="1576">τοῦ δὲ μὴ στῆσαί σε κραυγὴν οὕνεκʼ ἐξῆλθον δόμων·</l>
<l n="1577">ὀξὺ γὰρ βοῆς ἀκοῦσαν Ἄργος ἐξεγείρεται.</l>
<l n="1578">Μενέλεων δʼ οὐ τάρβος ἡμῖν ἀναλαβεῖν ἔσω ξίφους·</l>
<l n="1579">ἀλλʼ ἴτω ξανθοῖς ἐπʼ ὤμων βοστρύχοις γαυρούμενος·</l>
<l n="1580">εἰ γὰρ Ἀργείους ἐπάξει τοῖσδε δώμασιν λαβών,</l>
<l n="1581">τὸν Ἑλένης φόνον διώκων, κἀμὲ μὴ σῴζειν θέλει</l>
<l n="1582">σύγγονόν τʼ ἐμὴν Πυλάδην τε τὸν τάδε ξυνδρῶντά μοι,</l>
<l n="1583">παρθένον τε καὶ δάμαρτα δύο νεκρὼ κατόψεται.</l>
<milestone ed="p" n="1537" unit="card"/>
</sp>
</div>
</div>
<div type="choral">
<div type="antistrophe" n="1">
<sp>
<speaker>Χορός</speaker>
<l n="1584">— ἰὼ ἰὼ τύχα,</l>
<l n="1585">ἕτερον εἰς ἀγῶνʼ, ἕτερον αὖ δόμος</l>
<l n="1586">φοβερὸν ἀμφὶ τοὺς Ἀτρείδας πίτνει.</l>
<l n="1587">— τί δρῶμεν; ἀγγέλλωμεν ἐς πόλιν τάδε;</l>
<l n="1588">ἢ σῖγʼ ἔχωμεν; ἀσφαλέστερον, φίλαι.</l>
<l n="1589">— ἴδε πρὸ δωμάτων ἴδε προκηρύσσει</l>
<l n="1590">θοάζων ὅδʼ αἰθέρος ἄνω καπνός.</l>
<l n="1591">— ἅπτουσι πεύκας, ὡς πυρώσοντες δόμους</l>
<l n="1592">τοὺς Τανταλείους, οὐδʼ ἀφίστανται φόνου.</l>
<l n="1593">— τέλος ἔχει δαίμων βροτοῖς,</l>
<l n="1594">τέλος ὅπᾳ θέλῃ.</l>
<l n="1595">— μεγάλα δέ τις ἁ δύναμις † διʼ ἀλαστόρων</l>
<l n="1596">ἔπεσʼ ἔπεσε μέλαθρα τάδε διʼ αἱμάτων †</l>
<l n="1597">διὰ τὸ Μυρτίλου πέσημʼ ἐκ δίφρου.</l>
</sp>
<milestone ed="p" n="1549" unit="card"/>
</div>
</div>
<div type="episode">
<div type="trochees">
<sp>
<speaker>Χορός</speaker>
<l n="1598">ἀλλὰ μὴν καὶ τόνδε λεύσσω Μενέλεων δόμων πέλας</l>
<l n="1599">ὀξύπουν, ᾐσθημένον που τὴν τύχην ἣ νῦν πάρα.</l>
<l n="1600">οὐκέτʼ ἂν φθάνοιτε κλῇθρα συμπεραίνοντες μοχλοῖς,</l>
<l n="1601">ὦ κατὰ στέγας Ἀτρεῖδαι. δεινὸν εὐτυχῶν ἀνὴρ</l>
<l n="1602">πρὸς κακῶς πράσσοντας, ὡς σὺ νῦν, Ὀρέστα, δυστυχεῖς.</l>
<milestone ed="p" n="1554" unit="card"/>
</sp>
</div>
<div type="iambic">
<sp>
<speaker>Μενέλαος</speaker>
<l n="1603">ἥκω κλύων τὰ δεινὰ καὶ δραστήρια</l>
<l n="1604">δισσοῖν λεόντοιν· οὐ γὰρ ἄνδρʼ αὐτὼ καλῶ.</l>
<l n="1605">ἤκουσα γὰρ δὴ τὴν ἐμὴν ξυνάορον</l>
<l n="1606">ὡς οὐ τέθνηκεν, ἀλλʼ ἄφαντος οἴχεται — </l>
<l n="1607">κενὴν ἀκούσας βάξιν, ἣν φόβῳ σφαλεὶς</l>
<l n="1608">ἤγγειλέ μοί τις. ἀλλὰ τοῦ μητροκτόνου</l>
<l n="1609">τεχνάσματʼ ἐστὶ ταῦτα καὶ πολὺς γέλως.</l>
<l n="1610">ἀνοιγέτω τις δῶμα· προσπόλοις λέγω</l>
<l n="1611">ὠθεῖν πύλας τάσδʼ, ὡς ἂν ἀλλὰ παῖδʼ ἐμὴν</l>
<l n="1612">ῥυσώμεθʼ ἀνδρῶν ἐκ χερῶν μιαιφόνων,</l>
<l n="1613">καὶ τὴν τάλαιναν ἀθλίαν δάμαρτʼ ἐμὴν</l>
<l n="1614">λάβωμεν, ᾗ δεῖ ξυνθανεῖν ἐμῇ χερὶ</l>
<l n="1615">τοὺς διολέσαντας τὴν ἐμὴν ξυνάορον.</l>
</sp>
<sp>
<speaker>Ὀρέστης</speaker>
<l n="1616">οὗτος σύ, κλῄθρων τῶνδε μὴ ψαύσῃς χερί·</l>
<l n="1617">Μενέλαον εἶπον, ὃς πεπύργωσαι θράσει·</l>
<l n="1618">ἢ τῷδε θριγκῷ κρᾶτα συνθραύσω σέθεν,</l>
<l n="1619">ῥήξας παλαιὰ γεῖσα, τεκτόνων πόνον.</l>
<l n="1620">μοχλοῖς δʼ ἄραρε κλῇθρα, σῆς βοηδρόμου</l>
<l n="1621">σπουδῆς ἅ σʼ εἴρξει, μὴ δόμων ἔσω περᾶν.</l>
</sp>
<sp>
<speaker>Μενέλαος</speaker>
<l n="1622">ἔα, τί χρῆμα; λαμπάδων ὁρῶ σέλας,</l>
<l n="1623">δόμων δʼ ἐπʼ ἄκρων τούσδε πυργηρουμένους,</l>
<l n="1624">ξίφος δʼ ἐμῆς θυγατρὸς ἐπίφρουρον δέρῃ.</l>
</sp>
<sp>
<speaker>Ὀρέστης</speaker>
<l n="1625">πότερον ἐρωτᾶν ἢ κλύειν ἐμοῦ θέλεις;</l>
</sp>
<sp>
<speaker>Μενέλαος</speaker>
<l n="1626">οὐδέτερʼ· ἀνάγκη δʼ, ὡς ἔοικε, σου κλύειν.</l>
</sp>
<sp>
<speaker>Ὀρέστης</speaker>
<l n="1627">μέλλω κτενεῖν σου θυγατέρʼ, εἰ βούλῃ μαθεῖν.</l>
</sp>
<sp>
<speaker>Μενέλαος</speaker>
<l n="1628">Ἑλένην φονεύσας ἐπὶ φόνῳ πράσσεις φόνον;</l>
</sp>
<sp>
<speaker>Ὀρέστης</speaker>
<l n="1629">εἰ γὰρ κατέσχον μὴ θεῶν κλεφθεὶς ὕπο.</l>
</sp>
<sp>
<speaker>Μενέλαος</speaker>
<l n="1630">ἀρνῇ κατακτὰς κἀφʼ ὕβρει λέγεις τάδε;</l>
</sp>
<sp>
<speaker>Ὀρέστης</speaker>
<l n="1631">λυπράν γε τὴν ἄρνησιν· εἰ γὰρ ὤφελον — </l>
</sp>
<sp>
<speaker>Μενέλαος</speaker>
<l n="1632">τί χρῆμα δρᾶσαι; παρακαλεῖς γὰρ ἐς φόβον.</l>
</sp>
<sp>
<speaker>Ὀρέστης</speaker>
<l n="1633">τὴν Ἑλλάδος μιάστορʼ εἰς Ἅιδου βαλεῖν.</l>
</sp>
<sp>
<speaker>Μενέλαος</speaker>
<l n="1634">ἀπόδος δάμαρτος νέκυν, ὅπως χώσω τάφῳ.</l>
</sp>
<sp>
<speaker>Ὀρέστης</speaker>
<l n="1635">θεοὺς ἀπαίτει. παῖδα δὲ κτενῶ σέθεν.</l>
</sp>
<sp>
<speaker>Μενέλαος</speaker>
<l n="1636">ὁ μητροφόντης ἐπὶ φόνῳ πράσσει φόνον;</l>
</sp>
<sp>
<speaker>Ὀρέστης</speaker>
<l n="1637">ὁ πατρὸς ἀμύντωρ, ὃν σὺ προύδωκας θανεῖν.</l>
</sp>
<sp>
<speaker>Μενέλαος</speaker>
<l n="1638">οὐκ ἤρκεσέν σοι τὸ παρὸν αἷμα μητέρος;</l>
</sp>
<sp>
<speaker>Ὀρέστης</speaker>
<l n="1639">οὐκ ἂν κάμοιμι τὰς κακὰς κτείνων ἀεί.</l>
</sp>
<sp>
<speaker>Μενέλαος</speaker>
<l n="1640">ἦ καὶ σύ, Πυλάδη, τοῦδε κοινωνεῖς φόνου;</l>
</sp>
<sp>
<speaker>Ὀρέστης</speaker>
<l n="1641">φησὶν σιωπῶν· ἀρκέσω δʼ ἐγὼ λέγων.</l>
</sp>
<sp>
<speaker>Μενέλαος</speaker>
<l n="1642">ἀλλʼ οὔτι χαίρων, ἤν γε μὴ φύγῃς πτεροῖς.</l>
</sp>
<sp>
<speaker>Ὀρέστης</speaker>
<l n="1643">οὐ φευξόμεσθα· πυρὶ δʼ ἀνάψομεν δόμους.</l>
</sp>
<sp>
<speaker>Μενέλαος</speaker>
<l n="1644">ἦ γὰρ πατρῷον δῶμα πορθήσεις τόδε;</l>
</sp>
<sp>
<speaker>Ὀρέστης</speaker>
<l n="1645">ὡς μή γʼ ἔχῃς σύ, τήνδʼ ἐπισφάξας πυρί.</l>
</sp>
<sp>
<speaker>Μενέλαος</speaker>
<l n="1646">κτεῖνʼ· ὡς κτανών γε τῶνδέ μοι δώσεις δίκην.</l>
<milestone ed="p" n="1598" unit="card"/>
</sp>
<sp>
<speaker>Ὀρέστης</speaker>
<l n="1647">ἔσται τάδε.</l>
</sp>
<sp>
<speaker>Μενέλαος</speaker>
<l n="1648">ἆ ἆ, μηδαμῶς δράσῃς τάδε.</l>
</sp>
<sp>
<speaker>Ὀρέστης</speaker>
<l n="1649">σίγα νυν, ἀνέχου δʼ ἐνδίκως πράσσων κακῶς.</l>
</sp>
<sp>
<speaker>Μενέλαος</speaker>
<l n="1650">ἦ γὰρ δίκαιον ζῆν σε;</l>
</sp>
<sp>
<speaker>Ὀρέστης</speaker>
<l n="1651">καὶ κρατεῖν γε γῆς.</l>
</sp>
<sp>
<speaker>Μενέλαος</speaker>
<l n="1652">ποίας;</l>
</sp>
<sp>
<speaker>Ὀρέστης</speaker>
<l n="1653">ἐν Ἄργει τῷδε τῷ Πελασγικῷ.</l>
</sp>
<sp>
<speaker>Μενέλαος</speaker>
<l n="1654">εὖ γοῦν θίγοις ἂν χερνίβων — </l>
</sp>
<sp>
<speaker>Ὀρέστης</speaker>
<l n="1655">τί δὴ γὰρ οὔ;</l>
</sp>
<sp>
<speaker>Μενέλαος</speaker>
<l n="1656">καὶ σφάγια πρὸ δορὸς καταβάλοις.</l>
</sp>
<sp>
<speaker>Ὀρέστης</speaker>
<l n="1657">σὺ δʼ ἂν καλῶς;</l>
</sp>
<sp>
<speaker>Μενέλαος</speaker>
<l n="1658">ἁγνὸς γάρ εἰμι χεῖρας.</l>
</sp>
<sp>
<speaker>Ὀρέστης</speaker>
<l n="1659">ἀλλʼ οὐ τὰς φρένας.</l>
</sp>
<sp>
<speaker>Μενέλαος</speaker>
<l n="1660">τίς δʼ ἂν προσείποι σέ;</l>
</sp>
<sp>
<speaker>Ὀρέστης</speaker>
<l n="1661">ὅστις ἐστὶ φιλοπάτωρ.</l>
</sp>
<sp>
<speaker>Μενέλαος</speaker>
<l n="1662">ὅστις δὲ τιμᾷ μητέρα;</l>
</sp>
<sp>
<speaker>Ὀρέστης</speaker>
<l n="1663">εὐδαίμων ἔφυ.</l>
</sp>
<sp>
<speaker>Μενέλαος</speaker>
<l n="1664">οὔκουν σύ γε.</l>
</sp>
<sp>
<speaker>Ὀρέστης</speaker>
<l n="1665">οὐ γὰρ ἁνδάνουσιν αἱ κακαί.</l>
</sp>
<sp>
<speaker>Μενέλαος</speaker>
<l n="1666">ἄπαιρε θυγατρὸς φάσγανον.</l>
</sp>
<sp>
<speaker>Ὀρέστης</speaker>
<l n="1667">ψευδὴς ἔφυς.</l>
</sp>
<sp>
<speaker>Μενέλαος</speaker>
<l n="1668">ἀλλὰ κτενεῖς μου θυγατέρα;</l>
</sp>
<sp>
<speaker>Ὀρέστης</speaker>
<l n="1669">οὐ ψευδὴς ἔτʼ εἶ.</l>
</sp>
<sp>
<speaker>Μενέλαος</speaker>
<l n="1670">οἴμοι, τί δράσω;</l>
</sp>
<sp>
<speaker>Ὀρέστης</speaker>
<l n="1671">πεῖθʼ ἐς Ἀργείους μολὼν — </l>
</sp>
<sp>
<speaker>Μενέλαος</speaker>
<l n="1672">πειθὼ τίνα;</l>
</sp>
<sp>
<speaker>Ὀρέστης</speaker>
<l n="1673">ἡμᾶς μὴ θανεῖν· αἰτοῦ πόλιν.</l>
</sp>
<sp>
<speaker>Μενέλαος</speaker>
<l n="1674">ἢ παῖδά μου φονεύσετε;</l>
</sp>
<sp>
<speaker>Ὀρέστης</speaker>
<l n="1675">ὧδʼ ἔχει τάδε.</l>
</sp>
<sp>
<speaker>Μενέλαος</speaker>
<l n="1676">ὦ τλῆμον Ἑλένη — </l>
</sp>
<sp>
<speaker>Ὀρέστης</speaker>
<l n="1677">τἀμὰ δʼ οὐχὶ τλήμονα;</l>
</sp>
<sp>
<speaker>Μενέλαος</speaker>
<l n="1678">σὲ σφάγιον ἐκόμισʼ ἐκ Φρυγῶν — </l>
</sp>
<sp>
<speaker>Ὀρέστης</speaker>
<l n="1679">εἰ γὰρ τόδʼ ἦν.</l>
</sp>
<sp>
<speaker>Μενέλαος</speaker>
<l n="1680">πόνους πονήσας μυρίους.</l>
</sp>
<sp>
<speaker>Ὀρέστης</speaker>
<l n="1681">πλήν γʼ εἰς ἐμέ.</l>
</sp>
<sp>
<speaker>Μενέλαος</speaker>
<l n="1682">πέπονθα δεινά.</l>
</sp>
<sp>
<speaker>Ὀρέστης</speaker>
<l n="1683">τότε γὰρ ἦσθʼ ἀνωφελής.</l>
</sp>
<sp>
<speaker>Μενέλαος</speaker>
<l n="1684">ἔχεις με.</l>
</sp>
<sp>
<speaker>Ὀρέστης</speaker>
<l n="1685">σαυτὸν σύ γʼ ἔλαβες κακὸς γεγώς.</l>
<l n="1686">ἀλλʼ εἶʼ, ὕφαπτε δώματʼ, Ἠλέκτρα, τάδε·</l>
<l n="1687">σύ τʼ, ὦ φίλων μοι τῶν ἐμῶν σαφέστατε,</l>
<l n="1688">Πυλάδη, κάταιθε γεῖσα τειχέων τάδε.</l>
</sp>
<sp>
<speaker>Μενέλαος</speaker>
<l n="1689">ὦ γαῖα Δαναῶν ἱππίου τʼ Ἄργους κτίται,</l>
<l n="1690">οὐκ εἶʼ ἐνόπλῳ ποδὶ βοηδρομήσετε;</l>
<l n="1691">πᾶσαν γὰρ ὑμῶν ὅδε βιάζεται πόλιν</l>
<l n="1692">ζῆν, αἷμα μητρὸς μυσαρὸν ἐξειργασμένος.</l>
<milestone ed="p" n="1625" unit="card"/>
</sp>
<sp>
<speaker>Ἀπόλλων</speaker>
<l n="1693">Μενέλαε, παῦσαι λῆμʼ ἔχων τεθηγμένον·</l>
<l n="1694">Φοῖβός σʼ ὁ Λητοῦς παῖς ὅδʼ ἐγγὺς ὢν καλῶ·</l>
<l n="1695">σύ θʼ ὃς ξιφήρης τῇδʼ ἐφεδρεύεις κόρῃ,</l>
<l n="1696">Ὀρέσθʼ, ἵνʼ εἰδῇς οὓς φέρων ἥκω λόγους.</l>
<l n="1697">Ἑλένην μὲν ἣν σὺ διολέσαι πρόθυμος ὢν</l>
<l n="1698">ἥμαρτες, ὀργὴν Μενέλεῳ ποιούμενος,</l>
<l n="1699">
<del>ἥδʼ ἐστίν, ἣν ὁρᾶτʼ ἐν αἰθέρος πτυχαῖς,</del>
</l>
<l n="1700">
<del>σεσῳσμένη τε κοὐ θανοῦσα πρὸς σέθεν.</del>
</l>
<l n="1701">ἐγώ νιν ἐξέσῳσα κἀπὸ φασγάνου</l>
<l n="1702">τοῦ σοῦ κελευσθεὶς ἥρπασʼ ἐκ Διὸς πατρός.</l>
<l n="1703">Ζηνὸς γὰρ οὖσαν ζῆν νιν ἄφθιτον χρεών,</l>
<l n="1704">Κάστορί τε Πολυδεύκει τʼ ἐν αἰθέρος πτυχαῖς</l>
<l n="1705">σύνθακος ἔσται, ναυτίλοις σωτήριος.</l>
<l n="1706">ἄλλην δὲ νύμφην ἐς δόμους κτῆσαι λαβών,</l>
<l n="1707">ἐπεὶ θεοὶ τῷ τῆσδε καλλιστεύματι</l>
<l n="1708">Ἕλληνας εἰς ἓν καὶ Φρύγας συνήγαγον,</l>
<l n="1709">θανάτους τʼ ἔθηκαν, ὡς ἀπαντλοῖεν χθονὸς</l>
<l n="1710">ὕβρισμα θνητῶν ἀφθόνου πληρώματος.</l>
<l n="1711">
<milestone ed="P" unit="para"/>τὰ μὲν καθʼ Ἑλένην ὧδʼ ἔχει· σὲ δʼ αὖ χρεών,</l>
<l n="1712">Ὀρέστα, γαίας τῆσδʼ ὑπερβαλόνθʼ ὅρους</l>
<l n="1713">Παρράσιον οἰκεῖν δάπεδον ἐνιαυτοῦ κύκλον.</l>
<l n="1714">κεκλήσεται δὲ σῆς φυγῆς ἐπώνυμον</l>
<l n="1715">Ἀζᾶσιν Ἀρκάσιν τʼ Ὀρέστειον καλεῖν.</l>
<l n="1716">ἐνθένδε δʼ ἐλθὼν τὴν Ἀθηναίων πόλιν</l>
<l n="1717">δίκην ὑπόσχες αἵματος μητροκτόνου</l>
<l n="1718">Εὐμενίσι τρισσαῖς· θεοὶ δέ σοι δίκης βραβῆς</l>
<l n="1719">πάγοισιν ἐν Ἀρείοισιν εὐσεβεστάτην</l>
<l n="1720">ψῆφον διοίσουσʼ, ἔνθα νικῆσαί σε χρή.</l>
<l n="1721">ἐφʼ ἧς δʼ ἔχεις, Ὀρέστα, φάσγανον δέρῃ,</l>
<l n="1722">γῆμαι πέπρωταί σʼ Ἑρμιόνην· ὃς δʼ οἴεται</l>
<l n="1723">Νεοπτόλεμος γαμεῖν νιν, οὐ γαμεῖ ποτε.</l>
<l n="1724">θανεῖν γὰρ αὐτῷ μοῖρα Δελφικῷ ξίφει,</l>
<l n="1725">δίκας Ἀχιλλέως πατρὸς ἐξαιτοῦντά με.</l>
<l n="1726">Πυλάδῃ δʼ ἀδελφῆς λέκτρον, ὥς ποτʼ ᾔνεσας,</l>
<l n="1727">δός· ὁ δʼ ἐπιών νιν βίοτος εὐδαίμων μένει.</l>
<l n="1728">
<milestone ed="P" unit="para"/>Ἄργους δʼ Ὀρέστην, Μενέλεως, ἔα κρατεῖν,</l>
<l n="1729">ἐλθὼν δʼ ἄνασσε Σπαρτιάτιδος χθονός,</l>
<l n="1730">φερνὰς ἔχων δάμαρτος, ἥ σε μυρίοις</l>
<l n="1731">πόνοις διδοῦσα δεῦρʼ ἀεὶ διήνυσεν.</l>
<l n="1732">τὰ πρὸς πόλιν δὲ τῷδʼ ἐγὼ θήσω καλῶς,</l>
<l n="1733">ὅς νιν φονεῦσαι μητέρʼ ἐξηνάγκασα.</l>
<milestone ed="p" n="1666" unit="card"/>
</sp>
<sp>
<speaker>Ὀρέστης</speaker>
<l n="1734">ὦ Λοξία μαντεῖε, σῶν θεσπισμάτων.</l>
<l n="1735">οὐ ψευδόμαντις ἦσθʼ ἄρʼ, ἀλλʼ ἐτήτυμος.</l>
<l n="1736">καίτοι μʼ ἐσῄει δεῖμα, μή τινος κλύων</l>
<l n="1737">ἀλαστόρων δόξαιμι σὴν κλύειν ὄπα.</l>
<l n="1738">ἀλλʼ εὖ τελεῖται, πείσομαι δὲ σοῖς λόγοις.</l>
<l n="1739">ἰδού, μεθίημʼ Ἑρμιόνην ἀπὸ σφαγῆς,</l>
<l n="1740">καὶ λέκτρʼ ἐπῄνεσʼ, ἡνίκʼ ἂν διδῷ πατήρ.</l>
</sp>
<sp>
<speaker>Μενέλαος</speaker>
<l n="1741">ὦ Ζηνὸς Ἑλένη χαῖρε παῖ· ζηλῶ δέ σε</l>
<l n="1742">θεῶν κατοικήσασαν ὄλβιον δόμον.</l>
<l n="1743">Ὀρέστα, σοὶ δὲ παῖδʼ ἐγὼ κατεγγυῶ,</l>
<l n="1744">Φοίβου λέγοντος· εὐγενὴς δʼ ἀπʼ εὐγενοῦς</l>
<l n="1745">γήμας ὄναιο καὶ σὺ χὡ διδοὺς ἐγώ.</l>
</sp>
<sp>
<speaker>Ἀπόλλων</speaker>
<l n="1746">χωρεῖτέ νυν ἕκαστος οἷ προστάσσομεν,</l>
<l n="1747">νείκας τε διαλύεσθε.</l>
</sp>
<sp>
<speaker>Μενέλαος</speaker>
<l n="1748">πείθεσθαι χρεών.</l>
</sp>
<sp>
<speaker>Ὀρέστης</speaker>
<l n="1749">κἀγὼ τοιοῦτος· σπένδομαι δὲ συμφοραῖς,</l>
<l n="1750">Μενέλαε, καὶ σοῖς, Λοξία, θεσπίσμασιν.</l>
<milestone ed="p" n="1682" unit="card"/>
</sp>
</div>
<div type="anapests">
<sp>
<speaker>Ἀπόλλων</speaker>
<l n="1751">ἴτε νυν καθʼ ὁδόν, τὴν καλλίστην</l>
<l n="1752">θεῶν Εἰρήνην τιμῶντες· ἐγὼ δʼ</l>
<l n="1753">Ἑλένην Δίοις μελάθροις πελάσω,</l>
<l n="1754">λαμπρῶν ἄστρων πόλον ἐξανύσας,</l>
<l n="1755">ἔνθα παρʼ Ἥρᾳ τῇ θʼ Ἡρακλέους</l>
<l n="1756">Ἥβῃ πάρεδρος θεὸς ἀνθρώποις</l>
<l n="1757">ἔσται σπονδαῖς ἔντιμος ἀεί,</l>
<l n="1758">σὺν Τυνδαρίδαις, τοῖς Διὸς υἱοῖς,</l>
<l n="1759">ναύταις μεδέουσα θαλάσσης.</l>
</sp>
<sp>
<speaker>Χορός</speaker>
<l n="1760">ὦ μέγα σεμνὴ Νίκη, τὸν ἐμὸν</l>
<l n="1761">βίοτον κατέχοις</l>
<l n="1762">καὶ μὴ λήγοις στεφανοῦσα.</l>
</sp>
</div>
</div>
</div></body>
</text>
</TEI>