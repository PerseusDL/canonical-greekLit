<?xml version="1.0" encoding="UTF-8"?><?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
    <title type="work" xml:lang="grc">Ἰφιγένεια ἐν Ταύροις</title>
<title type="sub">Machine readable text</title>
<author n="Eur.">Euripides</author>
<editor n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release">1996</date>
</publicationStmt>
    <sourceDesc>
        <biblStruct>
            <monogr>
                <author>Euripides</author>
                <title xml:lang="lat">Euripidis Fabulae</title>
                <editor>Gilbert Murray</editor>
                <imprint>
                    <pubPlace>Oxford</pubPlace>
                    <publisher>Clarendon Press</publisher>
                    <date>1913</date>
                </imprint>
                <biblScope unit="volume">2</biblScope>
            </monogr>
            <ref target="https://archive.org/details/euripidisfabu02euri/page/n297">The Internet Archive</ref>
        </biblStruct>
    </sourceDesc>
</fileDesc>
    <encodingDesc>
        <editorialDecl>
            <quotation marks="none"/>
        </editorialDecl>
        <refsDecl n="CTS">
            <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
                <p>This pointer pattern extracts lines</p>
            </cRefPattern>
        </refsDecl>
    </encodingDesc>
    <!--<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>-->
    <profileDesc>
        <langUsage>
            <language ident="grc">Greek</language>
        </langUsage>
    </profileDesc>
    
<revisionDesc>
    <change when="2020-01-13" who="Lisa Cerrato">EpiDoc and CTS conversion</change>
    <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change>
    <change when="2013-06-13" who="gcrane">tagging now should be compatible with CTS</change>
    <change when="2012-02-14" who="ajones06">Standardized and in a few cases added in header info.</change>
    <change when="2011-09-07" who="rsingh04">adding rend=displayNum to lb tags</change>
    <change when="2011-01-13" who="gcrane">more refinements making these files SDL compatible</change>
    <change when="2010-12-25" who="gcrane">our existing files but with L tags converted to LB milestones</change>
    <change when="2009-11-23" who="rsingh04">moved more xml files around based on copyright status</change>
    <change when="2005-08-01" who="packel">removed stray item tags</change>
    <change when="2005-07-25" who="packel">Converted to XML</change>
    <change when="2004-04-21" who="mimno">added card 1s</change>
    <change when="2003-09-09" who="amahoney">put spaces around em-dash entity so as not to confuse morphology stuff</change>
    <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change>
    <change when="2000-03-04" who="dasmith">Added separate funder entity to TEI header.</change>
    <change when="2000-02-17" who="amahoney">use n attribute on sp to carry over speaker names when long speeches are interrupted by card breaks -- and move card break past close tag of sp</change>
    <change when="2000-01-14" who="amahoney">bring up to P3</change>
    <change when="1995-06-01" who="Lisa Cerrato">Added speaker tags where needed.</change>
    <change when="1992-08-01" who="Bill Merrill">lc speaker names, remove caps, check tagging</change>
    <change when="1988-01-01" who="Judith Nelson">Basic SGML tagging</change>
</revisionDesc>
</teiHeader>
    
    <text xml:lang="grc">
        <body>
            <div type="edition" n="urn:cts:greekLit:tlg0006.tlg013.perseus-grc2" xml:lang="grc">
         <div type="textpart" subtype="episode">
             
<milestone resp="perseus" unit="card" n="1"/>
             <l resp="perseus" style="hidden" n="0"/>
<sp><speaker>Ἰφιγένεια</speaker>
<l n="1">Πέλοψ ὁ Ταντάλειος ἐς Πῖσαν μολὼν</l>
<l n="2">θοαῖσιν ἵπποις Οἰνομάου γαμεῖ κόρην,</l>
<l n="3">ἐξ ἧς Ἀτρεὺς ἔβλαστεν· Ἀτρέως δὲ παῖς</l>
<l n="4">Μενέλαος Ἀγαμέμνων τε· τοῦ δʼ ἔφυν ἐγώ</l>
<l n="5">τῆς Τυνδαρείας θυγατρὸς Ἰφιγένεια παῖς,</l>
<l n="6">ἣν ἀμφὶ δίναις ἃς θάμʼ Εὔριπος πυκναῖς</l>
<l n="7">αὔραις ἑλίσσων κυανέαν ἅλα στρέφει,</l>
<l n="8">ἔσφαξεν Ἑλένης οὕνεχʼ, ὡς δοκεῖ, πατὴρ</l>
<l n="9">Ἀρτέμιδι κλειναῖς ἐν πτυχαῖσιν Αὐλίδος.</l>
<l rend="indent" n="10">ἐνταῦθα γὰρ δὴ χιλίων ναῶν στόλον</l>
<l n="11">Ἑλληνικὸν συνήγαγʼ Ἀγαμέμνων ἄναξ,</l>
<l n="12">τὸν καλλίνικον στέφανον Ἰλίου θέλων</l>
<l n="13">λαβεῖν Ἀχαιοῖς τούς θʼ ὑβρισθέντας γάμους</l>
<l n="14">Ἑλένης μετελθεῖν, Μενέλεῳ χάριν φέρων.</l>
<l n="15">δεινῆς δʼ ἀπλοίας πνευμάτων τε τυγχάνων,</l>
<l n="16">ἐς ἔμπυρʼ ἦλθε, καὶ λέγει Κάλχας τάδε·</l>
<l n="17">ὦ τῆσδʼ ἀνάσσων Ἑλλάδος στρατηγίας,</l>
<l n="18">Ἀγάμεμνον, οὐ μὴ ναῦς ἀφορμίσῃ χθονός,</l>
<l n="19">πρὶν ἂν κόρην σὴν Ἰφιγένειαν Ἄρτεμις</l>
<l n="20">λάβῃ σφαγεῖσαν· ὅ τι γὰρ ἐνιαυτὸς τέκοι</l>
<l n="21">κάλλιστον, ηὔξω φωσφόρῳ θύσειν θεᾷ.</l>
<l n="22">παῖδʼ οὖν ἐν οἴκοις σὴ Κλυταιμήστρα δάμαρ</l>
<l n="23">τίκτει — τὸ καλλιστεῖον εἰς ἔμʼ ἀναφέρων — </l>
<l n="24">ἣν χρή σε θῦσαι. καί μʼ Ὀδυσσέως τέχναις</l>
<l n="25">μητρὸς παρείλοντʼ ἐπὶ γάμοις Ἀχιλλέως.</l>
<l n="26">ἐλθοῦσα δʼ Αὐλίδʼ ἡ τάλαινʼ ὑπὲρ πυρᾶς</l>
<l n="27">μεταρσία ληφθεῖσʼ ἐκαινόμην ξίφει·</l>
<l n="28">ἀλλʼ ἐξέκλεψεν ἔλαφον ἀντιδοῦσά μου</l>
<l n="29">Ἄρτεμις Ἀχαιοῖς, διὰ δὲ λαμπρὸν αἰθέρα</l>
<l n="30">πέμψασά μʼ ἐς τήνδʼ ᾤκισεν Ταύρων χθόνα,</l>
<l n="31">οὗ γῆς ἀνάσσει βαρβάροισι βάρβαρος</l>
<l n="32">Θόας, ὃς ὠκὺν πόδα τιθεὶς ἴσον πτεροῖς</l>
<l n="33">ἐς τοὔνομʼ ἦλθε τόδε ποδωκείας χάριν.</l>
<l n="34">ναοῖσι δʼ ἐν τοῖσδʼ ἱερέαν τίθησί με·</l>
<l n="35">ὅθεν νόμοισι τοῖσιν ἥδεται θεὰ</l>
<l n="36">Ἄρτεμις, ἑορτῆς, τοὔνομʼ ἧς καλὸν μόνον — </l>
<l n="37">τὰ δʼ ἄλλα σιγῶ, τὴν θεὸν φοβουμένη — </l>
<l n="38"><del>θύω γὰρ ὄντος τοῦ νόμου καὶ πρὶν πόλει,</del></l>
<l n="39"><del rend="merge">ὃς ἂν κατέλθῃ τήνδε γῆν Ἕλλην ἀνήρ.</del></l>
<l n="40">κατάρχομαι μέν, σφάγια δʼ ἄλλοισιν μέλει</l>
<l n="41">ἄρρητʼ ἔσωθεν τῶνδʼ ἀνακτόρων θεᾶς.</l>
<milestone resp="perseus" unit="card" n="42"/>
    <l  rend="indent" n="42">ἃ καινὰ δʼ ἥκει νὺξ φέρουσα φάσματα,</l>
<l n="43">λέξω πρὸς αἰθέρʼ, εἴ τι δὴ τόδʼ ἔστʼ ἄκος.</l>
<l n="44">ἔδοξʼ ἐν ὕπνῳ τῆσδʼ ἀπαλλαχθεῖσα γῆς</l>
<l n="45">οἰκεῖν ἐν Ἄργει, παρθένοισι δʼ ἐν μέσαις</l>
<l n="46">εὕδειν, χθονὸς δὲ νῶτα σεισθῆναι σάλῳ,</l>
<l n="47">φεύγειν δὲ κἄξω στᾶσα θριγκὸν εἰσιδεῖν</l>
<l n="48">δόμων πίτνοντα, πᾶν δʼ ἐρείψιμον στέγος</l>
<l n="49">βεβλημένον πρὸς οὖδας ἐξ ἄκρων σταθμῶν.</l>
<l n="50">μόνος λελεῖφθαι στῦλος εἷς ἔδοξέ μοι</l>
<l n="51">δόμων πατρῴων, ἐκ δʼ ἐπικράνων κόμας</l>
<l n="52">ξανθὰς καθεῖναι, φθέγμα δʼ ἀνθρώπου λαβεῖν,</l>
<l n="53">κἀγὼ τέχνην τήνδʼ ἣν ἔχω ξενοκτόνον</l>
<l n="54">τιμῶσʼ ὑδραίνειν αὐτὸν ὡς θανούμενον,</l>
<l n="55">κλαίουσα. τοὔναρ δʼ ὧδε συμβάλλω τόδε·</l>
<l n="56">τέθνηκʼ Ὀρέστης, οὗ κατηρξάμην ἐγώ.</l>
<l n="57">στῦλοι γὰρ οἴκων παῖδές εἰσιν ἄρσενες·</l>
<l n="58">θνῄσκουσι δʼ οὓς ἂν χέρνιβες βάλωσʼ ἐμαί.</l>
<l n="59"><del>οὐδʼ αὖ συνάψαι τοὔναρ ἐς φίλους ἔχω·</del></l>
<l n="60"><del rend="merge">Στροφίῳ γὰρ οὐκ ἦν παῖς, ὅτʼ ὠλλύμην ἐγώ.</del></l>
<l n="61">νῦν οὖν ἀδελφῷ βούλομαι δοῦναι χοὰς</l>
<l n="62">παροῦσʼ ἀπόντι — ταῦτα γὰρ δυναίμεθʼ ἄν — </l>
<l n="63">σὺν προσπόλοισιν, ἃς ἔδωχʼ ἡμῖν ἄναξ</l>
<l n="64">Ἑλληνίδας γυναῖκας. ἀλλʼ ἐξ αἰτίας</l>
<l n="65">οὔπω τίνος πάρεισιν; εἶμʼ ἔσω δόμων</l>
<l n="66">ἐν οἷσι ναίω τῶνδʼ ἀνακτόρων θεᾶς.</l></sp>
             
<milestone resp="perseus" unit="card" n="67"/>
             
<sp><speaker>Ὀρέστης</speaker>
<l n="67">ὅρα, φυλάσσου μή τις ἐν στίβῳ βροτῶν.</l></sp>

<sp><speaker>Πυλάδης</speaker>
<l n="68">ὁρῶ, σκοποῦμαι δʼ ὄμμα πανταχῆ στρέφων.</l></sp>

<sp><speaker>Ὀρέστης</speaker>
<l n="69">Πυλάδη, δοκεῖ σοι μέλαθρα ταῦτʼ εἶναι θεᾶς</l>
<l n="70">ἔνθʼ Ἀργόθεν ναῦν ποντίαν ἐστείλαμεν;</l></sp>

<sp><speaker>Πυλάδης</speaker>
<l n="71">ἔμοιγʼ, Ὀρέστα· σοὶ δὲ συνδοκεῖν χρεών.</l></sp>

<sp><speaker>Ὀρέστης</speaker>
<l n="72">καὶ βωμός, Ἕλλην οὗ καταστάζει φόνος;</l></sp>

<sp><speaker>Πυλάδης</speaker>
<l n="73">ἐξ αἱμάτων γοῦν ξάνθʼ ἔχει τριχώματα.</l></sp>

<sp><speaker>Ὀρέστης</speaker>
<l n="74">θριγκοῖς δʼ ὑπʼ αὐτοῖς σκῦλʼ ὁρᾷς ἠρτημένα;</l></sp>

<sp><speaker>Πυλάδης</speaker>
<l n="75">τῶν κατθανόντων γʼ ἀκροθίνια ξένων.</l>
<l n="76">ἀλλʼ ἐγκυκλοῦντʼ ὀφθαλμὸν εὖ σκοπεῖν χρεών.</l></sp>

<sp><speaker>Ὀρέστης</speaker>
<l n="77">ὦ Φοῖβε, ποῖ μʼ αὖ τήνδʼ ἐς ἄρκυν ἤγαγες</l>
<l n="78">χρήσας, ἐπειδὴ πατρὸς αἷμʼ ἐτεισάμην,</l>
<l n="79">μητέρα κατακτάς, διαδοχαῖς δʼ Ἐρινύων</l>
<l n="80">ἠλαυνόμεσθα φυγάδες ἔξεδροι χθονὸς</l>
<l n="81">δρόμους τε πολλοὺς ἐξέπλησα καμπίμους,</l>
<l n="82">ἐλθὼν δέ σʼ ἠρώτησα πῶς τροχηλάτου</l>
<l n="83">μανίας ἂν ἔλθοιμʼ ἐς τέλος πόνων τʼ ἐμῶν,</l>
<l n="84">οὓς ἐξεμόχθουν περιπολῶν καθʼ Ἑλλάδα — </l>
<l n="85">σὺ δʼ εἶπας ἐλθεῖν Ταυρικῆς μʼ ὅρους χθονός,</l>
<l n="86">ἔνθʼ Ἄρτεμίς σοι σύγγονος βωμοὺς ἔχοι,</l>
<l n="87">λαβεῖν τʼ ἄγαλμα θεᾶς, ὅ φασιν ἐνθάδε</l>
<l n="88">ἐς τούσδε ναοὺς οὐρανοῦ πεσεῖν ἄπο·</l>
<l n="89">λαβόντα δʼ ἢ τέχναισιν ἢ τύχῃ τινί,</l>
<l n="90">κίνδυνον ἐκπλήσαντʼ, Ἀθηναίων χθονὶ</l>
<l n="91">δοῦναι — τὸ δʼ ἐνθένδʼ οὐδὲν ἐρρήθη πέρα — </l>
<l n="92">καὶ ταῦτα δράσαντʼ ἀμπνοὰς ἕξειν πόνων.</l>
<milestone resp="perseus" unit="card" n="93"/>
<l n="93">ἥκω δὲ πεισθεὶς σοῖς λόγοισιν ἐνθάδε</l>
<l n="94">ἄγνωστον ἐς γῆν, ἄξενον. σὲ δʼ ἱστορῶ,</l>
<l n="95">Πυλάδη — σὺ γάρ μοι τοῦδε συλλήπτωρ πόνου — </l>
<l n="96">τί δρῶμεν; ἀμφίβληστρα γὰρ τοίχων ὁρᾷς</l>
<l n="97">ὑψηλά· πότερα δωμάτων προσαμβάσεις</l>
<l n="98">ἐκβησόμεσθα; πῶς ἂν οὖν λάθοιμεν ἄν;</l>
<l n="99">ἢ χαλκότευκτα κλῇθρα λύσαντες μοχλοῖς — </l>
<l n="100">ὧν οὐδὲν ἴσμεν; ἢν δʼ ἀνοίγοντες πύλας</l>
<l n="101">ληφθῶμεν ἐσβάσεις τε μηχανώμενοι,</l>
<l n="102">θανούμεθʼ. ἀλλὰ πρὶν θανεῖν, νεὼς ἔπι</l>
<l n="103">φεύγωμεν, ᾗπερ δεῦρʼ ἐναυστολήσαμεν.</l></sp>

<sp><speaker>Πυλάδης</speaker>
<l n="104">φεύγειν μὲν οὐκ ἀνεκτὸν οὐδʼ εἰώθαμεν,</l>
<l n="105">τὸν τοῦ θεοῦ δὲ χρησμὸν οὐ κακιστέον·</l>
<l n="106">ναοῦ δʼ ἀπαλλαχθέντε κρύψωμεν δέμας</l>
<l n="107">κατʼ ἄντρʼ ἃ πόντος νοτίδι διακλύζει μέλας — </l>
<l n="108">νεὼς ἄπωθεν, μή τις εἰσιδὼν σκάφος</l>
<l n="109">βασιλεῦσιν εἴπῃ κᾆτα ληφθῶμεν βίᾳ.</l>
<l n="110">ὅταν δὲ νυκτὸς ὄμμα λυγαίας μόλῃ,</l>
<l n="111">τολμητέον τοι ξεστὸν ἐκ ναοῦ λαβεῖν</l>
<l n="112">ἄγαλμα πάσας προσφέροντε μηχανάς.</l>
<l n="113">ὅρα δέ γʼ εἴσω τριγλύφων ὅποι κενὸν</l>
<l n="114">δέμας καθεῖναι· τοὺς πόνους γὰρ ἁγαθοὶ</l>
<l n="115">τολμῶσι, δειλοὶ δʼ εἰσὶν οὐδὲν οὐδαμοῦ.</l></sp>

<sp><speaker>Ὀρέστης</speaker>
<l n="116">οὔ τοι μακρὸν μὲν ἤλθομεν κώπῃ πόρον,</l>
<l n="117">ἐκ τερμάτων δὲ νόστον ἀροῦμεν πάλιν.</l>
<l n="118">ἀλλʼ εὖ γὰρ εἶπας, πειστέον· χωρεῖν χρεὼν</l>
<l n="119">ὅποι χθονὸς κρύψαντε λήσομεν δέμας.</l>
<l n="120">οὐ γὰρ τὸ τοῦ θεοῦ γʼ αἴτιον γενήσεται</l>
<l n="121">πεσεῖν ἄχρηστον θέσφατον· τολμητέον·</l>
<l n="122">μόχθος γὰρ οὐδεὶς τοῖς νέοις σκῆψιν φέρει.</l>
</sp></div>
                
<milestone resp="perseus" unit="card" n="123"/>

<div type="textpart" subtype="choral">
<div type="textpart" subtype="anapests">
<sp><speaker>Χορός</speaker>
<l n="123">εὐφαμεῖτʼ, ὦ</l>
<l n="124">πόντου δισσὰς συγχωρούσας</l>
<l n="125">πέτρας Ἀξείνου ναίοντες.</l>
<l n="126">ὦ παῖ τᾶς Λατοῦς,</l>
<l n="127">Δίκτυννʼ οὐρεία,</l>
<l n="128">πρὸς σὰν αὐλάν, εὐστύλων</l>
<l n="129">ναῶν χρυσήρεις θριγκούς,</l>
<l n="130">πόδα παρθένιον ὅσιον ὁσίας</l>
<l n="131">κλῃδούχου δούλα πέμπω,</l>
<l n="132">Ἑλλάδος εὐίππου πύργους</l>
<l n="134">καὶ τείχη χόρτων τʼ εὐδένδρων</l>
<l n="135">ἐξαλλάξασʼ Εὐρώπαν,</l>
<l n="136">πατρῴων οἴκων ἕδρας.</l>
<l n="137">ἔμολον· τί νέον; τίνα φροντίδʼ ἔχεις;</l>
<l n="138">τί με πρὸς ναοὺς ἄγαγες ἄγαγες,</l>
<l n="139">ὦ παῖ τοῦ τᾶς Τροίας πύργους</l>
<l n="140">ἐλθόντος κλεινᾷ σὺν κώπᾳ</l>
<l n="141">χιλιοναύτα</l>
<l n="142">μυριοτευχοῦς Ἀτρείδα; <del>τῶν κλεινῶν;</del>
</l></sp>
    
<milestone resp="perseus" unit="card" n="143"/>

<sp><speaker>Ἰφιγένεια</speaker>
<l n="143">ἰὼ δμωαί,</l>
<l n="144">δυσθρηνήτοις ὡς θρήνοις</l>
<l n="145">ἔγκειμαι, τᾶς οὐκ εὐμούσου</l>
<l n="146">μολπᾶς <del>βοὰν</del> ἀλύροις ἐλέγοις, αἰαῖ,</l>
<l n="147">αἰαῖ, κηδείοις οἴκτοισιν·</l>
<l n="148">αἵ μοι συμβαίνουσʼ ἆται,</l>
<l n="149">σύγγονον ἁμὸν κατακλαιομένα</l>
<l n="150">ζωᾶς, οἵαν <add>οἵαν</add> ἰδόμαν</l>
<l n="151">ὄψιν ὀνείρων</l>
<l n="152">νυκτός, τᾶς ἐξῆλθʼ ὄρφνα.</l>
<l n="152a">ὀλόμαν ὀλόμαν·</l>
<l n="153">οὐκ εἴσʼ οἶκοι πατρῷοι·</l>
<l n="154">οἴμοι <add>μοι</add> φροῦδος γέννα.</l>
<l n="155">φεῦ φεῦ τῶν Ἄργει μόχθων.</l>
<l n="156">ἰὼ δαῖμον,</l>
<l n="157">μόνον ὅς με κασίγνητον συλᾷς</l>
<l n="159">Ἀίδᾳ πέμψας, ᾧ τάσδε χοὰς</l>
<l n="160">μέλλω κρατῆρά τε τὸν φθιμένων</l>
<l n="161">ὑδραίνειν γαίας ἐν νώτοις</l>
<l n="162">πηγάς τʼ οὐρείων ἐκ μόσχων</l>
<l n="164">Βάκχου τʼ οἰνηρὰς λοιβὰς</l>
<l n="165">ξουθᾶν τε πόνημα μελισσᾶν,</l>
<l n="166">ἃ νεκροῖς θελκτήρια κεῖται.</l>
<l n="168">ἀλλʼ ἔνδος μοι πάγχρυσον</l>
<l n="169">τεῦχος καὶ λοιβὰν Ἅιδα.</l>
<l n="170">ὦ κατὰ γαίας Ἀγαμεμνόνιον</l>
<l n="171">θάλος, ὡς φθιμένῳ τάδε σοι πέμπω·</l>
<l n="172">δέξαι δʼ· οὐ γὰρ πρὸς τύμβον σοι</l>
<l n="173">ξανθὰν χαίταν, οὐ δάκρυʼ οἴσω.</l>
<l n="175">τηλόσε γὰρ δὴ σᾶς ἀπενάσθην</l>
<l n="176">πατρίδος καὶ ἐμᾶς, ἔνθα δοκήμασι</l>
<l n="177">κεῖμαι σφαχθεῖσʼ ἁ τλάμων.</l></sp>
    
<milestone resp="perseus" unit="card" n="178"/>

<sp><speaker>Χορός</speaker>
<l n="178">ἀντιψάλμους ᾠδὰς ὕμνων τʼ</l>
<l n="180">Ἀσιητᾶν σοι βάρβαρον ἀχὰν</l>
<l n="181">δεσποίνᾳ γʼ ἐξαυδάσω,</l>
<l n="183">τὰν ἐν θρήνοισιν μοῦσαν</l>
<l n="184">νέκυσι μελομέναν, τὰν ἐν μολπαῖς</l>
<l n="185">Ἅιδας ὑμνεῖ δίχα παιάνων.</l>
<l n="186">οἴμοι, τῶν Ἀτρειδᾶν οἴκων·</l>
<l n="187">ἔρρει φῶς σκήπτρων, οἴμοι,</l>
<l n="188">πατρῴων οἴκων.</l>
<l n="189">ἦν ἐκ τῶν εὐόλβων Ἄργει</l>
<l n="190">βασιλέων ἀρχά,</l>
<l n="191">μόχθος δʼ ἐκ μόχθων ᾄσσει·</l>
<l n="192">δινευούσαις ἵπποισι <add>ῥιφαὶ</add></l>
<l n="193"><add>Πέλοπος</add> πταναῖς· ἀλλάξας δʼ ἐξ</l>
<l n="194">ἕδρας ἱερὸν <add>ἱερὸν</add> ὄμμʼ αὐγᾶς</l>
<l n="195">ἅλιος. ἄλλαις δʼ ἄλλα προσέβα</l>
<l n="196">χρυσέας ἀρνὸς μελάθροις ὀδύνα,</l>
<l n="197"><sic>φόνος ἐπὶ φόνῳ, ἄχεα ἄχεσιν</sic></l>
<l n="199">ἔνθεν τῶν πρόσθεν δμαθέντων</l>
<l n="200">Τανταλιδᾶν ἐκβαίνει ποινά γʼ</l>
<l n="201">εἰς οἴκους, σπεύδει δʼ ἀσπούδαστʼ</l>
<l n="202">ἐπὶ σοὶ δαίμων.</l></sp>
    
<milestone resp="perseus" unit="card" n="203"/>

<sp><speaker>Ἰφιγένεια</speaker>
<l n="203">ἐξ ἀρχᾶς μοι δυσδαίμων</l>
<l n="204">δαίμων τᾶς ματρὸς ζώνας</l>
<l n="205">καὶ νυκτὸς κείνας· ἐξ ἀρχᾶς</l>
<l n="206">λόχιαι στερρὰν παιδείαν</l>
<l n="207">Μοῖραι ξυντείνουσιν θεαί,</l>
<l n="208">τᾷ μναστευθείσᾳ ʼξ Ἑλλάνων,</l>
<l n="209">ἃν πρωτόγονον θάλος ἐν θαλάμοις</l>
<l n="210">Λήδας ἁ τλάμων κούρα</l>
<l n="211">σφάγιον πατρῴᾳ λώβᾳ</l>
<l n="212">καὶ θῦμʼ οὐκ εὐγάθητον</l>
<l n="213">ἔτεκεν, ἔτρεφεν εὐκταίαν·</l>
<l n="214">ἱππείοις δʼ ἐν δίφροισι</l>
<l n="215">ψαμάθων Αὐλίδος ἐπέβασαν</l>
<l n="216">νύμφαιον, οἴμοι, δύσνυμφον</l>
<l n="217">τῷ τᾶς Νηρέως κούρας, αἰαῖ.</l>
<l n="218">νῦν δʼ ἀξείνου πόντου ξείνα</l>
<l n="219">δυσχόρτους οἴκους ναίω,</l>
<l n="220">ἄγαμος ἄτεκνος ἄπολις ἄφιλος,</l>
<l n="221">οὐ τὰν Ἄργει μέλπουσʼ Ἥραν</l>
<l n="222">οὐδʼ ἱστοῖς ἐν καλλιφθόγγοις</l>
<l n="223">κερκίδι Παλλάδος Ἀτθίδος εἰκὼ</l>
<l n="224">
<add>καὶ</add> Τιτάνων ποικίλλουσʼ, ἀλλʼ</l>
<l n="225">αἱμόρραντον δυσφόρμιγγα</l>
<l n="226">ξείνων <sic>αἱμάσσουσʼ ἄταν βωμούς,</sic></l>
<l n="227">οἰκτράν τʼ αἰαζόντων αὐδὰν</l>
<l n="228">οἰκτρόν τʼ ἐκβαλλόντων δάκρυον.</l>
<l n="229">καὶ νῦν κείνων μέν μοι λάθα,</l>
<l n="230">τὸν δʼ Ἄργει δμαθέντα κλαίω</l>
<l n="232">σύγγονον, ὃν ἔλιπον ἐπιμαστίδιον,</l>
<l n="233">ἔτι βρέφος, ἔτι νέον, ἔτι θάλος</l>
<l n="234">ἐν χερσὶν ματρὸς πρὸς στέρνοις τʼ</l>
<l n="235">Ἄργει σκηπτοῦχον Ὀρέσταν.</l>
</sp></div></div>
                
<milestone resp="perseus" unit="card" n="236"/>

<div type="textpart" subtype="episode">
<sp><speaker>Χορός</speaker>
<l n="236">καὶ μὴν ὅδʼ ἀκτὰς ἐκλιπὼν θαλασσίους</l>
<l n="237">βουφορβὸς ἥκει σημανῶν τί σοι νέον.</l></sp>

<sp><speaker>Βουκόλος</speaker>
<l n="238">Ἀγαμέμνονός τε καὶ Κλυταιμήστρας τέκνον,</l>
<l n="239">ἄκουε καινῶν ἐξ ἐμοῦ κηρυγμάτων.</l></sp>

<sp><speaker>Ἰφιγένεια</speaker>
<l n="240">τί δʼ ἔστι τοῦ παρόντος ἐκπλῆσσον λόγου;</l></sp>

<sp><speaker>Βουκόλος</speaker>
<l n="241">ἥκουσιν ἐς γῆν, κυανέαν Συμπληγάδα</l>
<l n="242">πλάτῃ φυγόντες, δίπτυχοι νεανίαι,</l>
<l n="243">θεᾷ φίλον πρόσφαγμα καὶ θυτήριον</l>
<l n="244">Ἀρτέμιδι. χέρνιβας δὲ καὶ κατάργματα</l>
<l n="245">οὐκ ἂν φθάνοις ἂν εὐτρεπῆ ποιουμένη.</l></sp>

<sp><speaker>Ἰφιγένεια</speaker>
<l n="246">ποδαποί; τίνος γῆς σχῆμʼ ἔχουσιν οἱ ξένοι;</l></sp>

<sp><speaker>Βουκόλος</speaker>
<l n="247">Ἕλληνες· ἓν τοῦτʼ οἶδα κοὐ περαιτέρω.</l></sp>

<sp><speaker>Ἰφιγένεια</speaker>
<l n="248">οὐδʼ ὄνομʼ ἀκούσας οἶσθα τῶν ξένων φράσαι;</l></sp>

<sp><speaker>Βουκόλος</speaker>
<l n="249">Πυλάδης ἐκλῄζεθʼ ἅτερος πρὸς θατέρου.</l></sp>

<sp><speaker>Ἰφιγένεια</speaker>
<l n="250">τοῦ ξυζύγου δὲ τοῦ ξένου τί τοὔνομʼ ἦν;</l></sp>

<sp><speaker>Βουκόλος</speaker>
<l n="251">οὐδεὶς τόδʼ οἶδεν· οὐ γὰρ εἰσηκούσαμεν.</l></sp>

<sp><speaker>Ἰφιγένεια</speaker>
<l n="252">πῶς δʼ εἴδετʼ αὐτοὺς κἀντυχόντες εἵλετε;</l></sp>

<sp><speaker>Βουκόλος</speaker>
<l n="253">ἄκραις ἐπὶ ῥηγμῖσιν ἀξένου πόρου — </l></sp>

<sp><speaker>Ἰφιγένεια</speaker>
<l n="254">καὶ τίς θαλάσσης βουκόλοις κοινωνία;</l></sp>

<sp><speaker>Βουκόλος</speaker>
<l n="255">βοῦς ἤλθομεν νίψοντες ἐναλίᾳ δρόσῳ.</l></sp>

<sp><speaker>Ἰφιγένεια</speaker>
<l n="256">ἐκεῖσε δὴ ʼπάνελθε, πῶς νιν εἵλετε</l>
<l n="257">τρόπῳ θʼ ὁποίῳ· τοῦτο γὰρ μαθεῖν θέλω.</l>
<l n="258">χρόνιοι γὰρ ἥκουσʼ· οὐδέ πω βωμὸς θεᾶς</l>
<l n="259">Ἑλληνικαῖσιν ἐξεφοινίχθη ῥοαῖς.</l></sp>
    
<milestone resp="perseus" unit="card" n="260"/>

<sp><speaker>Βουκόλος</speaker>
<l n="260">ἐπεὶ τὸν ἐσρέοντα διὰ Συμπληγάδων</l>
<l n="261">βοῦς ὑλοφορβοὺς πόντον εἰσεβάλλομεν,</l>
<l n="262">ἦν τις διαρρὼξ κυμάτων πολλῷ σάλῳ</l>
<l n="263">κοιλωπὸς ἀγμός, πορφυρευτικαὶ στέγαι.</l>
<l n="264">ἐνταῦθα δισσοὺς εἶδέ τις νεανίας</l>
<l n="265">βουφορβὸς ἡμῶν, κἀπεχώρησεν πάλιν</l>
<l n="266">ἄκροισι δακτύλοισι πορθμεύων ἴχνος.</l>
<l n="267">ἔλεξε δʼ· Οὐχ ὁρᾶτε; δαίμονές τινες</l>
<l n="268">θάσσουσιν οἵδε.  — θεοσεβὴς δʼ ἡμῶν τις ὢν</l>
<l n="269">ἀνέσχε χεῖρα καὶ προσηύξατʼ εἰσιδών·</l>
<l n="270">ὦ ποντίας παῖ Λευκοθέας, νεῶν φύλαξ,</l>
<l n="271">δέσποτα Παλαῖμον, ἵλεως ἡμῖν γενοῦ,</l>
<l n="272">εἴτʼ οὖν ἐπʼ ἀκταῖς θάσσετον Διοσκόρω,</l>
<l n="273">ἢ Νηρέως ἀγάλμαθʼ, ὃς τὸν εὐγενῆ</l>
<l n="274">ἔτικτε πεντήκοντα Νηρῄδων χορόν.</l>
    <l  rend="indent" n="275">ἄλλος δέ τις μάταιος, ἀνομίᾳ θρασύς,</l>
<l n="276">ἐγέλασεν εὐχαῖς, ναυτίλους δʼ ἐφθαρμένους</l>
<l n="277">θάσσειν φάραγγʼ ἔφασκε τοῦ νόμου φόβῳ,</l>
<l n="278">κλύοντας ὡς θύοιμεν ἐνθάδε ξένους.</l>
<l n="279">ἔδοξε δʼ ἡμῶν εὖ λέγειν τοῖς πλείοσι,</l>
<l n="280">θηρᾶν τε τῇ θεῷ σφάγια τἀπιχώρια.</l>
<l n="281">κἀν τῷδε πέτραν ἅτερος λιπὼν ξένοιν</l>
<l n="282">ἔστη κάρα τε διετίναξʼ ἄνω κάτω</l>
<l n="283">κἀπεστέναξεν ὠλένας τρέμων ἄκρας,</l>
<l n="284">μανίαις ἀλαίνων, καὶ βοᾷ κυναγὸς ὥς·</l>
<l n="285">Πυλάδη, δέδορκας τήνδε; τήνδε δʼ οὐχ ὁρᾷς</l>
<l n="286">Ἅιδου δράκαιναν, ὥς με βούλεται κτανεῖν</l>
<l n="287">δειναῖς ἐχίδναις εἰς ἔμʼ ἐστομωμένη;</l>
<l n="288">ἣ δʼ ἐκ χιτώνων πῦρ πνέουσα καὶ φόνον</l>
<l n="289">πτεροῖς ἐρέσσει, μητέρʼ ἀγκάλαις ἐμὴν</l>
<l n="290">ἔχουσα — πέτρινον ὄχθον, ὡς ἐπεμβάλῃ.</l>
<l n="291">οἴμοι, κτενεῖ με· ποῖ φύγω;</l>
<l n="291a">παρῆν δʼ ὁρᾶν</l>
<l n="292">οὐ ταῦτα μορφῆς σχήματʼ, ἀλλʼ ἠλλάσσετο</l>
<l n="293">φθογγάς τε μόσχων καὶ κυνῶν ὑλάγματα,</l>
<l n="294"><sic>ἃς φᾶσʼ</sic> Ἐρινῦς ἱέναι μιμήματα.</l>
<milestone resp="perseus" unit="card" n="295"/>
    <l  rend="indent" n="295">ἡμεῖς δὲ συσταλέντες, ὡς θαμβούμενοι,</l>
<l n="296">σιγῇ καθήμεθʼ· ὃ δὲ χερὶ σπάσας ξίφος,</l>
<l n="297">μόσχους ὀρούσας ἐς μέσας λέων ὅπως,</l>
<l n="298">παίει σιδήρῳ λαγόνας ἐς πλευράς θʼ ἱείς,</l>
<l n="299">δοκῶν Ἐρινῦς θεὰς ἀμύνεσθαι τάδε,</l>
<l n="300">ὡς αἱματηρὸν πέλαγος ἐξανθεῖν ἁλός.</l>
<l n="301">κἀν τῷδε πᾶς τις, ὡς ὁρᾷ βουφόρβια</l>
<l n="302">πίπτοντα καὶ πορθούμενʼ, ἐξωπλίζετο,</l>
<l n="303">κόχλους τε φυσῶν συλλέγων τʼ ἐγχωρίους·</l>
<l n="304">πρὸς εὐτραφεῖς γὰρ καὶ νεανίας ξένους</l>
<l n="305">φαύλους μάχεσθαι βουκόλους ἡγούμεθα.</l>
<l n="306">πολλοὶ δʼ ἐπληρώθημεν ἐν μακρῷ χρόνῳ.</l>
<l n="307">πίπτει δὲ μανίας πίτυλον ὁ ξένος μεθείς,</l>
<l n="308">στάζων ἀφρῷ γένειον· ὡς δʼ ἐσείδομεν</l>
<l n="309">προύργου πεσόντα, πᾶς ἀνὴρ ἔσχεν πόνον</l>
<l n="310">βάλλων ἀράσσων. ἅτερος δὲ τοῖν ξένοιν</l>
<l n="311">ἀφρόν τʼ ἀπέψη σώματός τʼ ἐτημέλει</l>
<l n="312">πέπλων τε προυκάλυπτεν εὐπήνους ὑφάς,</l>
<l n="313">καραδοκῶν μὲν τἀπιόντα τραύματα,</l>
<l n="314">φίλον δὲ θεραπείαισιν ἄνδρʼ εὐεργετῶν.</l>
<l n="315">ἔμφρων δʼ ἀνᾴξας ὁ ξένος πεσήματος</l>
<l n="316">ἔγνω κλύδωνα πολεμίων προσκείμενον</l>
<l n="317">καὶ τὴν παροῦσαν συμφορὰν αὐτοῖν πέλας,</l>
<l n="318">ᾤμωξέ θʼ· ἡμεῖς δʼ οὐκ ἀνίεμεν πέτροις</l>
<l n="319">βάλλοντες, ἄλλος ἄλλοθεν προσκείμενοι.</l>
<l n="320">οὗ δὴ τὸ δεινὸν παρακέλευσμʼ ἠκούσαμεν·</l>
<l n="321">Πυλάδη, θανούμεθʼ, ἀλλʼ ὅπως θανούμεθα</l>
<l n="322">κάλλισθʼ· ἕπου μοι, φάσγανον σπάσας χερί.  — </l>
    <l  rend="indent" n="323">ὡς δʼ εἴδομεν δίπαλτα πολεμίων ξίφη,</l>
<l n="324">φυγῇ λεπαίας ἐξεπίμπλαμεν νάπας.</l>
<l n="325">ἀλλʼ, εἰ φύγοι τις, ἅτεροι προσκείμενοι</l>
<l n="326">ἔβαλλον αὐτούς· εἰ δὲ τούσδʼ ὠσαίατο,</l>
<l n="327">αὖθις τὸ νῦν ὑπεῖκον ἤρασσεν πέτροις.</l>
<l n="328">ἀλλʼ ἦν ἄπιστον· μυρίων γὰρ ἐκ χερῶν</l>
<l n="329">οὐδεὶς τὰ τῆς θεοῦ θύματʼ εὐτύχει βαλών.</l>
<l n="330">μόλις δέ νιν τόλμῃ μὲν οὐ χειρούμεθα,</l>
<l n="331">κύκλῳ δὲ περιβαλόντες ἐξεκλέψαμεν</l>
<l n="332">πέτροισι χειρῶν φάσγανʼ, ἐς δὲ γῆν γόνυ</l>
<l n="333">καμάτῳ καθεῖσαν. πρὸς δʼ ἄνακτα τῆσδε γῆς</l>
<l n="334">κομίζομέν νιν. ὃ δʼ ἐσιδὼν ὅσον τάχος</l>
<l n="335">ἐς χέρνιβάς τε καὶ σφαγεῖʼ ἔπεμπέ σοι.</l>
    <l  rend="indent" n="336">ηὔχου δὲ τοιάδʼ, ὦ νεᾶνί, σοι ξένων</l>
<l n="337">σφάγια παρεῖναι· κἂν ἀναλίσκῃς ξένους</l>
<l n="338">τοιούσδε, τὸν σὸν Ἑλλὰς ἀποτείσει φόνον</l>
<l n="339">δίκας τίνουσα τῆς ἐν Αὐλίδι σφαγῆς.</l></sp>

<sp><speaker>Χορός</speaker>
<l n="340">θαυμάστʼ ἔλεξας τὸν μανένθʼ, ὅστις ποτὲ</l>
<l n="341">Ἕλληνος ἐκ γῆς πόντον ἦλθεν ἄξενον.</l>
</sp>
    
<milestone resp="perseus" unit="card" n="342"/>
    
<sp><speaker>Ἰφιγένεια</speaker>
<l n="342">εἶἑν· σὺ μὲν κόμιζε τοὺς ξένους μολών,</l>
<l n="343">τὰ δʼ ἐνθάδʼ ἡμεῖς ὅσια φροντιούμεθα — </l>
    <l  rend="indent" n="344">ὦ καρδία τάλαινα, πρὶν μὲν ἐς ξένους</l>
<l n="345">γαληνὸς ἦσθα καὶ φιλοικτίρμων ἀεί,</l>
<l n="346">ἐς θοὑμόφυλον ἀναμετρουμένη δάκρυ,</l>
<l n="347">Ἕλληνας ἄνδρας ἡνίκʼ ἐς χέρας λάβοις.</l>
<l n="348">νῦν δʼ ἐξ ὀνείρων οἷσιν ἠγριώμεθα,</l>
<l n="349">δοκοῦσʼ Ὀρέστην μηκέθʼ ἥλιον βλέπειν,</l>
<l n="350">δύσνουν με λήψεσθʼ, οἵτινές ποθʼ ἥκετε.</l>
<l n="351">καὶ τοῦτʼ ἄρʼ ἦν ἀληθές, ᾐσθόμην, φίλαι·</l>
<l n="352">οἱ δυστυχεῖς γὰρ τοῖσι δυστυχεστέροις</l>
<l n="353">αὐτοὶ κακῶς πράξαντες οὐ φρονοῦσιν εὖ.</l>
<l n="354">ἀλλʼ οὔτε πνεῦμα Διόθεν ἦλθε πώποτε,</l>
<l n="355">οὐ πορθμίς, ἥτις διὰ πέτρας Συμπληγάδας</l>
<l n="356">Ἑλένην ἀπήγαγʼ ἐνθάδʼ, ἥ μʼ ἀπώλεσεν,</l>
<l n="357">Μενέλεών θʼ, ἵνʼ αὐτοὺς ἀντετιμωρησάμην,</l>
<l n="358">τὴν ἐνθάδʼ Αὖλιν ἀντιθεῖσα τῆς ἐκεῖ,</l>
<l n="359">οὗ μʼ ὥστε μόσχον Δαναΐδαι χειρούμενοι</l>
<l n="360">ἔσφαζον, ἱερεὺς δʼ ἦν ὁ γεννήσας πατήρ.</l>
<l n="361">οἴμοι — κακῶν γὰρ τῶν τότʼ οὐκ ἀμνημονῶ — </l>
<l n="362">ὅσας γενείου χεῖρας ἐξηκόντισα</l>
<l n="363">γονάτων τε τοῦ τεκόντος, ἐξαρτωμένη,</l>
<l n="364">λέγουσα τοιάδʼ· ὦ πάτερ, νυμφεύομαι</l>
<l n="365">νυμφεύματʼ αἰσχρὰ πρὸς σέθεν· μήτηρ δʼ ἐμὲ</l>
<l n="366">σέθεν κατακτείνοντος Ἀργεῖαί τε νῦν</l>
<l n="367">ὑμνοῦσιν ὑμεναίοισιν, αὐλεῖται δὲ πᾶν</l>
<l n="368">μέλαθρον· ἡμεῖς δʼ ὀλλύμεσθα πρὸς σέθεν.</l>
<l n="369">Ἅιδης Ἀχιλλεὺς ἦν ἄρʼ, οὐχ ὁ Πηλέως,</l>
<l n="370">ὅν μοι προσείσας πόσιν, ἐν ἁρμάτων ὄχοις</l>
<l n="371">ἐς αἱματηρὸν γάμον ἐπόρθμευσας δόλῳ.</l>
<l n="372">ἐγὼ δὲ λεπτῶν ὄμμα διὰ καλυμμάτων</l>
<l n="373">ἔχουσʼ, ἀδελφόν τʼ οὐκ ἀνειλόμην χεροῖν,</l>
<l n="374">— ὃς νῦν ὄλωλεν — οὐ κασιγνήτῃ στόμα</l>
<l n="375">συνῆψʼ ὑπʼ αἰδοῦς, ὡς ἰοῦσʼ ἐς Πηλέως</l>
<l n="376">μέλαθρα· πολλὰ δʼ ἀπεθέμην ἀσπάσματα</l>
<l n="377">ἐς αὖθις, ὡς ἥξουσʼ ἐς Ἄργος αὖ πάλιν.</l>
    <l  rend="indent" n="378">ὦ τλῆμον, εἰ τέθνηκας, ἐξ οἵων καλῶν</l>
<l n="379">ἔρρεις, Ὀρέστα, καὶ πατρὸς ζηλωμάτων — </l>
<l n="380">τὰ τῆς θεοῦ δὲ μέμφομαι σοφίσματα,</l>
<l n="381">ἥτις βροτῶν μὲν ἤν τις ἅψηται φόνου,</l>
<l n="382">ἢ καὶ λοχείας ἢ νεκροῦ θίγῃ χεροῖν,</l>
<l n="383">βωμῶν ἀπείργει, μυσαρὸν ὡς ἡγουμένη,</l>
<l n="384">αὐτὴ δὲ θυσίαις ἥδεται βροτοκτόνοις.</l>
<l n="385">οὐκ ἔσθʼ ὅπως ἔτεκεν ἂν ἡ Διὸς δάμαρ</l>
<l n="386">Λητὼ τοσαύτην ἀμαθίαν. ἐγὼ μὲν οὖν</l>
<l n="387">τὰ Ταντάλου θεοῖσιν ἑστιάματα</l>
<l n="388">ἄπιστα κρίνω, παιδὸς ἡσθῆναι βορᾷ,</l>
<l n="389">τοὺς δʼ ἐνθάδʼ, αὐτοὺς ὄντας ἀνθρωποκτόνους,</l>
<l n="390">ἐς τὴν θεὸν τὸ φαῦλον ἀναφέρειν δοκῶ·</l>
<l n="391">οὐδένα γὰρ οἶμαι δαιμόνων εἶναι κακόν.</l>
</sp>
</div>
                
<milestone resp="perseus" unit="card" n="392"/>
                
<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="392">κυάνεαι κυάνεαι</l>
<l n="393">σύνοδοι θαλάσσας, ἵνʼ οἶ-</l>
<l n="394">στρος ὁ πετόμενος Ἀργόθεν ἄ-</l>
<l n="395">ξενον ἐπʼ οἶδμα διεπέρασεν — </l>
<l n="396">Ἀσιήτιδα γαῖαν</l>
<l n="397">Εὐρώπας διαμείψας.</l>
<l n="399">τίνες ποτʼ ἄρα τὸν εὔυδρον δονακόχλοα</l>
<l n="400">λιπόντες Εὐρώταν ἢ</l>
<l n="401">ῥεύματα σεμνὰ Δίρκας</l>
<l n="402">ἔβασαν ἔβασαν ἄμεικτον αἶαν, ἔνθα κούρᾳ</l>
<l n="403">δίᾳ τέγγει</l>
<l n="405">βωμοὺς καὶ περικίονας</l>
<l n="406">ναοὺς αἷμα βρότειον;</l>
</sp></div>

    <milestone resp="perseus" unit="card" n="407"/>

<div type="textpart" subtype="antistrophe" n="1">
<sp><speaker>Χορός</speaker>
<l n="407">ἦ ῥοθίοις εἰλατίνας</l>
<l n="408">δικρότοισι κώπας ἔπλευ-</l>
<l n="409">σαν ἐπὶ πόντια κύματα, νά-</l>
<l n="410">ιον ὄχημα λινοπόροις αὔραις,</l>
<l n="411">φιλόπλουτον ἅμιλλαν</l>
<l n="412">αὔξοντες μελάθροισιν;</l>
<l n="414">φίλα γὰρ ἐλπίς γʼ, ἐπί τε πήμασιν βροτῶν</l>
<l n="415">ἄπληστος ἀνθρώποις, ὄλ-</l>
<l n="416">βου βάρος οἳ φέρονται</l>
<l n="417">πλάνητες ἐπʼ οἶδμα πόλεις τε βαρβάρους περῶντες,</l>
<l n="418">κοινᾷ δόξᾳ·</l>
<l n="419">γνώμα δʼ οἷς μὲν ἄκαιρος ὄλ-</l>
<l n="420">βου, τοῖς δʼ ἐς μέσον ἥκει.</l>
</sp></div>
    
<milestone resp="perseus" unit="card" n="421"/>

<div type="textpart" subtype="strophe" n="2">
<sp><speaker>Χορός</speaker>
<l n="421">πῶς πέτρας τὰς συνδρομάδας,</l>
<l n="422">πῶς Φινεϊδᾶν ἀΰ-</l>
<l n="423">πνους ἀκτὰς ἐπέρασαν</l>
<l n="424">παρʼ ἅλιον</l>
<l n="425">αἰγιαλὸν ἐπʼ Ἀμφιτρί-</l>
<l n="426">τας ῥοθίῳ δραμόντες,</l>
<l n="427">ὅπου πεντήκοντα κορᾶν</l>
<l n="428">Νηρῄδων  <gap reason="lost" rend=" . . . . "/> χοροὶ</l>
<l n="429">μέλπουσιν ἐγκύκλιοι,</l>
<l n="430">πλησιστίοισι πνοαῖς</l>
<l n="431">συριζόντων κατὰ πρύμναν</l>
<l n="432">εὐναίων πηδαλίων</l>
<l n="433">αὔραις <add>σὺν</add> νοτίαις</l>
<l n="434">ἢ πνεύμασι Ζεφύρου,</l>
<l n="435">τὰν πολυόρνιθον ἐπʼ αἶ-</l>
<l n="436">αν, λευκὰν ἀκτάν, Ἀχιλῆ-</l>
<l n="437">ος δρόμους καλλισταδίους,</l>
<l n="438">ἄξεινον κατὰ πόντον;</l>
</sp></div>
    
<milestone resp="perseus" unit="card" n="439"/>

<div type="textpart" subtype="antistrophe" n="2">
<sp><speaker>Χορός</speaker>
<l n="439">εἴθʼ εὐχαῖσιν δεσποσύνοις</l>
<l n="439a">Λήδας Ἑλένα φίλα</l>
<l n="440">παῖς ἐλθοῦσα τύχοι τὰν</l>
<l n="441">Τρῳάδα λι-</l>
<l n="442">ποῦσα πόλιν, ἵνʼ ἀμφὶ χαί-</l>
<l n="443">τᾳ δρόσον αἱματηρὰν</l>
<l n="444">ἑλιχθεῖσα λαιμοτόμῳ</l>
<l n="445">δεσποίνας χειρὶ θάνοι</l>
<l n="446">ποινὰς δοῦσʼ ἀντιπάλους.</l>
<l n="447">ἁδίσταν δʼ ἀγγελίαν</l>
<l n="448">δεξαίμεσθʼ, Ἑλλάδος ἐκ γᾶς</l>
<l n="449">πλωτήρων εἴ τις ἔβα,</l>
<l n="450">δουλείας ἐμέθεν</l>
<l n="451">δειλαίας παυσίπονος·</l>
<l n="452">κἀν γὰρ ὀνείροισι συνεί-</l>
<l n="453">ην δόμοις πόλει τε πατρῴ-</l>
<l n="454">ᾳ, τερπνῶν ὕπνων ἀπόλαυ-</l>
<l n="455">σιν, κοινὰν χάριν ὄλβου.</l>
</sp>
</div>
</div>
                
 <milestone resp="perseus" unit="card" n="456"/>                

<div type="textpart" subtype="episode">
<div type="textpart" subtype="anapests">
<sp><speaker>Χορός</speaker>
<l n="456">ἀλλʼ οἵδε χέρας δεσμοῖς δίδυμοι</l>
<l n="457">συνερεισθέντες χωροῦσι, νέον</l>
<l n="458">πρόσφαγμα θεᾶς· σιγᾶτε, φίλαι.</l>
<l n="459">τὰ γὰρ Ἑλλήνων ἀκροθίνια δὴ</l>
<l n="460">ναοῖσι πέλας τάδε βαίνει·</l>
<l n="461">οὐδʼ ἀγγελίας ψευδεῖς ἔλακεν</l>
<l n="462">βουφορβὸς ἀνήρ.</l>
<l n="463">ὦ πότνιʼ, εἴ σοι τάδʼ ἀρεσκόντως</l>
<l n="464">πόλις ἥδε τελεῖ, δέξαι θυσίας,</l>
<l n="465">ἃς ὁ παρʼ ἡμῖν νόμος οὐχ ὁσίας</l>
<l n="466"><del>Ἕλλησι διδοὺς</del> ἀναφαίνει.</l></sp>
    
<milestone resp="perseus" unit="card" n="467"/>

<sp><speaker>Ἰφιγένεια</speaker>
<l n="467">εἶἑν·</l>
<l n="467a">τὰ τῆς θεοῦ μὲν πρῶτον ὡς καλῶς ἔχῃ</l>
<l n="468">φροντιστέον μοι. μέθετε τῶν ξένων χέρας,</l>
<l n="469">ὡς ὄντες ἱεροὶ μηκέτʼ ὦσι δέσμιοι.</l>
<l n="470">ναοῦ δʼ ἔσω στείχοντες εὐτρεπίζετε</l>
<l n="471">ἃ χρὴ ʼπὶ τοῖς παροῦσι καὶ νομίζεται.</l>
<l n="472">φεῦ·</l>
<l n="472a">τίς ἆρα μήτηρ ἡ τεκοῦσʼ ὑμᾶς ποτε</l>
<l n="473">πατήρ τʼ; ἀδελφή τʼ, εἰ γεγῶσα τυγχάνει — </l>
<l n="474">οἵων στερεῖσα διπτύχων νεανιῶν</l>
<l n="475">ἀνάδελφος ἔσται.  — τὰς τύχας τίς οἶδʼ ὅτῳ</l>
<l n="476">τοιαίδʼ ἔσονται; πάντα γὰρ τὰ τῶν θεῶν</l>
<l n="477">ἐς ἀφανὲς ἕρπει, κοὐδὲν οἶδʼ οὐδεὶς κακὸν</l>
<l n="477a"><add><gap reason="lost" rend=" . . . . . . ."/></add></l>
<l n="478">ἡ γὰρ τύχη παρήγαγʼ ἐς τὸ δυσμαθές.</l>
<l n="479" rend="indent" >πόθεν ποθʼ ἥκετʼ, ὦ ταλαίπωροι ξένοι;</l>
<l n="480">ὡς διὰ μακροῦ μὲν τήνδʼ ἐπλεύσατε χθόνα,</l>
<l n="481">μακρὸν δʼ ἀπʼ οἴκων χρόνον ἔσεσθʼ ἀεὶ κάτω.</l></sp>

<sp><speaker>Ὀρέστης</speaker>
<l n="482">τί ταῦτʼ ὀδύρῃ, κἀπὶ τοῖς μέλλουσι νῷν</l>
<l n="483">κακοῖσι λυπεῖς, ἥτις εἶ ποτʼ, ὦ γύναι;</l>
<l n="484">οὔτοι νομίζω σοφόν, ὃς ἂν μέλλων κτενεῖν</l>
<l n="485">οἴκτῳ τὸ δεῖμα τοὐλέθρου νικᾶν θέλῃ.</l>
<l n="486">οὐχ ὅστις Ἅιδην ἐγγὺς ὄντʼ οἰκτίζεται</l>
<l n="487">σωτηρίας ἄνελπις· ὡς δύʼ ἐξ ἑνὸς</l>
<l n="488">κακὼ συνάπτει, μωρίαν τʼ ὀφλισκάνει</l>
<l n="489">θνῄσκει θʼ ὁμοίως· τὴν τύχην δʼ ἐᾶν χρεών.</l>
<l n="490">ἡμᾶς δὲ μὴ θρήνει σύ· τὰς γὰρ ἐνθάδε</l>
<l n="491">θυσίας ἐπιστάμεσθα καὶ γιγνώσκομεν.</l></sp>

    <milestone resp="perseus" unit="card" n="492"/>

<sp><speaker>Ἰφιγένεια</speaker>
<l n="492">πότερος ἄρʼ ὑμῶν ἐνθάδʼ ὠνομασμένος</l>
<l n="493">Πυλάδης κέκληται; τόδε μαθεῖν πρῶτον θέλω.</l></sp>

<sp><speaker>Ὀρέστης</speaker>
<l n="494">ὅδʼ, εἴ τι δή σοι τοῦτʼ ἐν ἡδονῇ μαθεῖν.</l></sp>

<sp><speaker>Ἰφιγένεια</speaker>
<l n="495">ποίας πολίτης πατρίδος Ἕλληνος γεγώς;</l></sp>

<sp><speaker>Ὀρέστης</speaker>
<l n="496">τί δʼ ἂν μαθοῦσα τόδε πλέον λάβοις, γύναι;</l></sp>

<sp><speaker>Ἰφιγένεια</speaker>
<l n="497">πότερον ἀδελφὼ μητρός ἐστον ἐκ μιᾶς;</l></sp>

<sp><speaker>Ὀρέστης</speaker>
<l n="498">φιλότητί γʼ· ἐσμὲν δʼ οὐ κασιγνήτω, γύναι.</l></sp>

<sp><speaker>Ἰφιγένεια</speaker>
<l n="499">σοὶ δʼ ὄνομα ποῖον ἔθεθʼ ὁ γεννήσας πατήρ;</l></sp>

<sp><speaker>Ὀρέστης</speaker>
<l n="500">τὸ μὲν δίκαιον Δυστυχὴς καλοίμεθʼ ἄν.</l></sp>

<sp><speaker>Ἰφιγένεια</speaker>
<l n="501">οὐ τοῦτʼ ἐρωτῶ· τοῦτο μὲν δὸς τῇ τύχῃ.</l></sp>

<sp><speaker>Ὀρέστης</speaker>
<l n="502">ἀνώνυμοι θανόντες οὐ γελῴμεθʼ ἄν.</l></sp>

<sp><speaker>Ἰφιγένεια</speaker>
<l n="503">τί δὲ φθονεῖς τοῦτο; ἦ φρονεῖς οὕτω μέγα;</l></sp>

<sp><speaker>Ὀρέστης</speaker>
<l n="504">τὸ σῶμα θύσεις τοὐμόν, οὐχὶ τοὔνομα.</l></sp>

<sp><speaker>Ἰφιγένεια</speaker>
<l n="505">οὐδʼ ἂν πόλιν φράσειας ἥτις ἐστί σοι;</l></sp>

<sp><speaker>Ὀρέστης</speaker>
<l n="506">ζητεῖς γὰρ οὐδὲν κέρδος, ὡς θανουμένῳ.</l></sp>

<sp><speaker>Ἰφιγένεια</speaker>
<l n="507">χάριν δὲ δοῦναι τήνδε κωλύει τί σε;</l></sp>

<sp><speaker>Ὀρέστης</speaker>
<l n="508">τὸ κλεινὸν Ἄργος πατρίδʼ ἐμὴν ἐπεύχομαι.</l></sp>

<sp><speaker>Ἰφιγένεια</speaker>
<l n="509">πρὸς θεῶν, ἀληθῶς, ὦ ξένʼ, εἶ κεῖθεν γεγώς;</l></sp>

<sp><speaker>Ὀρέστης</speaker>
<l n="510">ἐκ τῶν Μυκηνῶν <add>γʼ</add>, αἵ ποτʼ ἦσαν ὄλβιαι.</l></sp>

<sp><speaker>Ἰφιγένεια</speaker>
<l n="511">φυγὰς <add>δʼ</add> ἀπῆρας πατρίδος, ἢ ποίᾳ τύχῃ;</l></sp>

<sp><speaker>Ὀρέστης</speaker>
<l n="512">φεύγω τρόπον γε δή τινʼ οὐχ ἑκὼν ἑκών.</l></sp>

<sp><speaker>Ἰφιγένεια</speaker>
<l n="513">ἆρʼ ἄν τί μοι φράσειας ὧν ἐγὼ θέλω;</l></sp>

<sp><speaker>Ὀρέστης</speaker>
<l n="514">ὡς ἐν παρέργῳ τῆς ἐμῆς δυσπραξίας.</l></sp>

<sp><speaker>Ἰφιγένεια</speaker>
<l n="515">καὶ μὴν ποθεινός γʼ ἦλθες ἐξ Ἄργους μολών.</l></sp>

<sp><speaker>Ὀρέστης</speaker>
<l n="516">οὔκουν ἐμαυτῷ γʼ· εἰ δὲ σοί, σὺ τοῦτʼ ἔρα.</l></sp>

<sp><speaker>Ἰφιγένεια</speaker>
<l n="517">Τροίαν ἴσως οἶσθʼ, ἧς ἁπανταχοῦ λόγος.</l></sp>

<sp><speaker>Ὀρέστης</speaker>
<l n="518">ὡς μήποτʼ ὤφελόν γε μηδʼ ἰδὼν ὄναρ.</l></sp>

<sp><speaker>Ἰφιγένεια</speaker>
<l n="519">φασίν νιν οὐκέτʼ οὖσαν οἴχεσθαι δορί.</l></sp>

<sp><speaker>Ὀρέστης</speaker>
<l n="520">ἔστιν γὰρ οὕτως οὐδʼ ἄκραντʼ ἠκούσατε.</l></sp>

<sp><speaker>Ἰφιγένεια</speaker>
<l n="521">Ἑλένη δʼ ἀφῖκται δῶμα Μενέλεω πάλιν;</l></sp>

<sp><speaker>Ὀρέστης</speaker>
<l n="522">ἥκει, κακῶς γʼ ἐλθοῦσα τῶν ἐμῶν τινι.</l></sp>

<sp><speaker>Ἰφιγένεια</speaker>
<l n="523">καὶ ποῦ ʼστι; κἀμοὶ γάρ τι προυφείλει κακόν.</l></sp>

<sp><speaker>Ὀρέστης</speaker>
<l n="524">Σπάρτῃ ξυνοικεῖ τῷ πάρος ξυνευνέτῃ.</l></sp>

<sp><speaker>Ἰφιγένεια</speaker>
<l n="525">ὦ μῖσος εἰς Ἕλληνας, οὐκ ἐμοὶ μόνῃ.</l></sp>

<sp><speaker>Ὀρέστης</speaker>
<l n="526">ἀπέλαυσα κἀγὼ δή τι τῶν κείνης γάμων.</l></sp>

<sp><speaker>Ἰφιγένεια</speaker>
<l n="527">νόστος δʼ Ἀχαιῶν ἐγένεθʼ, ὡς κηρύσσεται;</l></sp>

<sp><speaker>Ὀρέστης</speaker>
<l n="528">ὡς πάνθʼ ἅπαξ με συλλαβοῦσʼ ἀνιστορεῖς.</l></sp>

<sp><speaker>Ἰφιγένεια</speaker>
<l n="529">πρὶν γὰρ θανεῖν σε, τοῦδʼ ἐπαυρέσθαι θέλω.</l></sp>

<sp><speaker>Ὀρέστης</speaker>
<l n="530">ἔλεγχʼ, ἐπειδὴ τοῦδʼ ἐρᾷς· λέξω δʼ ἐγώ.</l></sp>

<sp><speaker>Ἰφιγένεια</speaker>
<l n="531">Κάλχας τις ἦλθε μάντις ἐκ Τροίας πάλιν;</l></sp>

<sp><speaker>Ὀρέστης</speaker>
<l n="532">ὄλωλεν, ὡς ἦν ἐν Μυκηναίοις λόγος.</l></sp>

<sp><speaker>Ἰφιγένεια</speaker>
<l n="533">ὦ πότνιʼ, ὡς εὖ.  — τί γὰρ ὁ Λαέρτου γόνος;</l></sp>

<sp><speaker>Ὀρέστης</speaker>
<l n="534">οὔπω νενόστηκʼ οἶκον, ἔστι δʼ, ὡς λόγος.</l></sp>

<sp><speaker>Ἰφιγένεια</speaker>
<l n="535">ὄλοιτο, νόστου μήποτʼ ἐς πάτραν τυχών.</l></sp>

<sp><speaker>Ὀρέστης</speaker>
<l n="536">μηδὲν κατεύχου· πάντα τἀκείνου νοσεῖ.</l></sp>

<sp><speaker>Ἰφιγένεια</speaker>
<l n="537">Θέτιδος δʼ ὁ τῆς Νηρῇδος ἔστι παῖς ἔτι;</l></sp>

<sp><speaker>Ὀρέστης</speaker>
<l n="538">οὐκ ἔστιν· ἄλλως λέκτρʼ ἔγημʼ ἐν Αὐλίδι.</l></sp>

<sp><speaker>Ἰφιγένεια</speaker>
<l n="539">δόλια γάρ, ὡς ἴσασιν οἱ πεπονθότες.</l></sp>
    
<milestone resp="perseus" unit="card" n="540"/>

<sp><speaker>Ὀρέστης</speaker>
<l n="540">τίς εἶ ποθʼ; ὡς εὖ πυνθάνῃ τἀφʼ Ἑλλάδος.</l></sp>

<sp><speaker>Ἰφιγένεια</speaker>
<l n="541">ἐκεῖθέν εἰμι· παῖς ἔτʼ οὖσʼ ἀπωλόμην.</l></sp>

<sp><speaker>Ὀρέστης</speaker>
<l n="542">ὀρθῶς ποθεῖς ἄρʼ εἰδέναι τἀκεῖ, γύναι.</l></sp>

<sp><speaker>Ἰφιγένεια</speaker>
<l n="543">τί δʼ ὁ στρατηγός, ὃν λέγουσʼ εὐδαιμονεῖν;</l></sp>

<sp><speaker>Ὀρέστης</speaker>
<l n="544">τίς; οὐ γὰρ ὅν γʼ ἐγᾦδα τῶν εὐδαιμόνων.</l></sp>

<sp><speaker>Ἰφιγένεια</speaker>
<l n="545">Ἀτρέως ἐλέγετο δή τις Ἀγαμέμνων ἄναξ.</l></sp>

<sp><speaker>Ὀρέστης</speaker>
<l n="546">οὐκ οἶδʼ· ἄπελθε τοῦ λόγου τούτου, γύναι.</l></sp>

<sp><speaker>Ἰφιγένεια</speaker>
<l n="547">μὴ πρὸς θεῶν, ἀλλʼ εἴφʼ, ἵνʼ εὐφρανθῶ, ξένε.</l></sp>

<sp><speaker>Ὀρέστης</speaker>
<l n="548">τέθνηχʼ ὁ τλήμων, πρὸς δʼ ἀπώλεσέν τινα.</l></sp>

<sp><speaker>Ἰφιγένεια</speaker>
<l n="549">τέθνηκε; ποίᾳ συμφορᾷ; τάλαινʼ ἐγώ.</l></sp>

<sp><speaker>Ὀρέστης</speaker>
<l n="550">τί δʼ ἐστέναξας τοῦτο; μῶν προσῆκέ σοι;</l></sp>

<sp><speaker>Ἰφιγένεια</speaker>
<l n="551">τὸν ὄλβον αὐτοῦ τὸν πάροιθʼ ἀναστένω.</l></sp>

<sp><speaker>Ὀρέστης</speaker>
<l n="552">δεινῶς γὰρ ἐκ γυναικὸς οἴχεται σφαγείς.</l></sp>

<sp><speaker>Ἰφιγένεια</speaker>
<l n="553">ὦ πανδάκρυτος ἡ κτανοῦσα  <gap reason="lost" rend=" . . . "/> χὡ κτανών.</l></sp>

<sp><speaker>Ὀρέστης</speaker>
<l n="554">παῦσαί νυν ἤδη μηδʼ ἐρωτήσῃς πέρα.</l></sp>

<sp><speaker>Ἰφιγένεια</speaker>
<l n="555">τοσόνδε γʼ, εἰ ζῇ τοῦ ταλαιπώρου δάμαρ.</l></sp>

<sp><speaker>Ὀρέστης</speaker>
<l n="556">οὐκ ἔστι· παῖς νιν ὃν ἔτεχʼ, οὗτος ὤλεσεν.</l></sp>

<sp><speaker>Ἰφιγένεια</speaker>
<l n="557">ὦ συνταραχθεὶς οἶκος. ὡς τί δὴ θέλων;</l></sp>

<sp><speaker>Ὀρέστης</speaker>
<l n="558">πατρὸς θανόντος τήνδε τιμωρούμενος.</l></sp>

<sp><speaker>Ἰφιγένεια</speaker>
<l n="559">φεῦ·</l>
<l n="559a">ὡς εὖ κακὸν δίκαιον εἰσεπράξατο.</l></sp>

<sp><speaker>Ὀρέστης</speaker>
<l n="560">ἀλλʼ οὐ τὰ πρὸς θεῶν εὐτυχεῖ δίκαιος ὤν.</l></sp>

<sp><speaker>Ἰφιγένεια</speaker>
<l n="561">λείπει δʼ ἐν οἴκοις ἄλλον Ἀγαμέμνων γόνον;</l></sp>

<sp><speaker>Ὀρέστης</speaker>
<l n="562">λέλοιπεν Ἠλέκτραν γε παρθένον μίαν.</l></sp>

<sp><speaker>Ἰφιγένεια</speaker>
<l n="563">τί δέ; σφαγείσης θυγατρὸς ἔστι τις λόγος;</l></sp>

<sp><speaker>Ὀρέστης</speaker>
<l n="564">οὐδείς γε, πλὴν θανοῦσαν οὐχ ὁρᾶν φάος.</l></sp>

<sp><speaker>Ἰφιγένεια</speaker>
<l n="565">τάλαινʼ ἐκείνη χὡ κτανὼν αὐτὴν πατήρ.</l></sp>

<sp><speaker>Ὀρέστης</speaker>
<l n="566">κακῆς γυναικὸς χάριν ἄχαριν ἀπώλετο.</l></sp>

<sp><speaker>Ἰφιγένεια</speaker>
<l n="567">ὁ τοῦ θανόντος δʼ ἔστι παῖς Ἄργει πατρός;</l></sp>

<sp><speaker>Ὀρέστης</speaker>
<l n="568">ἔστʼ, ἄθλιός γε, κοὐδαμοῦ καὶ πανταχοῦ.</l></sp>

<sp><speaker>Ἰφιγένεια</speaker>
<l n="569">ψευδεῖς ὄνειροι, χαίρετʼ· οὐδὲν ἦτʼ ἄρα.</l></sp>

<sp><speaker>Ὀρέστης</speaker>
<l n="570">οὐδʼ οἱ σοφοί γε δαίμονες κεκλημένοι</l>
<l n="571">πτηνῶν ὀνείρων εἰσὶν ἀψευδέστεροι.</l>
<l n="572">πολὺς ταραγμὸς ἔν τε τοῖς θείοις ἔνι</l>
<l n="573">κἀν τοῖς βροτείοις· ἓν δὲ λυπεῖται μόνον,</l>
<l n="574">ὃς οὐκ ἄφρων ὢν μάντεων πεισθεὶς λόγοις</l>
<l n="575">ὄλωλεν — ὡς ὄλωλε τοῖσιν εἰδόσιν.</l></sp>

<sp><speaker>Χορός</speaker>
<l n="576">φεῦ φεῦ· τί δʼ ἡμεῖς οἵ τʼ ἐμοὶ γεννήτορες;</l>
<l n="577">ἆρʼ εἰσίν; ἆρʼ οὐκ εἰσί; τίς φράσειεν ἄν;</l></sp>
    
<milestone resp="perseus" unit="card" n="578"/>

<sp><speaker>Ἰφιγένεια</speaker>
<l n="578">ἀκούσατʼ· ἐς γὰρ δή τινʼ ἥκομεν λόγον,</l>
<l n="579">ὑμῖν τʼ ὄνησιν, ὦ ξένοι, σπουδῆς ἅμα</l>
<l n="580">κἀμοί. τὸ δʼ εὖ μάλιστά γʼ οὕτω γίγνεται,</l>
<l n="581">εἰ πᾶσι ταὐτὸν πρᾶγμʼ ἀρεσκόντως ἔχει.</l>
<l n="582">θέλοις ἄν, εἰ σῴσαιμί σʼ, ἀγγεῖλαί τί μοι</l>
<l n="583">πρὸς Ἄργος ἐλθὼν τοῖς ἐμοῖς ἐκεῖ φίλοις,</l>
<l n="584">δέλτον τʼ ἐνεγκεῖν, ἥν τις οἰκτίρας ἐμὲ</l>
<l n="585">ἔγραψεν αἰχμάλωτος, οὐχὶ τὴν ἐμὴν</l>
<l n="586">φονέα νομίζων χεῖρα, τοῦ νόμου δʼ ὕπο</l>
<l n="587">θνῄσκειν τὰ τῆς θεοῦ, τάδε δίκαιʼ ἡγουμένης;</l>
<l n="588">οὐδένα γὰρ εἶχον ὅστις ἀγγείλαι μολὼν</l>
<l n="589">ἐς Ἄργος αὖθις, τάς <add>τʼ</add> ἐμὰς ἐπιστολὰς</l>
<l n="590">πέμψειε σωθεὶς τῶν ἐμῶν φίλων τινί.</l>
<l n="591">σὺ δʼ — εἶ γάρ, ὡς ἔοικας, οὔτε δυσμενὴς</l>
<l n="592">καὶ τὰς Μυκήνας οἶσθα χοὓς κἀγὼ θέλω — </l>
<l n="593">σώθητι, καὶ σὺ μισθὸν οὐκ αἰσχρὸν λαβών,</l>
<l n="594">κούφων ἕκατι γραμμάτων σωτηρίαν.</l>
    <l  rend="indent" n="595">οὗτος δʼ, ἐπείπερ πόλις ἀναγκάζει τάδε,</l>
<l n="596">θεᾷ γενέσθω θῦμα χωρισθεὶς σέθεν.</l></sp>

<sp><speaker>Ὀρέστης</speaker>
<l n="597">καλῶς ἔλεξας τἄλλα πλὴν ἕν, ὦ ξένη·</l>
<l n="598">τὸ γὰρ σφαγῆναι τόνδε μοι βάρος μέγα.</l>
<l n="599">ὁ ναυστολῶν γάρ εἰμʼ ἐγὼ τὰς συμφοράς,</l>
<l n="600">οὗτος δὲ συμπλεῖ τῶν ἐμῶν μόχθων χάριν.</l>
<l n="601">οὔκουν δίκαιον ἐπʼ ὀλέθρῳ τῷ τοῦδʼ ἐμὲ</l>
<l n="602">χάριν τίθεσθαι καὐτὸν ἐκδῦναι κακῶν.</l>
<l n="603">ἀλλʼ ὣς γενέσθω· τῷδε μὲν δέλτον δίδου·</l>
<l n="604">πέμψει γὰρ Ἄργος, ὥστε σοι καλῶς ἔχειν·</l>
<l n="605">ἡμᾶς δʼ ὁ χρῄζων κτεινέτω. τὰ τῶν φίλων</l>
<l n="606">αἴσχιστον ὅστις καταβαλὼν ἐς ξυμφορὰς</l>
<l n="607">αὐτὸς σέσῳσται. τυγχάνει δʼ ὅδʼ ὢν φίλος,</l>
<l n="608">ὃν οὐδὲν ἧσσον ἢ ʼμὲ φῶς ὁρᾶν θέλω.</l></sp>

<sp><speaker>Ἰφιγένεια</speaker>
<l n="609">ὦ λῆμʼ ἄριστον, ὡς ἀπʼ εὐγενοῦς τινος</l>
<l n="610">ῥίζης πέφυκας τοῖς φίλοις τʼ ὀρθῶς φίλος.</l>
<l n="611">τοιοῦτος εἴη τῶν ἐμῶν ὁμοσπόρων</l>
<l n="612">ὅσπερ λέλειπται. καὶ γὰρ οὐδʼ ἐγώ, ξένοι,</l>
<l n="613">ἀνάδελφός εἰμι, πλὴν ὅσʼ οὐχ ὁρῶσά νιν.</l>
<l n="614">ἐπεὶ δὲ βούλῃ ταῦτα, τόνδε πέμψομεν</l>
<l n="615">δέλτον φέροντα, σὺ δὲ θανῇ· πολλὴ δέ τις</l>
<l n="616">προθυμία σε τοῦδʼ ἔχουσα τυγχάνει.</l></sp>
    
<milestone resp="perseus" unit="card" n="617"/>

<sp><speaker>Ὀρέστης</speaker>
<l n="617">θύσει δὲ τίς με καὶ τὰ δεινὰ τλήσεται;</l></sp>

<sp><speaker>Ἰφιγένεια</speaker>
<l n="618">ἐγώ· θεᾶς γὰρ τῆσδε προστροπὴν ἔχω.</l></sp>

<sp><speaker>Ὀρέστης</speaker>
<l n="619">ἄζηλά γʼ, ὦ νεᾶνι, κοὐκ εὐδαίμονα.</l></sp>

<sp><speaker>Ἰφιγένεια</speaker>
<l n="620">ἀλλʼ εἰς ἀνάγκην κείμεθʼ, ἣν φυλακτέον.</l></sp>

<sp><speaker>Ὀρέστης</speaker>
<l n="621">αὐτὴ ξίφει θύουσα θῆλυς ἄρσενας;</l></sp>

<sp><speaker>Ἰφιγένεια</speaker>
<l n="622">οὔκ, ἀλλὰ χαίτην ἀμφὶ σὴν χερνίψομαι.</l></sp>

<sp><speaker>Ὀρέστης</speaker>
<l n="623">ὁ δὲ σφαγεὺς τίς; εἰ τάδʼ ἱστορεῖν με χρή.</l></sp>

<sp><speaker>Ἰφιγένεια</speaker>
<l n="624">ἔσω δόμων τῶνδʼ εἰσὶν οἷς μέλει τάδε.</l></sp>

<sp><speaker>Ὀρέστης</speaker>
<l n="625">τάφος δὲ ποῖος δέξεταί μʼ, ὅταν θάνω;</l></sp>

<sp><speaker>Ἰφιγένεια</speaker>
<l n="626">πῦρ ἱερὸν ἔνδον χάσμα τʼ εὐρωπὸν πέτρας.</l></sp>

<sp><speaker>Ὀρέστης</speaker>
<l n="627">φεῦ·</l>
<l n="627a">πῶς ἄν μʼ ἀδελφῆς χεὶρ περιστείλειεν ἄν;</l></sp>

<sp><speaker>Ἰφιγένεια</speaker>
<l n="628">μάταιον εὐχήν, ὦ τάλας, ὅστις ποτʼ εἶ,</l>
<l n="629">ηὔξω· μακρὰν γὰρ βαρβάρου ναίει χθονός.</l>
<l n="630">οὐ μήν, ἐπειδὴ τυγχάνεις Ἀργεῖος ὤν,</l>
<l n="631">ἀλλʼ ὧν γε δυνατὸν οὐδʼ ἐγὼ λείψω χάριν.</l>
<l n="632">πολύν τε γάρ σοι κόσμον ἐνθήσω τάφῳ,</l>
<l n="633">ξανθῷ τʼ ἐλαίῳ σῶμα σὸν κατασβέσω,</l>
<l n="634">καὶ τῆς ὀρείας ἀνθεμόρρυτον γάνος</l>
<l n="635">ξουθῆς μελίσσης ἐς πυρὰν βαλῶ σέθεν.</l>
<l n="636">ἀλλʼ εἶμι δέλτον τʼ ἐκ θεᾶς ἀνακτόρων</l>
<l n="637">οἴσω· τὸ μέντοι δυσμενὲς μὴ ʼμοὶ λάβῃς.</l>
<l  rend="indent" n="638">φυλάσσετʼ αὐτούς, πρόσπολοι, δεσμῶν ἄτερ — </l>
<l n="639">ἴσως ἄελπτα τῶν ἐμῶν φίλων τινὶ</l>
<l n="640">πέμψω πρὸς Ἄργος, ὃν μάλιστʼ ἐγὼ φιλῶ,</l>
<l n="641">καὶ δέλτος αὐτῷ ζῶντας οὓς δοκεῖ θανεῖν</l>
<l n="642">λέγουσα πιστὰς ἡδονὰς ἀπαγγελεῖ.</l></sp></div>
    
<milestone resp="perseus" unit="card" n="644"/>

<div type="textpart" subtype="lyric">
<sp><speaker>Χορός</speaker>
<l n="644">κατολοφύρομαι σὲ τὸν χερνίβων</l>
<l n="645">ῥανίσι μελόμενον αἱμακταῖς.</l></sp>

<sp><speaker>Ὀρέστης</speaker>
<l n="646">οἶκτος γὰρ οὐ ταῦτʼ, ἀλλὰ χαίρετʼ, ὦ ξέναι.</l>
</sp>
</div>
    
<div type="textpart" subtype="lyric">
<sp><speaker>Χορός</speaker>
<l n="647">σὲ δὲ τύχας μάκαρος, ὦ</l>
<l n="648">νεανία, σεβόμεθʼ, ἐς</l>
<l n="649">πάτραν ὅτι ποτʼ ἐπεμβάσῃ.</l></sp>

<sp><speaker>Πυλάδης</speaker>
<l n="650">ἄζηλά τοι φίλοισι, θνῃσκόντων φίλων.</l>
</sp>
</div>
    
<div type="textpart" subtype="lyric">
<sp><speaker>Χορός</speaker>
<l n="651">ὦ σχέτλιοι πομπαί.</l>
<l n="652">φεῦ φεῦ, διόλλυσαι.</l>
<l n="653">αἰαῖ αἰαῖ. πότερος ὁ μᾶλλον;</l>
<l n="655">ἔτι γὰρ ἀμφίλογα δίδυμα μέμονε φρήν,</l>
<l n="656">σὲ πάρος ἢ σὲ ἀναστενάξω γόοις.</l></sp>
    
<milestone resp="perseus" unit="card" n="658"/>

<sp><speaker>Ὀρέστης</speaker>
<l n="658">Πυλάδη, πέπονθας ταὐτὸ πρὸς θεῶν ἐμοί;</l></sp>

<sp><speaker>Πυλάδης</speaker>
<l n="659">οὐκ οἶδʼ· ἐρωτᾷς οὐ λέγειν ἔχοντά με.</l></sp>

<sp><speaker>Ὀρέστης</speaker>
<l n="660">τίς ἐστὶν ἡ νεᾶνις; ὡς Ἑλληνικῶς</l>
<l n="661">ἀνήρεθʼ ἡμᾶς τούς τʼ ἐν Ἰλίῳ πόνους</l>
<l n="662">νόστον τʼ Ἀχαιῶν τόν τʼ ἐν οἰωνοῖς σοφὸν</l>
<l n="663">Κάλχαντʼ Ἀχιλλέως τʼ ὄνομα, καὶ τὸν ἄθλιον</l>
<l n="664">Ἀγαμέμνονʼ ὡς ᾤκτιρʼ ἀνηρώτα τέ με</l>
<l n="665">γυναῖκα παῖδάς τε. ἔστιν ἡ ξένη γένος</l>
<l n="666">ἐκεῖθεν Ἀργεία τις· οὐ γὰρ ἄν ποτε</l>
<l n="667">δέλτον τʼ ἔπεμπε καὶ τάδʼ ἐξεμάνθανεν,</l>
<l n="668">ὡς κοινὰ πράσσουσʼ, Ἄργος εἰ πράσσει καλῶς.</l></sp>

<sp><speaker>Πυλάδης</speaker>
<l n="669">ἔφθης με μικρόν· ταὐτὰ δὲ φθάσας λέγεις,</l>
<l n="670">πλὴν ἕν· τὰ γὰρ τῶν βασιλέων παθήματα</l>
<l n="671">ἴσασι πάντες, ὧν ἐπιστροφή τις ἦν.</l>
<l n="672">ἀτὰρ διῆλθον χἅτερον λόγον τινά.</l></sp>

<sp><speaker>Ὀρέστης</speaker>
<l n="673">τίνʼ; ἐς τὸ κοινὸν δοὺς ἄμεινον ἂν μάθοις.</l></sp>

<sp><speaker>Πυλάδης</speaker>
<l n="674">αἰσχρὸν θανόντος σοῦ βλέπειν ἡμᾶς φάος·</l>
<l n="675">κοινῇ τʼ ἔπλευσα  <gap reason="lost" rend=" . . . "/> δεῖ με καὶ κοινῇ θανεῖν.</l>
<l n="676">καὶ δειλίαν γὰρ καὶ κάκην κεκτήσομαι</l>
<l n="677">Ἄργει τε Φωκέων τʼ ἐν πολυπτύχῳ χθονί,</l>
<l n="678">δόξω δὲ τοῖς πολλοῖσι — πολλοὶ γὰρ κακοί — </l>
<l n="679">προδοὺς σεσῷσθαί σʼ αὐτὸς εἰς οἴκους μόνος</l>
<l n="680">ἢ καὶ φονεύσας ἐπὶ νοσοῦσι δώμασι</l>
<l n="681">ῥάψαι μόρον σοι σῆς τυραννίδος χάριν,</l>
<l n="682">ἔγκληρον ὡς δὴ σὴν κασιγνήτην γαμῶν.</l>
<l n="683">ταῦτʼ οὖν φοβοῦμαι καὶ διʼ αἰσχύνης ἔχω,</l>
<l n="684">κοὐκ ἔσθʼ ὅπως οὐ χρὴ συνεκπνεῦσαί μέ σοι</l>
<l n="685">καὶ σὺν σφαγῆναι καὶ πυρωθῆναι δέμας,</l>
<l n="686">φίλον γεγῶτα καὶ φοβούμενον ψόγον.</l></sp>
    
<milestone resp="perseus" unit="card" n="687"/>

<sp><speaker>Ὀρέστης</speaker>
<l n="687">εὔφημα φώνει· τἀμὰ δεῖ φέρειν κακά,</l>
<l n="688">ἁπλᾶς δὲ λύπας ἐξόν, οὐκ οἴσω διπλᾶς.</l>
<l n="689">ὃ γὰρ σὺ λυπρὸν κἀπονείδιστον λέγεις,</l>
<l n="690">ταὔτʼ ἔστιν ἡμῖν, εἴ σε συμμοχθοῦντʼ ἐμοὶ</l>
<l n="691">κτενῶ· τὸ μὲν γὰρ εἰς ἔμʼ οὐ κακῶς ἔχει,</l>
<l n="692">πράσσονθʼ ἃ πράσσω πρὸς θεῶν, λῦσαι βίον.</l>
<l n="693">σὺ δʼ ὄλβιός τʼ εἶ, καθαρά τʼ, οὐ νοσοῦντʼ, ἔχεις</l>
<l n="694">μέλαθρʼ, ἐγὼ δὲ δυσσεβῆ καὶ δυστυχῆ.</l>
<l n="695">σωθεὶς δέ, παῖδας ἐξ ἐμῆς ὁμοσπόρου</l>
<l n="696">κτησάμενος, ἣν ἔδωκά σοι δάμαρτʼ ἔχειν — </l>
<l n="697">ὄνομά τʼ ἐμοῦ γένοιτʼ ἄν, οὐδʼ ἄπαις δόμος</l>
<l n="698">πατρῷος οὑμὸς ἐξαλειφθείη ποτʼ ἄν.</l>
<l n="699">ἀλλʼ ἕρπε καὶ ζῆ καὶ δόμους οἴκει πατρός.</l>
<l n="700">ὅταν δʼ ἐς Ἑλλάδʼ ἵππιόν τʼ Ἄργος μόλῃς,</l>
<l n="701">πρὸς δεξιᾶς σε τῆσδʼ ἐπισκήπτω τάδε·</l>
<l n="702">τύμβον τε χῶσον κἀπίθες μνημεῖά μοι,</l>
<l n="703">καὶ δάκρυʼ ἀδελφὴ καὶ κόμας δότω τάφῳ.</l>
<l n="704">ἄγγελλε δʼ ὡς ὄλωλʼ ὑπʼ Ἀργείας τινὸς</l>
<l n="705">γυναικός, ἀμφὶ βωμὸν ἁγνισθεὶς φόνῳ.</l>
<l n="706">καὶ μὴ προδῷς μου τὴν κασιγνήτην ποτέ,</l>
<l n="707">ἔρημα κήδη καὶ δόμους ὁρῶν πατρός.</l>
<l n="708">καὶ χαῖρʼ· ἐμῶν γὰρ φίλτατόν σʼ ηὗρον φίλων,</l>
<l n="709">ὦ συγκυναγὲ καὶ συνεκτραφεὶς ἐμοί,</l>
<l n="710">ὦ πόλλʼ ἐνεγκὼν τῶν ἐμῶν ἄχθη κακῶν.</l>
<l rend="indent" n="711">ἡμᾶς δʼ ὁ Φοῖβος μάντις ὢν ἐψεύσατο·</l>
<l n="712">τέχνην δὲ θέμενος ὡς προσώταθʼ Ἑλλάδος</l>
<l n="713">ἀπήλασʼ, αἰδοῖ τῶν πάρος μαντευμάτων.</l>
<l n="714">ᾧ πάντʼ ἐγὼ δοὺς τἀμὰ καὶ πεισθεὶς λόγοις,</l>
<l n="715">μητέρα κατακτὰς αὐτὸς ἀνταπόλλυμαι.</l></sp>

<sp><speaker>Πυλάδης</speaker>
<l n="716">ἔσται τάφος σοι, καὶ κασιγνήτης λέχος</l>
<l n="717">οὐκ ἂν προδοίην, ὦ τάλας, ἐπεί σʼ ἐγὼ</l>
<l n="718">θανόντα μᾶλλον ἢ βλέπονθʼ ἕξω φίλον.</l>
<l n="719">ἀτὰρ τὸ τοῦ θεοῦ σʼ οὐ διέφθορέν γέ πω</l>
<l n="720">μάντευμα· καίτοι γʼ ἐγγὺς ἕστηκας φόνου.</l>
<l n="721">ἀλλʼ ἔστιν, ἔστιν, ἡ λίαν δυσπραξία</l>
<l n="722">λίαν διδοῦσα μεταβολάς, ὅταν τύχῃ.</l></sp>

<sp><speaker>Ὀρέστης</speaker>
<l n="723">σίγα· τὰ Φοίβου δʼ οὐδὲν ὠφελεῖ μʼ ἔπη·</l>
<l n="724">γυνὴ γὰρ ἥδε δωμάτων ἔξω περᾷ.</l></sp>
    
<milestone resp="perseus" unit="card" n="725"/>

<sp><speaker>Ἰφιγένεια</speaker>
<l n="725">ἀπέλθεθʼ ὑμεῖς καὶ παρευτρεπίζετε</l>
<l n="726">τἄνδον μολόντες τοῖς ἐφεστῶσι σφαγῇ.</l>
    <l  rend="indent" n="727">δέλτου μὲν αἵδε πολύθυροι διαπτυχαί,</l>
<l n="728">ξένοι, πάρεισιν· ἃ δʼ ἐπὶ τοῖσδε βούλομαι,</l>
<l n="729">ἀκούσατʼ. οὐδεὶς αὑτὸς ἐν πόνοις <add>τʼ</add> ἀνὴρ</l>
<l n="730">ὅταν τε πρὸς τὸ θάρσος ἐκ φόβου πέσῃ.</l>
<l n="731">ἐγὼ δὲ ταρβῶ μὴ ἀπονοστήσας χθονὸς</l>
<l n="732">θῆται παρʼ οὐδὲν τὰς ἐμὰς ἐπιστολὰς</l>
<l n="733">ὁ τήνδε μέλλων δέλτον εἰς Ἄργος φέρειν.</l></sp>

<sp><speaker>Ὀρέστης</speaker>
<l n="734">τί δῆτα βούλῃ; τίνος ἀμηχανεῖς πέρι;</l></sp>

<sp><speaker>Ἰφιγένεια</speaker>
<l n="735">ὅρκον δότω μοι τάσδε πορθμεύσειν γραφὰς</l>
<l n="736">πρὸς Ἄργος, οἷσι βούλομαι πέμψαι φίλων.</l></sp>

<sp><speaker>Ὀρέστης</speaker>
<l n="737">ἦ κἀντιδώσεις τῷδε τοὺς αὐτοὺς λόγους;</l></sp>

<sp><speaker>Ἰφιγένεια</speaker>
<l n="738">τί χρῆμα δράσειν ἢ τί μὴ δράσειν; λέγε.</l></sp>

<sp><speaker>Ὀρέστης</speaker>
<l n="739">ἐκ γῆς ἀφήσειν μὴ θανόντα βαρβάρου.</l></sp>

<sp><speaker>Ἰφιγένεια</speaker>
<l n="740">δίκαιον εἶπας· πῶς γὰρ ἀγγείλειεν ἄν;</l></sp>

<sp><speaker>Ὀρέστης</speaker>
<l n="741">ἦ καὶ τύραννος ταῦτα συγχωρήσεται;</l></sp>

<sp><speaker>Ἰφιγένεια</speaker>
<l n="742">ναί.</l>
<l n="742a">πείσω σφε, καὐτὴ ναὸς εἰσβήσω σκάφος.</l></sp>

<sp><speaker>Ὀρέστης</speaker>
<l n="743">ὄμνυ· σὺ δʼ ἔξαρχʼ ὅρκον ὅστις εὐσεβής.</l></sp>

<sp><speaker>Ἰφιγένεια</speaker>
<l n="744">δώσω, λέγειν χρή, τήνδε τοῖσι σοῖς φίλοις.</l></sp>

<sp><speaker>Πυλάδης</speaker>
<l n="745">τοῖς σοῖς φίλοισι γράμματʼ ἀποδώσω τάδε.</l></sp>

<sp><speaker>Ἰφιγένεια</speaker>
<l n="746">κἀγὼ σὲ σώσω κυανέας ἔξω πέτρας.</l></sp>

<sp><speaker>Πυλάδης</speaker>
<l n="747">τίνʼ οὖν ἐπόμνυς τοισίδʼ ὅρκιον θεῶν;</l></sp>

<sp><speaker>Ἰφιγένεια</speaker>
<l n="748">Ἄρτεμιν, ἐν ἧσπερ δώμασιν τιμὰς ἔχω.</l></sp>

<sp><speaker>Πυλάδης</speaker>
<l n="749">ἐγὼ δʼ ἄνακτά γʼ οὐρανοῦ, σεμνὸν Δία.</l></sp>

<sp><speaker>Ἰφιγένεια</speaker>
<l n="750">εἰ δʼ ἐκλιπὼν τὸν ὅρκον ἀδικοίης ἐμέ;</l></sp>

<sp><speaker>Πυλάδης</speaker>
<l n="751">ἄνοστος εἴην· τί δὲ σύ, μὴ σῴσασά με;</l></sp>

<sp><speaker>Ἰφιγένεια</speaker>
<l n="752">μήποτε κατʼ Ἄργος ζῶσʼ ἴχνος θείην ποδός.</l></sp>

<sp><speaker>Πυλάδης</speaker>
<l n="753">ἄκουε δή νυν ὃν παρήλθομεν λόγον.</l></sp>

<sp><speaker>Ἰφιγένεια</speaker>
<l n="754">ἀλλʼ αὖθις ἔσται καινός, ἢν καλῶς ἔχῃ.</l></sp>

<sp><speaker>Πυλάδης</speaker>
<l n="755">ἐξαίρετόν μοι δὸς τόδʼ, ἤν τι ναῦς πάθῃ,</l>
<l n="756">χἡ δέλτος ἐν κλύδωνι χρημάτων μέτα</l>
<l n="757">ἀφανὴς γένηται, σῶμα δʼ ἐκσῴσω μόνον,</l>
<l n="758">τὸν ὅρκον εἶναι τόνδε μηκέτʼ ἔμπεδον.</l></sp>

<sp><speaker>Ἰφιγένεια</speaker>
<l n="759">ἀλλʼ οἶσθʼ ὃ δράσω; πολλὰ γὰρ πολλῶν κυρεῖ·</l>
<l n="760">τἀνόντα κἀγγεγραμμένʼ ἐν δέλτου πτυχαῖς</l>
<l n="761">λόγῳ φράσω σοι πάντʼ ἀναγγεῖλαι φίλοις.</l>
<l n="762">ἐν ἀσφαλεῖ γάρ· ἢν μὲν ἐκσῴσῃς γραφήν,</l>
<l n="763">αὐτὴν φράσει σιγῶσα τἀγγεγραμμένα·</l>
<l n="764">ἢν δʼ ἐν θαλάσσῃ γράμματʼ ἀφανισθῇ τάδε,</l>
<l n="765">τὸ σῶμα σῴσας τοὺς λόγους σῴσεις ἐμοί.</l></sp>

<sp><speaker>Πυλάδης</speaker>
<l n="766">καλῶς ἔλεξας τῶν θεῶν ἐμοῦ θʼ ὕπερ.</l>
<l n="767">σήμαινε δʼ ᾧ χρὴ τάσδʼ ἐπιστολὰς φέρειν</l>
<l n="768">πρὸς Ἄργος ὅ τι τε χρὴ κλύοντα σοῦ λέγειν.</l></sp>
    
<milestone resp="perseus" unit="card" n="769"/>

<sp><speaker>Ἰφιγένεια</speaker>
<l n="769">ἄγγελλʼ Ὀρέστῃ, παιδὶ τῷ Ἀγαμέμνονος·</l>
<l n="770">Ἡ ʼν Αὐλίδι σφαγεῖσʼ ἐπιστέλλει τάδε</l>
<l n="771">ζῶσʼ Ἰφιγένεια, τοῖς ἐκεῖ δʼ οὐ ζῶσʼ ἔτι — </l></sp>

<sp><speaker>Ὀρέστης</speaker>
<l n="772">ποῦ δʼ ἔστʼ ἐκείνη; κατθανοῦσʼ ἥκει πάλιν;</l></sp>

<sp><speaker>Ἰφιγένεια</speaker>
<l n="773">ἥδʼ ἣν ὁρᾷς σύ· μὴ λόγοις ἔκπλησσέ με.</l>
<l n="774">Κόμισαί μʼ ἐς Ἄργος, ὦ σύναιμε, πρὶν θανεῖν,</l>
<l n="775">ἐκ βαρβάρου γῆς καὶ μετάστησον θεᾶς</l>
<l n="776">σφαγίων, ἐφʼ οἷσι ξενοφόνους τιμὰς ἔχω.</l></sp>

<sp><speaker>Ὀρέστης</speaker>
<l n="777">Πυλάδη, τί λέξω; ποῦ ποτʼ ὄνθʼ ηὑρήμεθα;</l></sp>

<sp><speaker>Ἰφιγένεια</speaker>
<l n="778">ἢ σοῖς ἀραία δώμασιν γενήσομαι.</l></sp>

<sp><speaker>Πυλάδης</speaker>
<l n="779" part="I">Ὀρέστα — ;</l></sp>

<sp><speaker>Ἰφιγένεια</speaker>
<l n="779b" part="F">ἵνʼ αὖθις ὄνομα δὶς κλύων μάθῃς.</l></sp>

<sp><speaker>Πυλάδης</speaker>
<l n="780" part="I">ὦ θεοί.</l></sp>

<sp><speaker>Ἰφιγένεια</speaker>
<l n="780b" part="F">τί τοὺς θεοὺς ἀνακαλεῖς ἐν τοῖς ἐμοῖς;</l></sp>

<sp><speaker>Πυλάδης</speaker>
<l n="781">οὐδέν· πέραινε δʼ· ἐξέβην γὰρ ἄλλοσε.</l>
<l n="782">τάχʼ οὐκ ἐρωτῶν σʼ εἰς ἄπιστʼ ἀφίξομαι.</l></sp>

<sp><speaker>Ἰφιγένεια</speaker>
<l n="783">λέγʼ οὕνεκʼ ἔλαφον ἀντιδοῦσά μου θεὰ</l>
<l n="784">Ἄρτεμις ἔσῳσέ μʼ, ἣν ἔθυσʼ ἐμὸς πατήρ,</l>
<l n="785">δοκῶν ἐς ἡμᾶς ὀξὺ φάσγανον βαλεῖν,</l>
<l n="786">ἐς τήνδε δʼ ᾤκισʼ αἶαν. αἵδʼ ἐπιστολαί,</l>
<l n="787">τάδʼ ἐστὶ τἀν δέλτοισιν ἐγγεγραμμένα.</l></sp>

<sp><speaker>Πυλάδης</speaker>
<l n="788">ὦ ῥᾳδίοις ὅρκοισι περιβαλοῦσά με,</l>
<l n="789">κάλλιστα δʼ ὀμόσασʼ, οὐ πολὺν σχήσω χρόνον,</l>
<l n="790">τὸν δʼ ὅρκον ὃν κατώμοσʼ ἐμπεδώσομεν.</l>
    <l  rend="indent" n="791">ἰδού, φέρω σοι δέλτον ἀποδίδωμί τε,</l>
<l n="792">Ὀρέστα, τῆσδε σῆς κασιγνήτης πάρα.</l></sp>

<sp><speaker>Ὀρέστης</speaker>
<l n="793">δέχομαι· παρεὶς δὲ γραμμάτων διαπτυχὰς</l>
<l n="794">τὴν ἡδονὴν πρῶτʼ οὐ λόγοις αἱρήσομαι.</l>
    <l  rend="indent" n="795">ὦ φιλτάτη μοι σύγγονʼ, ἐκπεπληγμένος</l>
<l n="796">ὅμως σʼ ἀπίστῳ περιβαλὼν βραχίονι</l>
<l n="797">ἐς τέρψιν εἶμι, πυθόμενος θαυμάστʼ ἐμοί.</l></sp>
    
<milestone resp="perseus" unit="card" n="798"/>

<sp><speaker>Χορός</speaker>
<l n="798">ξένʼ, οὐ δικαίως τῆς θεοῦ τὴν πρόσπολον</l>
<l n="799">χραίνεις ἀθίκτοις περιβαλὼν πέπλοις χέρα.</l></sp>

<sp><speaker>Ὀρέστης</speaker>
<l n="800">ὦ συγκασιγνήτη τε κἀκ ταὐτοῦ πατρὸς</l>
<l n="801">Ἀγαμέμνονος γεγῶσα, μή μʼ ἀποστρέφου,</l>
<l n="802">ἔχουσʼ ἀδελφόν, οὐ δοκοῦσʼ ἕξειν ποτέ.</l></sp>

<sp><speaker>Ἰφιγένεια</speaker>
<l n="803">ἐγώ σʼ ἀδελφὸν τὸν ἐμόν; οὐ παύσῃ λέγων;</l>
<l n="804">τὸ δʼ Ἄργος αὐτοῦ μεστὸν ἥ τε Ναυπλία.</l></sp>

<sp><speaker>Ὀρέστης</speaker>
<l n="805">οὐκ ἔστʼ ἐκεῖ σός, ὦ τάλαινα, σύγγονος.</l></sp>

<sp><speaker>Ἰφιγένεια</speaker>
<l n="806">ἀλλʼ ἡ Λάκαινα Τυνδαρίς σʼ ἐγείνατο;</l></sp>

<sp><speaker>Ὀρέστης</speaker>
<l n="807">Πέλοπός γε παιδὶ παιδός, οὗ ʼκπέφυκʼ ἐγώ.</l></sp>

<sp><speaker>Ἰφιγένεια</speaker>
<l n="808">τί φῄς; ἔχεις τι τῶνδέ μοι τεκμήριον;</l></sp>

<sp><speaker>Ὀρέστης</speaker>
<l n="809">ἔχω· πατρῴων ἐκ δόμων τι πυνθάνου.</l></sp>

<sp><speaker>Ἰφιγένεια</speaker>
<l n="810">οὐκοῦν λέγειν μὲν χρὴ σέ, μανθάνειν δʼ ἐμέ.</l></sp>

<sp><speaker>Ὀρέστης</speaker>
<l n="811">λέγοιμʼ ἄν, ἀκοῇ πρῶτον Ἠλέκτρας τάδε·</l>
<l n="812">Ἀτρέως Θυέστου τʼ οἶσθα γενομένην ἔριν;</l></sp>

<sp><speaker>Ἰφιγένεια</speaker>
<l n="813">ἤκουσα· χρυσῆς ἀρνὸς ἦν νείκη πέρι.</l></sp>

<sp><speaker>Ὀρέστης</speaker>
<l n="814">ταῦτʼ οὖν ὑφήνασʼ οἶσθʼ ἐν εὐπήνοις ὑφαῖς;</l></sp>

<sp><speaker>Ἰφιγένεια</speaker>
<l n="815">ὦ φίλτατʼ, ἐγγὺς τῶν ἐμῶν κάμπτεις φρενῶν.</l></sp>

<sp><speaker>Ὀρέστης</speaker>
<l n="816">εἰκώ τʼ ἐν ἱστοῖς ἡλίου μετάστασιν;</l></sp>

<sp><speaker>Ἰφιγένεια</speaker>
<l n="817">ὕφηνα καὶ τόδʼ εἶδος εὐμίτοις πλοκαῖς.</l></sp>

<sp><speaker>Ὀρέστης</speaker>
<l n="818">καὶ λούτρʼ ἐς Αὖλιν μητρὸς ἀνεδέξω πάρα;</l></sp>

<sp><speaker>Ἰφιγένεια</speaker>
<l n="819">οἶδʼ· οὐ γὰρ ὁ γάμος ἐσθλὸς ὤν μʼ ἀφείλετο.</l></sp>

<sp><speaker>Ὀρέστης</speaker>
<l n="820">τί γάρ; κόμας σὰς μητρὶ δοῦσα σῇ φέρειν;</l></sp>

<sp><speaker>Ἰφιγένεια</speaker>
<l n="821">μνημεῖά γʼ ἀντὶ σώματος τοὐμοῦ τάφῳ.</l></sp>

<sp><speaker>Ὀρέστης</speaker>
<l n="822">ἃ δʼ εἶδον αὐτός, τάδε φράσω τεκμήρια·</l>
<l n="823">Πέλοπος παλαιὰν ἐν δόμοις λόγχην πατρός,</l>
<l n="824">ἣν χερσὶ πάλλων παρθένον Πισάτιδα</l>
<l n="825">ἐκτήσαθʼ Ἱπποδάμειαν, Οἰνόμαον κτανών,</l>
<l n="826">ἐν παρθενῶσι τοῖσι σοῖς κεκρυμμένην.</l>
</sp>
    
<milestone resp="perseus" unit="card" n="827"/>
<sp><speaker>Ἰφιγένεια</speaker>
<l n="827">ὦ φίλτατʼ, οὐδὲν ἄλλο, φίλτατος γὰρ εἶ,</l>
<l n="828">ἔχω σʼ, Ὀρέστα, τηλύγετον <del>χθονὸς</del> ἀπὸ πατρίδος</l>
<!-- this dochmiac was tagged as lyric -->
<l n="830">Ἀργόθεν, ὦ φίλος.</l>
</sp>
</div>
    
<div type="textpart" subtype="lyric">
<!-- there are a couple of trimeters, but mainly this is a lyric bit -->
<sp><speaker>Ὀρέστης</speaker>
<l n="831">κἀγώ σε τὴν θανοῦσαν, ὡς δοξάζεται.</l>
<l n="832">κατὰ δὲ δάκρυ, κατὰ δὲ γόος ἅμα χαρᾷ</l>
<l n="833">τὸ σὸν νοτίζει βλέφαρον, ὡσαύτως δʼ ἐμόν.</l></sp>

<sp><speaker>Ἰφιγένεια</speaker>
<l n="834">τόδʼ ἔτι βρέφος</l>
<l n="835">ἔλιπον ἀγκάλαισι νεαρὸν τροφοῦ</l>
<l n="836">νεαρὸν ἐν δόμοις.</l>
<l n="837">ὦ κρεῖσσον ἢ λόγοισιν εὐτυχοῦσά μου</l>
<l n="839">ψυχά, τί φῶ; θαυμάτων</l>
<l n="840">πέρα καὶ λόγου πρόσω τάδʼ ἐπέβα.</l></sp>

<sp><speaker>Ὀρέστης</speaker>
<l n="841">τὸ λοιπὸν εὐτυχοῖμεν ἀλλήλων μέτα.</l></sp>

<sp><speaker>Ἰφιγένεια</speaker>
<l n="842">ἄτοπον ἁδονὰν ἔλαβον, ὦ φίλαι·</l>
<l n="843">δέδοικα δʼ ἐκ χερῶν με μὴ πρὸς αἰθέρα</l>
<l n="844">ἀμπτάμενος φύγῃ·</l>
<l n="845">ἰὼ Κυκλωπὶς ἑστία· ἰὼ πατρίς,</l>
<l n="846">Μυκήνα φίλα,</l>
<l n="847">χάριν ἔχω ζόας, χάριν ἔχω τροφᾶς,</l>
<l n="848">ὅτι μοι συνομαίμονα τόνδε δόμοις</l>
<l n="849">ἐξεθρέψω φάος.</l></sp>

<sp><speaker>Ὀρέστης</speaker>
<l n="850">γένει μὲν εὐτυχοῦμεν, ἐς δὲ συμφοράς,</l>
<l n="851">ὦ σύγγονʼ, ἡμῶν δυστυχὴς ἔφυ βίος.</l></sp>

<sp><speaker>Ἰφιγένεια</speaker>
<l n="852">ἐγᾦδʼ ἁ μέλεος, οἶδʼ, ὅτε φάσγανον</l>
<l n="854">δέρᾳ θῆκέ μοι μελεόφρων πατήρ.</l></sp>

<sp><speaker>Ὀρέστης</speaker>
<l n="855">οἴμοι. δοκῶ γὰρ οὐ παρών σʼ ὁρᾶν ἐκεῖ.</l></sp>

<sp><speaker>Ἰφιγένεια</speaker>
<l n="856">ἀνυμέναιος, <add>ὦ</add> σύγγονʼ, Ἀχιλλέως</l>
<l n="857">ἐς κλισίαν λέκτρων</l>
<l n="859">δολίαν ὅτʼ ἀγόμαν·</l>
<l n="860">παρὰ δὲ βωμὸν ἦν δάκρυα καὶ γόοι.</l>
<l n="861">φεῦ φεῦ χερνίβων <add>τῶν</add> ἐκεῖ.</l></sp>

<sp><speaker>Ὀρέστης</speaker>
<l n="862">ᾤμωξα κἀγὼ τόλμαν ἣν ἔτλη πατήρ.</l></sp>

<sp><speaker>Ἰφιγένεια</speaker>
<l n="864">ἀπάτορʼ ἀπάτορα πότμον ἔλαχον.</l>
<l n="865">ἄλλα δʼ ἐξ ἄλλων κυρεῖ</l>
<l n="867">δαίμονος τύχᾳ τινός.</l></sp>

<sp><speaker>Ὀρέστης</speaker>
<l n="866">εἰ σόν γʼ ἀδελφόν, ὦ τάλαινʼ, ἀπώλεσας.</l>
</sp>
    
<milestone resp="perseus" unit="card" n="868"/>
    
<sp><speaker>Ἰφιγένεια</speaker>
<l n="868">ὦ μελέα δεινᾶς τόλμας. δείνʼ ἔτλαν</l>
<l n="870">δείνʼ ἔτλαν, ὤμοι σύγγονε. παρὰ δʼ ὀλίγον</l>
<l n="871">ἀπέφυγες ὄλεθρον ἀνόσιον ἐξ ἐμᾶν</l>
<l n="872">δαϊχθεὶς χερῶν.</l>
<l n="873">ἁ δʼ ἐπʼ αὐτοῖσι τίς τελευτά;</l>
<l n="874">τίς τύχα μοι συγχωρήσει;</l>
<l n="875">τίνα σοι πόρον εὑρομένα — </l>
<l n="878">πάλιν ἀπὸ πόλεως, ἀπὸ φόνου πέμψω</l>
<l n="879">πατρίδʼ ἐς Ἀργείαν,</l>
<l n="880">πρὶν ἐπὶ ξίφος αἵματι σῷ πελάσαι;</l>
<l n="881">τόδε τόδε σόν, ὦ μελέα ψυχά,</l>
<l n="882">χρέος ἀνευρίσκειν.</l>
<l n="884">πότερον κατὰ χέρσον, οὐχὶ ναΐ — ;</l>
<l n="885">ἀλλὰ ποδῶν ῥιπᾷ</l>
<l n="886">θανάτῳ πελάσεις ἄρα βάρβαρα φῦλα</l>
<l n="887">καὶ διʼ ὁδοὺς ἀνόδους στείχων· διὰ κυανέας μὴν</l>
<l n="890">στενοπόρου πέτρας μακρὰ κέλευθα να-</l>
<l n="891">ΐοισιν δρασμοῖς.</l>
<l n="894">τάλαινα, τάλαινα.</l>
<l n="895">τίς ἂν οὖν τάδʼ ἂν ἢ θεὸς ἢ βροτὸς ἢ</l>
<l n="896">τί τῶν ἀδοκήτων,</l>
<l n="897">πόρον ἄπορον ἐξανύσας, δυοῖν</l>
<l n="898">τοῖν μόνοιν Ἀτρείδαιν <add>φαίνοι</add>
</l>
<l n="899">κακῶν ἔκλυσιν;</l></sp></div>
    
<div type="textpart" subtype="iambic">
<milestone resp="perseus" unit="card" n="900"/>
<sp><speaker>Χορός</speaker>
<l n="900">ἐν τοῖσι θαυμαστοῖσι καὶ μύθων πέρα</l>
<l n="901">τάδʼ εἶδον αὐτὴ κοὐ κλύουσʼ ἀπαγγελῶ.</l></sp>

<sp><speaker>Πυλάδης</speaker>
<l n="902">τὸ μὲν φίλους ἐλθόντας εἰς ὄψιν φίλων,</l>
<l n="903">Ὀρέστα, χειρῶν περιβολὰς εἰκὸς λαβεῖν·</l>
<l n="904">λήξαντα δʼ οἴκτων κἀπʼ ἐκεῖνʼ ἐλθεῖν χρεών,</l>
<l n="905">ὅπως τὸ κλεινὸν ὄνομα τῆς σωτηρίας</l>
<l n="906">λαβόντες ἐκ γῆς βησόμεσθα βαρβάρου.</l>
<l n="907">σοφῶν γὰρ ἀνδρῶν ταῦτα, μὴ ʼκβάντας τύχης,</l>
<l n="908">καιρὸν λαβόντας, ἡδονὰς ἄλλας λαβεῖν.</l></sp>

<sp><speaker>Ὀρέστης</speaker>
<l n="909">καλῶς ἔλεξας· τῇ τύχῃ δʼ οἶμαι μέλειν</l>
<l n="910">τοῦδε ξὺν ἡμῖν· ἢν δέ τις πρόθυμος ᾖ,</l>
<l n="911">σθένειν τὸ θεῖον μᾶλλον εἰκότως ἔχει.</l></sp>

<sp><speaker>Ἰφιγένεια</speaker>
<l n="912">μηδέν μʼ ἐπίσχῃ γʼ· οὐδʼ ἀποστήσει λόγου,</l>
<l n="913">πρῶτον πυθέσθαι τίνα ποτʼ Ἠλέκτρα πότμον</l>
<l n="914">εἴληχε βιότου· φίλα γὰρ ἔστε πάντʼ ἐμοί.</l></sp>

<sp><speaker>Ὀρέστης</speaker>
<l n="915">τῷδε ξυνοικεῖ βίον ἔχουσʼ εὐδαίμονα.</l></sp>

<sp><speaker>Ἰφιγένεια</speaker>
<l n="916">οὗτος δὲ ποδαπὸς καὶ τίνος πέφυκε παῖς;</l></sp>

<sp><speaker>Ὀρέστης</speaker>
<l n="917">Στρόφιος ὁ Φωκεὺς τοῦδε κλῄζεται πατήρ.</l></sp>

<sp><speaker>Ἰφιγένεια</speaker>
<l n="918">ὁ δʼ ἐστί γʼ Ἀτρέως θυγατρός, ὁμογενὴς ἐμός;</l></sp>

<sp><speaker>Ὀρέστης</speaker>
<l n="919">ἀνεψιός γε, μόνος ἐμοὶ σαφὴς φίλος.</l></sp>

<sp><speaker>Ἰφιγένεια</speaker>
<l n="920">οὐκ ἦν τόθʼ οὗτος ὅτε πατὴρ ἔκτεινέ με.</l></sp>

<sp><speaker>Ὀρέστης</speaker>
<l n="921">οὐκ ἦν· χρόνον γὰρ Στρόφιος ἦν ἄπαις τινά.</l></sp>

<sp><speaker>Ἰφιγένεια</speaker>
<l n="922">χαῖρʼ ὦ πόσις μοι τῆς ἐμῆς ὁμοσπόρου.</l></sp>

<sp><speaker>Ὀρέστης</speaker>
<l n="923">κἀμός γε σωτήρ, οὐχὶ συγγενὴς μόνον.</l></sp>

<sp><speaker>Ἰφιγένεια</speaker>
<l n="924">τὰ δεινὰ δʼ ἔργα πῶς ἔτλης μητρὸς πέρι;</l></sp>

<sp><speaker>Ὀρέστης</speaker>
<l n="925">σιγῶμεν αὐτά· πατρὶ τιμωρῶν ἐμῷ.</l></sp>

<sp><speaker>Ἰφιγένεια</speaker>
<l n="926">ἡ δʼ αἰτία τίς ἀνθʼ ὅτου κτείνει πόσιν;</l></sp>

<sp><speaker>Ὀρέστης</speaker>
<l n="927">ἔα τὰ μητρός· οὐδὲ σοὶ κλύειν καλόν.</l></sp>

<sp><speaker>Ἰφιγένεια</speaker>
<l n="928">σιγῶ· τὸ δʼ Ἄργος πρὸς σὲ νῦν ἀποβλέπει;</l></sp>

<sp><speaker>Ὀρέστης</speaker>
<l n="929">Μενέλαος ἄρχει· φυγάδες ἐσμὲν ἐκ πάτρας.</l></sp>

<sp><speaker>Ἰφιγένεια</speaker>
<l n="930">οὔ που νοσοῦντας θεῖος ὕβρισεν δόμους;</l></sp>

<sp><speaker>Ὀρέστης</speaker>
<l n="931">οὔκ, ἀλλʼ Ἐρινύων δεῖμά μʼ ἐκβάλλει χθονός.</l></sp>

<sp><speaker>Ἰφιγένεια</speaker>
<l n="932">ταῦτʼ ἆρʼ ἐπʼ ἀκταῖς κἀνθάδʼ ἠγγέλης μανείς;</l></sp>

<sp><speaker>Ὀρέστης</speaker>
<l n="933">ὤφθημεν οὐ νῦν πρῶτον ὄντες ἄθλιοι.</l></sp>

<sp><speaker>Ἰφιγένεια</speaker>
<l n="934">ἔγνωκα· μητρός σʼ οὕνεκʼ ἠλάστρουν θεαί.</l></sp>

<sp><speaker>Ὀρέστης</speaker>
<l n="935">ὥσθʼ αἱματηρὰ στόμιʼ ἐπεμβαλεῖν ἐμοί.</l></sp>

<sp><speaker>Ἰφιγένεια</speaker>
<l n="936">τί γάρ ποτʼ ἐς γῆν τήνδʼ ἐπόρθμευσας πόδα;</l></sp>

<sp><speaker>Ὀρέστης</speaker>
<l n="937">Φοίβου κελευσθεὶς θεσφάτοις ἀφικόμην.</l></sp>

<sp><speaker>Ἰφιγένεια</speaker>
<l n="938">τί χρῆμα δράσειν; ῥητὸν ἢ σιγώμενον;</l></sp>
    
<milestone resp="perseus" unit="card" n="939"/>

<sp><speaker>Ὀρέστης</speaker>
<l n="939">λέγοιμʼ ἄν· ἀρχαὶ δʼ αἵδε μοι πολλῶν πόνων.</l>
<l n="940">ἐπεὶ τὰ μητρὸς ταῦθʼ ἃ σιγῶμεν κακὰ</l>
<l n="941">ἐς χεῖρας ἦλθε, μεταδρομαῖς Ἐρινύων</l>
<l n="942">ἠλαυνόμεσθα φυγάδες, ἔνθεν μοι πόδα</l>
<l n="943">ἐς τὰς Ἀθήνας δῆτʼ ἔπεμψε Λοξίας,</l>
<l n="944">δίκην παρασχεῖν ταῖς ἀνωνύμοις θεαῖς.</l>
<l n="945">ἔστιν γὰρ ὁσία ψῆφος, ἣν Ἄρει ποτὲ</l>
<l n="946">Ζεὺς εἵσατʼ ἔκ του δὴ χερῶν μιάσματος.</l>
<l n="947">ἐλθὼν δʼ ἐκεῖσε — πρῶτα μέν μʼ οὐδεὶς ξένων</l>
<l n="948">ἑκὼν ἐδέξαθʼ, ὡς θεοῖς στυγούμενον·</l>
<l n="949">οἳ δʼ ἔσχον αἰδῶ, ξένια μονοτράπεζά μοι</l>
<l n="950">παρέσχον, οἴκων ὄντες ἐν ταὐτῷ στέγει,</l>
<l n="951">σιγῇ δʼ ἐτεκτήναντʼ ἀπόφθεγκτόν μʼ, ὅπως</l>
<l n="952">δαιτὸς γενοίμην πώματός τʼ αὐτοῖς δίχα,</l>
<l n="953">ἐς δʼ ἄγγος ἴδιον ἴσον ἅπασι βακχίου</l>
<l n="954">μέτρημα πληρώσαντες εἶχον ἡδονήν.</l>
<l n="955">κἀγὼ ʼξελέγξαι μὲν ξένους οὐκ ἠξίουν,</l>
<l n="956">ἤλγουν δὲ σιγῇ κἀδόκουν οὐκ εἰδέναι,</l>
<l n="957">μέγα στενάζων οὕνεκʼ ἦ μητρὸς φονεύς.</l>
<l n="958">κλύω δʼ Ἀθηναίοισι τἀμὰ δυστυχῆ</l>
<l n="959">τελετὴν γενέσθαι, κἄτι τὸν νόμον μένειν,</l>
<l n="960">χοῆρες ἄγγος Παλλάδος τιμᾶν λεών.</l>
<l n="961">ὡς δʼ εἰς Ἄρειον ὄχθον ἧκον, ἐς δίκην</l>
<l n="962">ἔστην, ἐγὼ μὲν θάτερον λαβὼν βάθρον,</l>
<l n="963">τὸ δʼ ἄλλο πρέσβειρʼ ἥπερ ἦν Ἐρινύων.</l>
<l n="964">εἰπὼν <add>δʼ</add> ἀκούσας θʼ αἵματος μητρὸς πέρι,</l>
<l n="965">Φοῖβός μʼ ἔσῳσε μαρτυρῶν, ἴσας δέ μοι</l>
<l n="966">ψήφους διηρίθμησε Παλλὰς ὠλένῃ·</l>
<l n="967">νικῶν δʼ ἀπῆρα φόνια πειρατήρια.</l>
<l n="968">ὅσαι μὲν οὖν ἕζοντο πεισθεῖσαι δίκῃ,</l>
<l n="969">ψῆφον παρʼ αὐτὴν ἱερὸν ὡρίσαντʼ ἔχειν·</l>
<l n="970">ὅσαι δʼ Ἐρινύων οὐκ ἐπείσθησαν νόμῳ,</l>
<l n="971">δρόμοις ἀνιδρύτοισιν ἠλάστρουν μʼ ἀεί,</l>
<l n="972">ἕως ἐς ἁγνὸν ἦλθον αὖ Φοίβου πέδον,</l>
<l n="973">καὶ πρόσθεν ἀδύτων ἐκταθείς, νῆστις βορᾶς,</l>
<l n="974">ἐπώμοσʼ αὐτοῦ βίον ἀπορρήξειν θανών,</l>
<l n="975">εἰ μή με σώσει Φοῖβος, ὅς μʼ ἀπώλεσεν.</l>
<l n="976">ἐντεῦθεν αὐδὴν τρίποδος ἐκ χρυσοῦ λακὼν</l>
<l n="977">Φοῖβός μʼ ἔπεμψε δεῦρο, διοπετὲς λαβεῖν</l>
<l n="978">ἄγαλμʼ Ἀθηνῶν τʼ ἐγκαθιδρῦσαι χθονί.</l>
<l n="979">ἀλλʼ ἥνπερ ἡμῖν ὥρισεν σωτηρίαν,</l>
<l n="980">σύμπραξον· ἢν γὰρ θεᾶς κατάσχωμεν βρέτας,</l>
<l n="981">μανιῶν τε λήξω καὶ σὲ πολυκώπῳ σκάφει</l>
<l n="982">στείλας Μυκήναις ἐγκαταστήσω πάλιν.</l>
    <l  rend="indent" n="983">ἀλλʼ, ὦ φιληθεῖσʼ, ὦ κασίγνητον κάρα,</l>
<l n="984">σῷσον πατρῷον οἶκον, ἔκσῳσον δʼ ἐμέ·</l>
<l n="985">ὡς τἄμʼ ὄλωλε πάντα καὶ τὰ Πελοπιδῶν,</l>
<l n="986">οὐράνιον εἰ μὴ ληψόμεσθα θεᾶς βρέτας.</l></sp>
    
<milestone resp="perseus" unit="card" n="987"/>
<sp><speaker>Χορός</speaker>
<l n="987">δεινή τις ὀργὴ δαιμόνων ἐπέζεσε</l>
<l n="988">τὸ Ταντάλειον σπέρμα διὰ πόνων τʼ ἄγει.</l></sp>

<sp><speaker>Ἰφιγένεια</speaker>
<l n="989">τὸ μὲν πρόθυμον, πρίν σε δεῦρʼ ἐλθεῖν, ἔχω</l>
<l n="990">Ἄργει γενέσθαι καὶ σέ, σύγγονʼ, εἰσιδεῖν.</l>
<l n="991">θέλω δʼ ἅπερ σύ, σέ τε μεταστῆσαι πόνων</l>
<l n="992">νοσοῦντά τʼ οἶκον, οὐχὶ τῷ κτανόντι με</l>
<l n="993">θυμουμένη, πατρῷον ὀρθῶσαι· θέλω·</l>
<l n="994">σφαγῆς τε γὰρ σῆς χεῖρʼ ἀπαλλάξαιμεν ἂν</l>
<l n="995">σῴσαιμί τʼ οἴκους. τὴν θεὸν δʼ ὅπως λάθω</l>
<l n="996">δέδοικα καὶ τύραννον, ἡνίκʼ ἂν κενὰς</l>
<l n="997">κρηπῖδας εὕρῃ λαΐνας ἀγάλματος.</l>
<l n="998">πῶς δʼ οὐ θανοῦμαι; τίς δʼ ἔνεστί μοι λόγος;</l>
<l n="999">ἀλλʼ, εἰ μὲν — ἕν τι — τοῦθʼ ὁμοῦ γενήσεται,</l>
<l n="1000">ἄγαλμά τʼ οἴσεις κἄμʼ ἐπʼ εὐπρύμνου νεὼς</l>
<l n="1001">ἄξεις, τὸ κινδύνευμα γίγνεται καλόν·</l>
<l n="1002">τούτου δὲ χωρισθεῖσʼ — ἐγὼ μὲν ὄλλυμαι,</l>
<l n="1003">σὺ δʼ ἂν τὸ σαυτοῦ θέμενος εὖ νόστου τύχοις.</l>
<l n="1004">οὐ μήν τι φεύγω γʼ, οὐδέ σʼ εἰ θανεῖν χρεὼν</l>
<l n="1005">σῴσασαν· οὐ γὰρ ἀλλʼ ἀνὴρ μὲν ἐκ δόμων</l>
<l n="1006">θανὼν ποθεινός, τὰ δὲ γυναικὸς ἀσθενῆ.</l></sp>

<sp><speaker>Ὀρέστης</speaker>
<l n="1007">οὐκ ἂν γενοίμην σοῦ τε καὶ μητρὸς φονεύς·</l>
<l n="1008">ἅλις τὸ κείνης αἷμα· κοινόφρων δὲ σοὶ</l>
<l n="1009">καὶ ζῆν θέλοιμʼ ἂν καὶ θανὼν λαχεῖν ἴσον.</l>
<l n="1010">ἄξω δέ γʼ, ἤνπερ καὐτὸς ἐνταυθοῖ περῶ,</l>
<l n="1011">πρὸς οἶκον, ἢ σοῦ κατθανὼν μενῶ μέτα.</l>
<l n="1012">γνώμης δʼ ἄκουσον· εἰ πρόσαντες ἦν τόδε</l>
<l n="1013">Ἀρτέμιδι, πῶς ἂν Λοξίας ἐθέσπισε</l>
<l n="1014">κομίσαι μʼ ἄγαλμα θεᾶς πόλισμʼ ἐς Παλλάδος</l>
<l n="1014a"><add><gap reason="lost" rend=" . . . . . . ."/></add></l>
<l n="1015">καὶ σὸν πρόσωπον εἰσιδεῖν; ἅπαντα γὰρ</l>
<l n="1016">συνθεὶς τάδʼ εἰς ἓν νόστον ἐλπίζω λαβεῖν.</l></sp> 
    
<milestone resp="perseus" unit="card" n="1017"/>
    
<sp><speaker>Ἰφιγένεια</speaker>
<l n="1017">πῶς οὖν γένοιτʼ ἂν ὥστε μήθʼ ἡμᾶς θανεῖν,</l>
<l n="1018">λαβεῖν θʼ ἃ βουλόμεσθα; τῇδε γὰρ νοσεῖ</l>
<l n="1019">νόστος πρὸς οἴκους· ἡ δὲ βούλησις πάρα.</l></sp>

<sp><speaker>Ὀρέστης</speaker>
<l n="1020">ἆρʼ ἂν τύραννον διολέσαι δυναίμεθʼ ἄν;</l></sp>

<sp><speaker>Ἰφιγένεια</speaker>
<l n="1021">δεινὸν τόδʼ εἶπας, ξενοφονεῖν ἐπήλυδας.</l></sp>

<sp><speaker>Ὀρέστης</speaker>
<l n="1022">ἀλλʼ, εἰ σὲ σώσει κἀμέ, κινδυνευτέον.</l></sp>

<sp><speaker>Ἰφιγένεια</speaker>
<l n="1023">οὐκ ἂν δυναίμην· τὸ δὲ πρόθυμον ᾔνεσα.</l></sp>

<sp><speaker>Ὀρέστης</speaker>
<l n="1024">τί δʼ, εἴ με ναῷ τῷδε κρύψειας λάθρα;</l></sp>

<sp><speaker>Ἰφιγένεια</speaker>
<l n="1025">ὡς δὴ σκότον λαβόντες ἐκσωθεῖμεν ἄν;</l></sp>

<sp><speaker>Ὀρέστης</speaker>
<l n="1026">κλεπτῶν γὰρ ἡ νύξ, τῆς δʼ ἀληθείας τὸ φῶς.</l></sp>

<sp><speaker>Ἰφιγένεια</speaker>
<l n="1027">εἴσʼ ἔνδον ἱεροὶ φύλακες, οὓς οὐ λήσομεν.</l></sp>

<sp><speaker>Ὀρέστης</speaker>
<l n="1028">οἴμοι, διεφθάρμεσθα· πῶς σωθεῖμεν ἄν;</l></sp>

<sp><speaker>Ἰφιγένεια</speaker>
<l n="1029">ἔχειν δοκῶ μοι καινὸν ἐξεύρημά τι.</l></sp>

<sp><speaker>Ὀρέστης</speaker>
<l n="1030">ποῖόν τι; δόξης μετάδος, ὡς κἀγὼ μάθω.</l></sp>

<sp><speaker>Ἰφιγένεια</speaker>
<l n="1031">ταῖς σαῖς ἀνίαις χρήσομαι σοφίσμασι.</l></sp>

<sp><speaker>Ὀρέστης</speaker>
<l n="1032">δειναὶ γὰρ αἱ γυναῖκες εὑρίσκειν τέχνας.</l></sp>

<sp><speaker>Ἰφιγένεια</speaker>
<l n="1033">φονέα σε φήσω μητρὸς ἐξ Ἄργους μολεῖν.</l></sp>

<sp><speaker>Ὀρέστης</speaker>
<l n="1034">χρῆσαι κακοῖσι τοῖς ἐμοῖς, εἰ κερδανεῖς.</l></sp>

<sp><speaker>Ἰφιγένεια</speaker>
<l n="1035">ὡς οὐ θέμις γε λέξομεν θύειν θεᾷ,</l></sp>

<sp><speaker>Ὀρέστης</speaker>
<l n="1036">τίνʼ αἰτίαν ἔχουσʼ; ὑποπτεύω τι γάρ.</l></sp>

<sp><speaker>Ἰφιγένεια</speaker>
<l n="1037">οὐ καθαρὸν ὄντα· τὸ δʼ ὅσιον δώσω φόβῳ.</l></sp>

<sp><speaker>Ὀρέστης</speaker>
<l n="1038">τί δῆτα μᾶλλον θεᾶς ἄγαλμʼ ἁλίσκεται;</l></sp>

<sp><speaker>Ἰφιγένεια</speaker>
<l n="1039">πόντου σε πηγαῖς ἁγνίσαι βουλήσομαι,</l></sp>

<sp><speaker>Ὀρέστης</speaker>
<l n="1040">ἔτʼ ἐν δόμοισι βρέτας, ἐφʼ ᾧ πεπλεύκαμεν.</l></sp>

<sp><speaker>Ἰφιγένεια</speaker>
<l n="1041">κἀκεῖνο νίψαι, σοῦ θιγόντος ὥς, ἐρῶ.</l></sp>

<sp><speaker>Ὀρέστης</speaker>
<l n="1042">ποῖ δῆτα; πόντου νοτερὸν εἶπας ἔκβολον;</l></sp>

<sp><speaker>Ἰφιγένεια</speaker>
<l n="1043">οὗ ναῦς χαλινοῖς λινοδέτοις ὁρμεῖ σέθεν.</l></sp>

<sp><speaker>Ὀρέστης</speaker>
<l n="1044">σὺ δʼ ἤ τις ἄλλος ἐν χεροῖν οἴσει βρέτας;</l></sp>

<sp><speaker>Ἰφιγένεια</speaker>
<l n="1045">ἐγώ· θιγεῖν γὰρ ὅσιόν ἐστʼ ἐμοὶ μόνῃ.</l></sp>

<sp><speaker>Ὀρέστης</speaker>
<l n="1046">Πυλάδης δʼ ὅδʼ ἡμῖν ποῦ τετάξεται πόνου;</l></sp>

<sp><speaker>Ἰφιγένεια</speaker>
<l n="1047">ταὐτὸν χεροῖν σοὶ λέξεται μίασμʼ ἔχων.</l></sp>

<sp><speaker>Ὀρέστης</speaker>
<l n="1048">λάθρα δʼ ἄνακτος ἢ εἰδότος δράσεις τάδε;</l></sp>

<sp><speaker>Ἰφιγένεια</speaker>
<l n="1049">πείσασα μύθοις· οὐ γὰρ ἂν λάθοιμί γε.</l></sp>

<sp><speaker>Ὀρέστης</speaker>
<l n="1050">καὶ μὴν νεώς γε πίτυλος εὐήρης πάρα.</l></sp>

<sp><speaker>Ἰφιγένεια</speaker>
<l n="1051">σοὶ δὴ μέλειν χρὴ τἄλλʼ ὅπως ἕξει καλῶς.</l></sp>

<sp><speaker>Ὀρέστης</speaker>
<l n="1052">ἑνὸς μόνου δεῖ, τάσδε συγκρύψαι τάδε.</l>
<l n="1053">ἀλλʼ ἀντίαζε καὶ λόγους πειστηρίους</l>
<l n="1054">εὕρισκʼ· ἔχει τοι δύναμιν εἰς οἶκτον γυνή.</l>
<l n="1055">τὰ δʼ ἄλλʼ ἴσως — . ἅπαντα συμβαίη καλῶς.</l></sp>
    
<milestone resp="perseus" unit="card" n="1056"/>
    
<sp><speaker>Ἰφιγένεια</speaker>
<l n="1056">ὦ φίλταται γυναῖκες, εἰς ὑμᾶς βλέπω,</l>
<l n="1057">καὶ τἄμʼ ἐν ὑμῖν ἐστιν ἢ καλῶς ἔχειν</l>
<l n="1058">ἢ μηδὲν εἶναι καὶ στερηθῆναι πάτρας</l>
<l n="1059">φίλου τʼ ἀδελφοῦ φιλτάτης τε συγγόνου.</l>
<l n="1060">καὶ πρῶτα μέν μοι τοῦ λόγου τάδʼ ἀρχέτω·</l>
<l n="1061">γυναῖκές ἐσμεν, φιλόφρον ἀλλήλαις γένος</l>
<l n="1062">σῴζειν τε κοινὰ πράγματʼ ἀσφαλέσταται.</l>
<l n="1063">σιγήσαθʼ ἡμῖν καὶ συνεκπονήσατε</l>
<l n="1064">φυγάς. καλόν τοι γλῶσσʼ ὅτῳ πιστὴ παρῇ.</l>
<l n="1065">ὁρᾶτε δʼ ὡς τρεῖς μία τύχη τοὺς φιλτάτους,</l>
<l n="1066">ἢ γῆς πατρῴας νόστον ἢ θανεῖν ἔχει.</l>
<l n="1067">σωθεῖσα δʼ, ὡς ἂν καὶ σὺ κοινωνῇς τύχης,</l>
<l n="1068">σώσω σʼ ἐς Ἑλλάδʼ. ἀλλὰ πρός σε δεξιᾶς</l>
<l n="1069">σὲ καὶ σὲ ἱκνοῦμαι, σὲ δὲ φίλης παρηίδος,</l>
<l n="1070">γονάτων τε καὶ τῶν ἐν δόμοισι φιλτάτων</l>
<l n="1071">μητρὸς πατρός τε καὶ τέκνων ὅτῳ κυρεῖ.</l>
<l n="1072">τί φατέ; τίς ὑμῶν φησιν ἢ τίς οὐ θέλειν — </l>
<l n="1073">φθέγξασθε — ταῦτα; μὴ γὰρ αἰνουσῶν λόγους</l>
<l n="1074">ὄλωλα κἀγὼ καὶ κασίγνητος τάλας.</l></sp>

<sp><speaker>Χορός</speaker>
<l n="1075">θάρσει, φίλη δέσποινα, καὶ σῴζου μόνον·</l>
<l n="1076">ὡς ἔκ γʼ ἐμοῦ σοι πάντα σιγηθήσεται — </l>
<l n="1077">ἴστω μέγας Ζεύς — ὧν ἐπισκήπτεις πέρι.</l></sp>

<sp><speaker>Ἰφιγένεια</speaker>
<l n="1078">ὄναισθε μύθων καὶ γένοισθʼ εὐδαίμονες.</l>
    <l  rend="indent" n="1079">σὸν ἔργον ἤδη καὶ σὸν ἐσβαίνειν δόμους·</l>
<l n="1080">ὡς αὐτίχʼ ἥξει τῆσδε κοίρανος χθονός,</l>
<l n="1081">θυσίαν ἐλέγχων εἰ κατείργασται ξένων.</l>
    <l  rend="indent" n="1082">>ὦ πότνιʼ, ἥπερ μʼ Αὐλίδος κατὰ πτυχὰς</l>
<l n="1083">δεινῆς ἔσωσας ἐκ πατροκτόνου χερός,</l>
<l n="1084">σῶσόν με καὶ νῦν τούσδε τʼ· ἢ τὸ Λοξίου</l>
<l n="1085">οὐκέτι βροτοῖσι διὰ σὲ ἐτήτυμον στόμα.</l>
<l n="1086">ἀλλʼ εὐμενὴς ἔκβηθι βαρβάρου χθονὸς</l>
<l n="1087">ἐς τὰς Ἀθήνας· καὶ γὰρ ἐνθάδʼ οὐ πρέπει</l>
<l n="1088">ναίειν, παρόν σοι πόλιν ἔχειν εὐδαίμονα.</l></sp>
</div></div>
                
<milestone resp="perseus" unit="card" n="1089"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="1089">ὄρνις, ἃ παρὰ πετρίνας</l>
<l n="1090">πόντου δειράδας, ἀλκυών,</l>
<l n="1091">ἔλεγον οἶτον ἀείδεις,</l>
<l n="1092">εὐξύνετον ξυνετοῖς βοάν,</l>
<l n="1093">ὅτι πόσιν κελαδεῖς ἀεὶ μολπαῖς,</l>
<l n="1094">ἐγώ σοι παραβάλλομαι</l>
<l n="1095">θρήνους, ἄπτερος ὅρνις,</l>
<l n="1096">ποθοῦσʼ Ἑλλάνων ἀγόρους,</l>
<l n="1097">ποθοῦσʼ Ἄρτεμιν λοχίαν,</l>
<l n="1098">ἃ παρὰ Κύνθιον ὄχθον οἰ-</l>
<l n="1099">κεῖ φοίνικά θʼ ἁβροκόμαν</l>
<l n="1100">δάφναν τʼ εὐερνέα καὶ</l>
<l n="1101">γλαυκᾶς θαλλὸν ἱερὸν ἐλαί-</l>
<l n="1102">ας, Λατοῦς ὠδῖνα φίλαν,</l>
<l n="1103">λίμναν θʼ εἱλίσσουσαν ὕδωρ</l>
<l n="1104">κύκλιον, ἔνθα κύκνος μελῳ-</l>
<l n="1105">δὸς Μούσας θεραπεύει.</l>
</sp></div>
    
<milestone resp="perseus" unit="card" n="1106"/>

<div type="textpart" subtype="antistrophe" n="1">
<sp><speaker>Χορός</speaker>
<l n="1106">ὦ πολλαὶ δακρύων λιβάδες,</l>
<l n="1107">αἳ παρηίδας εἰς ἐμὰς</l>
<l n="1108">ἔπεσον, ἁνίκα πύργων</l>
<l n="1109">ὀλομένων ἐν ναυσὶν ἔβαν</l>
<l n="1110">πολεμίων ἐρετμοῖσι καὶ λόγχαις.</l>
<l n="1111">ζαχρύσου δὲ διʼ ἐμπολᾶς</l>
<l n="1112">νόστον βάρβαρον ἦλθον,</l>
<l n="1113">ἔνθα τᾶς ἐλαφοκτόνου</l>
<l n="1114">θεᾶς ἀμφίπολον κόραν</l>
<l n="1115">παῖδʼ Ἀγαμεμνονίαν λατρεύ-</l>
<l n="1116">ω βωμούς τʼ οὐ μηλοθύτας,</l>
<l n="1117">ζηλοῦσʼ ἄταν διὰ παν-</l>
<l n="1118">τὸς δυσδαίμονʼ· ἐν γὰρ ἀνάγ-</l>
<l n="1119">καις οὐ κάμνεις σύντροφος ὤν.</l>
<l n="1120">μεταβάλλει δυσδαιμονία·</l>
<l n="1121">τὸ δὲ μετʼ εὐτυχίας κακοῦ-</l>
<l n="1122">σθαι θνατοῖς βαρὺς αἰών.</l>
</sp></div>
    
<milestone resp="perseus" unit="card" n="1123"/>

<div type="textpart" subtype="strophe" n="2">
<sp><speaker>Χορός</speaker>
<l n="1123">καὶ σὲ μέν, πότνιʼ, Ἀργεία</l>
<l n="1124">πεντηκόντορος οἶκον ἄξει·</l>
<l n="1125">συρίζων θʼ ὁ κηροδέτας</l>
<l n="1126">κάλαμος οὐρείου Πανὸς</l>
<l n="1127">κώπαις ἐπιθωΰξει,</l>
<l n="1128">ὁ Φοῖβός θʼ ὁ μάντις ἔχων</l>
<l n="1129">κέλαδον ἑπτατόνου λύρας</l>
<l n="1130">ἀείδων ἄξει λιπαρὰν</l>
<l n="1131">εὖ σʼ Ἀθηναίων ἐπὶ γᾶν.</l>
<l n="1132">ἐμὲ δʼ αὐτοῦ λιποῦσα</l>
<l n="1133">βήσῃ ῥοθίοισι πλάταις·</l>
<l n="1134">ἀέρι δὲ <del>ἱστία</del> πρότονοι κατὰ πρῷραν ὑ-</l>
<l n="1135">πὲρ στόλον ἐκπετάσουσι πόδα</l>
<l n="1136">ναὸς ὠκυπόμπου.</l></sp></div>
    
<milestone resp="perseus" unit="card" n="1138"/>

<div type="textpart" subtype="antistrophe" n="2">
<sp><speaker>Χορός</speaker>
<l n="1138">λαμπροὺς ἱπποδρόμους βαίην,</l>
<l n="1139">ἔνθʼ εὐάλιον ἔρχεται πῦρ·</l>
<l n="1140">οἰκείων δʼ ὑπὲρ θαλάμων</l>
<l n="1141">πτέρυγας ἐν νώτοις ἁμοῖς</l>
<l n="1142">λήξαιμι θοάζουσα·</l>
<l n="1143">χοροῖς δʼ ἑσταίην, ὅθι καὶ</l>
<l n="1144">παρθένος, εὐδοκίμων γάμων,</l>
<l n="1145">παρὰ πόδʼ εἱλίσσουσα φίλας</l>
<l n="1146">ματρὸς ἡλίκων θιάσους,</l>
<l n="1147">χαρίτων εἰς ἁμίλλας,</l>
<l n="1148">χαίτας ἁβρόπλουτον ἔριν,</l>
<l n="1149">ὀρνυμένα, πολυποίκιλα φάρεα</l>
<l n="1150">καὶ πλοκάμους περιβαλλομένα</l>
<l n="1151">γένυσιν ἐσκίαζον.</l></sp></div></div>
    
<milestone resp="perseus" unit="card" n="1153"/>

<div type="textpart" subtype="episode">
<sp><speaker>Θόας</speaker>
<l n="1153">ποῦ ʼσθʼ ἡ πυλωρὸς τῶνδε δωμάτων γυνὴ</l>
<l n="1154">Ἑλληνίς; ἤδη τῶν ξένων κατήρξατο;</l>
<l n="1155">ἀδύτοις ἐν ἁγνοῖς σῶμα λάμπονται πυρί;</l></sp>

<sp><speaker>Χορός</speaker>
<l n="1156">ἥδʼ ἐστίν, ἥ σοι πάντʼ, ἄναξ, ἐρεῖ σαφῶς.</l></sp>

<sp><speaker>Θόας</speaker>
<l n="1157">ἔα·</l>
<l n="1157a">τί τόδε μεταίρεις ἐξ ἀκινήτων βάθρων,</l>
<l n="1158">Ἀγαμέμνονος παῖ, θεᾶς ἄγαλμʼ ἐν ὠλέναις;</l></sp>

<sp><speaker>Ἰφιγένεια</speaker>
<l n="1159">ἄναξ, ἔχʼ αὐτοῦ πόδα σὸν ἐν παραστάσιν.</l></sp>

<sp><speaker>Θόας</speaker>
<l n="1160">τί δʼ ἔστιν, Ἰφιγένεια, καινὸν ἐν δόμοις;</l></sp>

<sp><speaker>Ἰφιγένεια</speaker>
<l n="1161">ἀπέπτυσʼ· Ὁσίᾳ γὰρ δίδωμʼ ἔπος τόδε.</l></sp>

<sp><speaker>Θόας</speaker>
<l n="1162">τί φροιμιάζῃ νεοχμόν; ἐξαύδα σαφῶς.</l></sp>

<sp><speaker>Ἰφιγένεια</speaker>
<l n="1163">οὐ καθαρά μοι τὰ θύματʼ ἠγρεύσασθʼ, ἄναξ.</l></sp>

<sp><speaker>Θόας</speaker>
<l n="1164">τί τοὐκδιδάξαν τοῦτό σʼ; ἢ δόξαν λέγεις;</l></sp>

<sp><speaker>Ἰφιγένεια</speaker>
<l n="1165">βρέτας τὸ τῆς θεοῦ πάλιν ἕδρας ἀπεστράφη.</l></sp>

<sp><speaker>Θόας</speaker>
<l n="1166">αὐτόματον, ἤ νιν σεισμὸς ἔστρεψε χθονός;</l></sp>

<sp><speaker>Ἰφιγένεια</speaker>
<l n="1167">αὐτόματον· ὄψιν δʼ ὀμμάτων ξυνήρμοσεν.</l></sp>

<sp><speaker>Θόας</speaker>
<l n="1168">ἡ δʼ αἰτία τίς; ἦ τὸ τῶν ξένων μύσος;</l></sp>

<sp><speaker>Ἰφιγένεια</speaker>
<l n="1169">ἥδʼ, οὐδὲν ἄλλο· δεινὰ γὰρ δεδράκατον.</l></sp>

<sp><speaker>Θόας</speaker>
<l n="1170">ἀλλʼ ἦ τινʼ ἔκανον βαρβάρων ἀκτῆς ἔπι;</l></sp>

<sp><speaker>Ἰφιγένεια</speaker>
<l n="1171">οἰκεῖον ἦλθον τὸν φόνον κεκτημένοι.</l></sp>

<sp><speaker>Θόας</speaker>
<l n="1172">τίνʼ; εἰς ἔρον γὰρ τοῦ μαθεῖν πεπτώκαμεν.</l></sp>

<sp><speaker>Ἰφιγένεια</speaker>
<l n="1173">μητέρα κατειργάσαντο κοινωνῷ ξίφει.</l></sp>

<sp><speaker>Θόας</speaker>
<l n="1174">Ἄπολλον, οὐδʼ ἐν βαρβάροις ἔτλη τις ἄν.</l></sp>

<sp><speaker>Ἰφιγένεια</speaker>
<l n="1175">πάσης διωγμοῖς ἠλάθησαν Ἑλλάδος.</l></sp>

<sp><speaker>Θόας</speaker>
<l n="1176">ἦ τῶνδʼ ἕκατι δῆτʼ ἄγαλμʼ ἔξω φέρεις;</l></sp>

<sp><speaker>Ἰφιγένεια</speaker>
<l n="1177">σεμνόν γʼ ὑπʼ αἰθέρʼ, ὡς μεταστήσω φόνου.</l></sp>

<sp><speaker>Θόας</speaker>
<l n="1178">μίασμα δʼ ἔγνως τοῖν ξένοιν ποίῳ τρόπῳ;</l></sp>

<sp><speaker>Ἰφιγένεια</speaker>
<l n="1179">ἤλεγχον, ὡς θεᾶς βρέτας ἀπεστράφη πάλιν.</l></sp>

<sp><speaker>Θόας</speaker>
<l n="1180">σοφήν σʼ ἔθρεψεν Ἑλλάς, ὡς ᾔσθου καλῶς.</l></sp>

<sp><speaker>Ἰφιγένεια</speaker>
<l n="1181">καὶ μὴν καθεῖσαν δέλεαρ ἡδύ μοι φρενῶν.</l></sp>

<sp><speaker>Θόας</speaker>
<l n="1182">τῶν Ἀργόθεν τι φίλτρον ἀγγέλλοντέ σοι;</l></sp>

<sp><speaker>Ἰφιγένεια</speaker>
<l n="1183">τὸν μόνον Ὀρέστην ἐμὸν ἀδελφὸν εὐτυχεῖν.</l></sp>

<sp><speaker>Θόας</speaker>
<l n="1184">ὡς δή σφε σῴσαις ἡδοναῖς ἀγγελμάτων.</l></sp>

<sp><speaker>Ἰφιγένεια</speaker>
<l n="1185">καὶ πατέρα γε ζῆν καὶ καλῶς πράσσειν ἐμόν.</l></sp>

<sp><speaker>Θόας</speaker>
<l n="1186">σὺ δʼ ἐς τὸ τῆς θεοῦ γʼ ἐξένευσας εἰκότως.</l></sp>

<sp><speaker>Ἰφιγένεια</speaker>
<l n="1187">πᾶσάν γε μισοῦσʼ Ἑλλάδʼ, ἥ μʼ ἀπώλεσεν.</l></sp>

<sp><speaker>Θόας</speaker>
<l n="1188">τί δῆτα δρῶμεν, φράζε, τοῖν ξένοιν πέρι;</l></sp>

<sp><speaker>Ἰφιγένεια</speaker>
<l n="1189">τὸν νόμον ἀνάγκη τὸν προκείμενον σέβειν.</l></sp>

<sp><speaker>Θόας</speaker>
<l n="1190">οὔκουν ἐν ἔργῳ χέρνιβες ξίφος τε σόν;</l></sp>

<sp><speaker>Ἰφιγένεια</speaker>
<l n="1191">ἁγνοῖς καθαρμοῖς πρῶτά νιν νίψαι θέλω.</l></sp>

<sp><speaker>Θόας</speaker>
<l n="1192">πηγαῖσιν ὑδάτων ἢ θαλασσίᾳ δρόσῳ;</l></sp>

<sp><speaker>Ἰφιγένεια</speaker>
<l n="1193">θάλασσα κλύζει πάντα τἀνθρώπων κακά.</l></sp>

<sp><speaker>Θόας</speaker>
<l n="1194">ὁσιώτερον γοῦν τῇ θεῷ πέσοιεν ἄν.</l></sp>

<sp><speaker>Ἰφιγένεια</speaker>
<l n="1195">καὶ τἀμά γʼ οὕτω μᾶλλον ἂν καλῶς ἔχοι.</l></sp>

<sp><speaker>Θόας</speaker>
<l n="1196">οὔκουν πρὸς αὐτὸν ναὸν ἐκπίπτει κλύδων;</l></sp>

<sp><speaker>Ἰφιγένεια</speaker>
<l n="1197">ἐρημίας δεῖ· καὶ γὰρ ἄλλα δράσομεν.</l></sp>

<sp><speaker>Θόας</speaker>
<l n="1198">ἄγʼ ἔνθα χρῄζεις· οὐ φιλῶ τἄρρηθʼ ὁρᾶν.</l></sp>

<sp><speaker>Ἰφιγένεια</speaker>
<l n="1199">ἁγνιστέον μοι καὶ τὸ τῆς θεοῦ βρέτας.</l></sp>

<sp><speaker>Θόας</speaker>
<l n="1200">εἴπερ γε κηλὶς ἔβαλέ νιν μητροκτόνος.</l></sp>

<sp><speaker>Ἰφιγένεια</speaker>
<l n="1201">οὐ γάρ ποτʼ ἄν νιν ἠράμην βάθρων ἄπο.</l></sp>

<sp><speaker>Θόας</speaker>
<l n="1202">δίκαιος ηὑσέβεια καὶ προμηθία.</l></sp>
    
<milestone resp="perseus" unit="card" n="1203"/>

<div type="textpart" subtype="trochees">
<sp><speaker>Ἰφιγένεια</speaker>
<l n="1203" part="I">οἶσθά νυν ἅ μοι γενέσθω;</l></sp>

<sp><speaker>Θόας</speaker>
    <l n="1203b" part="F">σὸν τὸ σημαίνειν τόδε.</l></sp>

<sp><speaker>Ἰφιγένεια</speaker>
    <l n="1204" part="I">δεσμὰ τοῖς ξένοισι πρόσθες.</l></sp>

<sp><speaker>Θόας</speaker>
    <l n="1204b" part="F">ποῖ δέ σʼ ἐκφύγοιεν ἄν;</l></sp>

<sp><speaker>Ἰφιγένεια</speaker>
    <l n="1205" part="I">πιστὸν Ἑλλὰς οἶδεν οὐδέν.</l></sp>

<sp><speaker>Θόας</speaker>
    <l n="1205b" part="F">ἴτʼ ἐπὶ δεσμά, πρόσπολοι.</l></sp>

<sp><speaker>Ἰφιγένεια</speaker>
    <l n="1206" part="I">κἀκκομιζόντων δὲ δεῦρο τοὺς ξένους — </l></sp>

<sp><speaker>Θόας</speaker>
    <l n="1206b" part="F">ἔσται τάδε.</l></sp>

<sp><speaker>Ἰφιγένεια</speaker>
    <l n="1207" part="I">κρᾶτα κρύψαντες πέπλοισιν.</l></sp>

<sp><speaker>Θόας</speaker>
    <l n="1207b" part="F">ἡλίου πρόσθεν φλογός.</l></sp>

<sp><speaker>Ἰφιγένεια</speaker>
    <l n="1208" part="I">σῶν τέ μοι σύμπεμπʼ ὀπαδῶν.</l></sp>

<sp><speaker>Θόας</speaker>
    <l n="1208b" part="F">οἵδʼ ὁμαρτήσουσί σοι.</l></sp>

<sp><speaker>Ἰφιγένεια</speaker>
    <l n="1209" part="I">καὶ πόλει πέμψον τινʼ ὅστις σημανεῖ — </l></sp>

<sp><speaker>Θόας</speaker>
    <l n="1209b" part="F">ποίας τύχας;</l></sp>

<sp><speaker>Ἰφιγένεια</speaker>
    <l n="1210" part="I">ἐν δόμοις μίμνειν ἅπαντας.</l></sp>

<sp><speaker>Θόας</speaker>
    <l n="1210b" part="F">μὴ συναντῷεν φόνῳ;</l></sp>

<sp><speaker>Ἰφιγένεια</speaker>
    <l n="1211" part="I">μυσαρὰ γὰρ τὰ τοιάδʼ ἐστί.</l></sp>

<sp><speaker>Θόας</speaker>
    <l n="1211b" part="F">στεῖχε καὶ σήμαινε σύ — </l></sp>

<sp><speaker>Ἰφιγένεια</speaker>
    <l n="1212" part="I">μηδένʼ εἰς ὄψιν πελάζειν.</l></sp>

<sp><speaker>Θόας</speaker>
    <l n="1212b" part="F">εὖ γε κηδεύεις πόλιν.</l></sp>

<sp><speaker>Ἰφιγένεια</speaker>
    <l n="1213" part="I">καὶ φίλων γʼ οὓς δεῖ μάλιστα.</l></sp>

<sp><speaker>Θόας</speaker>
    <l n="1213b" part="F">τοῦτʼ ἔλεξας εἰς ἐμέ.</l></sp>

<sp><speaker>Ἰφιγένεια</speaker>
    <l n="1214" part="I"><gap reason="lost" rend=" . . . "/></l></sp>

<sp><speaker>Θόας</speaker>
    <l n="1214b" part="F">ὡς εἰκότως σε πᾶσα θαυμάζει πόλις.</l></sp>

<sp><speaker>Ἰφιγένεια</speaker>
    <l n="1215" part="I">σὺ δὲ μένων αὐτοῦ πρὸ ναῶν τῇ θεῷ — </l></sp>

<sp><speaker>Θόας</speaker>
    <l n="1215b"  part="F">τί χρῆμα δρῶ;</l></sp>

<sp><speaker>Ἰφιγένεια</speaker>
    <l n="1216" part="I">ἅγνισον πυρσῷ μέλαθρον.</l></sp>

<sp><speaker>Θόας</speaker>
    <l n="1216b" part="F">καθαρὸν ὡς μόλῃς πάλιν.</l></sp>

<sp><speaker>Ἰφιγένεια</speaker>
    <l n="1217" part="I">ἡνίκʼ ἂν δʼ ἔξω περῶσιν οἱ ξένοι — </l></sp>

<sp><speaker>Θόας</speaker>
    <l n="1217b" part="F">τί χρή με δρᾶν;</l></sp>

<sp><speaker>Ἰφιγένεια</speaker>
    <l n="1218" part="I">πέπλον ὀμμάτων προθέσθαι.</l></sp>

<sp><speaker>Θόας</speaker>
    <l n="1218b" part="F">μὴ παλαμναῖον λάβω.</l></sp>

<sp><speaker>Ἰφιγένεια</speaker>
    <l n="1219" part="I">ἢν δʼ ἄγαν δοκῶ χρονίζειν — </l></sp>

<sp><speaker>Θόας</speaker>
    <l n="1219b" part="F">τοῦδʼ ὅρος τίς ἐστί μοι;</l></sp>

<sp><speaker>Ἰφιγένεια</speaker>
    <l n="1220" part="I">θαυμάσῃς μηδέν.</l></sp>

<sp><speaker>Θόας</speaker>
    <l n="1220b" part="F">τὰ τῆς θεοῦ πρᾶσσʼ — ἐπεὶ σχολή — καλῶς.</l></sp>

<sp><speaker>Ἰφιγένεια</speaker>
    <l n="1221" part="I">εἰ γὰρ ὡς θέλω καθαρμὸς ὅδε πέσοι.</l></sp>

<sp><speaker>Θόας</speaker>
    <l n="1221b" part="F">συνεύχομαι.</l></sp>

<sp><speaker>Ἰφιγένεια</speaker>
<l n="1222">τούσδʼ ἄρʼ ἐκβαίνοντας ἤδη δωμάτων ὁρῶ ξένους</l>
<l n="1223">καὶ θεᾶς κόσμους νεογνούς τʼ ἄρνας, ὡς φόνῳ φόνον</l>
<l n="1224">μυσαρὸν ἐκνίψω, σέλας τε λαμπάδων τά τʼ ἄλλʼ ὅσα</l>
<l n="1225">προυθέμην ἐγὼ ξένοισι καὶ θεᾷ καθάρσια.</l>
<l n="1226">ἐκποδὼν δʼ αὐδῶ πολίταις τοῦδʼ ἔχειν μιάσματος,</l>
<l n="1227">εἴ τις ἢ ναῶν πυλωρὸς χεῖρας ἁγνεύει θεοῖς</l>
<l n="1228">ἢ γάμον στείχει συνάψων ἢ τόκοις βαρύνεται,</l>
<l n="1229">φεύγετʼ, ἐξίστασθε, μή τῳ προσπέσῃ μύσος τόδε.</l>
    <l  rend="indent" n="1230">ὦ Διὸς Λητοῦς τʼ ἄνασσα παρθένʼ, ἢν νίψω φόνον</l>
<l n="1231">τῶνδε καὶ θύσωμεν οὗ χρή, καθαρὸν οἰκήσεις δόμον,</l>
<l n="1232">εὐτυχεῖς δʼ ἡμεῖς ἐσόμεθα. τἄλλα δʼ οὐ λέγουσʼ, ὅμως</l>
<l n="1233">τοῖς τὰ πλείονʼ εἰδόσιν θεοῖς σοί τε σημαίνω, θεά.</l>
</sp>
</div>
</div>

<milestone resp="perseus" unit="card" n="1234"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="1234">εὔπαις ὁ Λατοῦς γόνος,</l>
<l n="1235">τόν ποτε Δηλιὰς ἐν καρποφόροις γυάλοις</l>
<l n="1236"><add>ἔτικτε,</add> χρυσοκόμαν</l>
<l n="1238">ἐν κιθάρᾳ σοφόν, ἅ τʼ ἐπὶ τόξων</l>
<l n="1239">εὐστοχίᾳ γάνυται· φέρε <add>δʼ αὐτά</add></l>
<l n="1240">νιν ἀπὸ δειράδος εἰναλίας,</l>
<l n="1241">λοχεῖα κλεινὰ λιποῦσα μά-</l>
<l n="1242">τηρ, τὰν ἀστάκτων ὑδάτων</l>
<l n="1243">βακχεύουσαν Διονύ-</l>
<l n="1244">σῳ Παρνάσιον κορυφάν·</l>
<l n="1244a">ὅθι ποικιλόνωτος οἰ-</l>
<l n="1245">νωπὸς δράκων,</l>
<l n="1246">σκιερᾷ κατάχαλκος εὐ-</l>
<l n="1247">φύλλῳ δάφνᾳ,</l>
<l n="1248">γᾶς πελώριον τέρας, ἄμφεπε μαντεῖ-</l>
<l n="1248a">ον Χθόνιον.</l>
<l n="1249">ἔτι μιν ἔτι βρέφος, ἔτι φίλας</l>
<l n="1250">ἐπὶ ματέρος ἀγκάλαισι θρῴσκων</l>
<l n="1251">ἔκανες, ὦ Φοῖβε, μαντείων δʼ ἐπέβας ζαθέων,</l>
<l n="1254">τρίποδί τʼ ἐν χρυσέῳ θάσσεις, ἐν ἀψευδεῖ θρόνῳ</l>
<l n="1255">μαντείας βροτοῖς θεσφάτων νέμων</l>
<l n="1257">ἀδύτων ὕπο, Κασταλίας ῥεέθρων γείτων, μέσον</l>
<l n="1258">γᾶς ἔχων μέλαθρον.</l>
</sp></div>
    
<milestone resp="perseus" unit="card" n="1259"/>

<div type="textpart" subtype="antistrophe" n="1">
<sp><speaker>Χορός</speaker>
<l n="1259">Θέμιν δʼ ἐπεὶ γᾶς ἰὼν</l>
<l n="1260">παῖδʼ ἀπενάσσατο <add>Πυθῶνος</add> ἀπὸ ζαθέων</l>
<l n="1261">χρηστηρίων, νύχια</l>
<l n="1262">Χθὼν ἐτεκνώσατο φάσματʼ ὀ<add>νείρων</add>,</l>
<l n="1263">οἳ πολέσιν μερόπων τά τε πρῶτα, τά τʼ</l>
<l n="1265">ἔπειθʼ, ὅσσα τʼ ἔμελλε τυχεῖν,</l>
<l n="1266">ὕπνου κατὰ δνοφερὰς γᾶς εὐ-</l>
<l n="1267">νὰς ἔφραζον· Γαῖα δὲ τὰν</l>
<l n="1268">μαντεῖον ἀφείλετο τι-</l>
<l n="1269">μὰν Φοῖβον, φθόνῳ θυγατρός.</l>
<l n="1270">ταχύπους δʼ ἐς Ὄλυμπον ὁρ-</l>
<l n="1271">μαθεὶς ἄναξ</l>
<l n="1271a">χέρα παιδνὸν ἕλιξεν ἐκ</l>
<l n="1272">Διὸς θρόνων</l>
<l n="1273">Πυθίων δόμων χθονίαν ἀφελεῖν μῆ-</l>
<l n="1273a">νιν θεᾶς. <del>νυχίους τʼ ἐνοπὰς.</del></l>
<l n="1274">γέλασε δʼ, ὅτι τέκος ἄφαρ ἔβα</l>
<l n="1275">πολύχρυσα θέλων λατρεύματα σχεῖν·</l>
<l n="1276">ἐπὶ δʼ ἔσεισεν κόμαν, παῦσαι νυχίους ἐνοπάς,</l>
<l n="1277">ἀπὸ δʼ ἀλαθοσύναν νυκτωπὸν ἐξεῖλεν βροτῶν,</l>
<l n="1280">καὶ τιμὰς πάλιν θῆκε Λοξίᾳ,</l>
<l n="1281">πολυάνορι δʼ ἐν ξενόεντι θρόνῳ θάρση βροτοῖς</l>
<l n="1282">θεσφάτων ἀοιδαῖς.</l></sp>
</div>
</div>

<milestone resp="perseus" unit="card" n="1284"/>

<div type="textpart" subtype="episode">
<sp><speaker>Ἄγγελος</speaker>
<l n="1284">ὦ ναοφύλακες βώμιοί τʼ ἐπιστάται,</l>
<l n="1285">Θόας ἄναξ γῆς τῆσδε ποῦ κυρεῖ βεβώς;</l>
<l n="1286">καλεῖτʼ ἀναπτύξαντες εὐγόμφους πύλας</l>
<l n="1287">ἔξω μελάθρων τῶνδε κοίρανον χθονός.</l></sp>

<sp><speaker>Χορός</speaker>
<l n="1288">τί δʼ ἔστιν, εἰ χρὴ μὴ κελευσθεῖσαν λέγειν;</l></sp>

<sp><speaker>Ἄγγελος</speaker>
<l n="1289">βεβᾶσι φροῦδοι δίπτυχοι νεανίαι</l>
<l n="1290">Ἀγαμεμνονείας παιδὸς ἐκ βουλευμάτων</l>
<l n="1291">φεύγοντες ἐκ γῆς τῆσδε καὶ σεμνὸν βρέτας</l>
<l n="1292">λαβόντες ἐν κόλποισιν Ἑλλάδος νεώς.</l></sp>

<sp><speaker>Χορός</speaker>
<l n="1293">ἄπιστον εἶπας μῦθον· ὃν δʼ ἰδεῖν θέλεις</l>
<l n="1294">ἄνακτα χώρας, φροῦδος ἐκ ναοῦ συθείς.</l></sp>

<sp><speaker>Ἄγγελος</speaker>
<l n="1295">ποῖ; δεῖ γὰρ αὐτὸν εἰδέναι τὰ δρώμενα.</l></sp>

<sp><speaker>Χορός</speaker>
<l n="1296">οὐκ ἴσμεν· ἀλλὰ στεῖχε καὶ δίωκέ νιν</l>
<l n="1297">ὅπου κυρήσας τούσδʼ ἀπαγγελεῖς λόγους.</l></sp>

<sp><speaker>Ἄγγελος</speaker>
<l n="1298">ὁρᾶτʼ, ἄπιστον ὡς γυναικεῖον γένος·</l>
<l n="1299">μέτεστι χὑμῖν τῶν πεπραγμένων μέρος.</l></sp>

<sp><speaker>Χορός</speaker>
<l n="1300">μαίνῃ· τί δʼ ἡμῖν τῶν ξένων δρασμοῦ μέτα;</l>
<l n="1301">οὐκ εἶ κρατούντων πρὸς πύλας ὅσον τάχος;</l></sp>

<sp><speaker>Ἄγγελος</speaker>
<l n="1302">οὔ, πρίν γʼ ἂν εἴπῃ τοὔπος ἑρμηνεὺς ὅδε,</l>
<l n="1303">εἴτʼ ἔνδον εἴτʼ οὐκ ἔνδον ἀρχηγὸς χθονός.</l>
<l  rend="indent" n="1304">ὠή, χαλᾶτε κλῇθρα, τοῖς ἔνδον λέγω,</l>
<l n="1305">καὶ δεσπότῃ σημήναθʼ οὕνεκʼ ἐν πύλαις</l>
<l n="1306">πάρειμι, καινῶν φόρτον ἀγγέλλων κακῶν.</l></sp>

<sp><speaker>Θόας</speaker>
<l n="1307">τίς ἀμφὶ δῶμα θεᾶς τόδʼ ἵστησιν βοήν,</l>
<l n="1308">πύλας ἀράξας καὶ ψόφον πέμψας ἔσω;</l></sp>

<sp><speaker>Ἄγγελος</speaker>
<l n="1309">φεῦ·</l>
<l n="1309a">πῶς ἔλεγον αἵδε, καί μʼ ἀπήλαυνον δόμων,</l>
<l n="1310">ὡς ἐκτὸς εἴης· σὺ δὲ κατʼ οἶκον ἦσθʼ ἄρα.</l></sp>

<sp><speaker>Θόας</speaker>
<l n="1311">τί προσδοκῶσαι κέρδος ἢ θηρώμεναι;</l></sp>

<sp><speaker>Ἄγγελος</speaker>
<l n="1312">αὖθις τὰ τῶνδε σημανῶ· τὰ δʼ ἐν ποσὶ</l>
<l n="1313">παρόντʼ ἄκουσον. ἡ νεᾶνις ἣ ʼνθάδε</l>
<l n="1314">βωμοῖς παρίστατʼ, Ἰφιγένειʼ, ἔξω χθονὸς</l>
<l n="1315">σὺν τοῖς ξένοισιν οἴχεται, σεμνὸν θεᾶς</l>
<l n="1316">ἄγαλμʼ ἔχουσα· δόλια δʼ ἦν καθάρματα.</l></sp>

<sp><speaker>Θόας</speaker>
<l n="1317">πῶς φῄς; τί πνεῦμα συμφορᾶς κεκτημένη;</l></sp>

<sp><speaker>Ἄγγελος</speaker>
<l n="1318">σῴζουσʼ Ὀρέστην· τοῦτο γὰρ σὺ θαυμάσῃ.</l></sp>

<sp><speaker>Θόας</speaker>
<l n="1319">τὸν ποῖον; ἆρʼ ὃν Τυνδαρὶς τίκτει κόρη;</l></sp>

<sp><speaker>Ἄγγελος</speaker>
<l n="1320">ὃν τοῖσδε βωμοῖς θεὰ καθωσιώσατο.</l></sp>

<sp><speaker>Θόας</speaker>
<l n="1321">ὦ θαῦμα — πῶς σε μεῖζον ὀνομάσας τύχω;</l></sp>

<sp><speaker>Ἄγγελος</speaker>
<l n="1322">μὴ ʼνταῦθα τρέψῃς σὴν φρένʼ, ἀλλʼ ἄκουέ μου·</l>
<l n="1323">σαφῶς δʼ ἀθρήσας καὶ κλύων ἐκφρόντισον</l>
<l n="1324">διωγμὸς ὅστις τοὺς ξένους θηράσεται.</l></sp>

<sp><speaker>Θόας</speaker>
<l n="1325">λέγʼ· εὖ γὰρ εἶπας· οὐ γὰρ ἀγχίπλουν πόρον</l>
<l n="1326">φεύγουσιν, ὥστε διαφυγεῖν τοὐμὸν δόρυ.</l></sp>
    
<milestone resp="perseus" unit="card" n="1327"/>

<sp><speaker>Ἄγγελος</speaker>
<l n="1327">ἐπεὶ πρὸς ἀκτὰς ἤλθομεν θαλασσίας,</l>
<l n="1328">οὗ ναῦς Ὀρέστου κρύφιος ἦν ὡρμισμένη,</l>
<l n="1329">ἡμᾶς μέν, οὓς σὺ δεσμὰ συμπέμπεις ξένων</l>
<l n="1330">ἔχοντας, ἐξένευσʼ ἀποστῆναι πρόσω</l>
<l n="1331">Ἀγαμέμνονος παῖς, ὡς ἀπόρρητον φλόγα</l>
<l n="1332">θύουσα καὶ καθαρμὸν ὃν μετῴχετο,</l>
<l n="1333">αὐτὴ δʼ ὄπισθε δέσμʼ ἔχουσα τοῖν ξένοιν</l>
<l n="1334">ἔστειχε χερσί. καὶ τάδʼ ἦν ὕποπτα μέν,</l>
<l n="1335">ἤρεσκε μέντοι σοῖσι προσπόλοις, ἄναξ.</l>
    <l  rend="indent" n="1336">χρόνῳ δʼ, ἵνʼ ἡμῖν δρᾶν τι δὴ δοκοῖ πλέον,</l>
<l n="1337">ἀνωλόλυξε καὶ κατῇδε βάρβαρα</l>
<l n="1338">μέλη μαγεύουσʼ, ὡς φόνον νίζουσα δή.</l>
<l n="1339">ἐπεὶ δὲ δαρὸν ἦμεν ἥμενοι χρόνον,</l>
<l n="1340">ἐσῆλθεν ἡμᾶς μὴ λυθέντες οἱ ξένοι</l>
<l n="1341">κτάνοιεν αὐτὴν δραπέται τʼ οἰχοίατο.</l>
<l n="1342">φόβῳ δʼ ἃ μὴ χρῆν εἰσορᾶν καθήμεθα</l>
<l n="1343">σιγῇ· τέλος δὲ πᾶσιν ἦν αὑτὸς λόγος</l>
<l n="1344">στείχειν ἵνʼ ἦσαν, καίπερ οὐκ ἐωμένοις.</l>
    <l  rend="indent" n="1345">κἀνταῦθʼ ὁρῶμεν Ἑλλάδος νεὼς σκάφος</l>
<l n="1346">ταρσῷ κατήρει πίτυλον ἐπτερωμένον,</l>
<l n="1347">ναύτας τε πεντήκοντʼ ἐπὶ σκαλμῶν πλάτας</l>
<l n="1348">ἔχοντας, ἐκ δεσμῶν δὲ τοὺς νεανίας</l>
<l n="1349">ἐλευθέρους πρύμνηθεν ἑστῶτας νεώς.</l>
<l n="1350">κοντοῖς δὲ πρῷραν εἶχον, οἳ δʼ ἐπωτίδων</l>
<l n="1351">ἄγκυραν ἐξανῆπτον· οἳ δέ, κλίμακας</l>
<l n="1352">σπεύδοντες, ἦγον διὰ χερῶν πρυμνήσια,</l>
<l n="1353">πόντῳ δὲ δόντες τοῖν ξένοιν καθίεσαν.</l>
    <l  rend="indent" n="1354">ἡμεῖς δʼ ἀφειδήσαντες, ὡς ἐσείδομεν</l>
<l n="1355">δόλια τεχνήματʼ, εἰχόμεσθα τῆς ξένης</l>
<l n="1356">πρυμνησίων τε, καὶ διʼ εὐθυντηρίας</l>
<l n="1357">οἴακας ἐξῃροῦμεν εὐπρύμνου νεώς.</l>
<l n="1358">λόγοι δʼ ἐχώρουν· Τίνι λόγῳ πορθμεύετε</l>
<l n="1359">κλέπτοντες ἐκ γῆς ξόανα καὶ θυηπόλους;</l>
<l n="1360">τίνος τίς ὢν σὺ τήνδʼ ἀπεμπολᾷς χθονός;</l>
<l n="1361">ὁ δʼ εἶπʼ· Ὀρέστης, τῆσδʼ ὅμαιμος, ὡς μάθῃς,</l>
<l n="1362">Ἀγαμέμνονος παῖς, τήνδʼ ἐμὴν κομίζομαι</l>
<l n="1363">λαβὼν ἀδελφήν, ἣν ἀπώλεσʼ ἐκ δόμων.</l>
<milestone resp="perseus" unit="card" n="1364"/>
    <l  rend="indent" n="1364">ἀλλʼ οὐδὲν ἧσσον εἰχόμεσθα τῆς ξένης</l>
<l n="1365">καὶ πρὸς σὲ ἕπεσθαι διεβιαζόμεσθά νιν·</l>
<l n="1366">ὅθεν τὰ δεινὰ πλήγματʼ ἦν γενειάδων.</l>
<l n="1367">κεῖνοί τε γὰρ σίδηρον οὐκ εἶχον χεροῖν</l>
<l n="1368">ἡμεῖς τε· πυγμαί τʼ ἦσαν ἐγκροτούμεναι,</l>
<l n="1369">καὶ κῶλʼ ἀπʼ ἀμφοῖν τοῖν νεανίαιν ἅμα</l>
<l n="1370">ἐς πλευρὰ καὶ πρὸς ἧπαρ ἠκοντίζετο,</l>
<l n="1371">ὡς τῷ ξυνάπτειν καὶ συναποκαμεῖν μέλη.</l>
<l n="1372">δεινοῖς δὲ σημάντροισιν ἐσφραγισμένοι</l>
<l n="1373">ἐφεύγομεν πρὸς κρημνόν, οἳ μὲν ἐν κάρᾳ</l>
<l n="1374">κάθαιμʼ ἔχοντες τραύμαθʼ, οἳ δʼ ἐν ὄμμασιν·</l>
<l n="1375">ὄχθοις δʼ ἐπισταθέντες εὐλαβεστέρως</l>
<l n="1376">ἐμαρνάμεσθα καὶ πέτρους ἐβάλλομεν.</l>
<l n="1377">ἀλλʼ εἶργον ἡμᾶς τοξόται πρύμνης ἔπι</l>
<l n="1378">σταθέντες ἰοῖς, ὥστʼ ἀναστεῖλαι πρόσω.</l>
<l n="1379">κἀν τῷδε — δεινὸς γὰρ κλύδων ὤκειλε ναῦν</l>
<l n="1380">πρὸς γῆν, φόβος δʼ ἦν <add>παρθένῳ</add> τέγξαι πόδα — </l>
<l n="1381">λαβὼν Ὀρέστης ὦμον εἰς ἀριστερόν,</l>
<l n="1382">βὰς ἐς θάλασσαν κἀπὶ κλίμακος θορών,</l>
<l n="1383">ἔθηκʼ ἀδελφὴν ἐντὸς εὐσήμου νεώς,</l>
<l n="1384">τό τʼ οὐρανοῦ πέσημα, τῆς Διὸς κόρης</l>
<l n="1385">ἄγαλμα. ναὸς <add>δʼ</add> ἐκ μέσης ἐφθέγξατο</l>
<l n="1386">βοή τις· ὦ γῆς Ἑλλάδος ναῦται, νεὼς</l>
<l n="1387">λάβεσθε κώπαις ῥόθιά τʼ ἐκλευκαίνετε·</l>
<l n="1388">ἔχομεν γὰρ ὧνπερ οὕνεκʼ ἄξενον πόρον</l>
<l n="1389">Συμπληγάδων ἔσωθεν εἰσεπλεύσαμεν.</l>
<milestone resp="perseus" unit="card" n="1390"/>
    <l  rend="indent" n="1390">οἳ δὲ στεναγμὸν ἡδὺν ἐκβρυχώμενοι</l>
<l n="1391">ἔπαισαν ἅλμην. ναῦς δʼ, ἕως μὲν ἐντὸς ἦν</l>
<l n="1392">λιμένος, ἐχώρει στόμια, διαπερῶσα δὲ</l>
<l n="1393">λάβρῳ κλύδωνι συμπεσοῦσʼ ἠπείγετο·</l>
<l n="1394">δεινὸς γὰρ ἐλθὼν ἄνεμος ἐξαίφνης νεὼς</l>
<l n="1395">ὠθεῖ παλίμπρυμνʼ ἱστίʼ· οἳ δʼ ἐκαρτέρουν</l>
<l n="1396">πρὸς κῦμα λακτίζοντες· ἐς δὲ γῆν πάλιν</l>
<l n="1397">κλύδων παλίρρους ἦγε ναῦν. σταθεῖσα δὲ</l>
<l n="1398">Ἀγαμέμνονος παῖς ηὔξατʼ· ὦ Λητοῦς κόρη</l>
<l n="1399">σῷσόν με τὴν σὴν ἱερέαν πρὸς Ἑλλάδα</l>
<l n="1400">ἐκ βαρβάρου γῆς καὶ κλοπαῖς σύγγνωθʼ ἐμαῖς.</l>
<l n="1401">φιλεῖς δὲ καὶ σὺ σὸν κασίγνητον, θεά·</l>
<l n="1402">φιλεῖν δὲ κἀμὲ τοὺς ὁμαίμονας δόκει.</l>
    <l  rend="indent" n="1403">ναῦται δʼ ἐπευφήμησαν εὐχαῖσιν κόρης</l>
<l n="1404">παιᾶνα, γυμνὰς ἐκ <add>πέπλων</add> ἐπωμίδας</l>
<l n="1405">κώπῃ προσαρμόσαντες ἐκ κελεύσματος.</l>
<l n="1406">μᾶλλον δὲ μᾶλλον πρὸς πέτρας ᾔει σκάφος·</l>
<l n="1407">χὣ μέν τις ἐς θάλασσαν ὡρμήθη ποσίν,</l>
<l n="1408">ἄλλος δὲ πλεκτὰς ἐξανῆπτεν ἀγκύλας.</l>
<l n="1409">κἀγὼ μὲν εὐθὺς πρὸς σὲ δεῦρʼ ἀπεστάλην,</l>
<l n="1410">σοὶ τὰς ἐκεῖθεν σημανῶν, ἄναξ, τύχας.</l>
    <l  rend="indent" n="1411">ἀλλʼ ἕρπε, δεσμὰ καὶ βρόχους λαβὼν χεροῖν·</l>
<l n="1412">εἰ μὴ γὰρ οἶδμα νήνεμον γενήσεται,</l>
<l n="1413">οὐκ ἔστιν ἐλπὶς τοῖς ξένοις σωτηρίας.</l>
<l n="1414">πόντου δʼ ἀνάκτωρ Ἴλιόν τʼ ἐπισκοπεῖ</l>
<l n="1415">σεμνὸς Ποσειδῶν, Πελοπίδαις ἐναντίος,</l>
<l n="1416">καὶ νῦν παρέξει τὸν Ἀγαμέμνονος γόνον</l>
<l n="1417">σοὶ καὶ πολίταις, ὡς ἔοικεν, ἐν χεροῖν</l>
<l n="1418">λαβεῖν, ἀδελφήν θʼ, ἣ φόνον τὸν Αὐλίδι</l>
<l n="1419">ἀμνημόνευτον θεᾷ προδοῦσʼ ἁλίσκεται.</l></sp>

<sp><speaker>Χορός</speaker>
<l n="1420">ὦ τλῆμον Ἰφιγένεια, συγγόνου μέτα</l>
<l n="1421">θανῇ πάλιν μολοῦσα δεσποτῶν χέρας.</l></sp>

<sp><speaker>Θόας</speaker>
<l n="1422">ὦ πάντες ἀστοὶ τῆσδε βαρβάρου χθονός,</l>
<l n="1423">οὐκ εἶα πώλοις ἐμβαλόντες ἡνίας</l>
<l n="1424">παράκτιοι δραμεῖσθε κἀκβολὰς νεὼς</l>
<l n="1425">Ἑλληνίδος δέξεσθε, σὺν δὲ τῇ θεῷ</l>
<l n="1426">σπεύδοντες ἄνδρας δυσσεβεῖς θηράσετε,</l>
<l n="1427">οἳ δʼ ὠκυπομποὺς ἕλξετʼ ἐς πόντον πλάτας;</l>
<l n="1428">ὡς ἐκ θαλάσσης ἔκ τε γῆς ἱππεύμασι</l>
<l n="1429">λαβόντες αὐτοὺς ἢ κατὰ στύφλου πέτρας</l>
<l n="1430">ῥίψωμεν, ἢ σκόλοψι πήξωμεν δέμας.</l>
    <l  rend="indent" n="1431">ὑμᾶς δὲ τὰς τῶνδʼ ἴστορας βουλευμάτων,</l>
<l n="1432">γυναῖκες, αὖθις, ἡνίκʼ ἂν σχολὴν λάβω,</l>
<l n="1433">ποινασόμεσθα· νῦν δὲ τὴν προκειμένην</l>
<l n="1434">σπουδὴν ἔχοντες οὐ μενοῦμεν ἥσυχοι.</l>
</sp>
    
<milestone resp="perseus" unit="card" n="1435"/>
    
<sp><speaker>Ἀθήνα</speaker>
<l n="1435">ποῖ ποῖ διωγμὸν τόνδε πορθμεύεις, ἄναξ</l>
<l n="1436">Θόας; ἄκουσον τῆσδʼ Ἀθηναίας λόγους.</l>
<l n="1437">παῦσαι διώκων ῥεῦμά τʼ ἐξορμῶν στρατοῦ·</l>
<l n="1438">πεπρωμένος γὰρ θεσφάτοισι Λοξίου</l>
<l n="1439">δεῦρʼ ἦλθʼ Ὀρέστης, τόν τʼ Ἐρινύων χόλον</l>
<l n="1440">φεύγων ἀδελφῆς τʼ Ἄργος ἐσπέμψων δέμας</l>
<l n="1441">ἄγαλμά θʼ ἱερὸν εἰς ἐμὴν ἄξων χθόνα,</l>
<l n="1441b">τῶν νῦν παρόντων πημάτων ἀναψυχάς.</l>
<l n="1442">πρὸς μὲν σὲ ὅδʼ ἡμῖν μῦθος· ὃν δʼ ἀποκτενεῖν</l>
<l n="1443">δοκεῖς Ὀρέστην ποντίῳ λαβὼν σάλῳ,</l>
<l n="1444">ἤδη Ποσειδῶν χάριν ἐμὴν ἀκύμονα</l>
<l n="1445">πόντου τίθησι νῶτα πορθμεύειν πλάτῃ.</l>
<l  rend="indent" n="1446">μαθὼν δʼ, Ὀρέστα, τὰς ἐμὰς ἐπιστολάς — </l>
<l n="1447">κλύεις γὰρ αὐδὴν καίπερ οὐ παρὼν θεᾶς — </l>
<l n="1448">χώρει λαβὼν ἄγαλμα σύγγονόν τε σήν.</l>
<l n="1449">ὅταν δʼ Ἀθήνας τὰς θεοδμήτους μόλῃς,</l>
<l n="1450">χῶρός τις ἔστιν Ἀτθίδος πρὸς ἐσχάτοις</l>
<l n="1451">ὅροισι, γείτων δειράδος Καρυστίας,</l>
<l n="1452">ἱερός, Ἁλάς νιν οὑμὸς ὀνομάζει λεώς·</l>
<l n="1453">ἐνταῦθα τεύξας ναὸν ἵδρυσαι βρέτας,</l>
<l n="1454">ἐπώνυμον γῆς Ταυρικῆς πόνων τε σῶν,</l>
<l n="1455">οὓς ἐξεμόχθεις περιπολῶν καθʼ Ἑλλάδα</l>
<l n="1456">οἴστροις Ἐρινύων. Ἄρτεμιν δέ νιν βροτοὶ</l>
<l n="1457">τὸ λοιπὸν ὑμνήσουσι Ταυροπόλον θεάν.</l>
<l n="1458">νόμον τε θὲς τόνδʼ· ὅταν ἑορτάζῃ λεώς,</l>
<l n="1459">τῆς σῆς σφαγῆς ἄποινʼ ἐπισχέτω ξίφος</l>
<l n="1460">δέρῃ πρὸς ἀνδρὸς αἷμά τʼ ἐξανιέτω,</l>
<l n="1461">ὁσίας ἕκατι θεά θʼ ὅπως τιμὰς ἔχῃ.</l>
<l n="1462">σὲ δʼ ἀμφὶ σεμνάς, Ἰφιγένεια, κλίμακας</l>
<l n="1463">Βραυρωνίας δεῖ τῇδε κλῃδουχεῖν θεᾷ·</l>
<l n="1464">οὗ καὶ τεθάψῃ κατθανοῦσα, καὶ πέπλων</l>
<l n="1465">ἄγαλμά σοι θήσουσιν εὐπήνους ὑφάς,</l>
<l n="1466">ἃς ἂν γυναῖκες ἐν τόκοις ψυχορραγεῖς</l>
<l n="1467">λίπωσʼ ἐν οἴκοις. τάσδε δʼ ἐκπέμπειν χθονὸς</l>
<l n="1468">Ἑλληνίδας γυναῖκας ἐξεφίεμαι</l>
<l n="1469">γνώμης δικαίας οὕνεκʼ</l>
<l n="1469a"><add><gap reason="lost" rend=" . . . . . . "/></add></l>
<l n="1469b">ἐκσῴσασα δὲ</l>
<l n="1470">καὶ πρίν σʼ Ἀρείοις ἐν πάγοις ψήφους ἴσας</l>
<l n="1471">κρίνασʼ, Ὀρέστα· καὶ νόμισμʼ ἔσται τόδε,</l>
<l n="1472">νικᾶν ἰσήρεις ὅστις ἂν ψήφους λάβῃ.</l>
<l n="1473">ἀλλʼ ἐκκομίζου σὴν κασιγνήτην χθονός,</l>
<l n="1474">Ἀγαμέμνονος παῖ.  — καὶ σὺ μὴ θυμοῦ, Θόας.</l></sp>
    
<milestone resp="perseus" unit="card" n="1475"/>
    
<sp><speaker>Θόας</speaker>
<l n="1475">ἄνασσʼ Ἀθάνα, τοῖσι τῶν θεῶν λόγοις</l>
<l n="1476">ὅστις κλύων ἄπιστος, οὐκ ὀρθῶς φρονεῖ.</l>
<l n="1477">ἐγὼ δʼ Ὀρέστῃ τʼ, εἰ φέρων βρέτας θεᾶς</l>
<l n="1478">βέβηκʼ, ἀδελφῇ τʼ οὐχὶ θυμοῦμαι· τί γὰρ</l>
<l n="1479">πρὸς τοὺς σθένοντας θεοὺς ἁμιλλᾶσθαι καλόν;</l>
<l n="1480">ἴτωσαν ἐς σὴν σὺν θεᾶς ἀγάλματι</l>
<l n="1481">γαῖαν, καθιδρύσαιντό τʼ εὐτυχῶς βρέτας.</l>
<l n="1482">πέμψω δὲ καὶ τάσδʼ Ἑλλάδʼ εἰς εὐδαίμονα</l>
<l n="1483">γυναῖκας, ὥσπερ σὸν κέλευσμʼ ἐφίεται.</l>
<l n="1484">παύσω δὲ λόγχην ἣν ἐπαίρομαι ξένοις</l>
<l n="1485">ναῶν τʼ ἐρετμά, σοὶ τάδʼ ὡς δοκεῖ, θεά.</l></sp>

<sp><speaker>Ἀθήνα</speaker>
<l n="1486">αἰνῶ· τὸ γὰρ χρεὼν σοῦ τε καὶ θεῶν κρατεῖ.</l>
    <l  rend="indent" n="1487">ἴτʼ, ὦ πνοαί, ναυσθλοῦσθε τὸν Ἀγαμέμνονος</l>
<l n="1488">παῖδʼ εἰς Ἀθήνας· συμπορεύσομαι δʼ ἐγὼ</l>
<l n="1489">σῴζουσʼ ἀδελφῆς τῆς ἐμῆς σεμνὸν βρέτας.</l></sp>
    
<milestone resp="perseus" unit="card" n="1490"/>

<div type="textpart" subtype="anapests">
<sp><speaker>Χορός</speaker>
<l n="1490">ἴτʼ ἐπʼ εὐτυχίᾳ τῆς σῳζομένης</l>
<l n="1491">μοίρας εὐδαίμονες ὄντες.</l>
<l n="1492">ἀλλʼ, ὦ σεμνὴ παρά τʼ ἀθανάτοις</l>
<l n="1493">καὶ παρὰ θνητοῖς, Παλλὰς Ἀθάνα,</l>
<l n="1494">δράσομεν οὕτως ὡς σὺ κελεύεις.</l>
<l n="1495">μάλα γὰρ τερπνὴν κἀνέλπιστον</l>
<l n="1496">φήμην ἀκοαῖσι δέδεγμαι.</l>
<l n="1497">—   —   — </l>
<l n="1497a">ὦ μέγα σεμνὴ Νίκη, τὸν ἐμὸν</l>
<l n="1498">βίοτον κατέχοις</l>
<l n="1499">καὶ μὴ λήγοις στεφανοῦσα.</l>
</sp>
</div>
</div>
            </div>
</body>
</text>
</TEI>