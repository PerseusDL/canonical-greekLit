<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:lang="grc">Φοίνισσαι</title>
<author n="Eur.">Euripides</author>
<editor>Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release">1996</date>
</publicationStmt>
            <sourceDesc>
                <biblStruct>
                    <monogr>
                        <author>Euripides</author>
                        <title xml:lang="lat">Euripidis Fabulae</title>
                        <editor>Gilbert Murray</editor>
                        <imprint>
                            <pubPlace>Oxford</pubPlace>
                            <publisher>Clarendon Press</publisher>
                            <date>1913</date>
                        </imprint>
                        <biblScope unit="volume">3</biblScope>
                    </monogr>
                    <ref target="https://archive.org/details/euripidisfabulae03euriuoft/page/82">The Internet Archive</ref>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <quotation marks="none"/>
            </editorialDecl>
            <refsDecl n="CTS">
                <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
                    <p>This pointer pattern extracts lines</p>
                </cRefPattern>
            </refsDecl>
        </encodingDesc>
        <!--<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>-->
        <profileDesc>
            <langUsage>
                <language ident="grc">Greek</language>
            </langUsage>
        </profileDesc>
<revisionDesc>
    <change when="2019-12-19" who="Lisa Cerrato">EpiDoc and CTS conversion</change>
    <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change>
    <change when="2013-06-13" who="gcrane">tagging now should be compatible with CTS</change>
    <change when="2012-02-14" who="ajones06">Standardized and in a few cases added in header info.</change>
    <change when="2011-09-07" who="rsingh04">adding rend=displayNum to lb tags</change>
    <change when="2011-01-13" who="gcrane">more refinements making these files SDL compatible</change>
    <change when="2010-12-25" who="gcrane">our existing files but with L tags converted to LB milestones</change>
    <change when="2009-11-23" who="rsingh04">moved more xml files around based on copyright status</change>
    <change when="2005-08-01" who="packel">removed stray item tags</change>
    <change when="2005-07-25" who="packel">Converted to XML</change>
    <change when="2004-04-21" who="mimno">added card 1s</change>
    <change when="2003-09-09" who="amahoney">put spaces around em-dash entity so as not to confuse morphology stuff</change>
    <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change>
    <change when="2000-03-04" who="dasmith">Added separate funder entity to TEI header.</change>
    <change when="2000-02-17" who="amahoney">use n attribute on sp to carry over speaker names when long speeches are interrupted by card breaks -- and move card break past close tag of sp</change>
    <change when="2000-01-14" who="amahoney">bring up to P3</change>
    <change when="1998-10-01" who="Bill Merrill">Fixed cardbreaks at 427.</change>
    <change when="1995-06-01" who="Lisa Cerrato">Added speaker tags where needed.</change>
    <change when="1992-08-01" who="Bill Merrill">check tagging</change>
    <change when="1988-01-01" who="Judith Nelson">Basic SGML tagging</change>
</revisionDesc>
</teiHeader>
    
<text xml:lang="grc">
<body>
            <div type="edition" n="urn:cts:greekLit:tlg0006.tlg015.perseus-grc2" xml:lang="grc">
<div type="textpart" subtype="episode">

<milestone resp="perseus" unit="card" n="1"/>
    <l resp="perseus" style="hidden" n="0"/>
<sp><speaker>Ἰοκάστη</speaker>
<l n="1">ὦ τὴν ἐν ἄστροις οὐρανοῦ τέμνων ὁδὸν</l>
<l n="2">καὶ χρυσοκολλήτοισιν ἐμβεβὼς δίφροις</l>
<l n="3">Ἥλιε, θοαῖς ἵπποισιν εἱλίσσων φλόγα,</l>
<l n="4">ὡς δυστυχῆ Θήβαισι τῇ τόθʼ ἡμέρᾳ</l>
<l n="5">ἀκτῖνʼ ἐφῆκας, Κάδμος ἡνίκʼ ἦλθε γῆν</l>
<l n="6">τήνδʼ, ἐκλιπὼν Φοίνισσαν ἐναλίαν χθόνα·</l>
<l n="7">ὃς παῖδα γήμας Κύπριδος Ἁρμονίαν ποτὲ</l>
<l n="8">Πολύδωρον ἐξέφυσε, τοῦ δὲ Λάβδακον</l>
<l n="9">φῦναι λέγουσιν, ἐκ δὲ τοῦδε Λάιον.</l>
<l n="10">ἐγὼ δὲ παῖς μὲν κλῄζομαι Μενοικέως,</l>
<l n="11">— Κρέων τʼ ἀδελφὸς μητρὸς ἐκ μιᾶς ἔφυ — </l>
<l n="12">καλοῦσι δʼ Ἰοκάστην με· τοῦτο γὰρ πατὴρ</l>
<l n="13">ἔθετο. γαμεῖ δὲ Λάιός μʼ· ἐπεὶ δʼ ἄπαις</l>
<l n="14">ἦν χρόνια λέκτρα τἄμʼ ἔχων ἐν δώμασιν,</l>
<l n="15">ἐλθὼν ἐρωτᾷ Φοῖβον ἐξαιτεῖ θʼ ἅμα</l>
<l n="16">παίδων ἐς οἴκους ἀρσένων κοινωνίαν.</l>
<l rend="indent" n="17">ὃ δʼ εἶπεν· ὦ Θήβαισιν εὐίπποις ἄναξ,</l>
<l n="18">μὴ σπεῖρε τέκνων ἄλοκα δαιμόνων βίᾳ·</l>
<l n="19">εἰ γὰρ τεκνώσεις παῖδʼ, ἀποκτενεῖ σʼ ὁ φύς,</l>
<l n="20">καὶ πᾶς σὸς οἶκος βήσεται διʼ αἵματος.</l>
<l n="21">ὃ δʼ ἡδονῇ δοὺς ἔς τε βακχείαν πεσὼν</l>
<l n="22">ἔσπειρεν ἡμῖν παῖδα· καὶ σπείρας, <sic>βρέφος</sic></l>
<l n="23">γνοὺς τἀμπλάκημα τοῦ θεοῦ τε τὴν φάτιν,</l>
<l n="24">λειμῶνʼ ἐς Ἥρας καὶ Κιθαιρῶνος λέπας</l>
<l n="25">δίδωσι βουκόλοισιν ἐκθεῖναι βρέφος,</l>
<l n="26">σφυρῶν σιδηρᾶ κέντρα διαπείρας μέσον·</l>
<l n="27">ὅθεν νιν Ἑλλὰς ὠνόμαζεν Οἰδίπουν.</l>
<l n="28">Πολύβου δέ νιν λαβόντες ἱπποβουκόλοι</l>
<l n="29">φέρουσʼ ἐς οἴκους ἔς τε δεσποίνης χέρας</l>
<l n="30">ἔθηκαν. ἣ δὲ τὸν ἐμὸν ὠδίνων πόνον</l>
<l n="31">μαστοῖς ὑφεῖτο καὶ πόσιν πείθει τεκεῖν.</l>
<milestone resp="perseus" unit="card" n="32"/>
<l rend="indent" n="32">ἤδη δὲ πυρσαῖς γένυσιν ἐξανδρούμενος</l>
<l n="33">παῖς οὑμὸς ἢ γνοὺς ἤ τινος μαθὼν πάρα</l>
<l n="34">ἔστειχε τοὺς φύσαντας ἐκμαθεῖν θέλων</l>
<l n="35">πρὸς δῶμα Φοίβου, Λάιός θʼ, οὑμὸς πόσις,</l>
<l n="36">τὸν ἐκτεθέντα παῖδα μαστεύων μαθεῖν</l>
<l n="37">εἰ μηκέτʼ εἴη. καὶ ξυνάπτετον πόδα</l>
<l n="38">ἐς ταὐτὸν ἄμφω Φωκίδος σχιστῆς ὁδοῦ.</l>
<l n="39">καί νιν κελεύει Λαΐου τροχηλάτης·</l>
<l n="40">ὦ  ξένε, τυράννοις ἐκποδὼν μεθίστασο.</l>
<l n="41">ὃ δʼ εἷρπʼ ἄναυδος, μέγα φρονῶν. πῶλοι δέ νιν</l>
<l n="42">χηλαῖς τένοντας ἐξεφοίνισσον ποδῶν.</l>
<l n="43">ὅθεν — τί τἀκτὸς τῶν κακῶν με δεῖ λέγειν; — </l>
<l n="44">παῖς πατέρα καίνει καὶ λαβὼν ὀχήματα</l>
<l n="45">Πολύβῳ τροφεῖ δίδωσιν. ὡς δʼ ἐπεζάρει</l>
<l n="46">Σφὶγξ ἁρπαγαῖσι πόλιν ἐμός τʼ οὐκ ἦν πόσις,</l>
<l n="47">Κρέων ἀδελφὸς τἀμὰ κηρύσσει λέχη,</l>
<l n="48">ὅστις σοφῆς αἴνιγμα παρθένου μάθοι,</l>
<l n="49">τούτῳ ξυνάψειν λέκτρα. τυγχάνει δέ πως</l>
<l n="50">μούσας ἐμὸς παῖς Οἰδίπους Σφιγγὸς μαθών·</l>
<l n="51">
<del>ὅθεν τύραννος τῆσδε γῆς καθίσταται</del>
</l>
<l n="52">καὶ σκῆπτρʼ ἔπαθλα τῆσδε λαμβάνει χθονός.</l>
<l n="53">γαμεῖ δὲ τὴν τεκοῦσαν οὐκ εἰδὼς τάλας</l>
<l n="54">οὐδʼ ἡ τεκοῦσα παιδὶ συγκοιμωμένη.</l>
<l rend="indent" n="55">τίκτω δὲ παῖδας παιδὶ δύο μὲν ἄρσενας,</l>
<l n="56">Ἐτεοκλέα κλεινήν τε Πολυνείκους βίαν,</l>
<l n="57">κόρας τε δισσάς· τὴν μὲν Ἰσμήνην πατὴρ</l>
<l n="58">ὠνόμασε, τὴν δὲ πρόσθεν Ἀντιγόνην ἐγώ.</l>
<l n="59">μαθὼν δὲ τἀμὰ λέκτρα μητρῴων γάμων</l>
<l n="60">ὁ πάντʼ ἀνατλὰς Οἰδίπους παθήματα</l>
<l n="61">ἐς ὄμμαθʼ αὑτοῦ δεινὸν ἐμβάλλει φόνον,</l>
<l n="62">χρυσηλάτοις πόρπαισιν αἱμάξας κόρας.</l>
<l n="63">ἐπεὶ δὲ τέκνων γένυς ἐμῶν σκιάζεται,</l>
<l n="64">κλῄθροις ἔκρυψαν πατέρʼ, ἵνʼ ἀμνήμων τύχη</l>
<l n="65">γένοιτο πολλῶν δεομένη σοφισμάτων·</l>
<l n="66">ζῶν δʼ ἔστʼ ἐν οἴκοις. πρὸς δὲ τῆς τύχης νοσῶν</l>
<l n="67">ἀρὰς ἀρᾶται παισὶν ἀνοσιωτάτας,</l>
<l n="68">θηκτῷ σιδήρῳ δῶμα διαλαχεῖν τόδε.</l>
<milestone resp="perseus" unit="card" n="69"/>
<l rend="indent" n="69">τὼ δʼ ἐς φόβον πεσόντε, μὴ τελεσφόρους</l>
<l n="70">εὐχὰς θεοὶ κραίνωσιν οἰκούντων ὁμοῦ,</l>
<l n="71">ξυμβάντʼ ἔταξαν τὸν νεώτερον πάρος</l>
<l n="72">φεύγειν ἑκόντα τήνδε Πολυνείκη χθόνα,</l>
<l n="73">Ἐτεοκλέα δὲ σκῆπτρʼ ἔχειν μένοντα γῆς,</l>
<l n="74">ἐνιαυτὸν ἀλλάσσοντε. ἐπεὶ δʼ ἐπὶ ζυγοῖς</l>
<l n="75">καθέζετʼ ἀρχῆς, οὐ μεθίσταται θρόνων,</l>
<l n="76">φυγάδα δʼ ἀπωθεῖ τῆσδε Πολυνείκη χθονός.</l>
<l n="77">ὃ δʼ Ἄργος ἐλθών, κῆδος Ἀδράστου λαβών,</l>
<l n="78">πολλὴν ἀθροίσας ἀσπίδʼ Ἀργείων ἄγει·</l>
<l n="79">ἐπʼ αὐτὰ δʼ ἐλθὼν ἑπτάπυλα τείχη τάδε,</l>
<l n="80">πατρῷʼ ἀπαιτεῖ σκῆπτρα καὶ μέρη χθονός.</l>
<l n="81">ἐγὼ δʼ ἔριν λύουσʼ ὑπόσπονδον μολεῖν</l>
<l n="82">ἔπεισα παιδὶ παῖδα πρὶν ψαῦσαι δορός.</l>
<l n="83">ἥξειν δʼ ὁ πεμφθείς φησιν αὐτὸν ἄγγελος.</l>
<l rend="indent" n="84">ἀλλʼ, ὦ φαεννὰς οὐρανοῦ ναίων πτυχὰς</l>
<l n="85">Ζεῦ, σῶσον ἡμᾶς, δὸς δὲ σύμβασιν τέκνοις.</l>
<l n="86">χρὴ δʼ, εἰ σοφὸς πέφυκας, οὐκ ἐᾶν βροτὸν</l>
<l n="87">τὸν αὐτὸν αἰεὶ δυστυχῆ καθεστάναι.</l>
</sp>

<sp><speaker>Παιδαγωγός</speaker>
<l n="88">ὦ κλεινὸν οἴκοις Ἀντιγόνη θάλος πατρί,</l>
<l n="89">ἐπεί σε μήτηρ παρθενῶνας ἐκλιπεῖν</l>
<l n="90">μεθῆκε μελάθρων ἐς διῆρες ἔσχατον</l>
<l n="91">στράτευμʼ ἰδεῖν Ἀργεῖον ἱκεσίαισι σαῖς,</l>
<l n="92">ἐπίσχες, ὡς ἂν προυξερευνήσω στίβον,</l>
<l n="93">μή τις πολιτῶν ἐν τρίβῳ φαντάζεται,</l>
<l n="94">κἀμοὶ μὲν ἔλθῃ φαῦλος ὡς δούλῳ ψόγος,</l>
<l n="95">σοὶ δʼ ὡς ἀνάσσῃ· πάντα δʼ ἐξειδὼς φράσω</l>
<l n="96">ἅ τʼ εἶδον εἰσήκουσά τʼ Ἀργείων πάρα,</l>
<l n="97">σπονδὰς ὅτʼ ἦλθον σῷ κασιγνήτῳ φέρων</l>
<l n="98">ἐνθένδʼ ἐκεῖσε, δεῦρό τʼ αὖ κείνων πάρα.</l>
<l rend="indent" n="99">ἀλλʼ οὔτις ἀστῶν τοῖσδε χρίμπτεται δόμοις,</l>
<l n="100">κέδρου παλαιὰν κλίμακʼ ἐκπέρα ποδί·</l>
<l n="101">σκόπει δὲ πεδία καὶ παρʼ Ἰσμηνοῦ ῥοὰς</l>
<l n="102">Δίρκης τε νᾶμα πολεμίων στράτευμʼ ὅσον.</l>
</sp>

<milestone resp="perseus" unit="card" n="103"/>

<div type="textpart" subtype="lyric">
<sp><speaker>Ἀντιγόνη</speaker>
<l n="103">ὄρεγέ νυν ὄρεγε γεραιὰν νέᾳ</l>
<l n="104">χεῖρʼ ἀπὸ κλιμάκων</l>
<l n="105">ποδὸς ἴχνος ἐπαντέλλων.</l>
</sp>

<sp><speaker>Παιδαγωγός</speaker>
<l n="106">ἰδοὺ ξύναψον, παρθένʼ· ἐς καιρὸν δʼ ἔβης·</l>
<l n="107">κινούμενον γὰρ τυγχάνει Πελασγικὸν</l>
<l n="108">στράτευμα, χωρίζουσι δʼ ἀλλήλων λόχους.</l>
</sp>

<sp><speaker>Ἀντιγόνη</speaker>
<l n="109">ἰὼ πότνια παῖ</l>
<l n="110">Λατοῦς Ἑκάτα, κατάχαλκον ἅπαν</l>
<l n="111">πεδίον ἀστράπτει.</l>
</sp>

<sp><speaker>Παιδαγωγός</speaker>
<l n="112">οὐ γάρ τι φαύλως ἦλθε Πολυνείκης χθόνα,</l>
<l n="113">πολλοῖς μὲν ἵπποις, μυρίοις δʼ ὅπλοις βρέμων.</l>
</sp>

<sp><speaker>Ἀντιγόνη</speaker>
<l n="114">ἆρα πύλαι κλῄθροις — χαλκόδετʼ ἆρʼ ἔμβολα</l>
<l n="115">λαϊνέοισιν Ἀμφίονος ὀργάνοις</l>
<l n="116">τείχεος ἥρμοσται;</l>
</sp>

<sp><speaker>Παιδαγωγός</speaker>
<l n="117">θάρσει· τά γʼ ἔνδον ἀσφαλῶς ἔχει πόλις.</l>
<l n="118">ἀλλʼ εἰσόρα τὸν πρῶτον, εἰ βούλῃ μαθεῖν.</l>
</sp>

<sp><speaker>Ἀντιγόνη</speaker>
<l n="119">τίς οὗτος ὁ λευκολόφας,</l>
<l n="120">πρόπαρ ὃς ἁγεῖται στρατοῦ πάγχαλκον ἀσπίδʼ</l>
<l n="122">ἀμφὶ βραχίονι κουφίζων;</l>
</sp>

<sp><speaker>Παιδαγωγός</speaker>
<l n="123" part="I">λοχαγός, ὦ δέσποινα.</l>
</sp>

<sp><speaker>Ἀντιγόνη</speaker>
<l n="123b" part="F">τίς, πόθεν γεγώς;</l>
<l n="124">αὔδασον, ὦ γεραιέ, τίς ὀνομάζεται;</l>
</sp>

<sp><speaker>Παιδαγωγός</speaker>
<l n="125">οὗτος Μυκηναῖος μὲν αὐδᾶται γένος,</l>
<l n="126">Λερναῖα δʼ οἰκεῖ νάμαθʼ, Ἱππομέδων ἄναξ.</l>
</sp>

<sp><speaker>Ἀντιγόνη</speaker>
<l n="127">ἒ ἒ ὡς γαῦρος, ὡς φοβερὸς εἰσιδεῖν,</l>
<l n="128">γίγαντι γηγενέτᾳ προσόμοιος</l>
<l n="129">ἀστερωπὸς ἐν γραφαῖσιν, οὐχὶ πρόσφορος</l>
<l n="130">ἁμερίῳ γέννᾳ.</l>
</sp>

<sp><speaker>Παιδαγωγός</speaker>
<l n="131">τὸν δʼ ἐξαμείβοντʼ οὐχ ὁρᾷς Δίρκης ὕδωρ;</l>
</sp>

<sp><speaker>Ἀντιγόνη</speaker>
<l n="132">ἄλλος ἄλλος ὅδε τευχέων τρόπος.</l>
<l n="133" part="I">τίς δʼ ἐστὶν οὗτος;</l>
</sp>

<sp><speaker>Παιδαγωγός</speaker>
<l n="133b" part="F">παῖς μὲν Οἰνέως ἔφυ</l>
<l n="134">Τυδεύς, Ἄρη δʼ Αἰτωλὸν ἐν στέρνοις ἔχει.</l>
</sp>

<sp><speaker>Ἀντιγόνη</speaker>
<l n="135">οὗτος ὁ τᾶς Πολυνείκεος,</l>
<l n="136">ὦ γέρον, αὐτοκασιγνήτᾳ νύμφας</l>
<l n="137">ὁμόγαμος κυρεῖ;</l>
<l n="138">ὡς ἀλλόχρως ὅπλοισι, μειξοβάρβαρος.</l>
</sp>

<sp><speaker>Παιδαγωγός</speaker>
<l n="139">σακεσφόροι γὰρ πάντες Αἰτωλοί, τέκνον,</l>
<l n="140">λόγχαις τʼ ἀκοντιστῆρες εὐστοχώτατοι.</l>
</sp>

<delSpan spanTo="#a001"/><sp><speaker>Ἀντιγόνη</speaker>
<l n="141">σὺ δʼ, ὦ γέρον, πῶς αἰσθάνῃ σαφῶς τάδε;</l>
</sp>

<sp><speaker>Παιδαγωγός</speaker>
<l n="142">σημεῖʼ ἰδὼν τότʼ ἀσπίδων ἐγνώρισα,</l>
<l n="143">σπονδὰς ὅτʼ ἦλθον σῷ κασιγνήτῳ φέρων</l>
<l n="144">ἃ προσδεδορκὼς οἶδα τοὺς ὡπλισμένους.<anchor xml:id="a001"/></l>
</sp>

<milestone resp="perseus" unit="card" n="145"/>

<sp><speaker>Ἀντιγόνη</speaker>
<l n="145">τίς δʼ οὗτος ἀμφὶ μνῆμα τὸ Ζήθου περᾷ</l>
<l n="146">καταβόστρυχος, ὄμμασι γοργὸς</l>
<l n="147">εἰσιδεῖν νεανίας,</l>
<l n="148">λοχαγός, ὡς ὄχλος νιν ὑστέρῳ ποδὶ</l>
<l n="149">πάνοπλος ἀμφέπει;</l>
</sp>

<sp><speaker>Παιδαγωγός</speaker>
<l n="150">ὅδʼ ἐστὶ Παρθενοπαῖος, Ἀταλάντης γόνος.</l>
</sp>

<sp><speaker>Ἀντιγόνη</speaker>
<l n="151">ἀλλά νιν ἁ κατʼ ὄρη μετὰ ματέρος</l>
<l n="152">Ἄρτεμις ἱεμένα τόξοις δαμάσασʼ ὀλέσειεν,</l>
<l n="153">ὃς ἐπʼ ἐμὰν πόλιν ἔβα πέρσων.</l>
</sp>

<sp><speaker>Παιδαγωγός</speaker>
<l n="154">εἴη τάδʼ, ὦ παῖ. σὺν δίκῃ δʼ ἥκουσι γῆν·</l>
<l n="155">ὃ καὶ δέδοικα μὴ σκοπῶσʼ ὀρθῶς θεοί.</l>
</sp>

<sp><speaker>Ἀντιγόνη</speaker>
<l n="156">ποῦ δʼ ὃς ἐμοὶ μιᾶς ἐγένετʼ ἐκ ματρὸς</l>
<l n="157">πολυπόνῳ μοίρᾳ;</l>
<l n="158">ὦ φίλτατʼ, εἰπέ, ποῦ ʼστι Πολυνείκης, γέρον.</l>
</sp>

<sp><speaker>Παιδαγωγός</speaker>
<l n="159">ἐκεῖνος ἑπτὰ παρθένων τάφου πέλας</l>
<l n="160">Νιόβης Ἀδράστῳ πλησίον παραστατεῖ.</l>
<l n="161" part="I">ὁρᾷς;</l>
</sp>

<sp><speaker>Ἀντιγόνη</speaker>
<l n="161b" part="F">ὁρῶ δῆτʼ οὐ σαφῶς, ὁρῶ δέ πως</l>
<l n="162">μορφῆς τύπωμα στέρνα τʼ ἐξῃκασμένα.</l>
<l n="163">ἀνεμώκεος εἴθε δρόμον νεφέλας ποσὶν ἐξανύσαιμι</l>
<l n="164">διʼ αἰθέρος</l>
<l n="165">πρὸς ἐμὸν ὁμογενέτορα, περὶ δʼ ὠλένας</l>
<l n="166">δέρᾳ φιλτάτᾳ βάλοιμʼ <add>ἐν</add> χρόνῳ</l>
<l n="167">φυγάδα μέλεον. ὡς</l>
<l n="168">ὅπλοισι χρυσέοισιν ἐκπρεπής, γέρον,</l>
<l n="169">ἑῴοις ὅμοια φλεγέθων βολαῖς <del>ἀελίου</del>.</l>
</sp>

<sp><speaker>Παιδαγωγός</speaker>
<l n="170">ἥξει δόμους τούσδʼ, ὥστε σʼ ἐμπλῆσαι χαρᾶς,</l>
<l n="171" part="I">ἔνσπονδος.</l>
</sp>

<sp><speaker>Ἀντιγόνη</speaker>
<l n="171b" part="F">οὗτος δʼ, ὦ γεραιέ, τίς κυρεῖ,</l>
<l n="172">ὃς ἅρμα λευκὸν ἡνιοστροφεῖ βεβώς;</l>
</sp>

<sp><speaker>Παιδαγωγός</speaker>
<l n="173">ὁ μάντις Ἀμφιάραος, ὦ δέσποινʼ, ὅδε·</l>
<l n="174">σφάγια δʼ ἅμʼ αὐτῷ, γῆς φιλαίματοι ῥοαί.</l>
</sp>

<sp><speaker>Ἀντιγόνη</speaker>
<l n="175">ὦ λιπαροζώνου θύγατερ Ἀελίου</l>
<l n="176">Σελαναία, χρυσεόκυκλον φέγγος,</l>
<l n="177">ὡς ἀτρεμαῖα κέντρα καὶ σώφρονα</l>
<l n="178">πώλοις μεταφέρων ἰθύνει.</l>
<l n="179">ποῦ δʼ ὃς τὰ δεινὰ τῇδʼ ἐφυβρίζει πόλει;</l>
</sp>

<sp><speaker>Παιδαγωγός</speaker>
<l n="180">Καπανεύς; ἐκεῖνος προσβάσεις τεκμαίρεται</l>
<l n="181">πύργων ἄνω τε καὶ κάτω τείχη μετρῶν.</l>
</sp>

<sp><speaker>Ἀντιγόνη</speaker>
<l n="182">ἰώ,</l>
<l n="182a">Νέμεσι καὶ Διὸς βαρύβρομοι βρονταί,</l>
<l n="183">κεραυνῶν τε φῶς αἰθαλόεν, σύ τοι</l>
<l n="184">μεγαλαγορίαν ὑπεράνορα κοιμίζεις·</l>
<l n="185">ὅδʼ ἐστίν, αἰχμαλώτιδας</l>
<l n="186">ὃς δορὶ Θηβαίας Μυκηνηΐσιν</l>
<l n="187">Λερναίᾳ τε δώσειν τριαίνᾳ,</l>
<l n="188">Ποσειδανίοις Ἀμυμωνίοις</l>
<l n="189">ὕδασι δουλείαν περιβαλών — </l>
<l n="190">μήποτε μήποτε τάνδʼ, ὦ πότνια,</l>
<l n="191">χρυσεοβόστρυχον ὦ Διὸς ἔρνος</l>
<l n="192">Ἄρτεμι, δουλοσύναν τλαίην.</l>
</sp>
</div>
    
<milestone resp="perseus" unit="card" n="193"/>

<div type="textpart" subtype="iambic">
<sp><speaker>Παιδαγωγός</speaker>
<l n="193">ὦ τέκνον, ἔσβα δῶμα καὶ κατὰ στέγας</l>
<l n="194">ἐν παρθενῶσι μίμνε σοῖς, ἐπεὶ πόθου</l>
<l n="195">ἐς τέρψιν ἦλθες ὧν ἔχρῃζες εἰσιδεῖν.</l>
<l n="196">ὄχλος γάρ, ὡς ταραγμὸς εἰσῆλθεν πόλιν,</l>
<l n="197">χωρεῖ γυναικῶν πρὸς δόμους τυραννικούς,</l>
<l n="198">φιλόψογον δὲ χρῆμα θηλειῶν ἔφυ,</l>
<l n="199">σμικράς τʼ ἀφορμὰς ἢν λάβωσι τῶν λόγων,</l>
<l n="200">πλείους ἐπεσφέρουσιν· ἡδονὴ δέ τις</l>
<l n="201">γυναιξὶ μηδὲν ὑγιὲς ἀλλήλας λέγειν.</l>
</sp>
</div>
</div>
                
<milestone resp="perseus" unit="card" n="202"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="202">Τύριον οἶδμα λιποῦσʼ ἔβαν</l>
<l n="203">ἀκροθίνια Λοξίᾳ</l>
<l n="204">Φοινίσσας ἀπὸ νάσου</l>
<l n="205">Φοίβῳ δούλα μελάθρων,</l>
<l n="206">ἵνʼ ὑπὸ δειράσι νιφοβόλοις</l>
<l n="207">Παρνασοῦ κατενάσθη,</l>
<l n="208">Ἰόνιον κατὰ πόντον ἐλά-</l>
<l n="209">τᾳ πλεύσασα περιρρύτῳ</l>
<l n="210">ὑπὲρ ἀκαρπίστων πεδίων</l>
<l n="211">Σικελίας Ζεφύρου πνοαῖς</l>
<l n="212">ἱππεύσαντος, ἐν οὐρανῷ</l>
<l n="213">κάλλιστον κελάδημα.</l>
</sp>
</div>

<milestone resp="perseus" unit="card" n="214"/>

<div type="textpart" subtype="antistrophe" n="1">
<sp><speaker>Χορός</speaker>
<l n="214">πόλεος ἐκπροκριθεῖσʼ ἐμᾶς</l>
<l n="215">καλλιστεύματα Λοξίᾳ</l>
<l n="216">Καδμείων ἔμολον γᾶν,</l>
<l n="217">κλεινῶν Ἀγηνοριδᾶν</l>
<l n="218">ὁμογενεῖς ἐπὶ Λαΐου</l>
<l n="219">πεμφθεῖσʼ ἐνθάδε πύργους.</l>
<l n="220">ἴσα δʼ ἀγάλμασι χρυσοτεύ-</l>
<l n="221">κτοις Φοίβῳ λάτρις ἐγενόμαν·</l>
<l n="222">ἔτι δὲ Κασταλίας ὕδωρ</l>
<l n="223">περιμένει με κόμας ἐμᾶς</l>
<l n="224">δεῦσαι παρθένιον χλιδὰν</l>
<l n="225">Φοιβείαισι λατρείαις.</l>
</sp>
</div>

<milestone resp="perseus" unit="card" n="226"/>

<div type="textpart" subtype="mesode">
<sp><speaker>Χορός</speaker>
<l n="226">ἰὼ λάμπουσα πέτρα πυρὸς</l>
<l n="227">δικόρυφον σέλας ὑπὲρ ἄκρων</l>
<l n="228">βακχειῶν Διονύσου,</l>
<l n="229">οἴνα θʼ ἃ καθαμέριον</l>
<l n="230">στάζεις τὸν πολύκαρπον</l>
<l n="231">οἰνάνθας ἱεῖσα βότρυν,</l>
<l n="232">ζάθεά τʼ ἄντρα δράκοντος οὔ-</l>
<l n="233">ρειαί τε σκοπιαὶ θεῶν</l>
<l n="234">νιφόβολόν τʼ ὄρος ἱερόν, εἱ-</l>
<l n="235">λίσσων ἀθανάτας θεοῦ</l>
<l n="236">χορὸς γενοίμαν ἄφοβος</l>
<l n="237">παρὰ μεσόμφαλα γύαλα Φοί-</l>
<l n="238">βου Δίρκαν προλιποῦσα.</l>
</sp>
</div>

<milestone resp="perseus" unit="card" n="239"/>

<div type="textpart" subtype="strophe" n="2">
<sp><speaker>Χορός</speaker>
<l n="239">νῦν δέ μοι πρὸ τειχέων</l>
<l n="240">θούριος μολὼν Ἄρης</l>
<l n="241">αἷμα δάιον φλέγει</l>
<l n="242">τᾷδʼ, ὃ μὴ τύχοι, πόλει·</l>
<l n="243">κοινὰ γὰρ φίλων ἄχη,</l>
<l n="244">κοινὰ δʼ, εἴ τι πείσεται</l>
<l n="245">ἑπτάπυργος ἅδε γᾶ,</l>
<l n="246">Φοινίσσᾳ χώρᾳ. φεῦ φεῦ.</l>
<l n="247">κοινὸν αἷμα, κοινὰ τέκεα</l>
<l n="248">τᾶς κερασφόρου πέφυκεν Ἰοῦς·</l>
<l n="249">ὧν μέτεστί μοι πόνων.</l>
</sp>
</div>

<milestone resp="perseus" unit="card" n="250"/>

<div type="textpart" subtype="antistrophe" n="2">
<sp><speaker>Χορός</speaker>
<l n="250">ἀμφὶ δὲ πτόλιν νέφος</l>
<l n="251">ἀσπίδων πυκνὸν φλέγει</l>
<l n="252">σχῆμα φοινίου μάχης,</l>
<l n="253">ἃν Ἄρης τάχʼ εἴσεται</l>
<l n="254">παισὶν Οἰδίπου φέρων</l>
<l n="255">πημονὰν Ἐρινύων.</l>
<l n="256">Ἄργος ὦ Πελασγικόν,</l>
<l n="257">δειμαίνω τὰν σὰν ἀλκάν,</l>
<l n="258">καὶ τὸ θεόθεν· οὐ γὰρ ἄδικον</l>
<l n="259">εἰς ἀγῶνα τόνδʼ ἔνοπλος ὁρμᾷ <del>παῖς</del>
</l>
<l n="260">ὃς μετέρχεται δόμους.</l>
</sp>
</div>
</div>
                
<milestone resp="perseus" unit="card" n="261"/>

<div type="textpart" subtype="episode">
<sp><speaker>Πολυνείκης</speaker>
<l n="261">τὰ μὲν πυλωρῶν κλῇθρά μʼ εἰσεδέξατο</l>
<l n="262">διʼ εὐπετείας τειχέων ἔσω μολεῖν.</l>
<l n="263">ὃ καὶ δέδοικα μή με δικτύων ἔσω</l>
<l n="264">λαβόντες οὐκ ἐκφρῶσʼ ἀναίμακτον χρόα.</l>
<l n="265">ὧν οὕνεκʼ ὄμμα πανταχῇ διοιστέον</l>
<l n="266">κἀκεῖσε καὶ τὸ δεῦρο, μὴ δόλος τις ᾖ.</l>
<l n="267">ὡπλισμένος δὲ χεῖρα τῷδε φασγάνῳ</l>
<l n="268">τὰ πίστʼ ἐμαυτῷ τοῦ θράσους παρέξομαι.</l>
<l rend="indent" n="269">ὠή, τίς οὗτος; ἢ κτύπον φοβούμεθα;</l>
<l n="270">ἅπαντα γὰρ τολμῶσι δεινὰ φαίνεται,</l>
<l n="271">ὅταν διʼ ἐχθρᾶς ποὺς ἀμείβηται χθονός.</l>
<l n="272">πέποιθα μέντοι μητρί, κοὐ πέποιθʼ ἅμα,</l>
<l n="273">ἥτις μʼ ἔπεισε δεῦρʼ ὑπόσπονδον μολεῖν.</l>
<l n="274">ἀλλʼ ἐγγὺς ἀλκή· βώμιοι γὰρ ἐσχάραι</l>
<l n="275">πέλας πάρεισι, κοὐκ ἔρημα δώματα.</l>
<l n="276">φέρʼ ἐς σκοτεινὰς περιβολὰς μεθῶ ξίφος</l>
<l n="277">καὶ τάσδʼ ἔρωμαι, τίνες ἐφεστᾶσιν δόμοις.</l>
<l rend="indent" n="278">ξέναι γυναῖκες, εἴπατʼ, ἐκ ποίας πάτρας</l>
<l n="279">Ἑλληνικοῖσι δώμασιν πελάζετε;</l>
</sp>

<sp><speaker>Χορός</speaker>
<l n="280">Φοίνισσα μὲν γῆ πατρὶς ἡ θρέψασά με,</l>
<l n="281">Ἀγήνορος δὲ παῖδες ἐκ παίδων δορὸς</l>
<l n="282">Φοίβῳ μʼ ἔπεμψαν ἐνθάδʼ ἀκροθίνιον.</l>
<l n="283">μέλλων δὲ πέμπειν μʼ Οἰδίπου κλεινὸς γόνος</l>
<l n="284">μαντεῖα σεμνὰ Λοξίου τʼ ἐπʼ ἐσχάρας — </l>
<l n="285">ἐν τῷδʼ ἐπεστράτευσαν Ἀργεῖοι πόλιν.</l>
<l n="286">σὺ δʼ ἀντάμειψαί μʼ, ὅστις ὢν ἐλήλυθας</l>
<l n="287">ἑπτάστομον πύργωμα Θηβαίας χθονός.</l>
</sp>

<sp><speaker>Πολυνείκης</speaker>
<l n="288">πατὴρ μὲν ἡμῖν Οἰδίπους ὁ Λαΐου,</l>
<l n="289">ἔτικτε δʼ Ἰοκάστη με, παῖς Μενοικέως·</l>
<l n="290">καλεῖ δὲ Πολυνείκη με Θηβαῖος λεώς.</l>
</sp>

<sp><speaker>Χορός</speaker>
<l n="291">ὦ συγγένεια τῶν Ἀγήνορος τέκνων,</l>
<l n="292">ἐμῶν τυράννων, ὧν ἀπεστάλην ὕπο — </l>
</sp>

<milestone resp="perseus" unit="card" n="293"/>

<sp><speaker>Χορός</speaker>
<l n="293">γονυπετεῖς ἕδρας προσπίτνω σʼ, ἄναξ,</l>
<l n="294">τὸν οἴκοθεν νόμον σέβουσʼ — </l>
<l n="295">ἔβας ὢ χρόνῳ γᾶν πατρῴαν.</l>
<l n="296">ἰὼ ἰώ· πότνια, μόλε πρόδομος,</l>
<l n="297">ἀμπέτασον πύλας.</l>
<l n="298">κλύεις, ὦ τεκοῦσα τόνδε μᾶτερ;</l>
<l n="299">τί μέλλεις ὑπώροφα μέλαθρα περᾶν</l>
<l n="300">θιγεῖν τʼ ὠλέναισιν τέκνου;</l>
</sp>

<div type="textpart" subtype="lyric">
<sp><speaker>Ἰοκάστη</speaker>
<l n="301">Φοίνισσαν βοὰν</l>
<l n="302">κλύουσʼ, ὦ νεάνιδες, γηραιὸν</l>
<l n="303">πόδʼ ἕλκω, τρομερὰν βάσιν· ἰὼ τέκνον,</l>
<l n="305">χρόνῳ σὸν ὄμμα μυρίαις τʼ ἐν ἁμέραις</l>
<l n="306">προσεῖδον· ἀμφίβαλλε μα-</l>
<l n="307">στὸν ὠλέναισι ματέρος,</l>
<l n="308">παρηίδων τʼ ὄρεγμα βο-</l>
<l n="308a">στρύχων τε κυανόχρωτα χαί-</l>
<l n="309">τας πλόκαμον, δέραν σκιάζων ἁμάν.</l>
<l n="310">ἰὼ ἰώ, μόλις φανεὶς</l>
<l n="311">ἄελπτα κἀδόκητα ματρὸς ὠλέναις.</l>
<l n="312">τί φῶ σε; πῶς ἅπαντα</l>
<l n="313">καὶ χερσὶ καὶ λόγοισι</l>
<l n="314">πολυέλικτον ἁδονὰν</l>
<l n="315"><del>ἐκεῖσε καὶ τὸ δεῦρο</del></l>
<l n="316">περιχορεύουσα τέρψιν παλαιᾶν λάβω</l>
<l n="317">χαρμονᾶν; ἰὼ τέκος,</l>
<l n="318">ἔρημον πατρῷον ἔλιπες δόμον</l>
<l n="319">φυγὰς ἀποσταλεὶς ὁμαίμου λώβᾳ,</l>
<l n="320">ἦ ποθεινὸς φίλοις,</l>
<l n="321">ἦ ποθεινὸς Θήβαις.</l>
<l n="322">ὅθεν ἐμάν τε λευκόχροα κείρομαι</l>
<l n="323">δακρυόεσσʼ ἀνεῖσα πένθει κόμαν,</l>
<l n="324">ἄπεπλος φαρέων λευκῶν, <add>ὦ</add> τέκνον,</l>
<l n="325">δυσόρφναια δʼ ἀμφὶ τρύχη τάδε</l>
<l n="326">σκότιʼ ἀμείβομαι.</l>

<milestone resp="perseus" unit="card" n="327"/>

<l rend="indent" n="327">ὁ δʼ ἐν δόμοισι πρέσβυς ὀμματοστερὴς</l>
<l n="328">ἀπήνας ὁμοπτέρου τᾶς ἀπο-</l>
<l n="329">ζυγείσας δόμων</l>
<l n="330">πόθον ἀμφιδάκρυτον ἀεὶ κατ-</l>
<l n="331">έχων ἀνῇξε μὲν ξίφους</l>
<l n="332">ἐπʼ αὐτόχειρά τε σφαγάν,</l>
<l n="333">ὑπὲρ τέραμνά τʼ ἀγχόνας,</l>
<l n="334">στενάζων ἀρὰς τέκνοις·</l>
<l n="335">σὺν ἀλαλαῖσι δʼ αἰὲν αἰαγμάτων</l>
<l n="336">σκότια κρύπτεται.</l>
<l n="337">σὲ δʼ, ὦ τέκνον, <del>καὶ</del> γάμοισι δὴ</l>
<l n="338">κλύω ζυγέντα παιδοποιὸν ἁδονὰν</l>
<l n="339">ξένοισιν ἐν δόμοις ἔχειν</l>
<l n="340">ξένον τε κῆδος ἀμφέπειν,</l>
<l n="341">ἄλαστα ματρὶ τᾷδε Λα-</l>
<l n="342">ίῳ τε τῷ παλαιγενεῖ,</l>
<l n="343">γάμων ἐπακτὸν ἄταν.</l>
<l n="344">ἐγὼ δʼ οὔτε σοι πυρὸς ἀνῆψα φῶς</l>
<l n="345">νόμιμον ἐν γάμοις</l>
<l n="346">
<del>ὡς πρέπει</del> ματέρι μακαρίᾳ·</l>
<l n="347">ἀνυμέναια δʼ Ἰσμηνὸς ἐκηδεύθη</l>
<l n="348">λουτροφόρου χλιδᾶς, ἀνὰ δὲ Θηβαίαν</l>
<l n="349">πόλιν ἐσιγάθη σᾶς ἔσοδοι νύμφας.</l>
<l n="350">ὄλοιτο, τάδʼ εἴτε σίδαρος</l>
<l n="351">εἴτʼ ἔρις εἴτε πατὴρ ὁ σὸς αἴτιος,</l>
<l n="352">εἴτε τὸ δαιμόνιον κατεκώμασε</l>
<l n="353">δώμασιν Οἰδιπόδα·</l>
<l n="354">πρὸς ἐμὲ γὰρ κακῶν ἔμολε τῶνδʼ ἄχη.</l>
</sp>


<milestone resp="perseus" unit="card" n="355"/>

<sp><speaker>Χορός</speaker>
<l n="355">δεινὸν γυναιξὶν αἱ διʼ ὠδίνων γοναί,</l>
<l n="356">καὶ φιλότεκνόν πως πᾶν γυναικεῖον γένος.</l>
</sp>

<sp><speaker>Πολυνείκης</speaker>
<l n="357">μῆτερ, φρονῶν εὖ κοὐ φρονῶν ἀφικόμην</l>
<l n="358">ἐχθροὺς ἐς ἄνδρας· ἀλλʼ ἀναγκαίως ἔχει</l>
<l n="359">πατρίδος ἐρᾶν ἅπαντας· ὃς δʼ ἄλλως λέγει,</l>
<l n="360">λόγοισι χαίρει τὸν δὲ νοῦν ἐκεῖσʼ ἔχει.</l>
<l n="361">οὕτω δʼ ἐτάρβουν ἐς φόβον τʼ ἀφικόμην,</l>
<l n="362">μή τις δόλος με πρὸς κασιγνήτου κτάνῃ,</l>
<l n="363">ὥστε ξιφήρη χεῖρʼ ἔχων διʼ ἄστεως</l>
<l n="364">κυκλῶν πρόσωπον ἦλθον. ἓν δέ μʼ ὠφελεῖ,</l>
<l n="365">σπονδαί τε καὶ σὴ πίστις, ἥ μʼ ἐσήγαγε</l>
<l n="366">τείχη πατρῷα· πολύδακρυς δʼ ἀφικόμην,</l>
<l n="367">χρόνιος ἰδὼν μέλαθρα καὶ βωμοὺς θεῶν</l>
<l n="368">γυμνάσιά θʼ οἷσιν ἐνετράφην Δίρκης θʼ ὕδωρ·</l>
<l n="369">ὧν οὐ δικαίως ἀπελαθεὶς ξένην πόλιν</l>
<l n="370">ναίω, διʼ ὄσσων νᾶμʼ ἔχων δακρύρροον.</l>
<l n="371">ἀλλʼ ἐκ γὰρ ἄλγους ἄλγος αὖ σὲ δέρκομαι</l>
<l n="372"><del>κάρα ξυρῆκες καὶ πέπλους μελαγχίμους</del></l>
<l n="373">ἔχουσαν, οἴμοι τῶν ἐμῶν ἐγὼ κακῶν.</l>
<l n="374">ὡς δεινὸν ἔχθρα, μῆτερ, οἰκείων φίλων</l>
<l n="375">
<del>καὶ δυσλύτους ἔχουσα τὰς διαλλαγάς</del>.</l>
<l rend="indent" n="376">τί γὰρ πατήρ μοι πρέσβυς ἐν δόμοισι δρᾷ,</l>
<l n="377">σκότον δεδορκώς; τί δὲ κασίγνηται δύο;</l>
<l n="378">ἦ που στένουσι τλήμονες φυγὰς ἐμάς;</l>
</sp>

<sp><speaker>Ἰοκάστη</speaker>
<l n="379">κακῶς θεῶν τις Οἰδίπου φθείρει γένος·</l>
<l n="380">οὕτω γὰρ ἤρξατʼ, ἄνομα μὲν τεκεῖν ἐμέ,</l>
<l n="381">κακῶς δὲ γῆμαι πατέρα σὸν φῦναί τε σέ.</l>
<l n="382">ἀτὰρ τί ταῦτα; δεῖ φέρειν τὰ τῶν θεῶν.</l>
<l n="383">ὅπως δʼ ἔρωμαι, μή τι σὴν δάκω φρένα,</l>
<l n="384">δέδοιχʼ, ἃ χρῄζω· διὰ πόθου δʼ ἐλήλυθα.</l>
</sp>

<sp><speaker>Πολυνείκης</speaker>
<l n="385">ἀλλʼ ἐξερώτα, μηδὲν ἐνδεὲς λίπῃς·</l>
<l n="386">ἃ γὰρ σὺ βούλῃ, ταὔτʼ ἐμοί, μῆτερ, φίλα.</l>
</sp>

<milestone resp="perseus" unit="card" n="387"/>

<sp><speaker>Ἰοκάστη</speaker>
<l n="387">καὶ δή σʼ ἐρωτῶ πρῶτον ὧν χρῄζω τυχεῖν,</l>
<l n="388">τί τὸ στέρεσθαι πατρίδος; ἦ κακὸν μέγα;</l>
</sp>

<sp><speaker>Πολυνείκης</speaker>
<l n="389">μέγιστον· ἔργῳ δʼ ἐστὶ μεῖζον ἢ λόγῳ.</l>
</sp>

<sp><speaker>Ἰοκάστη</speaker>
<l n="390">τίς ὁ τρόπος αὐτοῦ; τί φυγάσιν τὸ δυσχερές;</l>
</sp>

<sp><speaker>Πολυνείκης</speaker>
<l n="391">ἓν μὲν μέγιστον, οὐκ ἔχει παρρησίαν.</l>
</sp>

<sp><speaker>Ἰοκάστη</speaker>
<l n="392">δούλου τόδʼ εἶπας, μὴ λέγειν ἅ τις φρονεῖ.</l>
</sp>

<sp><speaker>Πολυνείκης</speaker>
<l n="393">τὰς τῶν κρατούντων ἀμαθίας φέρειν χρεών.</l>
</sp>

<sp><speaker>Ἰοκάστη</speaker>
<l n="394">καὶ τοῦτο λυπρόν, συνασοφεῖν τοῖς μὴ σοφοῖς.</l>
</sp>

<sp><speaker>Πολυνείκης</speaker>
<l n="395">ἀλλʼ ἐς τὸ κέρδος παρὰ φύσιν δουλευτέον.</l>
</sp>

<sp><speaker>Ἰοκάστη</speaker>
<l n="396">αἱ δʼ ἐλπίδες βόσκουσι φυγάδας, ὡς λόγος.</l>
</sp>

<sp><speaker>Πολυνείκης</speaker>
<l n="397">καλοῖς βλέπουσαί γʼ ὄμμασιν, μέλλουσι δέ.</l>
</sp>

<sp><speaker>Ἰοκάστη</speaker>
<l n="398">οὐδʼ ὁ χρόνος αὐτὰς διεσάφησʼ οὔσας κενάς;</l>
</sp>

<sp><speaker>Πολυνείκης</speaker>
<l n="399">ἔχουσιν Ἀφροδίτην τινʼ ἡδεῖαν κακῶν.</l>
</sp>

<sp><speaker>Ἰοκάστη</speaker>
<l n="400">πόθεν δʼ ἐβόσκου, πρὶν γάμοις εὑρεῖν βίον;</l>
</sp>

<sp><speaker>Πολυνείκης</speaker>
<l n="401">ποτὲ μὲν ἐπʼ ἦμαρ εἶχον, εἶτʼ οὐκ εἶχον ἄν.</l>
</sp>

<sp><speaker>Ἰοκάστη</speaker>
<l n="402">φίλοι δὲ πατρὸς καὶ ξένοι σʼ οὐκ ὠφέλουν;</l>
</sp>

<sp><speaker>Πολυνείκης</speaker>
<l n="403">εὖ πρᾶσσε· τὰ φίλων δʼ οὐδέν, ἤν τι δυστυχῇς.</l>
</sp>

<sp><speaker>Ἰοκάστη</speaker>
<l n="404">οὐδʼ ηὑγένειά σʼ ἦρεν εἰς ὕψος μέγαν;</l>
</sp>

<sp><speaker>Πολυνείκης</speaker>
<l n="405">κακὸν τὸ μὴ ἔχειν· τὸ γένος οὐκ ἔβοσκέ με.</l>
</sp>

<sp><speaker>Ἰοκάστη</speaker>
<l n="406">ἡ πατρίς, ὡς ἔοικε, φίλτατον βροτοῖς.</l>
</sp>

<sp><speaker>Πολυνείκης</speaker>
<l n="407">οὐδʼ ὀνομάσαι δύναιʼ ἂν ὡς ἐστὶν φίλον.</l>
</sp>

<sp><speaker>Ἰοκάστη</speaker>
<l n="408">πῶς δʼ ἦλθες Ἄργος; τίνʼ ἐπίνοιαν ἔσχεθες;</l>
</sp>

<sp><speaker>Πολυνείκης</speaker>
<l n="409">ἔχρησʼ Ἀδράστῳ Λοξίας χρησμόν τινα.</l>
</sp>

<sp><speaker>Ἰοκάστη</speaker>
<l n="410">ποῖον; τί τοῦτʼ ἔλεξας; οὐκ ἔχω μαθεῖν.</l>
</sp>

<sp><speaker>Πολυνείκης</speaker>
<l n="411">κάπρῳ λέοντί θʼ ἁρμόσαι παίδων γάμους.</l>
</sp>

<sp><speaker>Ἰοκάστη</speaker>
<l n="412">καὶ σοὶ τί θηρῶν ὀνόματος μετῆν, τέκνον;</l>
</sp>

<sp><speaker>Πολυνείκης</speaker>
<l n="413">οὐκ οἶδʼ· ὁ δαίμων μʼ ἐκάλεσεν πρὸς τὴν τύχην.</l>
</sp>

<sp><speaker>Ἰοκάστη</speaker>
<l n="414">σοφὸς γὰρ ὁ θεός· τίνι τρόπῳ δʼ ἔσχες λέχος;</l>
</sp>

<sp><speaker>Πολυνείκης</speaker>
<l n="415">νὺξ ἦν, Ἀδράστου δʼ ἦλθον ἐς παραστάδας.</l>
</sp>

<sp><speaker>Ἰοκάστη</speaker>
<l n="416">κοίτας ματεύων, ᾗ φυγὰς πλανώμενος;</l>
</sp>

<sp><speaker>Πολυνείκης</speaker>
<l n="417">ἦν ταῦτα· κᾆτά γʼ ἦλθεν ἄλλος αὖ φυγάς.</l>
</sp>

<sp><speaker>Ἰοκάστη</speaker>
<l n="418">τίς οὗτος; ὡς ἄρʼ ἄθλιος κἀκεῖνος ἦν.</l>
</sp>

<sp><speaker>Πολυνείκης</speaker>
<l n="419">Τυδεύς, ὃν Οἰνέως φασὶν ἐκφῦναι πατρός.</l>
</sp>

<sp><speaker>Ἰοκάστη</speaker>
<l n="420">τί θηρσὶν ὑμᾶς δῆτʼ Ἄδραστος ᾔκασεν;</l>
</sp>

<sp><speaker>Πολυνείκης</speaker>
<l n="421">στρωμνῆς ἐς ἀλκὴν οὕνεκʼ ἤλθομεν πέρι.</l>
</sp>

<sp><speaker>Ἰοκάστη</speaker>
<l n="422">ἐνταῦθα Ταλαοῦ παῖς συνῆκε θέσφατα;</l>
</sp>

<sp><speaker>Πολυνείκης</speaker>
<l n="423">κἄδωκέ γʼ ἡμῖν δύο δυοῖν νεάνιδας.</l>
</sp>

<sp><speaker>Ἰοκάστη</speaker>
<l n="424">ἆρʼ εὐτυχεῖς οὖν τοῖς γάμοις ἢ δυστυχεῖς;</l>
</sp>

<sp><speaker>Πολυνείκης</speaker>
<l n="425">οὐ μεμπτὸς ἡμῖν ὁ γάμος ἐς τόδʼ ἡμέρας.</l>
</sp>

<sp><speaker>Ἰοκάστη</speaker>
<l n="426">πῶς δʼ ἐξέπεισας δεῦρό σοι σπέσθαι στρατόν;</l>
</sp>

<milestone resp="perseus" unit="card" n="427"/>

<sp><speaker>Πολυνείκης</speaker>
<l n="427">δισσοῖς Ἄδραστος ὤμοσεν γαμβροῖς τόδε,</l>
<l n="428"><del>Τυδεῖ τε κἀμοί· σύγγαμος γάρ ἐστʼ ἐμός·</del></l>
<l n="429">ἄμφω κατάξειν ἐς πάτραν, πρόσθεν δʼ ἐμέ.</l>
<l n="430">πολλοὶ δὲ Δαναῶν καὶ Μυκηναίων ἄκροι</l>
<l n="431">πάρεισι, λυπρὰν χάριν, ἀναγκαίαν δʼ, ἐμοὶ</l>
<l n="432">διδόντες· ἐπὶ γὰρ τὴν ἐμὴν στρατεύομαι</l>
<l n="433">πόλιν. θεοὺς δʼ ἐπώμοσʼ ὡς ἀκουσίως</l>
<l n="434">τοῖς φιλτάτοις ἑκοῦσιν ἠράμην δόρυ.</l>
<l rend="indent" n="435">ἀλλʼ ἐς σὲ τείνει τῶνδε διάλυσις κακῶν,</l>
<l n="436">μῆτερ, διαλλάξασαν ὁμογενεῖς φίλους</l>
<l n="437">παῦσαι πόνων με καὶ σὲ καὶ πᾶσαν πόλιν.</l>
<l n="438">πάλαι μὲν οὖν ὑμνηθέν, ἀλλʼ ὅμως ἐρῶ·</l>
<l n="439">τὰ χρήματʼ ἀνθρώποισι τιμιώτατα,</l>
<l n="440">δύναμίν τε πλείστην τῶν ἐν ἀνθρώποις ἔχει.</l>
<l n="441">ἁγὼ μεθήκω δεῦρο μυρίαν ἄγων</l>
<l n="442">λόγχην· πένης γὰρ οὐδὲν εὐγενὴς ἀνήρ.</l>
</sp>

<sp><speaker>Χορός</speaker>
<l n="443">καὶ μὴν Ἐτεοκλῆς ἐς διαλλαγὰς ὅδε</l>
<l n="444">χωρεῖ· σὸν ἔργον, μῆτερ Ἰοκάστη, λέγειν</l>
<l n="445">τοιούσδε μύθους οἷς διαλλάξεις τέκνα.</l>
</sp>

<sp><speaker>Ἐτεοκλῆς</speaker>
<l n="446">μῆτερ, πάρειμι· τὴν χάριν δὲ σοὶ διδοὺς</l>
<l n="447">ἦλθον. τί χρὴ δρᾶν; ἀρχέτω δέ τις λόγου·</l>
<l n="448">ὡς ἀμφὶ τείχη καὶ ξυνωρίδας λόχων</l>
<l n="449">τάσσων ἐπέσχον πόλιν, ὅπως κλύοιμί σου</l>
<l n="450">κοινὰς βραβείας, αἷς ὑπόσπονδον μολεῖν</l>
<l n="451">τόνδʼ εἰσεδέξω τειχέων πείσασά με.</l>
</sp>

<sp><speaker>Ἰοκάστη</speaker>
<l n="452">ἐπίσχες· οὔτοι τὸ ταχὺ τὴν δίκην ἔχει,</l>
<l n="453">βραδεῖς δὲ μῦθοι πλεῖστον ἀνύουσιν σοφόν.</l>
<l n="454">σχάσον δὲ δεινὸν ὄμμα καὶ θυμοῦ πνοάς·</l>
<l n="455">οὐ γὰρ τὸ λαιμότμητον εἰσορᾷς κάρα</l>
<l n="456">Γοργόνος, ἀδελφὸν δʼ εἰσορᾷς ἥκοντα σόν.</l>
<l n="457">σύ τʼ αὖ πρόσωπον πρὸς κασίγνητον στρέφε,</l>
<l n="458">Πολύνεικες· ἐς γὰρ ταὐτὸν ὄμμασιν βλέπων</l>
<l n="459">λέξεις τʼ ἄμεινον τοῦδέ τʼ ἐνδέξῃ λόγους.</l>
<l n="460">παραινέσαι δὲ σφῷν τι βούλομαι σοφόν·</l>
<l n="461">ὅταν φίλος τις ἀνδρὶ θυμωθεὶς φίλῳ</l>
<l n="462">ἐς ἓν συνελθὼν ὄμματʼ ὄμμασιν διδῷ,</l>
<l n="463">ἐφʼ οἷσιν ἥκει, ταῦτα χρὴ μόνον σκοπεῖν,</l>
<l n="464">κακῶν δὲ τῶν πρὶν μηδενὸς μνείαν ἔχειν.</l>
<l rend="indent" n="465">λόγος μὲν οὖν σὸς πρόσθε, Πολύνεικες τέκνον·</l>
<l n="466">σὺ γὰρ στράτευμα Δαναϊδῶν ἥκεις ἄγων,</l>
<l n="467">ἄδικα πεπονθώς, ὡς σὺ φῄς· κριτὴς δέ τις</l>
<l n="468">θεῶν γένοιτο καὶ διαλλακτὴς κακῶν.</l>
</sp>

<milestone resp="perseus" unit="card" n="469"/>

<sp><speaker>Πολυνείκης</speaker>
<l n="469">ἁπλοῦς ὁ μῦθος τῆς ἀληθείας ἔφυ,</l>
<l n="470">κοὐ ποικίλων δεῖ τἄνδιχʼ ἑρμηνευμάτων·</l>
<l n="471">ἔχει γὰρ αὐτὰ καιρόν· ὁ δʼ ἄδικος λόγος</l>
<l n="472">νοσῶν ἐν αὑτῷ φαρμάκων δεῖται σοφῶν.</l>
<l rend="indent" n="473">ἐγὼ δὲ πατρὸς δωμάτων προυσκεψάμην</l>
<l n="474">τοὐμόν τε καὶ τοῦδʼ, ἐκφυγεῖν χρῄζων ἀρὰς</l>
<l n="475">ἃς Οἰδίπους ἐφθέγξατʼ εἰς ἡμᾶς ποτε,</l>
<l n="476">ἐξῆλθον ἔξω τῆσδʼ ἑκὼν αὐτὸς χθονός,</l>
<l n="477">δοὺς τῷδʼ ἀνάσσειν πατρίδος ἐνιαυτοῦ κύκλον,</l>
<l n="478">ὥστʼ αὐτὸς ἄρχειν αὖθις ἀνὰ μέρος λαβὼν</l>
<l n="479">καὶ μὴ διʼ ἔχθρας τῷδε καὶ φθόνου μολὼν</l>
<l n="480">κακόν τι δρᾶσαι καὶ παθεῖν, ἃ γίγνεται.</l>
<l n="481">ὃ δʼ αἰνέσας ταῦθʼ ὁρκίους τε δοὺς θεούς,</l>
<l n="482">ἔδρασεν οὐδὲν ὧν ὑπέσχετʼ, ἀλλʼ ἔχει</l>
<l n="483">τυραννίδʼ αὐτὸς καὶ δόμων ἐμῶν μέρος.</l>
<l rend="indent" n="484">καὶ νῦν ἕτοιμός εἰμι τἀμαυτοῦ λαβὼν</l>
<l n="485">στρατὸν μὲν ἔξω τῆσδʼ ἀποστεῖλαι χθονός,</l>
<l n="486">οἰκεῖν δὲ τὸν ἐμὸν οἶκον ἀνὰ μέρος λαβὼν</l>
<l n="487">καὶ τῷδʼ ἀφεῖναι τὸν ἴσον αὖθις <add>αὖ</add> χρόνον,</l>
<l n="488">καὶ μήτε πορθεῖν πατρίδα μήτε προσφέρειν</l>
<l n="489">πύργοισι πηκτῶν κλιμάκων προσαμβάσεις,</l>
<l n="490">ἃ μὴ κυρήσας τῆς δίκης πειράσομαι</l>
<l n="491">δρᾶν. μάρτυρας δὲ τῶνδε δαίμονας καλῶ,</l>
<l n="492">ὡς πάντα πράσσων σὺν δίκῃ, δίκης ἄτερ</l>
<l n="493">ἀποστεροῦμαι πατρίδος ἀνοσιώτατα.</l>
<l rend="indent" n="494">ταῦτʼ αὔθʼ ἕκαστα, μῆτερ, οὐχὶ περιπλοκὰς</l>
<l n="495">λόγων ἀθροίσας εἶπον, ἀλλὰ καὶ σοφοῖς</l>
<l n="496">καὶ τοῖσι φαύλοις ἔνδιχʼ, ὡς ἐμοὶ δοκεῖ.</l>
</sp>

<sp><speaker>Χορός</speaker>
<l n="497">ἐμοὶ μέν, εἰ καὶ μὴ καθʼ Ἑλλήνων χθόνα</l>
<l n="498">τεθράμμεθʼ, ἀλλʼ οὖν ξυνετά μοι δοκεῖς λέγειν.</l>
</sp>

<milestone resp="perseus" unit="card" n="499"/>

<sp><speaker>Ἐτεοκλῆς</speaker>
<l n="499">εἰ πᾶσι ταὐτὸν καλὸν ἔφυ σοφόν θʼ ἅμα,</l>
<l n="500">οὐκ ἦν ἂν ἀμφίλεκτος ἀνθρώποις ἔρις·</l>
<l n="501">νῦν δʼ οὔθʼ ὅμοιον οὐδὲν οὔτʼ ἴσον βροτοῖς,</l>
<l n="502">πλὴν ὀνόμασαι· τὸ δʼ ἔργον οὐκ ἔστιν τόδε.</l>
<l rend="indent" n="503">ἐγὼ γὰρ οὐδέν, μῆτερ, ἀποκρύψας ἐρῶ·</l>
<l n="504">ἄστρων ἂν ἔλθοιμʼ ἡλίου πρὸς ἀντολὰς</l>
<l n="505">καὶ γῆς ἔνερθεν, δυνατὸς ὢν δρᾶσαι τάδε,</l>
<l n="506">τὴν θεῶν μεγίστην ὥστʼ ἔχειν Τυραννίδα.</l>
<l n="507">τοῦτʼ οὖν τὸ χρηστόν, μῆτερ, οὐχὶ βούλομαι</l>
<l n="508">ἄλλῳ παρεῖναι μᾶλλον ἢ σῴζειν ἐμοί·</l>
<l n="509">ἀνανδρία γάρ, τὸ πλέον ὅστις ἀπολέσας</l>
<l n="510">τοὔλασσον ἔλαβε. πρὸς δὲ τοῖσδʼ αἰσχύνομαι,</l>
<l n="511">ἐλθόντα σὺν ὅπλοις τόνδε καὶ πορθοῦντα γῆν</l>
<l n="512">τυχεῖν ἃ χρῄζει· ταῖς γὰρ ἂν Θήβαις τόδε</l>
<l n="513">γένοιτʼ ὄνειδος, εἰ Μυκηναίου δορὸς</l>
<l n="514">φόβῳ παρείην σκῆπτρα τἀμὰ τῷδʼ ἔχειν.</l>
<l n="515">χρῆν δʼ αὐτὸν οὐχ ὅπλοισι τὰς διαλλαγάς,</l>
<l n="516">μῆτερ, ποιεῖσθαι· πᾶν γὰρ ἐξαιρεῖ λόγος</l>
<l n="517">ὃ καὶ σίδηρος πολεμίων δράσειεν ἄν.</l>
<l n="518">ἀλλʼ, εἰ μὲν ἄλλως τήνδε γῆν οἰκεῖν θέλει,</l>
<l n="519">ἔξεστʼ· ἐκεῖνο δʼ οὐχ ἑκὼν μεθήσομαι.</l>
<l n="520">ἄρχειν παρόν μοι, τῷδε δουλεύσω ποτέ;</l>
<l rend="indent" n="521">πρὸς ταῦτʼ ἴτω μὲν πῦρ, ἴτω δὲ φάσγανα,</l>
<l n="522">ζεύγνυσθε δʼ ἵππους, πεδία πίμπλαθʼ ἁρμάτων,</l>
<l n="523">ὡς οὐ παρήσω τῷδʼ ἐμὴν τυραννίδα.</l>
<l n="524">εἴπερ γὰρ ἀδικεῖν χρή, τυραννίδος πέρι</l>
<l n="525">κάλλιστον ἀδικεῖν, τἄλλα δʼ εὐσεβεῖν χρεών.</l>
</sp>

<sp><speaker>Χορός</speaker>
<l n="526">οὐκ εὖ λέγειν χρὴ μὴ ʼπὶ τοῖς ἔργοις καλοῖς·</l>
<l n="527">οὐ γὰρ καλὸν τοῦτʼ, ἀλλὰ τῇ δίκῃ πικρόν.</l>
</sp>

<sp><speaker>Ἰοκάστη</speaker>
<l n="528">ὦ τέκνον, οὐχ ἅπαντα τῷ γήρᾳ κακά,</l>
<l n="529">Ἐτεόκλεες, πρόσεστιν· ἀλλʼ ἡμπειρία</l>
<l n="530">ἔχει τι λέξαι τῶν νέων σοφώτερον.</l>
<l rend="indent" n="531">τί τῆς κακίστης δαιμόνων ἐφίεσαι</l>
<l n="532">Φιλοτιμίας, παῖ; μὴ σύ γʼ· ἄδικος ἡ θεός·</l>
<l n="533">πολλοὺς δʼ ἐς οἴκους καὶ πόλεις εὐδαίμονας</l>
<l n="534">ἐσῆλθε κἀξῆλθʼ ἐπʼ ὀλέθρῳ τῶν χρωμένων·</l>
<l n="535">ἐφʼ ᾗ σὺ μαίνῃ. κεῖνο κάλλιον, τέκνον,</l>
<l n="536">Ἰσότητα τιμᾶν, ἣ φίλους ἀεὶ φίλοις</l>
<l n="537">πόλεις τε πόλεσι συμμάχους τε συμμάχοις</l>
<l n="538">συνδεῖ· τὸ γὰρ ἴσον μόνιμον ἀνθρώποις ἔφυ,</l>
<l n="539">τῷ πλέονι δʼ αἰεὶ πολέμιον καθίσταται</l>
<l n="540">τοὔλασσον ἐχθρᾶς θʼ ἡμέρας κατάρχεται.</l>
<l n="541">καὶ γὰρ μέτρʼ ἀνθρώποισι καὶ μέρη σταθμῶν</l>
<l n="542">Ἰσότης ἔταξε κἀριθμὸν διώρισε,</l>
<l n="543">νυκτός τʼ ἀφεγγὲς βλέφαρον ἡλίου τε φῶς</l>
<l n="544">ἴσον βαδίζει τὸν ἐνιαύσιον κύκλον,</l>
<l n="545">κοὐδέτερον αὐτῶν φθόνον ἔχει νικώμενον.</l>
<l n="546">εἶθʼ ἥλιος μὲν νύξ τε δουλεύει βροτοῖς</l>
<l n="547">σὺ δʼ οὐκ ἀνέξῃ δωμάτων ἔχων ἴσον</l>
<l n="548">καὶ τῷδε νεῖμαι; κᾆτα ποῦ ʼστιν ἡ δίκη;</l>

<milestone resp="perseus" unit="card" n="549"/>

<l rend="indent" n="549">τί τὴν τυραννίδʼ, ἀδικίαν εὐδαίμονα,</l>
<l n="550">τιμᾷς ὑπέρφευ καὶ μέγʼ ἥγησαι τόδε;</l>
<l n="551">περιβλέπεσθαι τίμιον; κενὸν μὲν οὖν.</l>
<l n="552">ἢ πολλὰ μοχθεῖν πόλλʼ ἔχων ἐν δώμασι</l>
<l n="553">βούλῃ; τί δʼ ἔστι τὸ πλέον; ὄνομʼ ἔχει μόνον·</l>
<l n="554">ἐπεὶ τά γʼ ἀρκοῦνθʼ ἱκανὰ τοῖς γε σώφροσιν.</l>
<l n="555">οὔτοι τὰ χρήματʼ ἴδια κέκτηνται βροτοί,</l>
<l n="556">τὰ τῶν θεῶν δʼ ἔχοντες ἐπιμελούμεθα·</l>
<l n="557">ὅταν δὲ χρῄζωσʼ, αὔτʼ ἀφαιροῦνται πάλιν.</l>
<l n="558"><del>ὁ δʼ ὄλβος οὐ βέβαιος, ἀλλʼ ἐφήμερος.</del></l>
<l rend="indent" n="559">ἄγʼ, ἤν σʼ ἔρωμαι δύο λόγω προθεῖσʼ ἅμα,</l>
<l n="560">πότερα τυραννεῖν ἢ πόλιν σῷσαι θέλεις,</l>
<l n="561">ἐρεῖς τυραννεῖν; ἢν δὲ νικήσῃ σʼ ὅδε;</l>
<l n="562"><del>Ἀργεῖά τʼ ἔγχη δόρυ τὸ Καδμείων ἕλῃ,</del></l>
<l n="563">ὄψῃ δαμασθὲν ἄστυ Θηβαῖον τόδε,</l>
<l n="564">ὄψῃ δὲ πολλὰς αἰχμαλωτίδας κόρας</l>
<l n="565">βίᾳ πρὸς ἀνδρῶν πολεμίων πορθουμένας.</l>
<l n="566">ὀδυνηρὸς ἆρʼ ὁ πλοῦτος, ὃν ζητεῖς ἔχειν,</l>
<l n="567">γενήσεται Θήβαισι, φιλότιμος δὲ σύ.</l>
<l rend="indent" n="568">σοὶ μὲν τάδʼ αὐδῶ. σοὶ δέ, Πολύνεικες, λέγω·</l>
<l n="569">ἀμαθεῖς Ἄδραστος χάριτας ἔς σʼ ἀνήψατο,</l>
<l n="570">ἀσύνετα δʼ ἦλθες καὶ σὺ πορθήσων πόλιν.</l>
<l n="571">φέρʼ, ἢν ἕλῃς γῆν τήνδʼ — ὃ μὴ τύχοι ποτέ — </l>
<l n="572">πρὸς θεῶν, τρόπαια πῶς ἀναστήσεις Διί;</l>
<l n="573">πῶς δʼ αὖ κατάρξῃ θυμάτων, ἑλὼν πάτραν,</l>
<l n="574">καὶ σκῦλα γράψεις πῶς ἐπʼ Ἰνάχου ῥοαῖς;</l>
<l n="575"><q>Θήβας πυρώσας τάσδε Πολυνείκης θεοῖς</q></l>
<l n="576"><q rend="merge">ἀσπίδας ἔθηκε;</q> μήποτʼ, ὦ τέκνον, κλέος</l>
<l n="577">τοιόνδε σοι γένοιθʼ ὑφʼ Ἑλλήνων λαβεῖν.</l>
<l n="578">ἢν δʼ αὖ κρατηθῇς καὶ τὰ τοῦδʼ ὑπερδράμῃ,</l>
<l n="579">πῶς Ἄργος ἥξεις μυρίους λιπὼν νεκρούς;</l>
<l n="580">ἐρεῖ δὲ δή τις· ὦ κακὰ μνηστεύματα</l>
<l n="581">Ἄδραστε προσθείς, διὰ μιᾶς νύμφης γάμον</l>
<l n="582">ἀπωλόμεσθα. δύο κακὼ σπεύδεις, τέκνον,</l>
<l n="583">κείνων στέρεσθαι τῶνδέ τʼ ἐν μέσῳ πεσεῖν.</l>
<l rend="indent" n="584">μέθετον τὸ λίαν, μέθετον· ἀμαθία δυοῖν,</l>
<l n="585">ἐς ταὔθʼ ὅταν μόλητον, ἔχθιστον κακόν.</l>
</sp>

<sp><speaker>Χορός</speaker>
<l n="586">ὦ θεοί, γένοισθε τῶνδʼ ἀπότροποι κακῶν</l>
<l n="587">καὶ ξύμβασίν τινʼ Οἰδίπου τέκνοις δότε.</l>
</sp>
</div>
    
<milestone resp="perseus" unit="card" n="588"/>

<div type="textpart" subtype="trochees">
<sp><speaker>Ἐτεοκλῆς</speaker>
<l n="588">μῆτερ, οὐ λόγων ἔθʼ ἁγών, ἀλλʼ ἀναλοῦται χρόνος</l>
<l n="589">οὑν μέσῳ μάτην, περαίνει δʼ οὐδὲν ἡ προθυμία·</l>
<l n="590">οὐ γὰρ ἂν ξυμβαῖμεν ἄλλως ἢ ʼπὶ τοῖς εἰρημένοις,</l>
<l n="591">ὥστʼ ἐμὲ σκήπτρων κρατοῦντα τῆσδʼ ἄνακτʼ εἶναι χθονός·</l>
<l n="592">τῶν μακρῶν δʼ ἀπαλλαγεῖσα νουθετημάτων μʼ ἔα.</l>
<l n="593">καὶ σὺ τῶνδʼ ἔξω κομίζου τειχέων, ἢ κατθανῇ.</l>
</sp>

<sp><speaker>Πολυνείκης</speaker>
<l n="594">πρὸς τίνος; τίς ὧδʼ ἄτρωτος, ὅστις εἰς ἡμᾶς ξίφος</l>
<l n="595">φόνιον ἐμβαλὼν τὸν αὐτὸν οὐκ ἀποίσεται μόρον;</l>
</sp>

<sp><speaker>Ἐτεοκλῆς</speaker>
<l n="596">ἐγγύς, οὐ πρόσω βέβηκεν· ἐς χέρας λεύσσεις ἐμάς;</l>
</sp>

<sp><speaker>Πολυνείκης</speaker>
<l n="597">εἰσορῶ· δειλὸν δʼ ὁ πλοῦτος καὶ φιλόψυχον κακόν.</l>
</sp>

<sp><speaker>Ἐτεοκλῆς</speaker>
<l n="598">κᾆτα σὺν πολλοῖσιν ἦλθες πρὸς τὸν οὐδὲν ἐς μάχην;</l>
</sp>

<sp><speaker>Πολυνείκης</speaker>
<l n="599">ἀσφαλὴς γάρ ἐστʼ ἀμείνων ἢ θρασὺς στρατηλάτης.</l>
</sp>

<sp><speaker>Ἐτεοκλῆς</speaker>
<l n="600">κομπὸς εἶ σπονδαῖς πεποιθώς, αἵ σε σῴζουσιν θανεῖν.</l>
</sp>

<sp><speaker>Πολυνείκης</speaker>
<l n="601">καὶ σέ· δεύτερον δʼ ἀπαιτῶ σκῆπτρα καὶ μέρη χθονός.</l>
</sp>

<sp><speaker>Ἐτεοκλῆς</speaker>
<l n="602">οὐκ ἀπαιτούμεσθʼ· ἐγὼ γὰρ τὸν ἐμὸν οἰκήσω δόμον.</l>
</sp>

<sp><speaker>Πολυνείκης</speaker>
<l n="603" part="I">τοῦ μέρους ἔχων τὸ πλεῖον;</l>
</sp>

<sp><speaker>Ἐτεοκλῆς</speaker>
<l n="603b" part="F">φήμʼ· ἀπαλλάσσου δὲ γῆς.</l>
</sp>

<sp><speaker>Πολυνείκης</speaker>
<l n="604" part="I">ὦ θεῶν βωμοὶ πατρῴων — </l>
</sp>

<sp><speaker>Ἐτεοκλῆς</speaker>
<l n="604b" part="F">οὓς σὺ πορθήσων πάρει.</l>
</sp>

<sp><speaker>Πολυνείκης</speaker>
<l n="605" part="I">κλύετέ μου — </l>
</sp>

<sp><speaker>Ἐτεοκλῆς</speaker>
<l n="605b" part="F">τίς δʼ ἂν κλύοι σου πατρίδʼ ἐπεστρατευμένου;</l>
</sp>

<sp><speaker>Πολυνείκης</speaker>
<l n="606" part="I">καὶ θεῶν τῶν λευκοπώλων δώματα — </l>
</sp>

<sp><speaker>Ἐτεοκλῆς</speaker>
<l n="606b" part="F">οἳ στυγοῦσί σε.</l>
</sp>

<sp><speaker>Πολυνείκης</speaker>
<l n="607" part="I">ἐξελαυνόμεσθα πατρίδος — </l>
</sp>

<sp><speaker>Ἐτεοκλῆς</speaker>
<l n="607b" part="F">καὶ γὰρ ἦλθες ἐξελῶν.</l>
</sp>

<sp><speaker>Πολυνείκης</speaker>
<l n="608" part="I">ἀδικίᾳ γʼ, ὦ θεοί.</l>
</sp>

<sp><speaker>Ἐτεοκλῆς</speaker>
<l n="608b" part="F">Μυκήναις, μὴ ʼνθάδʼ ἀνακάλει θεούς.</l>
</sp>

<sp><speaker>Πολυνείκης</speaker>
<l n="609" part="I">ἀνόσιος πέφυκας — </l>
</sp>

<sp><speaker>Ἐτεοκλῆς</speaker>
<l n="609b" part="F">ἀλλʼ οὐ πατρίδος, ὡς σύ, πολέμιος.</l>
</sp>

<sp><speaker>Πολυνείκης</speaker>
<l n="610" part="I">ὅς μʼ ἄμοιρον ἐξελαύνεις.</l>
</sp>

<sp><speaker>Ἐτεοκλῆς</speaker>
<l n="610b" part="F">καὶ κατακτενῶ γε πρός.</l>
</sp>

<sp><speaker>Πολυνείκης</speaker>
<l n="611" part="I">ὦ πάτερ, κλύεις ἃ πάσχω;</l>
</sp>

<sp><speaker>Ἐτεοκλῆς</speaker>
<l n="611b" part="F">καὶ γὰρ οἷα δρᾷς κλύει.</l>
</sp>

<sp><speaker>Πολυνείκης</speaker>
<l n="612" part="I">καὶ σύ, μῆτερ;</l>
</sp>

<sp><speaker>Ἐτεοκλῆς</speaker>
<l n="612b" part="F">ἀθέμιτόν σοι μητρὸς ὀνομάζειν κάρα.</l>
</sp>

<sp><speaker>Πολυνείκης</speaker>
<l n="613" part="I">ὦ πόλις.</l>
</sp>

<sp><speaker>Ἐτεοκλῆς</speaker>
<l n="613b" part="F">μολὼν ἐς Ἄργος ἀνακάλει Λέρνης ὕδωρ.</l>
</sp>

<milestone resp="perseus" unit="card" n="614"/>

<sp><speaker>Πολυνείκης</speaker>
<l n="614" part="I">εἶμι, μὴ πόνει· σὲ δʼ αἰνῶ, μῆτερ.</l>
</sp>

<sp><speaker>Ἐτεοκλῆς</speaker>
<l n="614b" part="F">ἔξιθι χθονός.</l>
</sp>

<sp><speaker>Πολυνείκης</speaker>
<l n="615" part="I">ἔξιμεν· πατέρα δέ μοι δὸς εἰσιδεῖν.</l>
</sp>

<sp><speaker>Ἐτεοκλῆς</speaker>
<l n="615b" part="F">οὐκ ἂν τύχοις.</l>
</sp>

<sp><speaker>Πολυνείκης</speaker>
<l n="616" part="I">ἀλλὰ παρθένους ἀδελφάς.</l>
</sp>

<sp><speaker>Ἐτεοκλῆς</speaker>
<l n="616b" part="F">οὐδὲ τάσδʼ ὄψῃ ποτέ.</l>
</sp>

<sp><speaker>Πολυνείκης</speaker>
<l n="617" part="I">ὦ κασίγνηται.</l>
</sp>

<sp><speaker>Ἐτεοκλῆς</speaker>
<l n="617b" part="F">τί ταύτας ἀνακαλεῖς ἔχθιστος ὤν;</l>
</sp>

<sp><speaker>Πολυνείκης</speaker>
<l n="618" part="I">μῆτερ, ἀλλά μοι σὺ χαῖρε.</l>
</sp>

<sp><speaker>Ἰοκάστη</speaker>
<l n="618b" part="F">χαρτὰ γοῦν πάσχω, τέκνον.</l>
</sp>

<sp><speaker>Πολυνείκης</speaker>
<l n="619" part="I">οὐκέτʼ εἰμὶ παῖς σός.</l>
</sp>

<sp><speaker>Ἰοκάστη</speaker>
<l n="619b" part="F">ἐς πόλλʼ ἀθλία πέφυκʼ ἐγώ.</l>
</sp>

<sp><speaker>Πολυνείκης</speaker>
<l n="620" part="I">ὅδε γὰρ εἰς ἡμᾶς ὑβρίζει.</l>
</sp>

<sp><speaker>Ἐτεοκλῆς</speaker>
<l n="620b" part="F">καὶ γὰρ ἀνθυβρίζομαι.</l>
</sp>

<sp><speaker>Πολυνείκης</speaker>
<l n="621" part="I">ποῦ ποτε στήσῃ πρὸ πύργων;</l>
</sp>

<sp><speaker>Ἐτεοκλῆς</speaker>
<l n="621b" part="F">ὡς τί μʼ ἱστορεῖς τόδε;</l>
</sp>

<sp><speaker>Πολυνείκης</speaker>
<l n="622" part="I">ἀντιτάξομαι κτενῶν σε.</l>
</sp>

<sp><speaker>Ἐτεοκλῆς</speaker>
<l n="622b" part="F">κἀμὲ τοῦδʼ ἔρως ἔχει.</l>
</sp>

<sp><speaker>Ἰοκάστη</speaker>
<l n="623" part="I">ὦ τάλαινʼ ἐγώ· τί δράσετʼ, ὦ τέκνα;</l>
</sp>

<sp><speaker>Πολυνείκης</speaker>
<l n="623b" part="F">αὐτὸ σημανεῖ.</l>
</sp>

<sp><speaker>Ἰοκάστη</speaker>
<l n="624" part="I">πατρὸς οὐ φεύξεσθʼ Ἐρινῦς;</l>
</sp>

<sp><speaker>Ἐτεοκλῆς</speaker>
<l n="624b" part="F">ἐρρέτω πρόπας δόμος.</l>
</sp>

<sp><speaker>Πολυνείκης</speaker>
<l n="625">ὡς τάχʼ οὐκέθʼ αἱματηρὸν τοὐμὸν ἀργήσει ξίφος.</l>
<l n="626">τὴν δὲ θρέψασάν με γαῖαν καὶ θεοὺς μαρτύρομαι,</l>
<l n="627">ὡς ἄτιμος οἰκτρὰ πάσχων ἐξελαύνομαι χθονός,</l>
<l n="628">δοῦλος ὥς, ἀλλʼ οὐχὶ ταὐτοῦ πατρὸς Οἰδίπου γεγώς·</l>
<l n="629">κἄν τί σοι, πόλις, γένηται, μὴ ἐμέ, τόνδε δʼ αἰτιῶ·</l>
<l n="630">οὐχ ἑκὼν γὰρ ἦλθον, ἄκων δʼ ἐξελαύνομαι χθονός.</l>
<l rend="indent" n="631">καὶ σύ, Φοῖβʼ ἄναξ Ἀγυιεῦ, καὶ μέλαθρα, χαίρετε,</l>
<l n="632">ἥλικές θʼ οὑμοί, θεῶν τε δεξίμηλʼ ἀγάλματα.</l>
<l n="633">οὐ γὰρ οἶδʼ εἴ μοι προσειπεῖν αὖθις ἔσθʼ ὑμᾶς ποτε·</l>
<l n="634">ἐλπίδες δʼ οὔπω καθεύδουσʼ, αἷς πέποιθα σὺν θεοῖς</l>
<l n="635">τόνδʼ ἀποκτείνας κρατήσειν τῆσδε Θηβαίας χθονός.</l>
</sp>

<sp><speaker>Ἐτεοκλῆς</speaker>
<l n="636">ἔξιθʼ ἐκ χώρας· ἀληθῶς δʼ ὄνομα Πολυνείκη πατὴρ</l>
<l n="637">ἔθετό σοι θείᾳ προνοίᾳ νεικέων ἐπώνυμον.</l>
</sp>

</div>
</div>

<milestone resp="perseus" unit="card" n="638"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="638">Κάδμος ἔμολε τάνδε γᾶν</l>
<l n="639">Τύριος, ᾧ τετρασκελὴς</l>
<l n="640">μόσχος ἀδάματον πέσημα</l>
<l n="641">δίκε τελεσφόρον διδοῦσα</l>
<l n="642">χρησμόν, οὗ κατοικίσαι</l>
<l n="643">πεδία νιν τὸ θέσφατον</l>
<l n="644">πυροφόρα δόμων ἔχρη,</l>
<l n="645">καλλιπόταμος ὕδατος ἵνα τε</l>
<l n="646">νοτὶς ἐπέρχεται γύας,</l>
<l n="647">Δίρκας χλοηφόρους</l>
<l n="648">καὶ βαθυσπόρους γύας·</l>
<l n="649">Βρόμιον ἔνθα τέκετο μά-</l>
<l n="650">τηρ Διὸς γάμοισι,</l>
<l n="651">κισσὸς ὃν περιστεφὴς</l>
<l n="652">ἕλικος εὐθὺς ἔτι βρέφος</l>
<l n="653">χλοηφόροισιν ἔρνεσιν</l>
<l n="654">κατασκίοισιν ὀλβίσας ἐνώτισεν,</l>
<l n="655">Βάκχιον χόρευμα παρθένοισι Θηβαΐαισι</l>
<l n="656">καὶ γυναιξὶν εὐίοις.</l>
</sp>
</div>

<milestone resp="perseus" unit="card" n="657"/>

<div type="textpart" subtype="antistrophe" n="1">
<sp><speaker>Χορός</speaker>
<l n="657">ἔνθα φόνιος ἦν δράκων</l>
<l n="658">Ἄρεος ὠμόφρων φύλαξ</l>
<l n="659">νάματʼ ἔνυδρα καὶ ῥέεθρα</l>
<l n="660">χλοερὰ δεργμάτων κόραισι</l>
<l n="661">πολυπλάνοις ἐπισκοπῶν·</l>
<l n="662">ὃν ἐπὶ χέρνιβας μολὼν</l>
<l n="663">Κάδμος ὄλεσε μαρμάρῳ·</l>
<l n="664">κρᾶτα φόνιον ὀλεσίθηρος</l>
<l n="665">ὠλένας δικὼν βολαῖς,</l>
<l n="666">δίας ἀμάτορος <add>δʼ</add>
</l>
<l n="669">ἐς βαθυσπόρους γύας</l>
<l n="668">γαπετεῖς δικὼν ὀδόν-</l>
<l n="667">τας <del>Παλλάδος</del> φραδαῖσιν·</l>
<l n="670">ἔνθεν ἐξανῆκε γᾶ</l>
<l n="671">πάνοπλον ὄψιν ὑπὲρ ἄκρων</l>
<l n="672">ὅρων χθονός· σιδαρόφρων</l>
<l n="673">δέ νιν φόνος πάλιν ξυνῆψε γᾷ φίλᾳ.</l>
<l n="674">αἵματος δʼ ἔδευσε γαῖαν, ἅ νιν εὐηλίοισι</l>
<l n="675">δεῖξεν αἰθέρος πνοαῖς.</l>
</sp>
</div>

<milestone resp="perseus" unit="card" n="676"/>

<div type="textpart" subtype="epode">
<sp><speaker>Χορός</speaker>
<l n="676">καὶ σέ, τὸν προμάτορος</l>
<l n="677">Ἰοῦς ποτʼ ἔκγονον</l>
<l n="678">Ἔπαφον, ὦ Διὸς γένεθλον,</l>
<l n="679">
<del>ἐκάλεσʼ</del> ἐκάλεσα βαρβάρῳ βοᾷ,</l>
<l n="680">ἰώ, βαρβάροις λιταῖς·</l>
<l n="681">βᾶθι βᾶθι τάνδε γᾶν·</l>
<l n="682">— σοί νιν ἔκγονοι κτίσαν</l>
<l n="683">καὶ διώνυμοι θεαί,</l>
<l n="684">Περσέφασσα καὶ φίλα</l>
<l n="685">Δαμάτηρ θεά,</l>
<l n="686">πάντων ἄνασσα, πάντων δὲ Γᾶ τροφός,</l>
<l n="687">κτήσαντο — πέμπε πυρφόρους</l>
<l n="688">θεάς, ἄμυνε τᾷδε γᾷ·</l>
<l n="689">πάντα δʼ εὐπετῆ θεοῖς.</l>
</sp>
</div>
</div>

<milestone resp="perseus" unit="card" n="690"/>

<div type="textpart" subtype="episode">
<sp><speaker>Ἐτεοκλῆς</speaker>
<l n="690">χώρει σὺ καὶ κόμιζε τὸν Μενοικέως</l>
<l n="691">Κρέοντʼ, ἀδελφὸν μητρὸς Ἰοκάστης ἐμῆς,</l>
<l n="692">λέγων τάδʼ, ὡς οἰκεῖα καὶ κοινὰ χθονὸς</l>
<l n="693">θέλω πρὸς αὐτὸν συμβαλεῖν βουλεύματα,</l>
<l n="694">πρὶν ἐς μάχην τε καὶ δορὸς τάξιν μολεῖν.</l>
<l n="695">καίτοι ποδῶν σῶν μόχθον ἐκλύει παρών·</l>
<l n="696">ὁρῶ γὰρ αὐτὸν πρὸς δόμους στείχοντʼ ἐμούς.</l>
</sp>

<sp><speaker>Κρέων</speaker>
<l n="697">ἦ πόλλʼ ἐπῆλθον εἰσιδεῖν χρῄζων σʼ, ἄναξ</l>
<l n="698">Ἐτεόκλεες, πέριξ δὲ Καδμείων πύλας</l>
<l n="699">φυλακάς τʼ ἐπῆλθον σὸν δέμας θηρώμενος.</l>
</sp>

<sp><speaker>Ἐτεοκλῆς</speaker>
<l n="700">καὶ μὴν ἐγὼ σʼ ἔχρῃζον εἰσιδεῖν, Κρέον·</l>
<l n="701">πολλῷ γὰρ ηὗρον ἐνδεεῖς διαλλαγάς</l>
<l n="702">ὡς ἐς λόγους συνῆψα Πολυνείκει μολών.</l>
</sp>

<sp><speaker>Κρέων</speaker>
<l n="703">ἤκουσα μεῖζον αὐτὸν ἢ Θήβας φρονεῖν,</l>
<l n="704">κήδει τʼ Ἀδράστου καὶ στρατῷ πεποιθότα.</l>
<l n="705">ἀλλʼ ἐς θεοὺς χρὴ ταῦτʼ ἀναρτήσαντʼ ἔχειν·</l>
<l n="706">ἃ δʼ ἐμποδὼν μάλιστα, ταῦθʼ ἥκω φράσων.</l>
</sp>

<sp><speaker>Ἐτεοκλῆς</speaker>
<l n="707">τὰ ποῖα ταῦτα; τὸν λόγον γὰρ ἀγνοῶ.</l>
</sp>

<sp><speaker>Κρέων</speaker>
<l n="708">ἥκει τις αἰχμάλωτος Ἀργείων πάρα.</l>
</sp>

<sp><speaker>Ἐτεοκλῆς</speaker>
<l n="709">λέγει δὲ δὴ τί τῶν ἐκεῖ νεώτερον;</l>
</sp>

<sp><speaker>Κρέων</speaker>
<l n="710">μέλλειν <del>πέριξ πύργοισι Καδμείων πόλιν</del></l>
<l n="711"><del>ὅπλοις</del> ἑλίξειν αὐτίκʼ Ἀργείων στρατόν.</l>
</sp>

<sp><speaker>Ἐτεοκλῆς</speaker>
<l n="712">ἐξοιστέον τἄρʼ ὅπλα Καδμείων πόλει.</l>
</sp>

<sp><speaker>Κρέων</speaker>
<l n="713">ποῖ; μῶν νεάζων οὐχ ὁρᾷς ἃ χρή σʼ ὁρᾶν;</l>
</sp>

<sp><speaker>Ἐτεοκλῆς</speaker>
<l n="714">ἐκτὸς τάφρων τῶνδʼ, ὡς μαχουμένους τάχα.</l>
</sp>

<sp><speaker>Κρέων</speaker>
<l n="715">σμικρὸν τὸ πλῆθος τῆσδε γῆς, οἳ δʼ ἄφθονοι.</l>
</sp>

<sp><speaker>Ἐτεοκλῆς</speaker>
<l n="716">ἐγᾦδα κείνους τοῖς λόγοις ὄντας θρασεῖς.</l>
</sp>

<sp><speaker>Κρέων</speaker>
<l n="717">ἔχει τινʼ ὄγκον τἄργος Ἑλλήνων πάρα.</l>
</sp>

<sp><speaker>Ἐτεοκλῆς</speaker>
<l n="718">θάρσει· τάχʼ αὐτῶν πεδίον ἐμπλήσω φόνου.</l>
</sp>

<sp><speaker>Κρέων</speaker>
<l n="719">θέλοιμʼ ἄν· ἀλλὰ τοῦθʼ ὁρῶ πολλοῦ πόνου.</l>
</sp>

<sp><speaker>Ἐτεοκλῆς</speaker>
<l n="720">ὡς οὐ καθέξω τειχέων ἔσω στρατόν.</l>
</sp>

<sp><speaker>Κρέων</speaker>
<l n="721">καὶ μὴν τὸ νικᾶν ἐστι πᾶν εὐβουλία.</l>
</sp>

<sp><speaker>Ἐτεοκλῆς</speaker>
<l n="722">βούλῃ τράπωμαι δῆθʼ ὁδοὺς ἄλλας τινάς;</l>
</sp>

<sp><speaker>Κρέων</speaker>
<l n="723">πάσας γε, πρὶν κίνδυνον εἰς ἅπαξ μολεῖν.</l>
</sp>

<sp><speaker>Ἐτεοκλῆς</speaker>
<l n="724">εἰ νυκτὸς αὐτοῖς προσβάλοιμεν ἐκ λόχου;</l>
</sp>

<sp><speaker>Κρέων</speaker>
<l n="725">εἴπερ σφαλείς γε δεῦρο σωθήσῃ πάλιν.</l>
</sp>

<sp><speaker>Ἐτεοκλῆς</speaker>
<l n="726">ἴσον φέρει νύξ, τοῖς δὲ τολμῶσιν πλέον.</l>
</sp>

<sp><speaker>Κρέων</speaker>
<l n="727">ἐνδυστυχῆσαι δεινὸν εὐφρόνης κνέφας.</l>
</sp>

<sp><speaker>Ἐτεοκλῆς</speaker>
<l n="728">ἀλλʼ ἀμφὶ δεῖπνον οὖσι προσβάλω δόρυ;</l>
</sp>

<sp><speaker>Κρέων</speaker>
<l n="729">ἔκπληξις ἂν γένοιτο· νικῆσαι δὲ δεῖ.</l>
</sp>

<sp><speaker>Ἐτεοκλῆς</speaker>
<l n="730">βαθύς γέ τοι Διρκαῖος ἀναχωρεῖν πόρος.</l>
</sp>

<sp><speaker>Κρέων</speaker>
<l n="731">ἅπαν κάκιον τοῦ φυλάσσεσθαι καλῶς.</l>
</sp>

<sp><speaker>Ἐτεοκλῆς</speaker>
<l n="732">τί δʼ, εἰ καθιππεύσαιμεν Ἀργείων στρατόν;</l>
</sp>

<sp><speaker>Κρέων</speaker>
<l n="733">κἀκεῖ πέφρακται λαὸς ἅρμασιν πέριξ.</l>
</sp>

<sp><speaker>Ἐτεοκλῆς</speaker>
<l n="734">τί δῆτα δράσω; πολεμίοισι δῶ πόλιν;</l>
</sp>

<sp><speaker>Κρέων</speaker>
<l n="735">μὴ δῆτα· βουλεύου δʼ, ἐπείπερ εἶ σοφός.</l>
</sp>

<sp><speaker>Ἐτεοκλῆς</speaker>
<l n="736">τίς οὖν πρόνοια γίγνεται σοφωτέρα;</l>
</sp>

<milestone resp="perseus" unit="card" n="737"/>

<sp><speaker>Κρέων</speaker>
<l n="737">ἕπτʼ ἄνδρας αὐτοῖς φασιν, ὡς ἤκουσʼ ἐγώ — </l>
</sp>

<sp><speaker>Ἐτεοκλῆς</speaker>
<l n="738">τί προστετάχθαι δρᾶν; τὸ γὰρ σθένος βραχύ.</l>
</sp>

<sp><speaker>Κρέων</speaker>
<l n="739"><sic>λόχων ἀνάσσειν</sic> ἑπτὰ προσκεῖσθαι πύλαις.</l>
</sp>

<sp><speaker>Ἐτεοκλῆς</speaker>
<l n="740">τί δῆτα δρῶμεν; ἀπορίαν γὰρ οὐ μενῶ.</l>
</sp>

<sp><speaker>Κρέων</speaker>
<l n="741">ἕπτʼ ἄνδρας αὐτοῖς καὶ σὺ πρὸς πύλαις ἑλοῦ.</l>
</sp>

<sp><speaker>Ἐτεοκλῆς</speaker>
<l n="742">λόχων ἀνάσσειν ἢ μονοστόλου δορός;</l>
</sp>

<sp><speaker>Κρέων</speaker>
<l n="743">λόχων, προκρίνας οἵπερ ἀλκιμώτατοι.</l>
</sp>

<sp><speaker>Ἐτεοκλῆς</speaker>
<l n="744">ξυνῆκʼ· ἀμύνειν τειχέων προσαμβάσεις.</l>
</sp>

<sp><speaker>Κρέων</speaker>
<l n="745">καὶ ξυστρατήγους <add>γʼ</add>· εἷς δʼ ἀνὴρ οὐ πάνθʼ ὁρᾷ.</l>
</sp>

<sp><speaker>Ἐτεοκλῆς</speaker>
<l n="746">θάρσει προκρίνας ἢ φρενῶν εὐβουλίᾳ;</l>
</sp>

<sp><speaker>Κρέων</speaker>
<l n="747">ἀμφότερον· ἀπολειφθὲν γὰρ οὐδὲν θάτερον.</l>
</sp>

<sp><speaker>Ἐτεοκλῆς</speaker>
<l n="748">ἔσται τάδʼ· ἐλθὼν ἑπτάπυργον ἐς πόλιν</l>
<l n="749">τάξω λοχαγοὺς πρὸς πύλαισιν, ὡς λέγεις,</l>
<l n="750">ἴσους ἴσοισι πολεμίοισιν ἀντιθείς.</l>
<l n="751">ὄνομα δʼ ἑκάστου διατριβὴ πολλὴ λέγειν,</l>
<l n="752">ἐχθρῶν ὑπʼ αὐτοῖς τείχεσιν καθημένων.</l>
<l n="753">ἀλλʼ εἶμʼ, ὅπως ἂν μὴ καταργῶμεν χέρα.</l>
<l n="754">καί μοι γένοιτʼ ἀδελφὸν ἀντήρη λαβεῖν</l>
<l n="755">καὶ ξυσταθέντα διὰ μάχης ἑλεῖν δορί.</l>
<l n="756"><del>κτανεῖν θʼ, ὃς ἦλθε πατρίδα πορθήσων ἐμήν.</del></l>
<l rend="indent" n="757">γάμους δʼ ἀδελφῆς Ἀντιγόνης παιδός τε σοῦ</l>
<l n="758">Αἵμονος, ἐάν τι τῆς τύχης ἐγὼ σφαλῶ,</l>
<l n="759">σοὶ χρὴ μέλεσθαι· τὴν δόσιν δʼ ἐχέγγυον</l>
<l n="760">τὴν πρόσθε ποιῶ νῦν ἐπʼ ἐξόδοις ἐμαῖς.</l>
<l n="761">μητρὸς δʼ ἀδελφὸς εἶ· τί δεῖ μακρηγορεῖν;</l>
<l n="762">τρέφʼ ἀξίως νιν σοῦ τε τήν τʼ ἐμὴν χάριν.</l>
<l n="763">πατὴρ δʼ ἐς αὑτὸν ἀμαθίαν ὀφλισκάνει,</l>
<l n="764">ὄψιν τυφλώσας· οὐκ ἄγαν σφʼ ἐπῄνεσα·</l>
<l n="765">ἡμᾶς δʼ ἀραῖσιν, ἢν τύχῃ, κατακτενεῖ.</l>
<l rend="indent" n="766">ἓν δʼ ἐστὶν ἡμῖν ἀργόν, εἴ τι θέσφατον</l>
<l n="767">οἰωνόμαντις Τειρεσίας ἔχει φράσαι,</l>
<l n="768">τοῦδʼ ἐκπυθέσθαι ταῦτʼ· ἐγὼ δὲ παῖδα σὸν</l>
<l n="769">Μενοικέα, σοῦ πατρὸς αὐτεπώνυμον,</l>
<l n="770">λαβόντα πέμψω δεῦρο Τειρεσίαν, Κρέον·</l>
<l n="771">σοὶ μὲν γὰρ ἡδὺς ἐς λόγους ἀφίξεται,</l>
<l n="772">ἐγὼ δὲ τέχνην μαντικὴν ἐμεμψάμην</l>
<l n="773">ἤδη πρὸς αὐτόν, ὥστε μοι μομφὰς ἔχειν.</l>
<l rend="indent" n="774">πόλει δὲ καὶ σοὶ ταῦτʼ ἐπισκήπτω, Κρέον·</l>
<l n="775">ἤνπερ κρατήσῃ τἀμά, Πολυνείκους νέκυν</l>
<l n="776">μήποτε ταφῆναι τῇδε Θηβαίᾳ χθονί,</l>
<l n="777">θνῄσκειν δὲ τὸν θάψαντα, κἂν φίλων τις ᾖ.</l>
<l rend="indent" n="778"><del>σοὶ μὲν τάδʼ εἶπον· προσπόλοις δʼ ἐμοῖς λέγω·</del></l>
<l n="779">ἐκφέρετε τεύχη πάνοπλά τʼ ἀμφιβλήματα,</l>
<l n="780">ὡς εἰς ἀγῶνα τὸν προκείμενον δορὸς</l>
<l n="781">ὁρμώμεθʼ ἤδη ξὺν δίκῃ νικηφόρῳ.</l>
<l n="782">τῇ δʼ Εὐλαβείᾳ, χρησιμωτάτῃ θεῶν,</l>
<l n="783">προσευχόμεσθα τήνδε διασῷσαι πόλιν.</l>
</sp>

</div>

<milestone resp="perseus" unit="card" n="784"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="784">ὦ πολύμοχθος Ἄρης, τί ποθʼ αἵματι</l>
<l n="785">καὶ θανάτῳ κατέχῃ Βρομίου παράμουσος ἑορταῖς;</l>
<l n="786">οὐκ ἐπὶ καλλιχόροις στεφάνοισι νεάνιδος ὥρας</l>
<l n="787">βόστρυχον ἀμπετάσας λωτοῦ κατὰ πνεύματα μέλπῃ</l>
<l n="788">μοῦσαν, ἐν ᾇ χάριτες χοροποιοί,</l>
<l n="789">ἀλλὰ σὺν ὁπλοφόροις στρατὸν Ἀργείων ἐπιπνεύσας</l>
<l n="790">αἵματι Θήβας</l>
<l n="791">κῶμον ἀναυλότατον προχορεύεις.</l>
<l n="792">οὐδʼ ὑπὸ θυρσομανεῖ νεβρίδων μέτα δίνᾳ,</l>
<l n="793">ἅρμασι καὶ ψαλίων τετραβάμοσι μωνυχοπώλων</l>
<l n="793a">ἱππείαις ἐπὶ χεύμασι βαίνων</l>
<l n="794">Ἰσμηνοῖο θοάζεις, Ἀργείοις ἐπιπνεύσας</l>
<l n="795">Σπαρτῶν γένναν,</l>
<l n="796">ἀσπιδοφέρμονα θίασον ἐνόπλιον,</l>
<l n="797">ἀντίπαλον κατὰ λάινα τείχεα</l>
<l n="798">χαλκῷ κοσμήσας.</l>
<l n="798a">ἦ δεινά τις Ἔρις θεός, ἃ τάδε</l>
<l n="799">μήσατο πήματα γᾶς βασιλεῦσιν,</l>
<l n="800">Λαβδακίδαις πολυμόχθοις.</l>
</sp>
</div>

<milestone resp="perseus" unit="card" n="801"/>

<div type="textpart" subtype="antistrophe" n="1">
<sp><speaker>Χορός</speaker>
<l n="801">ὦ ζαθέων πετάλων πολυθηρότα-</l>
<l n="802">τον νάπος, Ἀρτέμιδος χιονοτρόφον ὄμμα Κιθαιρών,</l>
<l n="803">μήποτε τὸν θανάτῳ προτεθέντα, λόχευμʼ Ἰοκάστας,</l>
<l n="804">ὤφελες Οἰδιπόδαν θρέψαι, βρέφος ἔκβολον οἴκων,</l>
<l n="805">χρυσοδέτοις περόναις ἐπίσαμον·</l>
<l n="806">μηδὲ τὸ παρθένιον πτερόν, οὔρειον τέρας, ἐλθεῖν</l>
<l n="807">πένθεα γαίας</l>
<l n="807a">Σφιγγὸς ἀμουσοτάταισι σὺν ᾠδαῖς,</l>
<l n="808">ἅ ποτε Καδμογενῆ τετραβάμοσι χαλαῖς</l>
<l n="809">τείχεσι χριμπτομένα φέρεν αἰθέρος εἰς ἄβατον φῶς</l>
<l n="810">γένναν, ἃν ὁ κατὰ χθονὸς Ἅιδας</l>
<l n="811">Καδμείοις ἐπιπέμπει· δυσδαίμων δʼ ἔρις ἄλλα</l>
<l n="812">θάλλει παίδων</l>
<l n="813">Οἰδιπόδα κατὰ δώματα καὶ πόλιν.</l>
<l n="814">οὐ γὰρ ὃ μὴ καλὸν οὔποτʼ ἔφυ καλόν,</l>
<l n="815">οὐδʼ οἱ μὴ νόμιμοι</l>
<l n="816"><sic>παῖδες ματρὶ λόχευμα, μίασμα πατρός·</sic></l>
<l n="817"><sic>ἣ δὲ συναίμονος ἐς λέχος ἦλθεν.</sic></l>
<l n="817a">
<gap reason="lost" rend=" . . . . . . "/>
</l>
</sp>
</div>

<milestone resp="perseus" unit="card" n="818"/>

<div type="textpart" subtype="epode">
<sp><speaker>Χορός</speaker>
<l n="818">ἔτεκες, ὦ Γαῖʼ, ἔτεκές ποτε,</l>
<l n="819">βάρβαρον ὡς ἀκοὰν ἐδάην ἐδάην ποτʼ ἐν οἴκοις,</l>
<l n="820">τὰν ἀπὸ θηροτρόφου φοινικολόφοιο δράκοντος</l>
<l n="821">γένναν ὀδοντοφυῆ, Θήβαις κάλλιστον ὄνειδος·</l>
<l n="822">Ἁρμονίας δέ ποτʼ εἰς ὑμεναίους</l>
<l n="823">ἤλυθον οὐρανίδαι, φόρμιγγί τε τείχεα Θήβας</l>
<l n="824">τᾶς Ἀμφιονίας τε λύρας ὕπο πύργος ἀνέστα</l>
<l n="825">διδύμων ποταμῶν πόρον ἀμφὶ μέσον,</l>
<l n="826">Δίρκα χλοεροτρόφον ᾇ πεδίον</l>
<l n="827">πρόπαρ Ἰσμηνοῦ καταδεύει·</l>
<l n="828">Ἰώ θʼ, ἁ κερόεσσα προμάτωρ,</l>
<l n="829">Καδμείων βασιλῆας ἐγείνατο,</l>
<l n="830">μυριάδας δʼ ἀγαθῶν ἑτέροις ἑτέ-</l>
<l n="831">ρας μεταμειβομένα πόλις ἅδʼ ἐπʼ ἄκροις ἕστακʼ</l>
<l n="832">Ἀρηΐοις στεφάνοισιν.</l>
</sp>
</div>
</div>

<milestone resp="perseus" unit="card" n="834"/>

<div type="textpart" subtype="episode">
<sp><speaker>Τειρεσίας</speaker>
<l n="834">ἡγοῦ πάροιθε, θύγατερ· ὡς τυφλῷ ποδὶ</l>
<l n="835">ὀφθαλμὸς εἶ σύ, ναυβάταισιν ἄστρον ὥς·</l>
<l n="836">δεῦρʼ ἐς τὸ λευρὸν πέδον ἴχνος τιθεῖσʼ ἐμόν,</l>
<l n="837">πρόβαινε, μὴ σφαλῶμεν· ἀσθενὴς πατήρ·</l>
<l n="838">κλήρους τέ μοι φύλασσε παρθένῳ χερί,</l>
<l n="839">οὓς ἔλαβον οἰωνίσματʼ ὀρνίθων μαθὼν</l>
<l n="840">θάκοισιν ἐν ἱεροῖσιν, οὗ μαντεύομαι.</l>
<l rend="indent" n="841">τέκνον Μενοικεῦ, παῖ Κρέοντος, εἰπέ μοι</l>
<l n="842">πόση τις ἡ ʼπίλοιπος ἄστεως ὁδὸς</l>
<l n="843">πρὸς πατέρα τὸν σόν· ὡς ἐμὸν κάμνει γόνυ,</l>
<l n="844">πυκνὴν δὲ βαίνων ἤλυσιν μόλις περῶ.</l>
</sp>

<sp><speaker>Κρέων</speaker>
<l n="845">θάρσει· πέλας γάρ, Τειρεσία, φίλοισι σοῖς</l>
<l n="846">ἐξώρμισαι σὸν πόδα· λαβοῦ δʼ αὐτοῦ, τέκνον·</l>
<l n="847">ὡς πᾶσʼ ἀπήνη πούς τε πρεσβύτου φιλεῖ</l>
<l n="848">χειρὸς θυραίας ἀναμένειν κουφίσματα.</l>
</sp>

<sp><speaker>Τειρεσίας</speaker>
<l n="849">εἶἑν, πάρεσμεν· τί με καλεῖς σπουδῇ, Κρέον;</l>
</sp>

<sp><speaker>Κρέων</speaker>
<l n="850">οὔπω λελήσμεθʼ· ἀλλὰ σύλλεξαι σθένος</l>
<l n="851">καὶ πνεῦμʼ ἄθροισον, αἶπος ἐκβαλὼν ὁδοῦ.</l>
</sp>

<sp><speaker>Τειρεσίας</speaker>
<l n="852">κόπῳ παρεῖμαι γοῦν Ἐρεχθειδῶν ἄπο</l>
<l n="853">δεῦρʼ ἐκκομισθεὶς τῆς πάροιθεν ἡμέρας·</l>
<l n="854">κἀκεῖ γὰρ ἦν τις πόλεμος Εὐμόλπου δορός,</l>
<l n="855">οὗ καλλινίκους Κεκροπίδας ἔθηκʼ ἐγώ·</l>
<l n="856">καὶ τόνδε χρυσοῦν στέφανον, ὡς ὁρᾷς, ἔχω</l>
<l n="857">λαβὼν ἀπαρχὰς πολεμίων σκυλευμάτων.</l>
</sp>

<sp><speaker>Κρέων</speaker>
<l n="858">οἰωνὸν ἐθέμην καλλίνικα σὰ στέφη·</l>
<l n="859">ἐν γὰρ κλύδωνι κείμεθʼ, ὥσπερ οἶσθα σύ,</l>
<l n="860">δορὸς Δαναϊδῶν, καὶ μέγας Θήβαις ἀγών.</l>
<l n="861">βασιλεὺς μὲν οὖν βέβηκε κοσμηθεὶς ὅπλοις</l>
<l n="862">ἤδη πρὸς ἀλκὴν Ἐτεοκλῆς Μυκηνίδα·</l>
<l n="863">ἐμοὶ δʼ ἐπέσταλκʼ ἐκμαθεῖν σέθεν πάρα,</l>
<l n="864">τί δρῶντες ἂν μάλιστα σώσαιμεν πόλιν.</l>
</sp>

<milestone resp="perseus" unit="card" n="865"/>

<sp><speaker>Τειρεσίας</speaker>
<l n="865">Ἐτεοκλέους μὲν οὕνεκʼ ἂν κλῄσας στόμα</l>
<l n="866">χρησμοὺς ἐπέσχον· σοὶ δʼ, ἐπεὶ χρῄζεις μαθεῖν,</l>
<l n="867">λέξω. νοσεῖ γὰρ ἥδε γῆ πάλαι, Κρέον,</l>
<l n="868">ἐξ οὗ ʼτεκνώθη Λάιος βίᾳ θεῶν</l>
<l n="869">πόσιν τʼ ἔφυσε μητρὶ μέλεον Οἰδίπουν·</l>
<l n="870">αἵ θʼ αἱματωποὶ δεργμάτων διαφθοραὶ</l>
<l n="871">θεῶν σόφισμα κἀπίδειξις Ἑλλάδι.</l>
<l n="872">ἃ συγκαλύψαι παῖδες Οἰδίπου χρόνῳ</l>
<l n="873">χρῄζοντες, ὡς δὴ θεοὺς ὑπεκδραμούμενοι,</l>
<l n="874">ἥμαρτον ἀμαθῶς· οὔτε γὰρ γέρα πατρὶ</l>
<l n="875">οὔτʼ ἔξοδον διδόντες, ἄνδρα δυστυχῆ</l>
<l n="876">ἐξηγρίωσαν· ἐκ δʼ ἔπνευσʼ αὐτοῖς ἀρὰς</l>
<l n="877">δεινάς, νοσῶν τε καὶ πρὸς ἠτιμασμένος.</l>
<l n="878">ἁγὼ τί <add>οὐ</add> δρῶν, ποῖα δʼ οὐ λέγων ἔπη</l>
<l n="879">ἐς ἔχθος ἦλθον παισὶ τοῖσιν Οἰδίπου;</l>
<l n="880">ἐγγὺς δὲ θάνατος αὐτόχειρ αὐτοῖς, Κρέον·</l>
<l n="881">πολλοὶ δὲ νεκροὶ περὶ νεκροῖς πεπτωκότες</l>
<l n="882">Ἀργεῖα καὶ Καδμεῖα μείξαντες βέλη</l>
<l n="883">πικροὺς γόους δώσουσι Θηβαίᾳ χθονί.</l>
<l n="884">σύ τʼ ὦ τάλαινα συγκατασκάπτῃ πόλι,</l>
<l n="885">εἰ μὴ λόγοισι τοῖς ἐμοῖς τὶς πείσεται.</l>
<l n="886">ἐκεῖνο μὲν γὰρ πρῶτον ἦν, τῶν Οἰδίπου</l>
<l n="887">μηδένα πολίτην μηδʼ ἄνακτʼ εἶναι χθονός,</l>
<l n="888">ὡς δαιμονῶντας κἀνατρέψοντας πόλιν.</l>
<l n="889">ἐπεὶ δὲ κρεῖσσον τὸ κακόν ἐστι τἀγαθοῦ,</l>
<l n="890">μίʼ ἔστιν ἄλλη μηχανὴ σωτηρίας.</l>
<l n="891">ἀλλʼ — οὐ γὰρ εἰπεῖν οὔτʼ ἐμοὶ τόδʼ ἀσφαλὲς</l>
<l n="892">πικρόν τε τοῖσι τὴν τύχην κεκτημένοις</l>
<l n="893">πόλει παρασχεῖν φάρμακον σωτηρίας — </l>
<l n="894">ἄπειμι. χαίρεθʼ· εἷς γὰρ ὢν πολλῶν μέτα</l>
<l n="895">τὸ μέλλον, εἰ χρή, πείσομαι· τί γὰρ πάθω;</l>
</sp>

<sp><speaker>Κρέων</speaker>
<l n="896" part="I">ἐπίσχες αὐτοῦ, πρέσβυ.</l>
</sp>

<sp><speaker>Τειρεσίας</speaker>
<l n="896b" part="F">μὴ ʼπιλαμβάνου.</l>
</sp>

<sp><speaker>Κρέων</speaker>
<l n="897" part="I">μεῖνον, τί φεύγεις;</l>
</sp>

<sp><speaker>Τειρεσίας</speaker>
<l n="897b" part="F">ἡ τύχη σʼ, ἀλλʼ οὐκ ἐγώ.</l>
</sp>

<sp><speaker>Κρέων</speaker>
<l n="898">φράσον πολίταις καὶ πόλει σωτηρίαν.</l>
</sp>

<sp><speaker>Τειρεσίας</speaker>
<l n="899">βούλῃ σὺ μέντοι κοὐχὶ βουλήσῃ τάχα.</l>
</sp>

<sp><speaker>Κρέων</speaker>
<l n="900">καὶ πῶς πατρῴαν γαῖαν οὐ σῷσαι θέλω;</l>
</sp>

<sp><speaker>Τειρεσίας</speaker>
<l n="901">θέλεις ἀκοῦσαι δῆτα καὶ σπουδὴν ἔχεις;</l>
</sp>

<sp><speaker>Κρέων</speaker>
<l n="902">ἐς γὰρ τί μᾶλλον δεῖ προθυμίαν ἔχειν;</l>
</sp>

<sp><speaker>Τειρεσίας</speaker>
<l n="903">κλύοις ἂν ἤδη τῶν ἐμῶν θεσπισμάτων.</l>
<l rend="indent" n="904">πρῶτον δʼ ἐκεῖνο βούλομαι σαφῶς μαθεῖν,</l>
<l n="905">ποῦ ʼστιν Μενοικεύς, ὅς με δεῦρʼ ἐπήγαγεν;</l>
</sp>

<sp><speaker>Κρέων</speaker>
<l n="906">ὅδʼ οὐ μακρὰν ἄπεστι, πλησίον δὲ σοῦ.</l>
</sp>

<sp><speaker>Τειρεσίας</speaker>
<l n="907">ἀπελθέτω νυν θεσφάτων ἐμῶν ἑκάς.</l>
</sp>

<sp><speaker>Κρέων</speaker>
<l n="908">ἐμὸς πεφυκὼς παῖς ἃ δεῖ σιγήσεται.</l>
</sp>

<sp><speaker>Τειρεσίας</speaker>
<l n="909">βούλῃ παρόντος δῆτά σοι τούτου φράσω;</l>
</sp>

<sp><speaker>Κρέων</speaker>
<l n="910">κλύων γὰρ ἂν τέρποιτο τῆς σωτηρίας.</l>
</sp>

<milestone resp="perseus" unit="card" n="911"/>

<sp><speaker>Τειρεσίας</speaker>
<l n="911">ἄκουε δή νυν θεσφάτων ἐμῶν ὁδόν·</l>
<l n="912">
<del>ἃ δρῶντες ἂν σώσαιτε Καδμείων πόλιν</del>
</l>
<l n="913">σφάξαι Μενοικέα τόνδε δεῖ σʼ ὑπὲρ πάτρας,</l>
<l n="914">σὸν παῖδʼ, ἐπειδὴ τὴν τύχην αὐτὸς καλεῖς.</l>
</sp>

<sp><speaker>Κρέων</speaker>
<l n="915">τί φῄς; τίνʼ εἶπας τόνδε μῦθον, ὦ γέρον;</l>
</sp>

<sp><speaker>Τειρεσίας</speaker>
<l n="916">ἅπερ πέφυκε, ταῦτα κἀνάγκη σὲ δρᾶν.</l>
</sp>

<sp><speaker>Κρέων</speaker>
<l n="917">ὦ πολλὰ λέξας ἐν βραχεῖ χρόνῳ κακά.</l>
</sp>

<sp><speaker>Τειρεσίας</speaker>
<l n="918">σοί γʼ, ἀλλὰ πατρίδι μεγάλα καὶ σωτήρια.</l>
</sp>

<sp><speaker>Κρέων</speaker>
<l n="919">οὐκ ἔκλυον, οὐκ ἤκουσα· χαιρέτω πόλις.</l>
</sp>

<sp><speaker>Τειρεσίας</speaker>
<l n="920">ἁνὴρ ὅδʼ οὐκέθʼ αὑτός· ἐκνεύει πάλιν.</l>
</sp>

<sp><speaker>Κρέων</speaker>
<l n="921">χαίρων ἴθʼ· οὐ γὰρ σῶν με δεῖ μαντευμάτων.</l>
</sp>

<sp><speaker>Τειρεσίας</speaker>
<l n="922">ἀπόλωλεν ἡ ἀλήθειʼ, ἐπεὶ σὺ δυστυχεῖς;</l>
</sp>

<sp><speaker>Κρέων</speaker>
<l n="923">ὦ πρός σε γονάτων καὶ γερασμίου τριχὸς — </l>
</sp>

<sp><speaker>Τειρεσίας</speaker>
<l n="924">τί προσπίτνεις με; δυσφύλακτʼ αἰτῇ κακά.</l>
</sp>

<sp><speaker>Κρέων</speaker>
<l n="925">σίγα· πόλει δὲ τούσδε μὴ λέξῃς λόγους.</l>
</sp>

<sp><speaker>Τειρεσίας</speaker>
<l n="926">ἀδικεῖν κελεύεις μʼ· οὐ σιωπήσαιμεν ἄν.</l>
</sp>

<sp><speaker>Κρέων</speaker>
<l n="927">τί δή με δράσεις; παῖδά μου κατακτενεῖς;</l>
</sp>

<sp><speaker>Τειρεσίας</speaker>
<l n="928">ἄλλοις μελήσει ταῦτʼ, ἐμοὶ δʼ εἰρήσεται.</l>
</sp>

<sp><speaker>Κρέων</speaker>
<l n="929">ἐκ τοῦ δʼ ἐμοὶ τόδʼ ἦλθε καὶ τέκνῳ κακόν;</l>
</sp>

<sp><speaker>Τειρεσίας</speaker>
<l n="930">ὀρθῶς μʼ ἐρωτᾷς κεἰς ἀγῶνʼ ἔρχῃ λόγων.</l>
<l rend="indent" n="931">δεῖ τόνδε θαλάμαις, οὗ δράκων ὁ γηγενὴς</l>
<l n="932">ἐγένετο Δίρκης ναμάτων ἐπίσκοπος,</l>
<l n="933">σφαγέντα φόνιον αἷμα γῇ δοῦναι χοὰς</l>
<l n="934">Κάδμου, παλαιῶν Ἄρεος ἐκ μηνιμάτων,</l>
<l n="935">ὃς γηγενεῖ δράκοντι τιμωρεῖ φόνον.</l>
<l n="936">καὶ ταῦτα δρῶντες σύμμαχον κτήσεσθʼ Ἄρη.</l>
<l n="937">χθὼν δʼ ἀντὶ καρποῦ καρπὸν ἀντί θʼ αἵματος</l>
<l n="938">αἷμʼ ἢν λάβῃ βρότειον, ἕξετʼ εὐμενῆ</l>
<l n="939">γῆν, ἥ ποθʼ ἡμῖν χρυσοπήληκα στάχυν</l>
<l n="940">σπαρτῶν ἀνῆκεν· ἐκ γένους δὲ δεῖ θανεῖν</l>
<l n="941">τοῦδʼ, ὃς δράκοντος γένυος ἐκπέφυκε παῖς.</l>
<l rend="indent" n="942">σὺ δʼ ἐνθάδʼ ἡμῖν λοιπὸς εἶ σπαρτῶν γένους</l>
<l n="943">ἀκέραιος, ἔκ τε μητρὸς ἀρσένων τʼ ἄπο,</l>
<l n="944">οἱ σοί τε παῖδες. Αἵμονος μὲν οὖν γάμοι</l>
<l n="945">σφαγὰς ἀπείργουσʼ. οὐ γάρ ἐστιν ᾔθεος·</l>
<l n="946">κεἰ μὴ γὰρ εὐνῆς ἥψατʼ, ἀλλʼ ἔχει λέχος.</l>
<l n="947">οὗτος δὲ πῶλος τῇδʼ ἀνειμένος πόλει</l>
<l n="948">θανὼν πατρῴαν γαῖαν ἐκσώσειεν ἄν.</l>
<l n="949">πικρὸν δʼ Ἀδράστῳ νόστον Ἀργείοισί τε</l>
<l n="950">θήσει, μέλαιναν κῆρʼ ἐπʼ ὄμμασιν βαλών,</l>
<l n="951">κλεινάς τε Θήβας. τοῖνδʼ ἑλοῦ δυοῖν πότμοιν</l>
<l n="952">τὸν ἕτερον· ἢ γὰρ παῖδα σῷσον ἢ πόλιν.</l>
<l rend="indent" n="953">τὰ μὲν παρʼ ἡμῶν πάντʼ ἔχεις· ἡγοῦ, τέκνον,</l>
<l n="954">πρὸς οἶκον. ὅστις δʼ ἐμπύρῳ χρῆται τέχνῃ,</l>
<l n="955">μάταιος· ἢν μὲν ἐχθρὰ σημήνας τύχῃ,</l>
<l n="956">πικρὸς καθέστηχʼ οἷς ἂν οἰωνοσκοπῇ·</l>
<l n="957">ψευδῆ δʼ ὑπʼ οἴκτου τοῖσι χρωμένοις λέγων</l>
<l n="958">ἀδικεῖ τὰ τῶν θεῶν. Φοῖβον ἀνθρώποις μόνον</l>
<l n="959">χρῆν θεσπιῳδεῖν, ὃς δέδοικεν οὐδένα.</l>
</sp>

<milestone resp="perseus" unit="card" n="960"/>

<sp><speaker>Χορός</speaker>
<l n="960">Κρέον, τί σιγᾷς γῆρυν ἄφθογγον σχάσας;</l>
<l n="961">κἀμοὶ γὰρ οὐδὲν ἧσσον ἔκπληξις πάρα.</l>
</sp>

<sp><speaker>Κρέων</speaker>
<l n="962">τί δʼ ἄν τις εἴποι; δῆλον οἵ γʼ ἐμοὶ λόγοι.</l>
<l n="963">ἐγὼ γὰρ οὔποτʼ ἐς τόδʼ εἶμι συμφορᾶς,</l>
<l n="964">ὥστε σφαγέντα παῖδα προσθεῖναι πόλει.</l>
<l n="965">πᾶσιν γὰρ ἀνθρώποισι φιλότεκνος βίος,</l>
<l n="966">οὐδʼ ἂν τὸν αὑτοῦ παῖδά τις δοίη κτανεῖν.</l>
<l n="967">μή μʼ εὐλογείτω τἀμά τις κτείνων τέκνα.</l>
<l n="968">αὐτὸς δʼ — ἐν ὡραίῳ γὰρ ἕσταμεν βίου — </l>
<l n="969">θνῄσκειν ἕτοιμος πατρίδος ἐκλυτήριον.</l>
<l rend="indent" n="970">ἀλλʼ εἶα, τέκνον, πρὶν μαθεῖν πᾶσαν πόλιν,</l>
<l n="971">ἀκόλαστʼ ἐάσας μάντεων θεσπίσματα,</l>
<l n="972">φεῦγʼ ὡς τάχιστα τῆσδʼ ἀπαλλαχθεὶς χθονός·</l>
<l n="973">λέξει γὰρ ἀρχαῖς καὶ στρατηλάταις τάδε,</l>
<l n="974"><del>πύλας ἐφʼ ἑπτὰ καὶ λοχαγέτας μολών·</del></l>
<l n="975">κἂν μὲν φθάσωμεν, ἔστι σοι σωτηρία·</l>
<l n="976">ἢν δʼ ὑστερήσῃς, οἰχόμεσθα, κατθανῇ.</l>
</sp>

<sp><speaker>Μενοικεύς</speaker>
<l n="977">ποῖ δῆτα φεύγω; τίνα πόλιν; τίνα ξένων;</l>
</sp>

<sp><speaker>Κρέων</speaker>
<l n="978">ὅπου χθονὸς τῆσδʼ ἐκποδὼν μάλιστʼ ἔσῃ.</l>
</sp>

<sp><speaker>Μενοικεύς</speaker>
<l n="979">οὐκοῦν σὲ φράζειν εἰκός, ἐκπονεῖν δʼ ἐμέ.</l>
</sp>

<sp><speaker>Κρέων</speaker>
<l n="980" part="I">Δελφοὺς περάσας — </l>
</sp>

<sp><speaker>Μενοικεύς</speaker>
<l n="980b" part="F">ποῖ με χρή, πάτερ, μολεῖν;</l>
</sp>

<sp><speaker>Κρέων</speaker>
<l n="981" part="I">Αἰτωλίδʼ ἐς γῆν.</l>
</sp>

<sp><speaker>Μενοικεύς</speaker>
<l n="981b" part="F">ἐκ δὲ τῆσδε ποῖ περῶ;</l>
</sp>

<sp><speaker>Κρέων</speaker>
<l n="982" part="I">Θεσπρωτὸν οὖδας.</l>
</sp>

<sp><speaker>Μενοικεύς</speaker>
<l n="982b" part="F">σεμνὰ Δωδώνης βάθρα;</l>
</sp>

<sp><speaker>Κρέων</speaker>
<l n="983" part="I">ἔγνως.</l>
</sp>

<sp><speaker>Μενοικεύς</speaker>
<l n="983b" part="F">τί δὴ τόδʼ ἔρυμά μοι γενήσεται;</l>
</sp>

<sp><speaker>Κρέων</speaker>
<l n="984" part="I">πόμπιμος ὁ δαίμων.</l>
</sp>

<sp><speaker>Μενοικεύς</speaker>
<l n="984b" part="F">χρημάτων δὲ τίς πόρος;</l>
</sp>

<sp><speaker>Κρέων</speaker>
<l n="985" part="I">ἐγὼ πορεύσω χρυσόν.</l>
</sp>

<sp><speaker>Μενοικεύς</speaker>
<l n="985b" part="F">εὖ λέγεις, πάτερ.</l>
<l n="986">χώρει νυν· ὡς σὴν πρὸς κασιγνήτην μολών,</l>
<l n="987">ἧς πρῶτα μαστὸν εἵλκυσʼ, Ἰοκάστην λέγω,</l>
<l n="988">μητρὸς στερηθεὶς ὀρφανός τʼ ἀποζυγείς — </l>
<l n="989"><del>προσηγορήσων εἶμι καὶ σῴσων βίον.</del></l>
<l n="990">ἀλλʼ εἶα, χώρει· μὴ τὸ σὸν κωλυέτω. — </l>
<milestone resp="perseus" unit="card" n="991"/>
<l rend="indent" n="991">γυναῖκες, ὡς εὖ πατρὸς ἐξεῖλον φόβον,</l>
<l n="992">κλέψας λόγοισιν, ὥσθʼ ἃ βούλομαι τυχεῖν·</l>
<l n="993">ὅς μʼ ἐκκομίζει, πόλιν ἀποστερῶν τύχης,</l>
<l n="994">καὶ δειλίᾳ δίδωσι. καὶ συγγνωστὰ μὲν</l>
<l n="995">γέροντι, τοὐμὸν δʼ οὐχὶ συγγνώμην ἔχει,</l>
<l n="996">προδότην γενέσθαι πατρίδος ἥ μʼ ἐγείνατο.</l>
<l n="997">ὡς οὖν ἂν εἰδῆτʼ, εἶμι καὶ σῴσω πόλιν</l>
<l n="998">ψυχήν τε δώσω τῆσδʼ ὑπερθανεῖν χθονός.</l>
<l n="999">αἰσχρὸν γάρ· οἱ μὲν θεσφάτων ἐλεύθεροι</l>
<l n="1000">κοὐκ εἰς ἀνάγκην δαιμόνων ἀφιγμένοι</l>
<l n="1001">στάντες παρʼ ἀσπίδʼ οὐκ ὀκνήσουσιν θανεῖν,</l>
<l n="1002">πύργων πάροιθε μαχόμενοι πάτρας ὕπερ·</l>
<l n="1003">ἐγὼ δέ, πατέρα καὶ κασίγνητον προδοὺς</l>
<l n="1004">πόλιν τʼ ἐμαυτοῦ, δειλὸς ὣς ἔξω χθονὸς</l>
<l n="1005">ἄπειμʼ· ὅπου δʼ ἂν ζῶ, κακὸς φανήσομαι.</l>
<l rend="indent" n="1006">μὰ τὸν μετʼ ἄστρων Ζῆνʼ Ἄρη τε φοίνιον,</l>
<l n="1007">ὃς τοὺς ὑπερτείλαντας ἐκ γαίας ποτὲ</l>
<l n="1008">Σπαρτοὺς ἄνακτας τῆσδε γῆς ἱδρύσατο.</l>
<l n="1009">ἀλλʼ εἶμι καὶ στὰς ἐξ ἐπάλξεων ἄκρων</l>
<l n="1010">σφάξας ἐμαυτὸν σηκὸν ἐς μελαμβαθῆ</l>
<l n="1011">δράκοντος, ἔνθʼ ὁ μάντις ἐξηγήσατο,</l>
<l n="1012">ἐλευθερώσω γαῖαν· εἴρηται λόγος.</l>
<l rend="indent" n="1013">στείχω δέ, θανάτου δῶρον οὐκ αἰσχρὸν πόλει</l>
<l n="1014">δώσων, νόσου δὲ τήνδʼ ἀπαλλάξω χθόνα.</l>
<l n="1015">εἰ γὰρ λαβὼν ἕκαστος ὅ τι δύναιτό τις</l>
<l n="1016">χρηστὸν διέλθοι τοῦτο κἀς κοινὸν φέροι</l>
<l n="1017">πατρίδι, κακῶν ἂν αἱ πόλεις ἐλασσόνων</l>
<l n="1018">πειρώμεναι τὸ λοιπὸν εὐτυχοῖεν ἄν.</l>
</sp>

</div>

<milestone resp="perseus" unit="card" n="1019"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="1019">ἔβας ἔβας,</l>
<l n="1019a">ὦ πτεροῦσσα, γᾶς λόχευμα</l>
<l n="1020">νερτέρου τʼ Ἐχίδνας,</l>
<l n="1021">Καδμείων ἁρπαγά,</l>
<l n="1022">πολύφθορος πολύστονος</l>
<l n="1023">μειξοπάρθενος,</l>
<l n="1023a">δάιον τέρας,</l>
<l n="1024">φοιτάσι πτεροῖς</l>
<l n="1025">χαλαῖσί τʼ ὠμοσίτοις·</l>
<l n="1026">Διρκαίων ἅ ποτʼ ἐκ</l>
<l n="1027">τόπων νέους πεδαίρουσʼ</l>
<l n="1028">ἄλυρον ἀμφὶ μοῦσαν</l>
<l n="1029">ὀλομέναν τʼ Ἐρινὺν</l>
<l n="1030">ἔφερες ἔφερες ἄχεα πατρίδι</l>
<l n="1031">φόνια· φόνιος ἐκ θεῶν</l>
<l n="1032">ὃς τάδʼ ἦν ὁ πράξας.</l>
<l n="1033">ἰάλεμοι δὲ ματέρων,</l>
<l n="1034">ἰάλεμοι δὲ παρθένων</l>
<l n="1035">ἐστέναζον οἴκοις·</l>
<l n="1036">ἰηιήιον βοάν,</l>
<l n="1037">ἰηιήιον μέλος,</l>
<l n="1038">ἄλλος ἄλλʼ ἐπωτότυζε</l>
<l n="1038a">διαδοχαῖς ἀνὰ πτόλιν.</l>
<l n="1039">βροντᾷ δὲ στεναγμὸς</l>
<l n="1040">ἀχά τʼ ἦν ὅμοιος,</l>
<l n="1041">ὁπότε πόλεος ἀφανίσειεν</l>
<l n="1042">ἁ πτεροῦσσα παρθένος τινʼ ἀνδρῶν.</l>
</sp>
</div>

<milestone resp="perseus" unit="card" n="1043"/>

<div type="textpart" subtype="antistrophe" n="1">
<sp><speaker>Χορός</speaker>
<l n="1043">χρόνῳ δʼ ἔβα</l>
<l n="1043a">Πυθίαις ἀποστολαῖσιν</l>
<l n="1044">Οἰδίπους ὁ τλάμων</l>
<l n="1045">Θηβαίαν τάνδε γᾶν</l>
<l n="1046">τότʼ ἀσμένοις, πάλιν δʼ ἄχη·</l>
<l n="1047">ματρὶ γὰρ γάμους</l>
<l n="1048">δυσγάμους τάλας</l>
<l n="1049">καλλίνικος ὢν</l>
<l n="1049a">αἰνιγμάτων συνάπτει,</l>
<l n="1050">μιαίνει δὲ πτόλιν·</l>
<l n="1051">διʼ αἱμάτων δʼ ἀμείβει</l>
<l n="1052">μυσαρὸν εἰς ἀγῶνα</l>
<l n="1053">καταβαλὼν ἀραῖσι</l>
<l n="1054">τέκεα μέλεος. ἀγάμεθʼ ἀγάμεθʼ,</l>
<l n="1055">ὃς ἐπὶ θάνατον οἴχεται</l>
<l n="1056">γᾶς ὑπὲρ πατρῴας,</l>
<l n="1057">Κρέοντι μὲν λιπὼν γόους,</l>
<l n="1058">τὰ δʼ ἑπτάπυργα κλῇθρα γᾶς</l>
<l n="1059">καλλίνικα θήσων.</l>
<l n="1060">γενοίμεθʼ ὧδε ματέρες</l>
<l n="1061">γενοίμεθʼ εὔτεκνοι, φίλα</l>
<l n="1062">Παλλάς, ἃ δράκοντος αἷμα</l>
<l n="1063">λιθόβολον κατειργάσω,</l>
<l n="1064">Καδμείαν μέριμναν</l>
<l n="1064a">ὁρμήσασʼ ἐπʼ ἔργον,</l>
<l n="1065">ὅθεν ἐπέσυτο τάνδε γαῖαν</l>
<l n="1066">ἁρπαγαῖσι δαιμόνων τις ἄτα.</l>
</sp>

</div>
</div>

<milestone resp="perseus" unit="card" n="1067"/>

<div type="textpart" subtype="episode">
<sp><speaker>Ἄγγελος</speaker>
<l n="1067">ὠή, τίς ἐν πύλαισι δωμάτων κυρεῖ;</l>
<l n="1068">ἀνοίγετʼ· ἐκπορεύετʼ Ἰοκάστην δόμων.</l>
<l n="1069">ὠὴ μάλʼ αὖθις· διὰ μακροῦ μέν, ἀλλʼ ὅμως</l>
<l n="1070">ἔξελθʼ, ἄκουσον, Οἰδίπου κλεινὴ δάμαρ,</l>
<l n="1071">λήξασʼ ὀδυρμῶν πενθίμων τε δακρύων.</l>
</sp>

<sp><speaker>Ἰοκάστη</speaker>
<l n="1072">ὦ φίλτατʼ, οὔ που ξυμφορὰν ἥκεις φέρων</l>
<l n="1073">Ἐτεοκλέους θανόντος, οὗ παρʼ ἀσπίδα</l>
<l n="1074">βέβηκας αἰεὶ πολεμίων εἴργων βέλη;</l>
<l n="1075"><del>τί μοί ποθʼ ἥκεις καινὸν ἀγγελῶν ἔπος;</del></l>
<l n="1076">τέθνηκεν ἢ ζῇ παῖς ἐμός; σήμαινέ μοι.</l>
</sp>

<sp><speaker>Ἄγγελος</speaker>
<l n="1077">ζῇ, μὴ τρέσῃς τόδʼ, ὥς <add>σʼ</add> ἀπαλλάξω φόβου.</l>
</sp>

<sp><speaker>Ἰοκάστη</speaker>
<l n="1078">τί δʼ; ἑπτάπυργοι πῶς ἔχουσι περιβολαί;</l>
</sp>

<sp><speaker>Ἄγγελος</speaker>
<l n="1079">ἑστᾶσʼ ἄθραυστοι, κοὐκ ἀνήρπασται πόλις.</l>
</sp>

<sp><speaker>Ἰοκάστη</speaker>
<l n="1080">ἦλθον δὲ πρὸς κίνδυνον Ἀργείου δορός;</l>
</sp>

<sp><speaker>Ἄγγελος</speaker>
<l n="1081">ἀκμήν γʼ ἐπʼ αὐτήν· ἀλλʼ ὁ Καδμείων Ἄρης</l>
<l n="1082">κρείσσων κατέστη τοῦ Μυκηναίου δορός.</l>
</sp>

<sp><speaker>Ἰοκάστη</speaker>
<l n="1083">ἓν εἰπὲ πρὸς θεῶν, εἴ τι Πολυνείκους πέρι</l>
<l n="1084">οἶσθʼ· ὡς μέλει μοι καὶ τόδʼ, εἰ λεύσσει φάος.</l>
</sp>

<sp><speaker>Ἄγγελος</speaker>
<l n="1085">ζῇ σοι ξυνωρὶς ἐς τόδʼ ἡμέρας τέκνων.</l>
</sp>

<sp><speaker>Ἰοκάστη</speaker>
<l n="1086">εὐδαιμονοίης. πῶς γὰρ Ἀργείων δόρυ</l>
<l n="1087">πυλῶν ἀπεστήσασθε πυργηρούμενοι;</l>
<l n="1088">λέξον, γέροντα τυφλὸν ὡς κατὰ στέγας</l>
<l n="1089">ἐλθοῦσα τέρψω, τῆσδε γῆς σεσῳσμένης.</l>
</sp>

<sp><speaker>Ἄγγελος</speaker>
<l n="1090">ἐπεὶ Κρέοντος παῖς ὁ γῆς ὑπερθανὼν</l>
<l n="1091">πύργων ἐπʼ ἄκρων στὰς μελάνδετον ξίφος</l>
<l n="1092">λαιμῶν διῆκε τῇδε γῇ σωτήριον,</l>
<l n="1093">λόχους ἔνειμεν ἑπτὰ καὶ λοχαγέτας</l>
<l n="1094">πύλας ἐφʼ ἑπτά, φύλακας Ἀργείου δορός,</l>
<l n="1095">σὸς παῖς, ἐφέδρους <add>δʼ</add> ἱππότας μὲν ἱππόταις</l>
<l n="1096">ἔταξʼ, ὁπλίτας δʼ ἀσπιδηφόροις ἔπι,</l>
<l n="1097">ὡς τῷ νοσοῦντι τειχέων εἴη δορὸς</l>
<l n="1098">ἀλκὴ διʼ ὀλίγου. περγάμων δʼ ἀπʼ ὀρθίων</l>
<l n="1099">λεύκασπιν εἰσορῶμεν Ἀργείων στρατὸν</l>
<l n="1100">Τευμησὸν ἐκλιπόντα, καὶ τάφρου πέλας</l>
<l n="1101">δρόμῳ ξυνῆψαν ἄστυ Καδμείας χθονός.</l>
<l n="1102">παιὰν δὲ καὶ σάλπιγγες ἐκελάδουν ὁμοῦ</l>
<l n="1103">ἐκεῖθεν ἔκ τε τειχέων ἡμῶν πάρα.</l>

<milestone resp="perseus" unit="card" n="1104"/>

<l rend="indent" n="1104">καὶ πρῶτα μὲν προσῆγε Νηίταις πύλαις</l>
<l n="1105">λόχον πυκναῖσιν ἀσπίσιν πεφρικότα</l>
<l n="1106">ὁ τῆς κυναγοῦ Παρθενοπαῖος ἔκγονος,</l>
<l n="1107">ἐπίσημʼ ἔχων οἰκεῖον ἐν μέσῳ σάκει,</l>
<l n="1108">ἑκηβόλοις τόξοισιν Ἀταλάντην κάπρον</l>
<l n="1109">χειρουμένην Αἰτωλόν. ἐς δὲ Προιτίδας</l>
<l n="1110">πύλας ἐχώρει σφάγιʼ ἔχων ἐφʼ ἅρματι</l>
<l n="1111">ὁ μάντις Ἀμφιάραος, οὐ σημεῖʼ ἔχων</l>
<l n="1112">ὑβρισμένʼ, ἀλλὰ σωφρόνως ἄσημʼ ὅπλα.</l>
<l rend="indent" n="1113">Ὠγύγια δʼ ἐς πυλώμαθʼ Ἱππομέδων ἄναξ</l>
<l n="1114">ἔστειχʼ ἔχων σημεῖον ἐν μέσῳ σάκει</l>
<l n="1115">στικτοῖς Πανόπτην ὄμμασιν δεδορκότα,</l>
<l n="1116">τὰ μὲν σὺν ἄστρων ἐπιτολαῖσιν ὄμματα</l>
<l n="1117">βλέποντα, τὰ δὲ κρύπτοντα δυνόντων μέτα,</l>
<l n="1118">ὡς ὕστερον θανόντος εἰσορᾶν παρῆν.</l>
<l rend="indent" n="1119">Ὁμολωίσιν δὲ τάξιν εἶχε πρὸς πύλαις</l>
<l n="1120">Τυδεύς, λέοντος δέρος ἔχων ἐπʼ ἀσπίδι</l>
<l n="1121">χαίτῃ πεφρικός· δεξιᾷ δὲ λαμπάδα</l>
<l n="1122">Τιτὰν Προμηθεὺς ἔφερεν ὡς πρήσων πόλιν.</l>
<l rend="indent" n="1123">ὁ σὸς δὲ Κρηναίαισι Πολυνείκης πύλαις</l>
<l n="1124">Ἄρη προσῆγε· Ποτνιάδες δʼ ἐπʼ ἀσπίδι</l>
<l n="1125">ἐπίσημα πῶλοι δρομάδες ἐσκίρτων φόβῳ,</l>
<l n="1126">εὖ πως στρόφιγξιν ἔνδοθεν κυκλούμεναι</l>
<l n="1127">πόρπαχʼ ὑπʼ αὐτόν, ὥστε μαίνεσθαι δοκεῖν.</l>
<l rend="indent" n="1128">ὁ δʼ οὐκ ἔλασσον Ἄρεος ἐς μάχην φρονῶν</l>
<l n="1129">Καπανεὺς προσῆγε λόχον ἐπʼ Ἠλέκτραις πύλαις·</l>
<l n="1130">σιδηρονώτοις δʼ ἀσπίδος τύποις ἐπῆν</l>
<l n="1131">γίγας ἐπʼ ὤμοις γηγενὴς ὅλην πόλιν</l>
<l n="1132">φέρων μοχλοῖσιν ἐξανασπάσας βάθρων,</l>
<l n="1133">ὑπόνοιαν ἡμῖν οἷα πείσεται πόλις.</l>
<l rend="indent" n="1134">ταῖς δʼ ἑβδόμαις Ἄδραστος ἐν πύλαισιν ἦν,</l>
<l n="1135">ἑκατὸν ἐχίδναις ἀσπίδʼ ἐκπληρῶν γραφῇ,</l>
<l n="1136"><del>ὕδρας ἔχων λαιοῖσιν ἐν βραχίοσιν</del></l>
<l n="1137">Ἀργεῖον αὔχημʼ· ἐκ δὲ τειχέων μέσων</l>
<l n="1138">δράκοντες ἔφερον τέκνα Καδμείων γνάθοις.</l>
<l n="1139">παρῆν δʼ ἑκάστου τῶνδέ μοι θεάματα</l>
<l n="1140">ξύνθημα παρφέροντι ποιμέσιν λόχων.</l>
<l rend="indent" n="1141">καὶ πρῶτα μὲν τόξοισι καὶ μεσαγκύλοις</l>
<l n="1142">ἐμαρνάμεσθα σφενδόναις θʼ ἑκηβόλοις</l>
<l n="1143">πετρῶν τʼ ἀραγμοῖς· ὡς δʼ ἐνικῶμεν μάχῃ,</l>
<l n="1144">ἔκλαγξε Τυδεὺς καὶ σὸς ἐξαίφνης γόνος·</l>
<l n="1145">ὦ τέκνα Δαναῶν, πρὶν κατεξάνθαι βολαῖς,</l>
<l n="1146">τί μέλλετʼ ἄρδην πάντες ἐμπίπτειν πύλαις,</l>
<l n="1147">γυμνῆτες ἱππῆς ἁρμάτων τʼ ἐπιστάται;</l>
<l n="1148">ἠχῆς δʼ ὅπως ἤκουσαν, οὔτις ἀργὸς ἦν·</l>
<l n="1149">πολλοὶ δʼ ἔπιπτον κρᾶτας αἱματούμενοι,</l>
<l n="1150">ἡμῶν τʼ ἐς οὖδας εἶδες ἂν πρὸ τειχέων</l>
<l n="1151">πυκνοὺς κυβιστητῆρας ἐκπεπνευκότας·</l>
<l n="1152">ξηρὰν δʼ ἔδευον γαῖαν αἵματος ῥοαῖς.</l>
<milestone resp="perseus" unit="card" n="1153"/>
<l rend="indent" n="1153">ὁ δʼ Ἀρκάς, οὐκ Ἀργεῖος, Ἀταλάντης γόνος</l>
<l n="1154">τυφὼς πύλαισιν ὥς τις ἐμπεσὼν βοᾷ</l>
<l n="1155">πῦρ καὶ δικέλλας, ὡς κατασκάψων πόλιν·</l>
<l n="1156">ἀλλʼ ἔσχε μαργῶντʼ αὐτὸν ἐναλίου θεοῦ</l>
<l n="1157">Περικλύμενος παῖς λᾶαν ἐμβαλὼν κάρᾳ</l>
<l n="1158">ἁμαξοπληθῆ, γεῖσʼ ἐπάλξεων ἄπο·</l>
<l n="1159">ξανθὸν δὲ κρᾶτα διεπάλυνε καὶ ῥαφὰς</l>
<l n="1160">ἔρρηξεν ὀστέων, ἄρτι δʼ οἰνωπὸν γένυν</l>
<l n="1161">καθῃμάτωσεν· οὐδʼ ἀποίσεται βίον</l>
<l n="1162">τῇ καλλιτόξῳ μητρὶ Μαινάλου κόρῃ.</l>
<l rend="indent" n="1163">ἐπεὶ δὲ τάσδʼ ἐσεῖδεν εὐτυχεῖς πύλας,</l>
<l n="1164">ἄλλας ἐπῄει παῖς σός, εἱπόμην δʼ ἐγώ.</l>
<l n="1165">ὁρῶ δὲ Τυδέα καὶ παρασπιστὰς πυκνοὺς</l>
<l n="1166">Αἰτωλίσιν λόγχαισιν εἰς ἄκρον στόμα</l>
<l n="1167">πύργων ἀκοντίζοντας, ὥστʼ ἐπάλξεων</l>
<l n="1168">λιπεῖν ἐρίπνας φυγάδας· ἀλλά νιν πάλιν</l>
<l n="1169">κυναγὸς ὡσεὶ παῖς σὸς ἐξαθροίζεται,</l>
<l n="1170">πύργοις δʼ ἐπέστησʼ αὖθις. ἐς δʼ ἄλλας πύλας</l>
<l n="1171">ἠπειγόμεσθα, τοῦτο παύσαντες νοσοῦν.</l>
<l n="1172">Καπανεὺς δὲ πῶς εἴποιμʼ ἂν ὡς ἐμαίνετο;</l>
<l n="1173">μακραύχενος γὰρ κλίμακος προσαμβάσεις</l>
<l n="1174">ἔχων ἐχώρει, καὶ τοσόνδʼ ἐκόμπασε,</l>
<l n="1175">μηδʼ ἂν τὸ σεμνὸν πῦρ νιν εἰργαθεῖν Διὸς</l>
<l n="1176">τὸ μὴ οὐ κατʼ ἄκρων περγάμων ἑλεῖν πόλιν.</l>
<l n="1177">καὶ ταῦθʼ ἅμʼ ἠγόρευε καὶ πετρούμενος</l>
<l n="1178">ἀνεῖρφʼ ὑπʼ αὐτὴν ἀσπίδʼ εἱλίξας δέμας,</l>
<l n="1179">κλίμακος ἀμείβων ξέστʼ ἐνηλάτων βάθρα.</l>
<l n="1180">ἤδη δʼ ὑπερβαίνοντα γεῖσα τειχέων</l>
<l n="1181">βάλλει κεραυνῷ Ζεύς νιν· ἐκτύπησε δὲ</l>
<l n="1182">χθών, ὥστε δεῖσαι πάντας· ἐκ δὲ κλιμάκων</l>
<l n="1183"><del>ἐσφενδονᾶτο χωρὶς ἀλλήλων μέλη,</del></l>
<l n="1184"><del rend="merge">κόμαι μὲν εἰς Ὄλυμπον, αἷμα δʼ ἐς χθόνα,</del></l>
<l n="1185"><del rend="merge">χεῖρες δὲ καὶ κῶλʼ ὡς κύκλωμʼ Ἰξίονος</del></l>
<l n="1186">εἱλίσσετʼ· ἐς γῆν δʼ ἔμπυρος πίπτει νεκρός.</l>
<l rend="indent" n="1187">ὡς δʼ εἶδʼ Ἄδραστος Ζῆνα πολέμιον στρατῷ,</l>
<l n="1188">ἔξω τάφρου καθῖσεν Ἀργείων στρατόν.</l>
<l n="1189">οἱ δʼ αὖ παρʼ ἡμῶν δεξιὸν Διὸς τέρας</l>
<l n="1190">ἰδόντες ἐξήλαυνον ἁρμάτων ὄχους</l>
<l n="1191">ἱππῆς ὁπλῖται, κἀς μέσʼ Ἀργείων ὅπλα</l>
<l n="1192">συνῆψαν ἔγχη· πάντα δʼ ἦν ὁμοῦ κακά·</l>
<l n="1193">ἔθνῃσκον ἐξέπιπτον ἀντύγων ἄπο,</l>
<l n="1194">τροχοί τʼ ἐπήδων ἄξονές τʼ ἐπʼ ἄξοσι,</l>
<l n="1195">νεκροὶ δὲ νεκροῖς ἐξεσωρεύονθʼ ὁμοῦ.</l>
<l rend="indent" n="1196">πύργων μὲν οὖν γῆς ἔσχομεν κατασκαφὰς</l>
<l n="1197">ἐς τὴν παροῦσαν ἡμέραν· εἰ δʼ εὐτυχὴς</l>
<l n="1198">ἔσται τὸ λοιπὸν ἥδε γῆ, θεοῖς μέλει·</l>
<l n="1199">καὶ νῦν γὰρ αὐτὴν δαιμόνων ἔσῳσέ τις.</l>
</sp>

<sp><speaker>Χορός</speaker>
<l n="1200">καλὸν τὸ νικᾶν· εἰ δʼ ἀμείνονʼ οἱ θεοὶ</l>
<l n="1201">γνώμην ἔχουσιν — εὐτυχὴς εἴην ἐγώ.</l>
</sp>

<milestone resp="perseus" unit="card" n="1202"/>

<sp><speaker>Ἰοκάστη</speaker>
<l n="1202">καλῶς τὰ τῶν θεῶν καὶ τὰ τῆς τύχης ἔχει·</l>
<l n="1203">παῖδές τε γάρ μοι ζῶσι κἀκπέφευγε γῆ.</l>
<l n="1204">Κρέων δʼ ἔοικε τῶν ἐμῶν νυμφευμάτων</l>
<l n="1205">τῶν τʼ Οἰδίπου δύστηνος ἀπολαῦσαι κακῶν,</l>
<l n="1206">παιδὸς στερηθείς, τῇ πόλει μὲν εὐτυχῶς,</l>
<l n="1207">ἰδίᾳ δὲ λυπρῶς. ἀλλʼ ἄνελθέ μοι πάλιν,</l>
<l n="1208">τί τἀπὶ τούτοις παῖδʼ ἐμὼ δρασείετον.</l>
</sp>

<sp><speaker>Ἄγγελος</speaker>
<l n="1209">ἔα τὰ λοιπά· δεῦρʼ ἀεὶ γὰρ εὐτυχεῖς.</l>
</sp>

<sp><speaker>Ἰοκάστη</speaker>
<l n="1210">τοῦτʼ εἰς ὕποπτον εἶπας· οὐκ ἐατέον.</l>
</sp>

<sp><speaker>Ἄγγελος</speaker>
<l n="1211">μεῖζον τί χρῄζεις παῖδας ἢ σεσῳσμένους;</l>
</sp>

<sp><speaker>Ἰοκάστη</speaker>
<l n="1212">καὶ τἀπίλοιπά γʼ εἰ καλῶς πράσσω κλύειν.</l>
</sp>

<sp><speaker>Ἄγγελος</speaker>
<l n="1213">μέθες μʼ· ἔρημος παῖς ὑπασπιστοῦ σέθεν.</l>
</sp>

<sp><speaker>Ἰοκάστη</speaker>
<l n="1214">κακόν τι κεύθεις καὶ στέγεις ὑπὸ σκότῳ.</l>
</sp>

<sp><speaker>Ἄγγελος</speaker>
<l n="1215">κοὐκ ἄν γε λέξαιμʼ ἐπʼ ἀγαθοῖσι σοῖς κακά.</l>
</sp>

<sp><speaker>Ἰοκάστη</speaker>
<l n="1216">ἢν μή γε φεύγων ἐκφύγῃς πρὸς αἰθέρα.</l>
</sp>

<sp><speaker>Ἄγγελος</speaker>
<l n="1217">αἰαῖ· τί μʼ οὐκ εἴασας ἐξ εὐαγγέλου</l>
<l n="1218">φήμης ἀπελθεῖν, ἀλλὰ μηνῦσαι κακά;</l>
<l rend="indent" n="1219">τὼ παῖδε τὼ σὼ μέλλετον, τολμήματα</l>
<l n="1220">αἴσχιστα, χωρὶς μονομαχεῖν παντὸς στρατοῦ,</l>
<l n="1221">λέξαντες Ἀργείοισι Καδμείοισί τε</l>
<l n="1222">ἐς κοινὸν οἷον μήποτʼ ὤφελον λόγον.</l>
<l rend="indent" n="1223">Ἐτεοκλέης δʼ ὑπῆρξʼ ἀπʼ ὀρθίου σταθεὶς</l>
<l n="1224">πύργου, κελεύσας σῖγα κηρῦξαι στρατῷ·</l>
<l n="1225"><del>ἔλεξε δʼ· ὦ γῆς Ἑλλάδος στρατηλάται</del></l>
<l n="1226">Δαναῶν ἀριστῆς, οἵπερ ἤλθετʼ ἐνθάδε,</l>
<l n="1227">Κάδμου τε λαός, μήτε Πολυνείκους χάριν</l>
<l n="1228">ψυχὰς ἀπεμπολᾶτε μήθʼ ἡμῶν ὕπερ.</l>
<l n="1229">ἐγὼ γὰρ αὐτὸς τόνδε κίνδυνον μεθεὶς</l>
<l n="1230">μόνος συνάψω συγγόνῳ τὠμῷ μάχην·</l>
<l n="1231">κἂν μὲν κτάνω τόνδʼ, οἶκον οἰκήσω μόνος,</l>
<l n="1232">ἡσσώμενος δὲ τῷδε παραδώσω μόνῳ·</l>
<l n="1233">ὑμεῖς δʼ ἀγῶνʼ ἀφέντες, Ἀργεῖοι, χθόνα</l>
<l n="1234">νίσεσθε, βίοτον μὴ λιπόντες ἐνθάδε,</l>
<l n="1235">Σπαρτῶν τε λαὸς ἅλις ὅσος κεῖται νεκρός.</l>
<l rend="indent" n="1236">τοσαῦτʼ ἔλεξε· σὸς δὲ Πολυνείκης γόνος</l>
<l n="1237">ἐκ τάξεων ὤρουσε κἀπῄνει λόγους.</l>
<l n="1238">πάντες δʼ ἐπερρόθησαν Ἀργεῖοι τάδε</l>
<l n="1239">Κάδμου τε λαὸς ὡς δίκαιʼ ἡγούμενοι.</l>
<l n="1240">ἐπὶ τοῖσδε δʼ ἐσπείσαντο, κἀν μεταιχμίοις</l>
<l n="1241">ὅρκους συνῆψαν ἐμμενεῖν στρατηλάται.</l>
<milestone resp="perseus" unit="card" n="1242"/>
<l rend="indent" n="1242">ἤδη δʼ ἔκρυπτον σῶμα παγχάλκοις ὅπλοις</l>
<l n="1243">δισσοὶ γέροντος Οἰδίπου νεανίαι·</l>
<l n="1244">φίλοι δʼ ἐκόσμουν, τῆσδε μὲν πρόμον χθονὸς</l>
<l n="1245">Σπαρτῶν ἀριστῆς, τὸν δὲ Δαναϊδῶν ἄκροι.</l>
<l n="1246">ἔσταν δὲ λαμπρὼ χρῶμά τʼ οὐκ ἠλλαξάτην</l>
<l n="1247">μαργῶντʼ ἐπʼ ἀλλήλοισιν ἱέναι δόρυ.</l>
<l n="1248">παρεξιόντες δʼ ἄλλος ἄλλοθεν φίλων</l>
<l n="1249">λόγοις ἐθάρσυνόν τε κἀξηύδων τάδε·</l>
<l n="1250">Πολύνεικες, ἐν σοὶ Ζηνὸς ὀρθῶσαι βρέτας</l>
<l n="1251">τρόπαιον Ἄργει τʼ εὐκλεᾶ δοῦναι λόγον·</l>
<l n="1252">Ἐτεοκλέα δʼ αὖ· νῦν πόλεως ὑπερμαχεῖς,</l>
<l n="1253">νῦν καλλίνικος γενόμενος σκήπτρων κρατεῖς.</l>
<l rend="indent" n="1254">τάδʼ ἠγόρευον παρακαλοῦντες ἐς μάχην.</l>
<l n="1255">μάντεις δὲ μῆλʼ ἔσφαζον, ἐμπύρους τʼ ἀκμὰς</l>
<l n="1256">ῥήξεις τʼ ἐνώμων ὑγρότητʼ ἐναντίαν</l>
<l n="1257">ἄκραν τε λαμπάδʼ, ἣ δυοῖν ὅρους ἔχει,</l>
<l n="1258">νίκης τε σῆμα καὶ τὸ τῶν ἡσσωμένων.</l>
<l rend="indent" n="1259">ἀλλʼ, εἴ τινʼ ἀλκὴν ἢ σοφοὺς ἔχεις λόγους</l>
<l n="1260">ἢ φίλτρʼ ἐπῳδῶν, στεῖχʼ, ἐρήτυσον τέκνα</l>
<l n="1261">δεινῆς ἁμίλλης· ὡς ὁ κίνδυνος μέγας·</l>
<l n="1262">κἄπαθλα δεινὰ δάκρυά σοι γενήσεται</l>
<l n="1263">δισσοῖν στερείσῃ τῇδʼ ἐν ἡμέρᾳ τέκνοιν.</l>
</sp>

<sp><speaker>Ἰοκάστη</speaker>
<l n="1264">ὦ τέκνον ἔξελθʼ Ἀντιγόνη δόμων πάρος·</l>
<l n="1265">οὐκ ἐν χορείαις οὐδὲ παρθενεύμασι</l>
<l n="1266">νῦν σοι προχωρεῖ δαιμόνων κατάστασις,</l>
<l n="1267">ἀλλʼ ἄνδρʼ ἀρίστω καὶ κασιγνήτω σέθεν</l>
<l n="1268">ἐς θάνατον ἐκνεύοντε κωλῦσαί σε δεῖ</l>
<l n="1269">ξὺν μητρὶ τῇ σῇ μὴ πρὸς ἀλλήλοιν θανεῖν.</l>
</sp>

<sp><speaker>Ἀντιγόνη</speaker>
<l n="1270">τίνʼ, ὦ τεκοῦσα μῆτερ, ἔκπληξιν νέαν</l>
<l n="1271">φίλοις ἀυτεῖς τῶνδε δωμάτων πάρος;</l>
</sp>

<sp><speaker>Ἰοκάστη</speaker>
<l n="1272">ὦ θύγατερ, ἔρρει σῶν κασιγνήτων βίος.</l>
</sp>

<sp><speaker>Ἀντιγόνη</speaker>
<l n="1273" part="I">πῶς εἶπας;</l>
</sp>

<sp><speaker>Ἰοκάστη</speaker>
<l n="1273b" part="F">αἰχμὴν ἐς μίαν καθέστατον.</l>
</sp>

<sp><speaker>Ἀντιγόνη</speaker>
<l n="1274" part="I">οἲ ʼγώ, τί λέξεις, μῆτερ;</l>
</sp>

<sp><speaker>Ἰοκάστη</speaker>
<l n="1274b" part="F">οὐ φίλʼ, ἀλλʼ ἕπου.</l>
</sp>

<sp><speaker>Ἀντιγόνη</speaker>
<l n="1275" part="I">ποῖ, παρθενῶνας ἐκλιποῦσʼ;</l>
</sp>

<sp><speaker>Ἰοκάστη</speaker>
<l n="1275b" part="F">ἀνὰ στρατόν.</l>
</sp>

<sp><speaker>Ἀντιγόνη</speaker>
<l n="1276" part="I">αἰδούμεθʼ ὄχλον.</l>
</sp>

<sp><speaker>Ἰοκάστη</speaker>
<l n="1276b" part="F">οὐκ ἐν αἰσχύνῃ τὰ σά.</l>
</sp>

<sp><speaker>Ἀντιγόνη</speaker>
<l n="1277" part="I">δράσω δὲ δὴ τί;</l>
</sp>

<sp><speaker>Ἰοκάστη</speaker>
<l n="1277b" part="F">συγγόνων λύσεις ἔριν.</l>
</sp>

<sp><speaker>Ἀντιγόνη</speaker>
<l n="1278" part="I">τί δρῶσα, μῆτερ;</l>
</sp>

<sp><speaker>Ἰοκάστη</speaker>
<l n="1278b" part="F">προσπίτνουσʼ ἐμοῦ μέτα.</l>
</sp>

<sp><speaker>Ἀντιγόνη</speaker>
<l n="1279">ἡγοῦ σὺ πρὸς μεταίχμιʼ· οὐ μελλητέον.</l>
</sp>

<sp><speaker>Ἰοκάστη</speaker>
<l n="1280">ἔπειγʼ ἔπειγε, θύγατερ· ὡς, ἢν μὲν φθάσω</l>
<l n="1281">παῖδας πρὸ λόγχης, οὑμὸς ἐν φάει βίος·</l>
<l n="1283">θανοῦσι δʼ αὐτοῖς συνθανοῦσα κείσομαι.</l>
</sp>
</div>
                
<milestone resp="perseus" unit="card" n="1284"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="1284">αἰαῖ αἰαῖ, τρομερὰν φρίκᾳ</l>
<l n="1285">τρομερὰν φρένʼ ἔχω· διὰ σάρκα δʼ ἐμὰν</l>
<l n="1286">ἔλεος ἔλεος ἔμολε μα-</l>
<l n="1287">τέρος δειλαίας.</l>
<l n="1288">δίδυμα τέκεα πότερος ἄρα</l>
<l n="1289">πότερον αἱμάξει — </l>
<l n="1290">ἰώ μοι πόνων, ἰὼ Ζεῦ, ἰὼ γᾶ — </l>
<l n="1291">ὁμογενῆ δέραν, ὁμογενῆ ψυχὰν</l>
<l n="1292">διʼ ἀσπίδων, διʼ αἱμάτων;</l>
<l n="1294">τάλαινʼ ἐγὼ τάλαινα, πό-</l>
<l n="1295">τερον ἄρα νέκυν ὀλόμενον ἰαχήσω;</l>
</sp>
</div>

<milestone resp="perseus" unit="card" n="1296"/>

<div type="textpart" subtype="antistrophe" n="1">
<sp><speaker>Χορός</speaker>
<l n="1296">φεῦ δᾶ φεῦ δᾶ, δίδυμοι θῆρες,</l>
<l n="1297">φόνιαι ψυχαὶ δορὶ παλλόμεναι</l>
<l n="1298">πέσεα πέσεα δάιʼ αὐ-</l>
<l n="1299">τίχʼ αἱμάξετον.</l>
<l n="1300">τάλανες, ὅ τι ποτὲ μονομάχον</l>
<l n="1301">ἐπὶ φρένʼ ἠλθέτην,</l>
<l n="1302">βοᾷ βαρβάρῳ στενακτὰν ἰαχὰν</l>
<l n="1303">μελομέναν νεκροῖς δάκρυσι θρηνήσω.</l>
<l n="1304">σχεδὸν τύχα πέλας φόνου·</l>
<l n="1305">κρινεῖ φάος τὸ μέλλον. ἄ-</l>
<l n="1306">ποτμος ἄποτμος ὁ φόνος ἕνεκʼ Ἐρινύων.</l>
</sp>
</div>
</div>

<milestone resp="perseus" unit="card" n="1307"/>

<div type="textpart" subtype="episode">
    <!-- Trochaic tetrameters, hardly worth marking -->
<sp><speaker>Χορός</speaker>
<l n="1307">ἀλλὰ γὰρ Κρέοντα λεύσσω τόνδε δεῦρο συννεφῆ</l>
<l n="1308">πρὸς δόμους στείχοντα, παύσω τοὺς παρεστῶτας γόους.</l>
</sp>

<milestone resp="perseus" unit="card" n="1310"/>

<sp><speaker>Κρέων</speaker>
<l n="1310">οἴμοι, τί δράσω; πότερʼ ἐμαυτὸν ἢ πόλιν</l>
<l n="1311">στένω δακρύσας, ἣν πέριξ ἔχει νέφος</l>
<l n="1312">
<del>τοιοῦτον ὥστε διʼ Ἀχέροντος ἱέναι;</del>
</l>
<l n="1313">ἐμός τε γὰρ παῖς γῆς ὄλωλʼ ὑπερθανών,</l>
<l n="1314">τοὔνομα λαβὼν γενναῖον, ἀνιαρὸν δʼ ἐμοί·</l>
<l n="1315">ὃν ἄρτι κρημνῶν ἐκ δρακοντείων ἑλὼν</l>
<l n="1316">αὐτοσφαγῆ δύστηνος ἐκόμισʼ ἐν χεροῖν,</l>
<l n="1317">βοᾷ δὲ δῶμα πᾶν· ἐγὼ δʼ ἥκω μέτα</l>
<l n="1318">γέρων ἀδελφὴν γραῖαν Ἰοκάστην, ὅπως</l>
<l n="1319">λούσῃ προθῆταί τʼ οὐκέτʼ ὄντα παῖδʼ ἐμόν.</l>
<l n="1320">τοῖς γὰρ θανοῦσι χρὴ τὸν οὐ τεθνηκότα</l>
<l n="1321">τιμὰς διδόντα χθόνιον εὐσεβεῖν θεόν.</l>
</sp>

<sp><speaker>Χορός</speaker>
<l n="1322">βέβηκʼ ἀδελφὴ σή, Κρέων, ἔξω δόμων</l>
<l n="1323">κόρη τε μητρὸς Ἀντιγόνη κοινῷ ποδί.</l>
</sp>

<sp><speaker>Κρέων</speaker>
<l n="1324">ποῖ; κἀπὶ ποίαν συμφοράν; σήμαινέ μοι.</l>
</sp>

<sp><speaker>Χορός</speaker>
<l n="1325">ἤκουσε τέκνα μονομάχῳ μέλλειν δορὶ</l>
<l n="1326">ἐς ἀσπίδʼ ἥξειν βασιλικῶν δόμων ὕπερ.</l>
</sp>

<sp><speaker>Κρέων</speaker>
<l n="1327">πῶς φῄς; νέκυν τοι παιδὸς ἀγαπάζων ἐμοῦ</l>
<l n="1328">οὐκ ἐς τόδʼ ἦλθον ὥστε καὶ τάδʼ εἰδέναι.</l>
</sp>

<sp><speaker>Χορός</speaker>
<l n="1329">ἀλλʼ οἴχεται μὲν σὴ κασιγνήτη πάλαι·</l>
<l n="1330">δοκῶ δʼ ἀγῶνα τὸν περὶ ψυχῆς, Κρέον,</l>
<l n="1331">ἤδη πεπρᾶχθαι παισὶ τοῖσιν Οἰδίπου.</l>
</sp>

<sp><speaker>Κρέων</speaker>
<l n="1332">οἴμοι, τὸ μὲν σημεῖον εἰσορῶ τόδε,</l>
<l n="1333">σκυθρωπὸν ὄμμα καὶ πρόσωπον ἀγγέλου</l>
<l n="1334">στείχοντος, ὃς πᾶν ἀγγελεῖ τὸ δρώμενον.</l>
</sp>

<milestone resp="perseus" unit="card" n="1335"/>

<div type="textpart" subtype="trochees">
<sp><speaker>Ἄγγελος</speaker>
<l n="1335">ὦ τάλας ἐγώ, τίνʼ εἴπω μῦθον ἢ τίνας γόους;</l>
</sp>

<sp><speaker>Κρέων</speaker>
<l n="1336">οἰχόμεσθʼ· οὐκ εὐπροσώποις φροιμίοις ἄρχῃ λόγου.</l>
</sp>

<sp><speaker>Ἄγγελος</speaker>
<l n="1337">ὦ τάλας, δισσῶς ἀυτῶ· μεγάλα γὰρ φέρω κακά.</l>
</sp>

<sp><speaker>Κρέων</speaker>
<l n="1338">πρὸς πεπραγμένοισιν ἄλλοις πήμασιν. λέγεις δὲ τί;</l>
</sp>

<sp><speaker>Ἄγγελος</speaker>
<l n="1339">οὐκέτʼ εἰσὶ σῆς ἀδελφῆς παῖδες ἐν φάει, Κρέον.</l>
</sp>

<milestone resp="perseus" unit="card" n="1340"/>

<sp><speaker>Κρέων</speaker>
<l n="1340">αἰαῖ·</l>
<!-- two dochmiacs, marked lyric -->
<l n="1341">μεγάλα μοι θροεῖς πάθεα καὶ πόλει.</l>
<l n="1342">ὦ δώματʼ εἰσηκούσατʼ Οἰδίπου τάδε</l>
<l n="1343">παίδων ὁμοίαις συμφοραῖς ὀλωλότων;</l>
</sp>

<sp><speaker>Χορός</speaker>
<l n="1344">ὥστʼ ἂν δακρῦσαί γʼ, εἰ φρονοῦντʼ ἐτύγχανεν.</l>
</sp>

<sp><speaker>Κρέων</speaker>
<!-- dochmiacs -->
<l n="1345">οἴμοι ξυμφορᾶς βαρυποτμωτάτας,</l>
<l n="1346"><del>οἴμοι κακῶν δύστηνος· ὦ τάλας ἐγώ.</del></l>
</sp>

<sp><speaker>Ἄγγελος</speaker>
<l n="1347">εἰ καὶ τὰ πρὸς τούτοισί γʼ εἰδείης κακά.</l>
</sp>

<sp><speaker>Κρέων</speaker>
<l n="1348">καὶ πῶς γένοιτʼ ἂν τῶνδε δυσποτμώτερα;</l>
</sp>

<sp><speaker>Ἄγγελος</speaker>
<l n="1349">τέθνηκʼ ἀδελφὴ σὴ δυοῖν παίδοιν μέτα.</l>
</sp>

</div>
<div type="textpart" subtype="lyric">
<sp><speaker>Χορός</speaker>
<l n="1350">ἀνάγετʼ ἀνάγετε κωκυ-</l>
<l n="1351">τόν, ἐπὶ κάρα τε λευκοπήχεις κτύπους χεροῖν.</l>
</sp>

<sp><speaker>Κρέων</speaker>
<l n="1352">ὦ τλῆμον, οἷον τέρμονʼ, Ἰοκάστη, βίου</l>
<l n="1353">γάμων τε τῶν σῶν Σφιγγὸς αἰνιγμοὺς ἔτλης.</l>
<l n="1354">πῶς καὶ πέπρακται διπτύχων παίδων φόνος</l>
<l n="1355">ἀρᾶς τʼ ἀγώνισμʼ Οἰδίπου; σήμαινέ μοι.</l>
</sp>

<sp><speaker>Ἄγγελος</speaker>
<l n="1356">τὰ μὲν πρὸ πύργων εὐτυχήματα χθονὸς</l>
<l n="1357">οἶσθʼ· οὐ μακρὰν γὰρ τειχέων περιπτυχαί.</l>
<l n="1358"><del>ὥστʼ οὐχ ἅπαντά σʼ εἰδέναι τὰ δρώμενα.</del></l>
<l rend="indent" n="1359">ἐπεὶ δὲ χαλκέοις σῶμʼ ἐκοσμήσανθʼ ὅπλοις</l>
<l n="1360">οἱ τοῦ γέροντος Οἰδίπου νεανίαι,</l>
<l n="1361">ἔστησαν ἐλθόντʼ ἐς μέσον μεταίχμιον</l>
<l n="1362"><del>δισσὼ στρατηγὼ καὶ διπλὼ στρατηλάτα</del></l>
<l n="1363">ὡς εἰς ἀγῶνα μονομάχου τʼ ἀλκὴν δορός.</l>
<l n="1364">βλέψας δʼ ἐπʼ Ἄργος ἧκε Πολυνείκης ἀράς·</l>
<l n="1365">ὦ πότνιʼ Ἥρα — σὸς γάρ εἰμʼ, ἐπεὶ γάμοις</l>
<l n="1366">ἔζευξʼ Ἀδράστου παῖδα καὶ ναίω χθόνα — </l>
<l n="1367">δός μοι κτανεῖν ἀδελφόν, ἀντήρη δʼ ἐμὴν</l>
<l n="1368">καθαιματῶσαι δεξιὰν νικηφόρον· — </l>
<l n="1369"><del>αἴσχιστον αἰτῶν στέφανον, ὁμογενῆ κτανεῖν.</del></l>
<l n="1370"><del rend="merge">πολλοῖς δʼ ἐπῄει δάκρυα τῆς τύχης ὅση,</del></l>
<l n="1371"><del rend="merge">κἄβλεψαν ἀλλήλοισι διαδόντες κόρας.</del></l>
<l rend="indent" n="1372">Ἐτεοκλέης δὲ Παλλάδος χρυσάσπιδος</l>
<l n="1373">βλέψας πρὸς οἶκον ηὔξατʼ· ὦ Διὸς κόρη,</l>
<l n="1374">δὸς ἔγχος ἡμῖν καλλίνικον ἐκ χερὸς</l>
<l n="1375">ἐς στέρνʼ ἀδελφοῦ τῆσδʼ ἀπʼ ὠλένης βαλεῖν</l>
<l n="1376">κτανεῖν θʼ ὃς ἦλθε πατρίδα πορθήσων ἐμήν.</l>
<l rend="indent" n="1377">ἐπεὶ δʼ ἀφείθη πυρσὸς ὣς Τυρσηνικῆς</l>
<l n="1378">σάλπιγγος ἠχὴ σῆμα φοινίου μάχης,</l>
<l n="1379">ᾖξαν δράμημα δεινὸν ἀλλήλοις ἔπι·</l>
<l n="1380">κάπροι δʼ ὅπως θήγοντες ἀγρίαν γένυν</l>
<l n="1381">ξυνῆψαν, ἀφρῷ διάβροχοι γενειάδας·</l>
<l n="1382">ᾖσσον δὲ λόγχαις· ἀλλʼ ὑφίζανον κύκλοις,</l>
<l n="1383">ὅπως σίδηρος ἐξολισθάνοι μάτην.</l>
<l n="1384">εἰ δʼ ὄμμʼ ὑπερσχὸν ἴτυος ἅτερος μάθοι,</l>
<l n="1385">λόγχην ἐνώμα, στόματι προφθῆναι θέλων.</l>
<l n="1386">ἀλλʼ εὖ προσῆγον ἀσπίδων κεγχρώμασιν</l>
<l n="1387">ὀφθαλμόν, ἀργὸν ὥστε γίγνεσθαι δόρυ.</l>
<l n="1388">πλείων δὲ τοῖς ὁρῶσιν ἐστάλασσʼ ἱδρὼς</l>
<l n="1389">ἢ τοῖσι δρῶσι, διὰ φίλων ὀρρωδίαν.</l>
<milestone resp="perseus" unit="card" n="1390"/>
<l rend="indent" n="1390">Ἐτεοκλέης δὲ ποδὶ μεταψαίρων πέτρον</l>
<l n="1391">ἴχνους ὑπόδρομον, κῶλον ἐκτὸς ἀσπίδος</l>
<l n="1392">τίθησι· Πολυνείκης δʼ ἀπήντησεν δορί,</l>
<l n="1393">πληγὴν σιδήρῳ παραδοθεῖσαν εἰσιδών,</l>
<l n="1394">κνήμην τε διεπέρασεν Ἀργεῖον δόρυ·</l>
<l n="1395">στρατὸς δʼ ἀνηλάλαξε Δαναϊδῶν ἅπας.</l>
<l n="1396">κἀν τῷδε μόχθῳ γυμνὸν ὦμον εἰσιδὼν</l>
<l n="1397">ὁ πρόσθε τρωθεὶς στέρνα Πολυνείκους βίᾳ</l>
<l n="1398">διῆκε λόγχην, κἀπέδωκεν ἡδονὰς</l>
<l n="1399">Κάδμου πολίταις, ἀπὸ δʼ ἔθραυσʼ ἄκρον δόρυ.</l>
<l n="1400">ἐς δʼ ἄπορον ἥκων δορὸς ἐπὶ σκέλος πάλιν</l>
<l n="1401">χωρεῖ, λαβὼν δʼ ἀφῆκε μάρμαρον πέτρον</l>
<l n="1402">μέσον δʼ ἄκοντʼ ἔθραυσεν· ἐξ ἴσου δʼ Ἄρης</l>
<l n="1403">ἦν, κάμακος ἀμφοῖν χεῖρʼ ἀπεστερημένοιν.</l>
<l rend="indent" n="1404">ἔνθεν δὲ κώπας ἁρπάσαντε φασγάνων</l>
<l n="1405">ἐς ταὐτὸν ἧκον, συμβαλόντε δʼ ἀσπίδας</l>
<l n="1406">πολὺν ταραγμὸν ἀμφιβάντʼ εἶχον μάχης.</l>
<l n="1407">καί πως νοήσας Ἐτεοκλῆς τὸ Θεσσαλὸν</l>
<l n="1408">ἐσήγαγεν σόφισμʼ ὁμιλίᾳ χθονός.</l>
<l n="1409">ἐξαλλαγεὶς γὰρ τοῦ παρεστῶτος πόνου,</l>
<l n="1410">λαιὸν μὲν ἐς τοὔπισθεν ἀμφέρει πόδα,</l>
<l n="1411">πρόσω τὰ κοῖλα γαστρὸς εὐλαβούμενος,</l>
<l n="1412">προβὰς δὲ κῶλον δεξιὸν διʼ ὀμφαλοῦ</l>
<l n="1413">καθῆκεν ἔγχος σφονδύλοις τʼ ἐνήρμοσεν.</l>
<l n="1414">ὁμοῦ δὲ κάμψας πλευρὰ καὶ νηδὺν τάλας</l>
<l n="1415">σὺν αἱματηραῖς σταγόσι Πολυνείκης πίτνει.</l>
<l n="1416">ὃ δʼ, ὡς κρατῶν δὴ καὶ νενικηκὼς μάχῃ,</l>
<l n="1417">ξίφος δικὼν ἐς γαῖαν ἐσκύλευέ νιν</l>
<l n="1418">τὸν νοῦν πρὸς αὑτὸν οὐκ ἔχων, ἐκεῖσε δέ.</l>
<l n="1419">ὃ καί νιν ἔσφηλʼ· ἔτι γὰρ ἐμπνέων βραχύ,</l>
<l n="1420">σῴζων σίδηρον ἐν λυγρῷ πεσήματι,</l>
<l n="1421">μόλις μέν, ἐξέτεινε δʼ εἰς ἧπαρ ξίφος.</l>
<l n="1422">Ἐτεοκλέους ὁ πρόσθε Πολυνείκης πεσών.</l>
<l rend="indent" n="1423">γαῖαν δʼ ὀδὰξ ἑλόντες ἀλλήλων πέλας</l>
<l n="1424">πίπτουσιν ἄμφω κοὐ διώρισαν κράτος.</l>
</sp>

<sp><speaker>Χορός</speaker>
<l n="1425">φεῦ φεῦ, κακῶν σῶν, Οἰδίπου, σʼ ὅσον στένω·</l>
<l n="1426">τὰς σὰς δʼ ἀρὰς ἔοικεν ἐκπλῆσαι θεός.</l>
</sp>


<milestone resp="perseus" unit="card" n="1427"/>

<sp><speaker>Ἄγγελος</speaker>
<l n="1427">ἄκουε δή νυν καὶ τὰ πρὸς τούτοις κακά.</l>
<l n="1428">ἐπεὶ τέκνω πεσόντʼ ἐλειπέτην βίον,</l>
<l n="1429">ἐν τῷδε μήτηρ ἡ τάλαινα προσπίτνει</l>
<l n="1430">σὺν παρθένῳ τε καὶ προθυμίᾳ ποδός.</l>
<l n="1431">τετρωμένους δʼ ἰδοῦσα καιρίους σφαγὰς</l>
<l n="1432">ᾤμωξεν· ὦ τέκνʼ, ὑστέρα βοηδρόμος</l>
<l n="1433">πάρειμι. προσπίτνουσα δʼ ἐν μέρει τέκνα</l>
<l n="1434">ἔκλαιʼ, ἐθρήνει, τὸν πολὺν μαστῶν πόνον</l>
<l n="1435">στένουσʼ, ἀδελφή θʼ ἡ παρασπίζουσʼ ὁμοῦ·</l>
<l n="1436">ὦ γηροβοσκὼ μητρός, ὦ γάμους ἐμοὺς</l>
<l n="1437">προδόντʼ ἀδελφὼ φιλτάτω. στέρνων δʼ ἄπο</l>
<l n="1438">φύσημʼ ἀνεὶς δύσθνητον Ἐτεοκλῆς ἄναξ</l>
<l n="1439">ἤκουσε μητρός, κἀπιθεὶς ὑγρὰν χέρα</l>
<l n="1440">φωνὴν μὲν οὐκ ἀφῆκεν, ὀμμάτων δʼ ἄπο</l>
<l n="1441">προσεῖπε δακρύοις, ὥστε σημῆναι φίλα.</l>
<l n="1442">ὃ δʼ ἦν ἔτʼ ἔμπνους, πρὸς κασιγνήτην δʼ ἰδὼν</l>
<l n="1443">γραῖάν τε μητέρʼ εἶπε Πολυνείκης τάδε·</l>
<l n="1444">Ἀπωλόμεσθα, μῆτερ· οἰκτίρω δὲ σὲ</l>
<l n="1445">καὶ τήνδʼ ἀδελφὴν καὶ κασίγνητον νεκρόν.</l>
<l n="1446">φίλος γὰρ ἐχθρὸς ἐγένετʼ, ἀλλʼ ὅμως φίλος.</l>
<l n="1447">θάψον δέ μʼ, ὦ τεκοῦσα, καὶ σύ, σύγγονε,</l>
<l n="1448">ἐν γῇ πατρῴᾳ, καὶ πόλιν θυμουμένην</l>
<l n="1449">παρηγορεῖτον, ὡς τοσόνδε γοῦν τύχω</l>
<l n="1450">χθονὸς πατρῴας, κεἰ δόμους ἀπώλεσα.</l>
<l n="1451">ξυνάρμοσον δὲ βλέφαρά μου τῇ σῇ χερί,</l>
<l n="1452">μῆτερ — τίθησι δʼ αὐτὸς ὀμμάτων ἔπι — </l>
<l n="1453">καὶ χαίρετʼ· ἤδη γάρ με περιβάλλει σκότος.</l>
<milestone resp="perseus" unit="card" n="1454"/>
<l rend="indent" n="1454">ἄμφω δʼ ἅμʼ ἐξέπνευσαν ἄθλιον βίον.</l>
<l n="1455">μήτηρ δʼ, ὅπως ἐσεῖδε τήνδε συμφοράν,</l>
<l n="1456">ὑπερπαθήσασʼ, ἥρπασʼ ἐκ νεκρῶν ξίφος</l>
<l n="1457">κἄπραξε δεινά· διὰ μέσου γὰρ αὐχένος</l>
<l n="1458">ὠθεῖ σίδηρον, ἐν δὲ τοῖσι φιλτάτοις</l>
<l n="1459">θανοῦσα κεῖται περιβαλοῦσʼ ἀμφοῖν χέρας.</l>
<l rend="indent" n="1460">ἀνῇξε δʼ ὀρθὸς λαὸς εἰς ἔριν λόγων,</l>
<l n="1461">ἡμεῖς μὲν ὡς νικῶντα δεσπότην ἐμόν,</l>
<l n="1462">οἳ δʼ ὡς ἐκεῖνον. ἦν δʼ ἔρις στρατηλάταις,</l>
<l n="1463">οἳ μὲν πατάξαι πρόσθε Πολυνείκη δορί,</l>
<l n="1464">οἳ δʼ ὡς θανόντων οὐδαμοῦ νίκη πέλοι.</l>
<l n="1465">κἀν τῷδʼ ὑπεξῆλθʼ Ἀντιγόνη στρατοῦ δίχα.</l>
<l n="1466">οἳ δʼ εἰς ὅπλʼ ᾖσσον· εὖ δέ πως προμηθίᾳ</l>
<l n="1467">καθῆστο Κάδμου λαὸς ἀσπίδων ἔπι·</l>
<l n="1468">κἄφθημεν οὔπω τεύχεσιν πεφραγμένον</l>
<l n="1469">Ἀργεῖον ἐσπεσόντες ἐξαίφνης στρατόν.</l>
<l n="1470">κοὐδεὶς ὑπέστη, πεδία δʼ ἐξεπίμπλασαν</l>
<l n="1471">φεύγοντες, ἔρρει δʼ αἷμα μυρίων νεκρῶν</l>
<l n="1472">λόγχαις πιτνόντων. ὡς δʼ ἐνικῶμεν μάχῃ,</l>
<l n="1473">οἳ μὲν Διὸς τροπαῖον ἵστασαν βρέτας,</l>
<l n="1474">οἳ δʼ ἀσπίδας συλῶντες Ἀργείων νεκρῶν</l>
<l n="1475">σκυλεύματʼ εἴσω τειχέων ἐπέμπομεν.</l>
<l n="1476">ἄλλοι δὲ τοὺς θανόντας Ἀντιγόνης μέτα</l>
<l n="1477">νεκροὺς φέρουσιν ἐνθάδʼ οἰκτίσαι φίλοις.</l>
<l n="1478">πόλει δʼ ἀγῶνες οἳ μὲν εὐτυχέστατοι</l>
<l n="1479">τῇδʼ ἐξέβησαν, οἳ δὲ δυστυχέστατοι.</l>
</sp>
</div>

<milestone resp="perseus" unit="card" n="1480"/>

<div type="textpart" subtype="anapests">
<sp><speaker>Χορός</speaker>
<l n="1480">οὐκ εἰς ἀκοὰς ἔτι δυστυχία</l>
<l n="1481">δώματος ἥκει· πάρα γὰρ λεύσσειν</l>
<l n="1482">πτώματα νεκρῶν τρισσῶν ἤδη</l>
<l n="1483">τάδε πρὸς μελάθροις κοινῷ θανάτῳ</l>
<l n="1484">σκοτίαν αἰῶνα λαχόντων.</l>
</sp>
</div>
    
<milestone resp="perseus" unit="card" n="1485"/>

<div type="textpart" subtype="lyric">
<sp><speaker>Ἀντιγόνη</speaker>
<l n="1485">οὐ προκαλυπτομένα βοτρυχώδεος</l>
<l n="1486">ἁβρὰ παρηίδος οὐδʼ ὑπὸ παρθενί-</l>
<l n="1488">ας τὸν ὑπὸ βλεφάροις φοίνικʼ, ἐρύθημα προσώπου,</l>
<l n="1489">αἰδομένα φέρομαι βάκχα νεκύ-</l>
<l n="1490">ων, κράδεμνα δικοῦσα κόμας ἀπʼ ἐ-</l>
<l n="1491">μᾶς, στολίδος κροκόεσσαν ἀνεῖσα τρυφάν,</l>
<l n="1492">ἁγεμόνευμα νεκροῖσι πολύστονον. αἰαῖ, ἰώ μοι.</l>
<l n="1493">ὦ Πολύνεικες, ἔφυς ἄρʼ ἐπώνυμος· ὤμοι μοι, Θῆβαι·</l>
<l n="1495">σὰ δʼ ἔρις — οὐκ ἔρις, ἀλλὰ φόνῳ φόνος — </l>
<l n="1496">Οἰδιπόδα δόμον ὤλεσε κρανθεῖσʼ</l>
<l n="1497">αἵματι δεινῷ, αἵματι λυγρῷ.</l>
<l n="1498">τίνα προσῳδὸν</l>
<l n="1499">ἢ τίνα μουσοπόλον στοναχὰν ἐπὶ</l>
<l n="1500">δάκρυσι δάκρυσιν, ὦ δόμος, ὦ δόμος,</l>
<l n="1501">ἀγκαλέσωμαι,</l>
<l n="1502">τρισσὰ φέρουσα τάδʼ αἵματα σύγγονα,</l>
<l n="1503">ματέρα καὶ τέκνα, χάρματʼ Ἐρινύος;</l>
<l n="1504">ἃ δόμον Οἰδιπόδα πρόπαν ὤλεσε,</l>
<l n="1505">τᾶς ἀγρίας ὅτε</l>
<l n="1506">δυσξυνέτου ξυνετὸν μέλος ἔγνω</l>
<l n="1507">Σφιγγὸς ἀοιδοῦ σῶμα φονεύσας.</l>
<l n="1508">ἰώ μοί μοι, πάτερ,</l>
<l n="1509">τίς Ἑλλὰς ἢ βάρβαρος ἢ</l>
<l n="1510">τῶν προπάροιθʼ εὐγενετᾶν</l>
<l n="1511">ἕτερος ἔτλα κακῶν τοσῶνδʼ</l>
<l n="1512">αἵματος ἁμερίου</l>
<l n="1513">τοιάδʼ ἄχεα φανερά;</l>
<l n="1514">τάλαινʼ, ὡς ἐλελίζει — </l>
<l n="1515">τίς ἄρʼ ὄρνις, ἢ δρυὸς ἢ</l>
<l n="1516">ἐλάτας ἀκροκόμοις ἀμφὶ κλάδοις ἑζομένα,</l>
<l n="1517">μονομάτορσιν ὀδυρμοῖς</l>
<l n="1518">ἐμοῖς ἄχεσι συνῳδός;</l>
<l n="1519">αἴλινον αἰάγμασιν ἃ</l>
<l n="1520">τοῖσδε προκλαίω μονάδʼ αἰ-</l>
<l n="1521">ῶνα διάξουσα τὸν αἰεὶ χρόνον ἐν</l>
<l n="1522">λειβομένοισιν δάκρυσιν <del>ἰαχήσω</del>.</l>
<l n="1524">τίνʼ ἐπὶ πρῶτον ἀπὸ χαί-</l>
<l n="1525">τας σπαραγμοῖς ἀπαρχὰς βάλω;</l>
<l n="1526">ματρὸς ἐμᾶς ἢ διδύμοι-</l>
<l n="1527">σι γάλακτος παρὰ μαστοῖς</l>
<l n="1528">ἢ πρὸς ἀδελ-</l>
<l n="1529">φῶν οὐλόμενʼ αἰκίσματα νεκρῶν;</l>
<milestone resp="perseus" unit="card" n="1530"/>
<l n="1530">ὀτοτοτοῖ λεῖπε σοὺς</l>
<l n="1531">δόμους, ἀλαὸν ὄμμα φέρων,</l>
<l n="1532">πάτερ γεραιέ, δεῖξον,</l>
<l n="1533">Οἰδιπόδα, σὸν αἰῶνα μέλεον, ὃς <sic>ἐπὶ</sic></l>
<l n="1534"><sic>δώμασιν ἀέριον σκότον ὄμμασι</sic></l>
<l n="1535">σοῖσι βαλὼν ἕλκεις μακρόπνουν ζόαν.</l>
<l n="1536">κλύεις, ὦ κατʼ αὐλὰν</l>
<l n="1537">ἀλαίνων γεραιὸν</l>
<l n="1538">πόδʼ ἢ δεμνίοις δύ-</l>
<l n="1538a">στανος ἰαύων;</l>
</sp>

<sp><speaker>Οἰδίπους</speaker>
<l n="1539">τί μʼ, ὦ παρθένε, βακτρεύμασι τυφλοῦ</l>
<l n="1540">ποδὸς ἐξάγαγες ἐς φῶς</l>
<l n="1541">λεχήρη σκοτίων ἐκ θαλάμων οἰκ-</l>
<l n="1542">τροτάτοισιν δακρύοισιν,</l>
<l n="1543">πολιὸν αἰθέρος ἀφανὲς εἴδωλον ἢ</l>
<l n="1544">νέκυν ἔνερθεν ἢ</l>
<l n="1545">πτανὸν ὄνειρον;</l>
</sp>

<sp><speaker>Ἀντιγόνη</speaker>
<l n="1546">δυστυχὲς ἀγγελίας ἔπος οἴσῃ,</l>
<l n="1547">πάτερ, οὐκέτι σοι τέκνα λεύσσει</l>
<l n="1548">φάος οὐδʼ ἄλοχος, παραβάκτροις</l>
<l n="1549">ἃ πόδα σὸν τυφλόπουν θεραπεύμασιν αἰὲν ἐμόχθει,</l>
<l n="1550"><add>ὦ</add> πάτερ, ὤμοι.</l>
</sp>

<sp><speaker>Οἰδίπους</speaker>
<l n="1551">ὤμοι ἐμῶν παθέων· πάρα γὰρ στενάχειν τάδʼ, ἀυτεῖν.</l>
<l n="1553">τρισσαὶ ψυχαί· ποίᾳ μοίρᾳ</l>
<l n="1554">πῶς ἔλιπον φάος; ὦ τέκνον, αὔδα.</l>
</sp>

<milestone resp="perseus" unit="card" n="1555"/>

<sp><speaker>Ἀντιγόνη</speaker>
<l n="1555">οὐκ ἐπʼ ὀνείδεσιν οὐδʼ ἐπιχάρμασιν,</l>
<l n="1556">ἀλλʼ ὀδύναισι λέγω· σὸς ἀλάστωρ</l>
<l n="1557">ξίφεσιν βρίθων</l>
<l n="1558">καὶ πυρὶ καὶ σχετλίαισι μάχαις ἐπὶ παῖδας ἔβα σούς,</l>
<l n="1559">ὦ πάτερ, ὤ μοι.</l>
</sp>

<sp><speaker>Οἰδίπους</speaker>
<l n="1560" part="I">αἰαῖ.</l>
</sp>

<sp><speaker>Ἀντιγόνη</speaker>
<l n="1560b" part="F">τί τάδε καταστένεις,</l>
</sp>

<sp><speaker>Οἰδίπους</speaker>
<l n="1561" part="I">τέκνα.</l>
</sp>

<sp><speaker>Ἀντιγόνη</speaker>
<l n="1561b" part="F">διʼ ὀδύνας ἔβας·</l>
<l n="1562">εἰ δὲ τέθριππά γʼ ἔθʼ ἅρματα λεύσσων</l>
<l n="1563">ἀελίου τάδε σώματα νεκρῶν</l>
<l n="1564">ὄμματος αὐγαῖς σαῖς ἐπενώμας — </l>
</sp>

<sp><speaker>Οἰδίπους</speaker>
<l n="1565">τῶν μὲν ἐμῶν τεκέων φανερὸν κακόν·</l>
<l n="1566">ἁ δὲ τάλαινʼ ἄλοχος τίνι μοι, τέκνον, ὤλετο μοίρᾳ;</l>
</sp>

<sp><speaker>Ἀντιγόνη</speaker>
<l n="1567">δάκρυα γοερὰ</l>
<l n="1567a">φανερὰ πᾶσι τιθεμένα,</l>
<l n="1568">τέκεσι μαστὸν ἔφερεν ἔφερεν</l>
<l n="1569">ἱκέτις ἱκέτιν ὀρομένα.</l>
<l n="1570">ηὗρε δʼ ἐν Ἠλέκτραισι πύλαις τέκνα</l>
<l n="1571">λωτοτρόφον κατὰ λείμακα λόγχαις,</l>
<l n="1572">κοινὸν ἐνυάλιον,</l>
<l n="1573">μάτηρ, ὥστε λέοντας ἐναύλους,</l>
<l n="1574">μαρναμένους ἐπὶ τραύμασιν, αἵματος</l>
<l n="1575">ἤδη ψυχρὰν λοιβὰν φονίαν,</l>
<l n="1576">ἃν ἔλαχʼ Ἅιδας, ὤπασε δʼ Ἄρης·</l>
<l n="1577">χαλκόκροτον δὲ λαβοῦσα νεκρῶν πάρα φάσγανον εἴσω</l>
<l n="1578">σαρκὸς ἔβαψεν, ἄχει δὲ τέκνων ἔπεσʼ ἀμφὶ τέκνοισι.</l>
<l n="1579">πάντα δʼ ἐν ἄματι τῷδε συνάγαγεν,</l>
<l n="1580">ὦ πάτερ, ἁμετέροισι δόμοισιν ἄχη θεὸς ὃς</l>
<l n="1581">τάδε τελευτᾷ.</l>
</sp>
</div>
    
<div type="textpart" subtype="iambic">

<milestone resp="perseus" unit="card" n="1582"/>

<sp><speaker>Χορός</speaker>
<l n="1582">πολλῶν κακῶν κατῆρξεν Οἰδίπου δόμοις</l>
<l n="1583">τόδʼ ἦμαρ· εἴη δʼ εὐτυχέστερος βίος.</l>
</sp>

<sp><speaker>Κρέων</speaker>
<l n="1584">οἴκτων μὲν ἤδη λήγεθʼ, ὡς ὥρα τάφου</l>
<l n="1585">μνήμην τίθεσθαι· τόνδε δʼ, Οἰδίπου, λόγον</l>
<l n="1586">ἄκουσον· ἀρχὰς τῆσδε γῆς ἔδωκέ μοι</l>
<l n="1587">Ἐτεοκλέης παῖς σός, γάμων φερνὰς διδοὺς</l>
<l n="1588">Αἵμονι κόρης τε λέκτρον Ἀντιγόνης σέθεν.</l>
<l rend="indent" n="1589">οὐκ οὖν σʼ ἐάσω τήνδε γῆν οἰκεῖν ἔτι·</l>
<l n="1590">σαφῶς γὰρ εἶπε Τειρεσίας οὐ μή ποτε</l>
<l n="1591">σοῦ τήνδε γῆν οἰκοῦντος εὖ πράξειν πόλιν.</l>
<l rend="indent" n="1592">ἀλλʼ ἐκκομίζου. καὶ τάδʼ οὐχ ὕβρει λέγω</l>
<l n="1593">οὐδʼ ἐχθρὸς ὢν σός, διὰ δὲ τοὺς ἀλάστορας</l>
<l n="1594">τοὺς σοὺς δεδοικὼς μή τι γῆ πάθῃ κακόν.</l>
</sp>

<sp><speaker>Οἰδίπους</speaker>
<l n="1595">ὦ μοῖρʼ, ἀπʼ ἀρχῆς ὥς μʼ ἔφυσας ἄθλιον</l>
<l n="1596">καὶ τλήμονʼ, εἴ τις ἄλλος ἀνθρώπων ἔφυ·</l>
<l n="1597">ὃν καὶ πρὶν ἐς φῶς μητρὸς ἐκ γονῆς μολεῖν,</l>
<l n="1598">ἄγονον Ἀπόλλων Λαΐῳ μʼ ἐθέσπισεν</l>
<l n="1599">φονέα γενέσθαι πατρός· ὦ τάλας ἐγώ.</l>
<l n="1600">ἐπεὶ δʼ ἐγενόμην, αὖθις ὁ σπείρας πατὴρ</l>
<l n="1601">κτείνει με νομίσας πολέμιον πεφυκέναι·</l>
<l n="1602">χρῆν γὰρ θανεῖν νιν ἐξ ἐμοῦ· πέμπει δέ με</l>
<l n="1603">μαστὸν ποθοῦντα θηρσὶν ἄθλιον βοράν·</l>
<l n="1604">οὗ σῳζόμεσθα — Ταρτάρου γὰρ ὤφελεν</l>
<l n="1605">ἐλθεῖν Κιθαιρὼν εἰς ἄβυσσα χάσματα,</l>
<l n="1606">ὅς μʼ οὐ διώλεσʼ, ἀλλὰ  <gap reason="lost" rend=" . . . . . "/></l>
<l n="1606a"><gap reason="lost" rend=" . . . . . . "/> δουλεῦσαί τέ μοι</l>
<l n="1607">δαίμων ἔδωκε Πόλυβον ἀμφὶ δεσπότην.</l>
<l rend="indent" n="1608">κτανὼν δʼ ἐμαυτοῦ πατέρʼ ὁ δυσδαίμων ἐγὼ</l>
<l n="1609">ἐς μητρὸς ἦλθον τῆς ταλαιπώρου λέχος,</l>
<l n="1610">παῖδάς τʼ ἀδελφοὺς ἔτεκον, οὓς ἀπώλεσα,</l>
<l n="1611">ἀρὰς παραλαβὼν Λαΐου καὶ παισὶ δούς.</l>
<l n="1612">οὐ γὰρ τοσοῦτον ἀσύνετος πέφυκʼ ἐγὼ</l>
<l n="1613">ὥστʼ εἰς ἔμʼ ὄμματʼ ἔς τʼ ἐμῶν παίδων βίον</l>
<l n="1614">ἄνευ θεῶν του ταῦτʼ ἐμηχανησάμην.</l>
<l rend="indent" n="1615">εἶἑν· τί δράσω δῆθʼ ὁ δυσδαίμων ἐγώ;</l>
<l n="1616">τίς ἡγεμών μοι ποδὸς ὁμαρτήσει τυφλοῦ;</l>
<l n="1617">ἥδʼ ἡ θανοῦσα; ζῶσά γʼ ἂν σάφʼ οἶδʼ ὅτι.</l>
<l n="1618">ἀλλʼ εὔτεκνος ξυνωρίς; ἀλλʼ οὐκ ἔστι μοι.</l>
<l n="1619">ἀλλʼ ἔτι νεάζων αὐτὸς εὕροιμʼ ἂν βίον;</l>
<l n="1620">πόθεν; τί μʼ ἄρδην ὧδʼ ἀποκτείνεις, Κρέον;</l>
<l n="1621">ἀποκτενεῖς γάρ, εἴ με γῆς ἔξω βαλεῖς.</l>
<l rend="indent" n="1622">οὐ μὴν ἑλίξας γʼ ἀμφὶ σὸν χεῖρας γόνυ</l>
<l n="1623">κακὸς φανοῦμαι· τὸ γὰρ ἐμόν ποτʼ εὐγενὲς</l>
<l n="1624">οὐκ ἂν προδοίην, οὐδέ περ πράσσων κακῶς.</l>
</sp>


<milestone resp="perseus" unit="card" n="1625"/>

<sp><speaker>Κρέων</speaker>
<l n="1625">σοί τʼ εὖ λέλεκται γόνατα μὴ χρῴζειν ἐμά,</l>
<l n="1626">ἐγὼ δὲ ναίειν σʼ οὐκ ἐάσαιμʼ ἂν χθόνα.</l>
<l rend="indent" n="1627">νεκρῶν δὲ τῶνδε τὸν μὲν ἐς δόμους χρεὼν</l>
<l n="1628">ἤδη κομίζειν, τόνδε δʼ, ὃς πέρσων πόλιν</l>
<l n="1629">πατρίδα σὺν ἄλλοις ἦλθε, Πολυνείκους νέκυν</l>
<l n="1630">ἐκβάλετʼ ἄθαπτον τῆσδʼ ὅρων ἔξω χθονός.</l>
<l n="1631">κηρύξεται δὲ πᾶσι Καδμείοις τάδε·</l>
<l n="1632">ὃς ἂν νεκρὸν τόνδʼ ἢ καταστέφων ἁλῷ</l>
<l n="1633">ἢ γῇ καλύπτων, θάνατον ἀνταλλάξεται.</l>
<l n="1634"><del>ἐᾶν δʼ ἄκλαυτον, ἄταφον, οἰωνοῖς βοράν.</del></l>
<l n="1635">σὺ δʼ ἐκλιποῦσα τριπτύχους θρήνους νεκρῶν</l>
<l n="1636">κόμιζε σαυτήν, Ἀντιγόνη, δόμων ἔσω</l>
<l n="1637">καὶ παρθενεύου τὴν ἰοῦσαν ἡμέραν</l>
<l n="1638">μένουσʼ, ἐν ᾗ σε λέκτρον Αἵμονος μένει.</l>
</sp>

<sp><speaker>Ἀντιγόνη</speaker>
<l n="1639">ὦ πάτερ, ἐν οἵοις κείμεθʼ ἄθλιοι κακοῖς.</l>
<l n="1640">ὥς σε στενάζω τῶν τεθνηκότων πλέον·</l>
<l n="1641">οὐ γὰρ τὸ μέν σοι βαρὺ κακῶν, τὸ δʼ οὐ βαρύ,</l>
<l n="1642">ἀλλʼ εἰς ἅπαντα δυστυχὴς ἔφυς, πάτερ.</l>
<l rend="indent" n="1643">ἀτὰρ σʼ ἐρωτῶ τὸν νεωστὶ κοίρανον·</l>
<l n="1644">τί τόνδʼ ὑβρίζεις πατέρʼ ἀποστέλλων χθονός;</l>
<l n="1645">τί θεσμοποιεῖς ἐπὶ ταλαιπώρῳ νεκρῷ;</l>
</sp>

<sp><speaker>Κρέων</speaker>
<l n="1646">Ἐτεοκλέους βουλεύματʼ, οὐχ ἡμῶν, τάδε.</l>
</sp>

<sp><speaker>Ἀντιγόνη</speaker>
<l n="1647">ἄφρονά γε, καὶ σὺ μῶρος ὃς ἐπίθου τάδε.</l>
</sp>

<sp><speaker>Κρέων</speaker>
<l n="1648">πῶς; τἀντεταλμένʼ οὐ δίκαιον ἐκπονεῖν;</l>
</sp>

<sp><speaker>Ἀντιγόνη</speaker>
<l n="1649">οὔκ, ἢν πονηρά γʼ ᾖ κακῶς τʼ εἰρημένα.</l>
</sp>

<sp><speaker>Κρέων</speaker>
<l n="1650">τί δʼ; οὐ δικαίως ὅδε κυσὶν δοθήσεται;</l>
</sp>

<sp><speaker>Ἀντιγόνη</speaker>
<l n="1651">οὐκ ἔννομον γὰρ τὴν δίκην πράσσεσθέ νιν.</l>
</sp>

<sp><speaker>Κρέων</speaker>
<l n="1652">εἴπερ γε πόλεως ἐχθρὸς ἦν οὐκ ἐχθρὸς ὤν.</l>
</sp>

<sp><speaker>Ἀντιγόνη</speaker>
<l n="1653">οὐκοῦν ἔδωκε τῇ τύχῃ τὸν δαίμονα.</l>
</sp>

<sp><speaker>Κρέων</speaker>
<l n="1654">καὶ τῷ τάφῳ νυν τὴν δίκην παρασχέτω.</l>
</sp>

<sp><speaker>Ἀντιγόνη</speaker>
<l n="1655">τί πλημμελήσας, τὸ μέρος εἰ μετῆλθε γῆς;</l>
</sp>

<sp><speaker>Κρέων</speaker>
<l n="1656">ἄταφος ὅδʼ ἁνήρ, ὡς μάθῃς, γενήσεται.</l>
</sp>

<sp><speaker>Ἀντιγόνη</speaker>
<l n="1657">ἐγώ σφε θάψω, κἂν ἀπεννέπῃ πόλις.</l>
</sp>

<sp><speaker>Κρέων</speaker>
<l n="1658">σαυτὴν ἄρʼ ἐγγὺς τῷδε συνθάψεις νεκρῷ.</l>
</sp>

<sp><speaker>Ἀντιγόνη</speaker>
<l n="1659">ἀλλʼ εὐκλεές τοι δύο φίλω κεῖσθαι πέλας.</l>
</sp>

<sp><speaker>Κρέων</speaker>
<l n="1660">λάζυσθε τήνδε κἀς δόμους κομίζετε.</l>
</sp>

<sp><speaker>Ἀντιγόνη</speaker>
<l n="1661">οὐ δῆτʼ, ἐπεὶ τοῦδʼ οὐ μεθήσομαι νεκροῦ.</l>
</sp>

<sp><speaker>Κρέων</speaker>
<l n="1662">ἔκρινʼ ὁ δαίμων, παρθένʼ, οὐχ ἃ σοὶ δοκεῖ.</l>
</sp>

<sp><speaker>Ἀντιγόνη</speaker>
<l n="1663">κἀκεῖνο κέκριται, μὴ ἐφυβρίζεσθαι νεκρούς.</l>
</sp>

<sp><speaker>Κρέων</speaker>
<l n="1664">ὡς οὔτις ἀμφὶ τῷδʼ ὑγρὰν θήσει κόνιν.</l>
</sp>

<sp><speaker>Ἀντιγόνη</speaker>
<l n="1665">ναὶ πρός σε τῆσδε μητρὸς Ἰοκάστης, Κρέον.</l>
</sp>

<sp><speaker>Κρέων</speaker>
<l n="1666">μάταια μοχθεῖς· οὐ γὰρ ἂν τύχοις τάδε.</l>
</sp>

<sp><speaker>Ἀντιγόνη</speaker>
<l n="1667">σὺ δʼ ἀλλὰ νεκρῷ λουτρὰ περιβαλεῖν μʼ ἔα.</l>
</sp>

<sp><speaker>Κρέων</speaker>
<l n="1668">ἓν τοῦτʼ ἂν εἴη τῶν ἀπορρήτων πόλει.</l>
</sp>

<sp><speaker>Ἀντιγόνη</speaker>
<l n="1669">ἀλλʼ ἀμφὶ τραύματʼ ἄγρια τελαμῶνας βαλεῖν.</l>
</sp>

<sp><speaker>Κρέων</speaker>
<l n="1670">οὐκ ἔσθʼ ὅπως σὺ τόνδε τιμήσεις νέκυν.</l>
</sp>

<sp><speaker>Ἀντιγόνη</speaker>
<l n="1671">ὦ φίλτατʼ, ἀλλὰ στόμα γε σὸν προσπτύξομαι.</l>
</sp>

<milestone resp="perseus" unit="card" n="1672"/>

<sp><speaker>Κρέων</speaker>
<l n="1672">οὐ μὴ ἐς γάμους σοὺς συμφορὰν κτήσῃ γόοις.</l>
</sp>

<sp><speaker>Ἀντιγόνη</speaker>
<l n="1673">ἦ γὰρ γαμοῦμαι ζῶσα παιδὶ σῷ ποτε;</l>
</sp>

<sp><speaker>Κρέων</speaker>
<l n="1674">πολλή σʼ ἀνάγκη· ποῖ γὰρ ἐκφεύξῃ λέχος;</l>
</sp>

<sp><speaker>Ἀντιγόνη</speaker>
<l n="1675">νὺξ ἆρʼ ἐκείνη Δαναΐδων μʼ ἕξει μίαν.</l>
</sp>

<sp><speaker>Κρέων</speaker>
<l n="1676">εἶδες τὸ τόλμημʼ οἷον ἐξωνείδισεν;</l>
</sp>

<sp><speaker>Ἀντιγόνη</speaker>
<l n="1677">ἴστω σίδηρος ὅρκιόν τέ μοι ξίφος.</l>
</sp>

<sp><speaker>Κρέων</speaker>
<l n="1678">τί δʼ ἐκπροθυμῇ τῶνδʼ ἀπηλλάχθαι γάμων;</l>
</sp>

<sp><speaker>Ἀντιγόνη</speaker>
<l n="1679">συμφεύξομαι τῷδʼ ἀθλιωτάτῳ πατρί.</l>
</sp>

<sp><speaker>Κρέων</speaker>
<l n="1680">γενναιότης σοι, μωρία δʼ ἔνεστί τις.</l>
</sp>

<sp><speaker>Ἀντιγόνη</speaker>
<l n="1681">καὶ ξυνθανοῦμαί γʼ, ὡς μάθῃς περαιτέρω.</l>
</sp>

<sp><speaker>Κρέων</speaker>
<l n="1682">ἴθʼ, οὐ φονεύσεις παῖδʼ ἐμόν, λίπε χθόνα.</l>
</sp>

<sp><speaker>Οἰδίπους</speaker>
<l n="1683">ὦ θύγατερ, αἰνῶ μέν σε τῆς προθυμίας.</l>
</sp>

<sp><speaker>Ἀντιγόνη</speaker>
<l n="1684">ἀλλʼ εἰ γαμοίμην, σὺ δὲ μόνος φεύγοις, πάτερ;</l>
</sp>

<sp><speaker>Οἰδίπους</speaker>
<l n="1685">μένʼ εὐτυχοῦσα, τἄμʼ ἐγὼ στέρξω κακά.</l>
</sp>

<sp><speaker>Ἀντιγόνη</speaker>
<l n="1686">καὶ τίς σε τυφλὸν ὄντα θεραπεύσει, πάτερ;</l>
</sp>

<sp><speaker>Οἰδίπους</speaker>
<l n="1687">πεσὼν ὅπου μοι μοῖρα κείσομαι πέδῳ.</l>
</sp>

<sp><speaker>Ἀντιγόνη</speaker>
<l n="1688">ὁ δʼ Οἰδίπους ποῦ καὶ τὰ κλείνʼ αἰνίγματα;</l>
</sp>

<sp><speaker>Οἰδίπους</speaker>
<l n="1689">ὄλωλʼ· ἓν ἦμάρ μʼ ὤλβισʼ, ἓν δʼ ἀπώλεσεν.</l>
</sp>

<sp><speaker>Ἀντιγόνη</speaker>
<l n="1690">οὔκουν μετασχεῖν κἀμὲ δεῖ τῶν σῶν κακῶν;</l>
</sp>

<sp><speaker>Οἰδίπους</speaker>
<l n="1691">αἰσχρὰ φυγὴ θυγατρὶ σὺν τυφλῷ πατρί.</l>
</sp>

<sp><speaker>Ἀντιγόνη</speaker>
<l n="1692">οὔ, σωφρονούσῃ γʼ, ἀλλὰ γενναία, πάτερ.</l>
</sp>

<sp><speaker>Οἰδίπους</speaker>
<l n="1693">προσάγαγέ νύν με, μητρὸς ὡς ψαύσω σέθεν.</l>
</sp>

<sp><speaker>Ἀντιγόνη</speaker>
<l n="1694">ἰδού, γεραιᾶς φιλτάτης ψαῦσον χερί.</l>
</sp>

<sp><speaker>Οἰδίπους</speaker>
<l n="1695">ὦ μῆτερ, ὦ ξυνάορʼ ἀθλιωτάτη.</l>
</sp>

<sp><speaker>Ἀντιγόνη</speaker>
<l n="1696">οἰκτρὰ πρόκειται, πάντʼ ἔχουσʼ ὁμοῦ κακά.</l>
</sp>

<sp><speaker>Οἰδίπους</speaker>
<l n="1697">Ἐτεοκλέους δὲ πτῶμα Πολυνείκους τε ποῦ;</l>
</sp>

<sp><speaker>Ἀντιγόνη</speaker>
<l n="1698">τώδʼ ἐκτάδην σοι κεῖσθον ἀλλήλοιν πέλας.</l>
</sp>

<sp><speaker>Οἰδίπους</speaker>
<l n="1699">πρόσθες τυφλὴν χεῖρʼ ἐπὶ πρόσωπα δυστυχῆ.</l>
</sp>

<sp><speaker>Ἀντιγόνη</speaker>
<l n="1700">ἰδού, θανόντων σῶν τέκνων ἅπτου χερί.</l>
</sp>

<sp><speaker>Οἰδίπους</speaker>
<l n="1701">ὦ φίλα πεσήματʼ ἄθλιʼ ἀθλίου πατρός.</l>
</sp>

<sp><speaker>Ἀντιγόνη</speaker>
<l n="1702">ὦ φίλτατον δῆτʼ ὄνομα Πολυνείκους ἐμοί.</l>
</sp>

<sp><speaker>Οἰδίπους</speaker>
<l n="1703">νῦν χρησμός, ὦ παῖ, Λοξίου περαίνεται.</l>
</sp>

<sp><speaker>Ἀντιγόνη</speaker>
<l n="1704">ὁ ποῖος; ἀλλʼ ἦ πρὸς κακοῖς ἐρεῖς κακά;</l>
</sp>

<sp><speaker>Οἰδίπους</speaker>
<l n="1705">ἐν ταῖς Ἀθήναις κατθανεῖν μʼ ἀλώμενον.</l>
</sp>

<sp><speaker>Ἀντιγόνη</speaker>
<l n="1706">ποῦ; τίς σε πύργος Ἀτθίδος προσδέξεται;</l>
</sp>

<sp><speaker>Οἰδίπους</speaker>
<l n="1707">ἱερὸς Κολωνός, δώμαθʼ ἱππίου θεοῦ.</l>
<l n="1708">ἀλλʼ εἶα, τυφλῷ τῷδʼ ὑπηρέτει πατρί,</l>
<l n="1709">ἐπεὶ προθυμῇ τῆσδε κοινοῦσθαι φυγῆς.</l>
</sp>
</div>

<milestone resp="perseus" unit="card" n="1710"/>

<div type="textpart" subtype="lyric">
<sp><speaker>Ἀντιγόνη</speaker>
<l n="1710">ἴθʼ ἐς φυγὰν τάλαιναν· ὄρεγε χέρα φίλαν,</l>
<l n="1711">πάτερ γεραιέ, πομπίμαν</l>
<l n="1712">ἔχων ἔμʼ ὥστε ναυσίπομπον αὔραν.</l>
</sp>

<sp><speaker>Οἰδίπους</speaker>
<l n="1713"><add>ἰδοὺ</add> ἰδού, πορεύομαι·</l>
<l n="1715">τέκνον, σύ μοι ποδαγὸς ἀθλία γενοῦ.</l>
</sp>

<sp><speaker>Ἀντιγόνη</speaker>
<l n="1716">γενόμεθα γενόμεθʼ, ἄθλιαί</l>
<l n="1717">γε δῆτα Θηβαιᾶν μάλιστα παρθένων.</l>
</sp>

<sp><speaker>Οἰδίπους</speaker>
<l n="1718">πόθι γεραιὸν ἴχνος τίθημι;</l>
<l n="1719">βάκτρα πρόσφερʼ, ὦ τέκνον.</l>
</sp>

<sp><speaker>Ἀντιγόνη</speaker>
<l n="1720">τᾷδε τᾷδε βᾶθί μοι,</l>
<l n="1721">τᾷδε τᾷδε πόδα τιθείς,</l>
<l n="1722">ὥστʼ ὄνειρον ἰσχύν.</l>
</sp>

<sp><speaker>Οἰδίπους</speaker>
<l n="1723">ἰὼ ἰώ, δυστυχεστάτας φυγὰς</l>
<l n="1724">ἐλαύνων τὸν γέροντά μʼ ἐκ πάτρας.</l>
<l n="1725">ἰὼ ἰώ, δεινὰ δείνʼ ἐγὼ τλάς.</l>
</sp>

<sp><speaker>Ἀντιγόνη</speaker>
<l n="1726">τί τλάς; τί τλάς; οὐχ ὁρᾷ Δίκα κακούς,</l>
<l n="1727">οὐδʼ ἀμείβεται βροτῶν ἀσυνεσίας.</l>
</sp>

<sp><speaker>Οἰδίπους</speaker>
<l n="1728">ὅδʼ εἰμὶ μοῦσαν ὃς ἐπὶ καλ-</l>
<l n="1729">λίνικον οὐράνιον ἔβαν</l>
<l n="1730"><add>μειξο</add>παρθένου κόρας</l>
<l n="1731">αἴνιγμʼ ἀσύνετον εὑρών.</l>
</sp>

<sp><speaker>Ἀντιγόνη</speaker>
<l n="1732">Σφιγγὸς ἀναφέρεις ὄνειδος.</l>
<l n="1733">ἄπαγε τὰ πάρος εὐτυχήματʼ αὐδῶν.</l>
<l n="1734">τάδε σʼ ἐπέμενε μέλεα πάθεα</l>
<l n="1735">φυγάδα πατρίδος ἄπο γενόμενον,</l>
<l n="1736">ὦ πάτερ, θανεῖν που.</l>
<l rend="indent" n="1737">
ποθεινὰ δάκρυα παρὰ φίλαισι παρθένοις</l>
<l n="1738">λιποῦσʼ ἄπειμι πατρίδος ἀποπρὸ γαίας</l>
<l n="1739">ἀπαρθένευτʼ ἀλωμένα.</l>
<l n="1740">φεῦ τὸ χρήσιμον φρενῶν</l>
<l n="1741">ἐς πατρός γε συμφορὰς</l>
<l n="1742">εὐκλεᾶ με θήσει·</l>
<l n="1743">τάλαινʼ ἐγὼ <add>σῶν</add> συγγόνου θʼ ὑβρισμάτων,</l>
<l n="1744">ὃς ἐκ δόμων νέκυς ἄθαπτος οἴχεται</l>
<l n="1745">μέλεος, ὅν, εἴ με καὶ θανεῖν, πάτερ, χρεών,</l>
<l n="1746">σκότια γᾷ καλύψω.</l>
</sp>

<sp><speaker>Οἰδίπους</speaker>
<l n="1747">πρὸς ἥλικας φάνηθι σάς.</l>
</sp>

<sp><speaker>Ἀντιγόνη</speaker>
<l n="1748">ἅλις ὀδυρμάτων ἐμῶν.</l>
</sp>

<sp><speaker>Οἰδίπους</speaker>
<l n="1749">σὺ δʼ ἀμφὶ βωμίους λιτὰς — </l>
</sp>

<sp><speaker>Ἀντιγόνη</speaker>
<l n="1750">κόρον ἔχουσʼ ἐμῶν κακῶν.</l>
</sp>

<sp><speaker>Οἰδίπους</speaker>
<l n="1751">ἴθʼ ἀλλὰ Βρόμιος ἵνα τε σηκὸς</l>
<l n="1752">ἄβατος ὄρεσι μαινάδων.</l>
</sp>

<sp><speaker>Ἀντιγόνη</speaker>
<l n="1753">Καδμείαν ᾧ νεβρίδα</l>
<l n="1755">στολιδωσαμένα ποτʼ ἐγὼ Σεμέλας</l>
<l n="1756">θίασον ἱερὸν ὄρεσιν ἀνεχόρευσα,</l>
<l n="1757">χάριν ἀχάριτον ἐς θεοὺς διδοῦσα;</l>
</sp>
</div>

<milestone resp="perseus" unit="card" n="1758"/>

<div type="textpart" subtype="trochees">
<sp><speaker>Οἰδίπους</speaker>
<l n="1758">ὦ πάτρας κλεινῆς πολῖται, λεύσσετʼ, Οἰδίπους ὅδε,</l>
<l n="1759">ὃς τὰ κλείνʼ αἰνίγματʼ ἔγνω καὶ μέγιστος ἦν ἀνήρ,</l>
<l n="1760">ὃς μόνος Σφιγγὸς κατέσχον τῆς μιαιφόνου κράτη,</l>
<l n="1761">νῦν ἄτιμος αὐτὸς οἰκτρὸς ἐξελαύνομαι χθονός.</l>
<l n="1762">ἀλλὰ γὰρ τί ταῦτα θρηνῶ καὶ μάτην ὀδύρομαι;</l>
<l n="1763">τὰς γὰρ ἐκ θεῶν ἀνάγκας θνητὸν ὄντα δεῖ φέρειν.</l>
</sp>
</div>
    
<milestone resp="perseus" unit="card" n="1764"/>
    
<div type="textpart" subtype="anapests">
<sp><speaker>Χορός</speaker>
<l n="1764">ὦ μέγα σεμνὴ Νίκη, τὸν ἐμὸν</l>
<l n="1765">βίοτον κατέχοις</l>
<l n="1766">καὶ μὴ λήγοις στεφανοῦσα.</l>
</sp>

</div>
</div>
            </div>
</body>
</text>
</TEI>