<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Ba.">Bacchae</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 3</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>Judith Nelson</name>Basic SGML tagging</change><change><date>6/95</date><label>ed.</label><name>Lisa Cerrato</name>Added speaker tags where needed.</change><change><date>10/98</date><label>ed.</label><name>Bill Merrill</name>Fixed cardbreaks at 73, 88, 386, 402, 1184, 1200; added lines 73b, 74b, 87b, 88b, 385b, 401b, 1182b, 1198b.</change><change><date>23-Dec-99</date><label>Markup</label><name>Anne Mahoney</name>
$Log: eur.ba_murray_gk.xml,v $
Revision 1.1  2013-09-13 11:17:31  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:23  gcrane
tagging now should be compatible with CTS

Revision 1.4  2012-02-14 18:12:29  ajones06
Standardized and in a few cases added in header info.

Revision 1.3  2011-09-07 13:57:46  rsingh04 adding rend=displayNum to lb tags

Revision 1.2  2011-01-13 03:38:25  gcrane more refinements making these files SDL compatible

Revision 1.1  2010-12-25 19:01:40  gcrane our existing files but with L tags converted to LB milestones --

Revision 1.2  2010/06/19 19:41:58  gcrane accent errors fixed

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:27  packel removed stray item tags

Revision 1.1  2005/07/25 14:33:30  packel
Converted to XML

Revision 1.10  2004/04/21 20:27:26  mimno added card 1s

Revision 1.9  2003/11/06 15:09:08  amahoney curiously, closing editorial angle bracket was coded as a parenthesis

Revision 1.8  2003/09/09 18:02:08  amahoney put spaces around em-dash entity so as not to confuse morphology stuff

Revision 1.7  2003/07/01 22:16:09  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:34:32  dasmith
Added separate funder entity to TEI header.

Revision 1.5  2000/02/17 15:51:39  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.4  1999/12/23 20:06:51  amahoney convert to P3

</change></revisionDesc></teiHeader>
<text>
<body>
<div n="urn:cts:greekLit:tlg0006.tlg017.perseus-grc1" type="edition" xml:lang="grc"><div type="episode">
<milestone ed="p" n="1" unit="card"/>
<sp n="*dio/nusos">
<speaker>Διόνυσος</speaker>
<l n="1">ἥκω Διὸς παῖς τήνδε Θηβαίων χθόνα</l>
<l n="2">Διόνυσος, ὃν τίκτει ποθʼ ἡ Κάδμου κόρη</l>
<l n="3">Σεμέλη λοχευθεῖσʼ ἀστραπηφόρῳ πυρί·</l>
<l n="4">μορφὴν δʼ ἀμείψας ἐκ θεοῦ βροτησίαν</l>
<l n="5">πάρειμι Δίρκης νάματʼ Ἰσμηνοῦ θʼ ὕδωρ.</l>
<l n="6">ὁρῶ δὲ μητρὸς μνῆμα τῆς κεραυνίας</l>
<l n="7">τόδʼ ἐγγὺς οἴκων καὶ δόμων ἐρείπια</l>
<l n="8">τυφόμενα Δίου πυρὸς ἔτι ζῶσαν φλόγα,</l>
<l n="9">ἀθάνατον Ἥρας μητέρʼ εἰς ἐμὴν ὕβριν.</l>
<l n="10">αἰνῶ δὲ Κάδμον, ἄβατον ὃς πέδον τόδε</l>
<l n="11">τίθησι, θυγατρὸς σηκόν· ἀμπέλου δέ νιν</l>
<l n="12">πέριξ ἐγὼ ʼκάλυψα βοτρυώδει χλόῃ.</l>
<l n="13">
<milestone ed="P" unit="para"/>λιπὼν δὲ Λυδῶν τοὺς πολυχρύσους γύας</l>
<l n="14">Φρυγῶν τε, Περσῶν θʼ ἡλιοβλήτους πλάκας</l>
<l n="15">Βάκτριά τε τείχη τήν τε δύσχιμον χθόνα</l>
<l n="16">Μήδων ἐπελθὼν Ἀραβίαν τʼ εὐδαίμονα</l>
<l n="17">Ἀσίαν τε πᾶσαν, ἣ παρʼ ἁλμυρὰν ἅλα</l>
<l n="18">κεῖται μιγάσιν Ἕλλησι βαρβάροις θʼ ὁμοῦ</l>
<l n="19">πλήρεις ἔχουσα καλλιπυργώτους πόλεις,</l>
<l n="20">ἐς τήνδε πρῶτον ἦλθον Ἑλλήνων πόλιν,</l>
<l n="21">τἀκεῖ χορεύσας καὶ καταστήσας ἐμὰς</l>
<l n="22">τελετάς, ἵνʼ εἴην ἐμφανὴς δαίμων βροτοῖς.</l>
<l n="23">
<milestone ed="P" unit="para"/>πρώτας δὲ Θήβας τῆσδε γῆς Ἑλληνίδος</l>
<l n="24">ἀνωλόλυξα, νεβρίδʼ ἐξάψας χροὸς</l>
<l n="25">θύρσον τε δοὺς ἐς χεῖρα, κίσσινον βέλος·</l>
<l n="26">ἐπεί μʼ ἀδελφαὶ μητρός, ἃς ἥκιστα χρῆν,</l>
<l n="27">Διόνυσον οὐκ ἔφασκον ἐκφῦναι Διός,</l>
<l n="28">Σεμέλην δὲ νυμφευθεῖσαν ἐκ θνητοῦ τινος</l>
<l n="29">ἐς Ζῆνʼ ἀναφέρειν τὴν ἁμαρτίαν λέχους,</l>
<l n="30">Κάδμου σοφίσμαθʼ, ὧν νιν οὕνεκα κτανεῖν</l>
<l n="31">Ζῆνʼ ἐξεκαυχῶνθʼ, ὅτι γάμους ἐψεύσατο.</l>
<l n="32">τοιγάρ νιν αὐτὰς ἐκ δόμων ᾤστρησʼ ἐγὼ</l>
<l n="33">μανίαις, ὄρος δʼ οἰκοῦσι παράκοποι φρενῶν·</l>
<l n="34">σκευήν τʼ ἔχειν ἠνάγκασʼ ὀργίων ἐμῶν,</l>
<l n="35">καὶ πᾶν τὸ θῆλυ σπέρμα Καδμείων, ὅσαι</l>
<l n="36">γυναῖκες ἦσαν, ἐξέμηνα δωμάτων·</l>
<l n="37">ὁμοῦ δὲ Κάδμου παισὶν ἀναμεμειγμέναι</l>
<l n="38">χλωραῖς ὑπʼ ἐλάταις ἀνορόφοις ἧνται πέτραις.</l>
<l n="39">δεῖ γὰρ πόλιν τήνδʼ ἐκμαθεῖν, κεἰ μὴ θέλει,</l>
<l n="40">ἀτέλεστον οὖσαν τῶν ἐμῶν βακχευμάτων,</l>
<l n="41">Σεμέλης τε μητρὸς ἀπολογήσασθαί μʼ ὕπερ</l>
<l n="42">φανέντα θνητοῖς δαίμονʼ ὃν τίκτει Διί.</l>
<milestone ed="p" n="43" unit="card"/>
<l n="43">
<milestone ed="P" unit="para"/>Κάδμος μὲν οὖν γέρας τε καὶ τυραννίδα</l>
<l n="44">Πενθεῖ δίδωσι θυγατρὸς ἐκπεφυκότι,</l>
<l n="45">ὃς θεομαχεῖ τὰ κατʼ ἐμὲ καὶ σπονδῶν ἄπο</l>
<l n="46">ὠθεῖ μʼ, ἐν εὐχαῖς τʼ οὐδαμοῦ μνείαν ἔχει.</l>
<l n="47">ὧν οὕνεκʼ αὐτῷ θεὸς γεγὼς ἐνδείξομαι</l>
<l n="48">πᾶσίν τε Θηβαίοισιν. ἐς δʼ ἄλλην χθόνα,</l>
<l n="49">τἀνθένδε θέμενος εὖ, μεταστήσω πόδα,</l>
<l n="50">δεικνὺς ἐμαυτόν· ἢν δὲ Θηβαίων πόλις</l>
<l n="51">ὀργῇ σὺν ὅπλοις ἐξ ὄρους βάκχας ἄγειν</l>
<l n="52">ζητῇ, ξυνάψω μαινάσι στρατηλατῶν.</l>
<l n="53">ὧν οὕνεκʼ εἶδος θνητὸν ἀλλάξας ἔχω</l>
<l n="54">μορφήν τʼ ἐμὴν μετέβαλον εἰς ἀνδρὸς φύσιν.</l>
<l n="55">
<milestone ed="P" unit="para"/>ἀλλʼ, ὦ λιποῦσαι Τμῶλον ἔρυμα Λυδίας,</l>
<l n="56">θίασος ἐμός, γυναῖκες, ἃς ἐκ βαρβάρων</l>
<l n="57">ἐκόμισα παρέδρους καὶ ξυνεμπόρους ἐμοί,</l>
<l n="58">αἴρεσθε τἀπιχώριʼ ἐν πόλει Φρυγῶν</l>
<l n="59">τύμπανα, Ῥέας τε μητρὸς ἐμά θʼ εὑρήματα,</l>
<l n="60">βασίλειά τʼ ἀμφὶ δώματʼ ἐλθοῦσαι τάδε</l>
<l n="61">κτυπεῖτε Πενθέως, ὡς ὁρᾷ Κάδμου πόλις.</l>
<l n="62">ἐγὼ δὲ βάκχαις, ἐς Κιθαιρῶνος πτυχὰς</l>
<l n="63">ἐλθὼν ἵνʼ εἰσί, συμμετασχήσω χορῶν.</l>
</sp>
</div>
<milestone ed="p" n="64" unit="card"/>
<div type="choral">
<div type="lyric">
<sp n="*xoro/s">
<speaker>Χορός</speaker>
<l n="64">Ἀσίας ἀπὸ γᾶς</l>
<l n="65">ἱερὸν Τμῶλον ἀμείψασα θοάζω</l>
<l n="66">Βρομίῳ πόνον ἡδὺν</l>
<l n="67">κάματόν τʼ εὐκάματον, Βάκ-</l>
<l n="68">χιον εὐαζομένα.</l>
<l n="69">τίς ὁδῷ τίς ὁδῷ; τίς;</l>
<l n="70">μελάθροις ἔκτοπος ἔστω, στόμα τʼ εὔφη-</l>
<l n="71">μον ἅπας ἐξοσιούσθω·</l>
<l n="72">τὰ νομισθέντα γὰρ αἰεὶ</l>
<l n="73">Διόνυσον ὑμνήσω.</l>
<milestone ed="p" n="73" unit="card"/>
</sp>
</div>
<div type="strophe" n="1">
<sp>
<speaker>Χορός</speaker>
<l n="74">ὦ</l>
<l n="75">μάκαρ, ὅστις εὐδαίμων</l>
<l n="76">τελετὰς θεῶν εἰδὼς</l>
<l n="77">βιοτὰν ἁγιστεύει καὶ</l>
<l n="78">θιασεύεται ψυχὰν</l>
<l n="79">ἐν ὄρεσσι βακχεύων</l>
<l n="80">ὁσίοις καθαρμοῖσιν,</l>
<l n="81">τά τε ματρὸς μεγάλας ὄρ-</l>
<l n="82">για Κυβέλας θεμιτεύων,</l>
<l n="83">ἀνὰ θύρσον τε τινάσσων,</l>
<l n="84">κισσῷ τε στεφανωθεὶς</l>
<l n="85">Διόνυσον θεραπεύει.</l>
<l n="86">ἴτε βάκχαι, ἴτε βάκχαι,</l>
<l n="87">Βρόμιον παῖδα θεὸν θεοῦ</l>
<l n="88">Διόνυσον κατάγουσαι</l>
<l n="89">Φρυγίων ἐξ ὀρέων Ἑλ-</l>
<l n="90">λάδος εἰς εὐρυχόρους ἀ-</l>
<l n="91">γυιάς, τὸν Βρόμιον·</l>
</sp>
<milestone ed="p" n="88" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="92">ὅν</l>
<l n="93">ποτʼ ἔχουσʼ ἐν ὠδίνων</l>
<l n="94">λοχίαις ἀνάγκαισι</l>
<l n="95">πταμένας Διὸς βροντᾶς νη-</l>
<l n="96">δύος ἔκβολον μάτηρ</l>
<l n="97">ἔτεκεν, λιποῦσʼ αἰῶ-</l>
<l n="98">να κεραυνίῳ πληγᾷ·</l>
<l n="99">λοχίοις δʼ αὐτίκα νιν δέ-</l>
<l n="100">ξατο θαλάμαις Κρονίδας Ζεύς,</l>
<l n="101">κατὰ μηρῷ δὲ καλύψας</l>
<l n="102">χρυσέαισιν συνερείδει</l>
<l n="103">περόναις κρυπτὸν ἀφʼ Ἥρας.</l>
<l n="104">ἔτεκεν δʼ, ἁνίκα Μοῖραι</l>
<l n="105">τέλεσαν, ταυρόκερων θεὸν</l>
<l n="106">στεφάνωσέν τε δρακόντων</l>
<l n="107">στεφάνοις, ἔνθεν ἄγραν θη-</l>
<l n="108">ροτρόφον μαινάδες ἀμφι-</l>
<l n="109">βάλλονται πλοκάμοις.</l>
</sp>
<milestone ed="p" n="105" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="110">ὦ Σεμέλας τροφοὶ Θῆ-</l>
<l n="111">βαι, στεφανοῦσθε κισσῷ·</l>
<l n="112">βρύετε βρύετε χλοήρει</l>
<l n="113">μίλακι καλλικάρπῳ</l>
<l n="114">καὶ καταβακχιοῦσθε δρυὸς</l>
<l n="115">ἢ ἐλάτας κλάδοισι,</l>
<l n="116">στικτῶν τʼ ἐνδυτὰ νεβρίδων</l>
<l n="117">στέφετε λευκοτρίχων πλοκάμων</l>
<l n="118">μαλλοῖς· ἀμφὶ δὲ νάρθηκας ὑβριστὰς</l>
<l n="119">ὁσιοῦσθʼ· αὐτίκα γᾶ πᾶσα χορεύσει--</l>
<l n="120">Βρόμιος ὅστις ἄγῃ θιάσουσ--</l>
<l n="121">εἰς ὄρος εἰς ὄρος, ἔνθα μένει</l>
<l n="122">θηλυγενὴς ὄχλος</l>
<l n="123">ἀφʼ ἱστῶν παρὰ κερκίδων τʼ</l>
<l n="124">οἰστρηθεὶς Διονύσῳ.</l>
</sp>
<milestone ed="p" n="120" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="125">ὦ θαλάμευμα Κουρή-</l>
<l n="126">των ζάθεοί τε Κρήτας</l>
<l n="127">Διογενέτορες ἔναυλοι,</l>
<l n="128">ἔνθα τρικόρυθες ἄντροις</l>
<l n="129">βυρσότονον κύκλωμα τόδε</l>
<l n="130">μοι Κορύβαντες ηὗρον·</l>
<l n="131">βακχείᾳ δʼ ἀνὰ συντόνῳ</l>
<l n="132">κέρασαν ἁδυβόᾳ Φρυγίων</l>
<l n="133">αὐλῶν πνεύματι ματρός τε Ῥέας ἐς</l>
<l n="134">χέρα θῆκαν, κτύπον εὐάσμασι Βακχᾶν·</l>
<l n="135">παρὰ δὲ μαινόμενοι Σάτυροι</l>
<l n="136">ματέρος ἐξανύσαντο θεᾶς,</l>
<l n="137">ἐς δὲ χορεύματα</l>
<l n="138">συνῆψαν τριετηρίδων,</l>
<l n="139">αἷς χαίρει Διόνυσος.</l>
</sp>
<milestone ed="p" n="135" unit="card"/>
</div>
<div type="epode">
<sp>
<speaker>Χορός</speaker>
<l n="140">ἡδὺς ἐν ὄρεσιν, ὅταν ἐκ θιάσων δρομαί-</l>
<l n="141">ων πέσῃ πεδόσε, νε-</l>
<l n="142">βρίδος ἔχων ἱερὸν ἐνδυτόν, ἀγρεύων</l>
<l n="143">αἷμα τραγοκτόνον, ὠμοφάγον χάριν, ἱέμε-</l>
<l n="144">νος ἐς ὄρεα Φρύγια, Λύδιʼ, ὁ δʼ ἔξαρχος Βρόμιος,</l>
<l n="145">εὐοἷ.</l>
<l n="146">ῥεῖ δὲ γάλακτι πέδον, ῥεῖ δʼ οἴνῳ, ῥεῖ δὲ μελισσᾶν</l>
<l n="147">νέκταρι.</l>
<l n="148">Συρίας δʼ ὡς λιβάνου κα-</l>
<l n="149">πνὸν ὁ Βακχεὺς ἀνέχων</l>
<l n="150">πυρσώδη φλόγα πεύκας</l>
<l n="151">ἐκ νάρθηκος ἀίσσει</l>
<l n="152">δρόμῳ καὶ χοροῖσιν</l>
<l n="153">πλανάτας ἐρεθίζων</l>
<l n="154">ἰαχαῖς τʼ ἀναπάλλων,</l>
<l n="155">τρυφερόν <add>τε</add> πλόκαμον εἰς αἰθέρα ῥίπτων.</l>
<l n="156">ἅμα δʼ εὐάσμασι τοιάδʼ ἐπιβρέμει·</l>
<l n="157">Ὦ ἴτε βάκχαι,</l>
<l n="158">
<del>ὦ</del> ἴτε βάκχαι,</l>
<l n="159">Τμώλου χρυσορόου χλιδᾷ</l>
<l n="160">μέλπετε τὸν Διόνυσον</l>
<l n="161">βαρυβρόμων ὑπὸ τυμπάνων,</l>
<l n="162">εὔια τὸν εὔιον ἀγαλλόμεναι θεὸν</l>
<l n="163">ἐν Φρυγίαισι βοαῖς ἐνοπαῖσί τε,</l>
<l n="164">λωτὸς ὅταν εὐκέλαδος</l>
<l n="165">ἱερὸς ἱερὰ παίγματα βρέμῃ, σύνοχα</l>
<l n="166">φοιτάσιν εἰς ὄρος εἰς ὄρος· ἡδομέ-</l>
<l n="167">να δʼ ἄρα, πῶλος ὅπως ἅμα ματέρι</l>
<l n="168">φορβάδι, κῶλον ἄγει ταχύπουν σκιρτήμασι βάκχα.</l>
</sp>
<milestone ed="p" n="170" unit="card"/>
</div>
</div>
<div type="episode">
<sp>
<speaker>Τειρεσίας</speaker>
<l n="169">τίς ἐν πύλαισι; Κάδμον ἐκκάλει δόμων,</l>
<l n="170">Ἀγήνορος παῖδʼ, ὃς πόλιν Σιδωνίαν</l>
<l n="171">λιπὼν ἐπύργωσʼ ἄστυ Θηβαίων τόδε.</l>
<l n="172">ἴτω τις, εἰσάγγελλε Τειρεσίας ὅτι</l>
<l n="173">ζητεῖ νιν· οἶδε δʼ αὐτὸς ὧν ἥκω πέρι</l>
<l n="174">ἅ τε ξυνεθέμην πρέσβυς ὢν γεραιτέρῳ,</l>
<l n="175">θύρσους ἀνάπτειν καὶ νεβρῶν δορὰς ἔχειν</l>
<l n="176">στεφανοῦν τε κρᾶτα κισσίνοις βλαστήμασιν.</l>
</sp>
<sp>
<speaker>Κάδμος</speaker>
<l n="177">ὦ φίλταθʼ, ὡς σὴν γῆρυν ᾐσθόμην κλύων</l>
<l n="178">σοφὴν σοφοῦ παρʼ ἀνδρός, ἐν δόμοισιν ὤν·</l>
<l n="179">ἥκω δʼ ἕτοιμος τήνδʼ ἔχων σκευὴν θεοῦ·</l>
<l n="180">δεῖ γάρ νιν ὄντα παῖδα θυγατρὸς ἐξ ἐμῆς</l>
<l n="181">
<del>Διόνυσον ὃς πέφηνεν ἀνθρώποις θεὸς</del>
</l>
<l n="182">ὅσον καθʼ ἡμᾶς δυνατὸν αὔξεσθαι μέγαν.</l>
<l n="183">ποῖ δεῖ χορεύειν, ποῖ καθιστάναι πόδα</l>
<l n="184">καὶ κρᾶτα σεῖσαι πολιόν; ἐξηγοῦ σύ μοι</l>
<l n="185">γέρων γέροντι, Τειρεσία· σὺ γὰρ σοφός.</l>
<l n="186">ὡς οὐ κάμοιμʼ ἂν οὔτε νύκτʼ οὔθʼ ἡμέραν</l>
<l n="187">θύρσῳ κροτῶν γῆν· ἐπιλελήσμεθʼ ἡδέως</l>
<l n="188">γέροντες ὄντες.</l>
</sp>
<sp>
<speaker>Τειρεσίας</speaker>
<l n="189">ταὔτʼ ἐμοὶ πάσχεις ἄρα·</l>
<l n="190">κἀγὼ γὰρ ἡβῶ κἀπιχειρήσω χοροῖς.</l>
</sp>
<sp>
<speaker>Κάδμος</speaker>
<l n="191">οὐκοῦν ὄχοισιν εἰς ὄρος περάσομεν;</l>
</sp>
<sp>
<speaker>Τειρεσίας</speaker>
<l n="192">ἀλλʼ οὐχ ὁμοίως ἂν ὁ θεὸς τιμὴν ἔχοι.</l>
</sp>
<sp>
<speaker>Κάδμος</speaker>
<l n="193">γέρων γέροντα παιδαγωγήσω σʼ ἐγώ.</l>
</sp>
<sp>
<speaker>Τειρεσίας</speaker>
<l n="194">ὁ θεὸς ἀμοχθὶ κεῖσε νῷν ἡγήσεται.</l>
</sp>
<sp>
<speaker>Κάδμος</speaker>
<l n="195">μόνοι δὲ πόλεως Βακχίῳ χορεύσομεν;</l>
</sp>
<sp>
<speaker>Τειρεσίας</speaker>
<l n="196">μόνοι γὰρ εὖ φρονοῦμεν, οἱ δʼ ἄλλοι κακῶς.</l>
</sp>
<sp>
<speaker>Κάδμος</speaker>
<l n="197">μακρὸν τὸ μέλλειν· ἀλλʼ ἐμῆς ἔχου χερός.</l>
</sp>
<sp>
<speaker>Τειρεσίας</speaker>
<l n="198">ἰδού, ξύναπτε καὶ ξυνωρίζου χέρα.</l>
</sp>
<sp>
<speaker>Κάδμος</speaker>
<l n="199">οὐ καταφρονῶ ʼγὼ τῶν θεῶν θνητὸς γεγώς.</l>
</sp>
<sp>
<speaker>Τειρεσίας</speaker>
<l n="200">οὐδὲν σοφιζόμεσθα τοῖσι δαίμοσιν.</l>
<l n="201">πατρίους παραδοχάς, ἅς θʼ ὁμήλικας χρόνῳ</l>
<l n="202">κεκτήμεθʼ, οὐδεὶς αὐτὰ καταβαλεῖ λόγος,</l>
<l n="203">οὐδʼ εἰ διʼ ἄκρων τὸ σοφὸν ηὕρηται φρενῶν.</l>
<l n="204">ἐρεῖ τις ὡς τὸ γῆρας οὐκ αἰσχύνομαι,</l>
<l n="205">μέλλων χορεύειν κρᾶτα κισσώσας ἐμόν;</l>
<l n="206">οὐ γὰρ διῄρηχʼ ὁ θεός, οὔτε τὸν νέον</l>
<l n="207">εἰ χρὴ χορεύειν οὔτε τὸν γεραίτερον,</l>
<l n="208">ἀλλʼ ἐξ ἁπάντων βούλεται τιμὰς ἔχειν</l>
<l n="209">κοινάς, διαριθμῶν δʼ οὐδένʼ αὔξεσθαι θέλει.</l>
</sp>
<sp>
<speaker>Κάδμος</speaker>
<l n="210">ἐπεὶ σὺ φέγγος, Τειρεσία, τόδʼ οὐχ ὁρᾷς,</l>
<l n="211">ἐγὼ προφήτης σοι λόγων γενήσομαι.</l>
<l n="212">Πενθεὺς πρὸς οἴκους ὅδε διὰ σπουδῆς περᾷ,</l>
<l n="213">Ἐχίονος παῖς, ᾧ κράτος δίδωμι γῆς.</l>
<l n="214">ὡς ἐπτόηται· τί ποτʼ ἐρεῖ νεώτερον;</l>
<milestone ed="p" n="215" unit="card"/>
</sp>
<sp>
<speaker>Πενθεύς</speaker>
<l n="215">ἔκδημος ὢν μὲν τῆσδʼ ἐτύγχανον χθονός,</l>
<l n="216">κλύω δὲ νεοχμὰ τήνδʼ ἀνὰ πτόλιν κακά,</l>
<l n="217">γυναῖκας ἡμῖν δώματʼ ἐκλελοιπέναι</l>
<l n="218">πλασταῖσι βακχείαισιν, ἐν δὲ δασκίοις</l>
<l n="219">ὄρεσι θοάζειν, τὸν νεωστὶ δαίμονα</l>
<l n="220">Διόνυσον, ὅστις ἔστι, τιμώσας χοροῖς·</l>
<l n="221">πλήρεις δὲ θιάσοις ἐν μέσοισιν ἑστάναι</l>
<l n="222">κρατῆρας, ἄλλην δʼ ἄλλοσʼ εἰς ἐρημίαν</l>
<l n="223">πτώσσουσαν εὐναῖς ἀρσένων ὑπηρετεῖν,</l>
<l n="224">πρόφασιν μὲν ὡς δὴ μαινάδας θυοσκόους,</l>
<l n="225">τὴν δʼ Ἀφροδίτην πρόσθʼ ἄγειν τοῦ Βακχίου.</l>
<l n="226">
<milestone ed="P" unit="para"/>ὅσας μὲν οὖν εἴληφα, δεσμίους χέρας</l>
<l n="227">σῴζουσι πανδήμοισι πρόσπολοι στέγαις·</l>
<l n="228">ὅσαι δʼ ἄπεισιν, ἐξ ὄρους θηράσομαι,</l>
<l n="229">
<del>Ἰνώ τʼ Ἀγαύην θʼ, ἥ μʼ ἔτικτʼ Ἐχίονι,</del>
</l>
<l n="230">
<del>Ἀκταίονός τε μητέρʼ, Αὐτονόην λέγω.</del>
</l>
<l n="231">καὶ σφᾶς σιδηραῖς ἁρμόσας ἐν ἄρκυσιν</l>
<l n="232">παύσω κακούργου τῆσδε βακχείας τάχα.</l>
<l n="233">
<milestone ed="P" unit="para"/>λέγουσι δʼ ὥς τις εἰσελήλυθε ξένος,</l>
<l n="234">γόης ἐπῳδὸς Λυδίας ἀπὸ χθονός,</l>
<l n="235">ξανθοῖσι βοστρύχοισιν εὐοσμῶν κόμην,</l>
<l n="236">οἰνῶπας ὄσσοις χάριτας Ἀφροδίτης ἔχων,</l>
<l n="237">ὃς ἡμέρας τε κεὐφρόνας συγγίγνεται</l>
<l n="238">τελετὰς προτείνων εὐίους νεάνισιν.</l>
<l n="239">εἰ δʼ αὐτὸν εἴσω τῆσδε λήψομαι στέγης,</l>
<l n="240">παύσω κτυποῦντα θύρσον ἀνασείοντά τε</l>
<l n="241">κόμας, τράχηλον σώματος χωρὶς τεμών.</l>
<l n="242">
<milestone ed="P" unit="para"/>ἐκεῖνος εἶναί φησι Διόνυσον θεόν,</l>
<l n="243">ἐκεῖνος ἐν μηρῷ ποτʼ ἐρράφθαι Διός,</l>
<l n="244">ὃς ἐκπυροῦται λαμπάσιν κεραυνίαις</l>
<l n="245">σὺν μητρί, Δίους ὅτι γάμους ἐψεύσατο.</l>
<l n="246">ταῦτʼ οὐχὶ δεινῆς ἀγχόνης ἔστʼ ἄξια,</l>
<l n="247">ὕβρεις ὑβρίζειν, ὅστις ἔστιν ὁ ξένος;</l>
<l n="248">
<milestone ed="P" unit="para"/>ἀτὰρ τόδʼ ἄλλο θαῦμα, τὸν τερασκόπον</l>
<l n="249">ἐν ποικίλαισι νεβρίσι Τειρεσίαν ὁρῶ</l>
<l n="250">πατέρα τε μητρὸς τῆς ἐμῆσ--πολὺν γέλων--</l>
<l n="251">νάρθηκι βακχεύοντʼ· ἀναίνομαι, πάτερ,</l>
<l n="252">τὸ γῆρας ὑμῶν εἰσορῶν νοῦν οὐκ ἔχον.</l>
<l n="253">οὐκ ἀποτινάξεις κισσόν; οὐκ ἐλευθέραν</l>
<l n="254">θύρσου μεθήσεις χεῖρʼ, ἐμῆς μητρὸς πάτερ;</l>
<l n="255">
<milestone ed="P" unit="para"/>σὺ ταῦτʼ ἔπεισας, Τειρεσία· τόνδʼ αὖ θέλεις</l>
<l n="256">τὸν δαίμονʼ ἀνθρώποισιν ἐσφέρων νέον</l>
<l n="257">σκοπεῖν πτερωτοὺς κἀμπύρων μισθοὺς φέρειν.</l>
<l n="258">εἰ μή σε γῆρας πολιὸν ἐξερρύετο,</l>
<l n="259">καθῆσʼ ἂν ἐν βάκχαισι δέσμιος μέσαις,</l>
<l n="260">τελετὰς πονηρὰς εἰσάγων· γυναιξὶ γὰρ</l>
<l n="261">ὅπου βότρυος ἐν δαιτὶ γίγνεται γάνος,</l>
<l n="262">οὐχ ὑγιὲς οὐδὲν ἔτι λέγω τῶν ὀργίων.</l>
</sp>
<sp>
<speaker>Χορός</speaker>
<l n="263">τῆς δυσσεβείας. ὦ ξένʼ, οὐκ αἰδῇ θεοὺς</l>
<l n="264">Κάδμον τε τὸν σπείραντα γηγενῆ στάχυν,</l>
<l n="265">Ἐχίονος δʼ ὢν παῖς καταισχύνεις γένος;</l>
<milestone ed="p" n="266" unit="card"/>
</sp>
<sp n="*teiresi/as">
<speaker>Τειρεσίας</speaker>
<l n="266">ὅταν λάβῃ τις τῶν λόγων ἀνὴρ σοφὸς</l>
<l n="267">καλὰς ἀφορμάς, οὐ μέγʼ ἔργον εὖ λέγειν·</l>
<l n="268">σὺ δʼ εὔτροχον μὲν γλῶσσαν ὡς φρονῶν ἔχεις,</l>
<l n="269">ἐν τοῖς λόγοισι δʼ οὐκ ἔνεισί σοι φρένες.</l>
<l n="270">θράσει δὲ δυνατὸς καὶ λέγειν οἷός τʼ ἀνὴρ</l>
<l n="271">κακὸς πολίτης γίγνεται νοῦν οὐκ ἔχων.</l>
<l n="272">
<milestone ed="P" unit="para"/>οὗτος δʼ ὁ δαίμων ὁ νέος, ὃν σὺ διαγελᾷς,</l>
<l n="273">οὐκ ἂν δυναίμην μέγεθος ἐξειπεῖν ὅσος</l>
<l n="274">καθʼ Ἑλλάδʼ ἔσται. δύο γάρ, ὦ νεανία,</l>
<l n="275">τὰ πρῶτʼ ἐν ἀνθρώποισι· Δημήτηρ θεά--</l>
<l n="276">γῆ δʼ ἐστίν, ὄνομα δʼ ὁπότερον βούλῃ κάλει·</l>
<l n="277">αὕτη μὲν ἐν ξηροῖσιν ἐκτρέφει βροτούς·</l>
<l n="278">ὃς δʼ ἦλθʼ ἔπειτʼ, ἀντίπαλον ὁ Σεμέλης γόνος</l>
<l n="279">βότρυος ὑγρὸν πῶμʼ ηὗρε κεἰσηνέγκατο</l>
<l n="280">θνητοῖς, ὃ παύει τοὺς ταλαιπώρους βροτοὺς</l>
<l n="281">λύπης, ὅταν πλησθῶσιν ἀμπέλου ῥοῆς,</l>
<l n="282">ὕπνον τε λήθην τῶν καθʼ ἡμέραν κακῶν</l>
<l n="283">δίδωσιν, οὐδʼ ἔστʼ ἄλλο φάρμακον πόνων.</l>
<l n="284">οὗτος θεοῖσι σπένδεται θεὸς γεγώς,</l>
<l n="285">ὥστε διὰ τοῦτον τἀγάθʼ ἀνθρώπους ἔχειν.</l>
<l n="286">
<milestone ed="P" unit="para"/>καὶ καταγελᾷς νιν, ὡς ἐνερράφη Διὸς</l>
<l n="287">μηρῷ; διδάξω σʼ ὡς καλῶς ἔχει τόδε.</l>
<l n="288">ἐπεί νιν ἥρπασʼ ἐκ πυρὸς κεραυνίου</l>
<l n="289">Ζεύς, ἐς δʼ Ὄλυμπον βρέφος ἀνήγαγεν θεόν,</l>
<l n="290">Ἥρα νιν ἤθελʼ ἐκβαλεῖν ἀπʼ οὐρανοῦ·</l>
<l n="291">Ζεὺς δʼ ἀντεμηχανήσαθʼ οἷα δὴ θεός.</l>
<l n="292">ῥήξας μέρος τι τοῦ χθόνʼ ἐγκυκλουμένου</l>
<l n="293">αἰθέρος, ἔθηκε τόνδʼ ὅμηρον ἐκδιδούς,</l>
<l n="294">
<gap><desc>*</desc></gap>
</l>
<l n="295">Διόνυσον Ἥρας νεικέων· χρόνῳ δέ νιν</l>
<l n="296">βροτοὶ ῥαφῆναί φασιν ἐν μηρῷ Διός,</l>
<l n="297">ὄνομα μεταστήσαντες, ὅτι θεᾷ θεὸς</l>
<l n="298">Ἥρᾳ ποθʼ ὡμήρευσε, συνθέντες λόγον.</l>
<milestone ed="p" n="298" unit="card"/>
<l n="299">
<milestone ed="P" unit="para"/>μάντις δʼ ὁ δαίμων ὅδε· τὸ γὰρ βακχεύσιμον</l>
<l n="300">καὶ τὸ μανιῶδες μαντικὴν πολλὴν ἔχει·</l>
<l n="301">ὅταν γὰρ ὁ θεὸς ἐς τὸ σῶμʼ ἔλθῃ πολύς,</l>
<l n="302">λέγειν τὸ μέλλον τοὺς μεμηνότας ποιεῖ.</l>
<l n="303">Ἄρεώς τε μοῖραν μεταλαβὼν ἔχει τινά·</l>
<l n="304">στρατὸν γὰρ ἐν ὅπλοις ὄντα κἀπὶ τάξεσιν</l>
<l n="305">φόβος διεπτόησε πρὶν λόγχης θιγεῖν.</l>
<l n="306">μανία δὲ καὶ τοῦτʼ ἐστὶ Διονύσου πάρα.</l>
<l n="307">ἔτʼ αὐτὸν ὄψῃ κἀπὶ Δελφίσιν πέτραις</l>
<l n="308">πηδῶντα σὺν πεύκαισι δικόρυφον πλάκα,</l>
<l n="309">πάλλοντα καὶ σείοντα βακχεῖον κλάδον,</l>
<l n="310">μέγαν τʼ ἀνʼ Ἑλλάδα. ἀλλʼ ἐμοί, Πενθεῦ, πιθοῦ·</l>
<l n="311">μὴ τὸ κράτος αὔχει δύναμιν ἀνθρώποις ἔχειν,</l>
<l n="312">μηδʼ, ἢν δοκῇς μέν, ἡ δὲ δόξα σου νοσῇ,</l>
<l n="313">φρονεῖν δόκει τι· τὸν θεὸν δʼ ἐς γῆν δέχου</l>
<l n="314">καὶ σπένδε καὶ βάκχευε καὶ στέφου κάρα.</l>
<l n="315">
<milestone ed="P" unit="para"/>οὐχ ὁ Διόνυσος σωφρονεῖν ἀναγκάσει</l>
<l n="316">γυναῖκας ἐς τὴν Κύπριν, ἀλλʼ ἐν τῇ φύσει</l>
<l n="317">
<del>τὸ σωφρονεῖν ἔνεστιν εἰς τὰ πάντʼ ἀεί</del>
</l>
<l n="318">τοῦτο σκοπεῖν χρή· καὶ γὰρ ἐν βακχεύμασιν</l>
<l n="319">οὖσʼ ἥ γε σώφρων οὐ διαφθαρήσεται.</l>
<l n="320">
<milestone ed="P" unit="para"/>ὁρᾷς, σὺ χαίρεις, ὅταν ἐφεστῶσιν πύλαις</l>
<l n="321">πολλοί, τὸ Πενθέως δʼ ὄνομα μεγαλύνῃ πόλις·</l>
<l n="322">κἀκεῖνος, οἶμαι, τέρπεται τιμώμενος.</l>
<l n="323">ἐγὼ μὲν οὖν καὶ Κάδμος, ὃν σὺ διαγελᾷς,</l>
<l n="324">κισσῷ τʼ ἐρεψόμεσθα καὶ χορεύσομεν,</l>
<l n="325">πολιὰ ξυνωρίς, ἀλλʼ ὅμως χορευτέον,</l>
<l n="326">κοὐ θεομαχήσω σῶν λόγων πεισθεὶς ὕπο.</l>
<l n="327">μαίνῃ γὰρ ὡς ἄλγιστα, κοὔτε φαρμάκοις</l>
<l n="328">ἄκη λάβοις ἂν οὔτʼ ἄνευ τούτων νοσεῖς.</l>
</sp>
<sp>
<speaker>Χορός</speaker>
<l n="329">ὦ πρέσβυ, Φοῖβόν τʼ οὐ καταισχύνεις λόγοις,</l>
<l n="330">τιμῶν τε Βρόμιον σωφρονεῖς, μέγαν θεόν.</l>
</sp>
<sp>
<speaker>Κάδμος</speaker>
<l n="331">ὦ παῖ, καλῶς σοι Τειρεσίας παρῄνεσεν.</l>
<l n="332">οἴκει μεθʼ ἡμῶν, μὴ θύραζε τῶν νόμων.</l>
<l n="333">νῦν γὰρ πέτῃ τε καὶ φρονῶν οὐδὲν φρονεῖς.</l>
<l n="334">κεἰ μὴ γὰρ ἔστιν ὁ θεὸς οὗτος, ὡς σὺ φῄς,</l>
<l n="335">παρὰ σοὶ λεγέσθω· καὶ καταψεύδου καλῶς</l>
<l n="336">ὡς ἔστι, Σεμέλη θʼ ἵνα δοκῇ θεὸν τεκεῖν,</l>
<l n="337">ἡμῖν τε τιμὴ παντὶ τῷ γένει προσῇ.</l>
<l n="338">
<milestone ed="P" unit="para"/>ὁρᾷς τὸν Ἀκτέωνος ἄθλιον μόρον,</l>
<l n="339">ὃν ὠμόσιτοι σκύλακες ἃς ἐθρέψατο</l>
<l n="340">διεσπάσαντο, κρείσσονʼ ἐν κυναγίαις</l>
<l n="341">Ἀρτέμιδος εἶναι κομπάσαντʼ, ἐν ὀργάσιν.</l>
<l n="342">ὃ μὴ πάθῃς σύ· δεῦρό σου στέψω κάρα</l>
<l n="343">κισσῷ· μεθʼ ἡμῶν τῷ θεῷ τιμὴν δίδου.</l>
</sp>
<milestone ed="p" n="343" unit="card"/>
<sp>
<speaker>Πενθεύς</speaker>
<l n="344">οὐ μὴ προσοίσεις χεῖρα, βακχεύσεις δʼ ἰών,</l>
<l n="345">μηδʼ ἐξομόρξῃ μωρίαν τὴν σὴν ἐμοί;</l>
<l n="346">τῆς σῆς <add>δʼ</add> ἀνοίας τόνδε τὸν διδάσκαλον</l>
<l n="347">δίκην μέτειμι. στειχέτω τις ὡς τάχος,</l>
<l n="348">ἐλθὼν δὲ θάκους τοῦδʼ ἵνʼ οἰωνοσκοπεῖ</l>
<l n="349">μοχλοῖς τριαίνου κἀνάτρεψον ἔμπαλιν,</l>
<l n="350">ἄνω κάτω τὰ πάντα συγχέας ὁμοῦ,</l>
<l n="351">καὶ στέμματʼ ἀνέμοις καὶ θυέλλαισιν μέθες.</l>
<l n="352">μάλιστα γάρ νιν δήξομαι δράσας τάδε.</l>
<l n="353">
<milestone ed="P" unit="para"/>οἳ δʼ ἀνὰ πόλιν στείχοντες ἐξιχνεύσατε</l>
<l n="354">τὸν θηλύμορφον ξένον, ὃς ἐσφέρει νόσον</l>
<l n="355">καινὴν γυναιξὶ καὶ λέχη λυμαίνεται.</l>
<l n="356">κἄνπερ λάβητε, δέσμιον πορεύσατε</l>
<l n="357">δεῦρʼ αὐτόν, ὡς ἂν λευσίμου δίκης τυχὼν</l>
<l n="358">θάνῃ, πικρὰν βάκχευσιν ἐν Θήβαις ἰδών.</l>
</sp>
<sp>
<speaker>Τειρεσίας</speaker>
<l n="359">ὦ σχέτλιʼ, ὡς οὐκ οἶσθα ποῦ ποτʼ εἶ λόγων.</l>
<l n="360">μέμηνας ἤδη· καὶ πρὶν ἐξέστης φρενῶν.</l>
<l n="361">στείχωμεν ἡμεῖς, Κάδμε, κἀξαιτώμεθα</l>
<l n="362">ὑπέρ τε τούτου καίπερ ὄντος ἀγρίου</l>
<l n="363">ὑπέρ τε πόλεως τὸν θεὸν μηδὲν νέον</l>
<l n="364">δρᾶν. ἀλλʼ ἕπου μοι κισσίνου βάκτρου μέτα,</l>
<l n="365">πειρῶ δʼ ἀνορθοῦν σῶμʼ ἐμόν, κἀγὼ τὸ σόν·</l>
<l n="366">γέροντε δʼ αἰσχρὸν δύο πεσεῖν· ἴτω δʼ ὅμως,</l>
<l n="367">τῷ Βακχίῳ γὰρ τῷ Διὸς δουλευτέον.</l>
<l n="368">Πενθεὺς δʼ ὅπως μὴ πένθος εἰσοίσει δόμοις</l>
<l n="369">τοῖς σοῖσι, Κάδμε· μαντικῇ μὲν οὐ λέγω,</l>
<l n="370">τοῖς πράγμασιν δέ· μῶρα γὰρ μῶρος λέγει.</l>
<milestone ed="p" n="370" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="371">Ὁσία πότνα θεῶν,</l>
<l n="372">Ὁσία δʼ ἃ κατὰ γᾶν</l>
<l n="373">χρυσέαν πτέρυγα φέρεις,</l>
<l n="374">τάδε Πενθέως ἀίεις;</l>
<l n="375">ἀίεις οὐχ ὁσίαν</l>
<l n="376">ὕβριν ἐς τὸν Βρόμιον, τὸν</l>
<l n="377">Σεμέλας, τὸν παρὰ καλλι-</l>
<l n="378">στεφάνοις εὐφροσύναις δαί-</l>
<l n="379">μονα πρῶτον μακάρων; ὃς τάδʼ ἔχει,</l>
<l n="380">θιασεύειν τε χοροῖς</l>
<l n="381">μετά τʼ αὐλοῦ γελάσαι</l>
<l n="382">ἀποπαῦσαί τε μερίμνας,</l>
<l n="383">ὁπόταν βότρυος ἔλθῃ</l>
<l n="384">γάνος ἐν δαιτὶ θεῶν, κισ-</l>
<l n="385">σοφόροις δʼ ἐν θαλίαις ἀν-</l>
<l n="386">δράσι κρατὴρ ὕπνον ἀμ-</l>
<l n="387">φιβάλλῃ.</l>
</sp>
<milestone ed="p" n="386" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="388">ἀχαλίνων στομάτων</l>
<l n="389">ἀνόμου τʼ ἀφροσύνας</l>
<l n="390">τὸ τέλος δυστυχία·</l>
<l n="391">ὁ δὲ τᾶς ἡσυχίας</l>
<l n="392">βίοτος καὶ τὸ φρονεῖν</l>
<l n="393">ἀσάλευτόν τε μένει καὶ</l>
<l n="394">συνέχει δώματα· πόρσω</l>
<l n="395">γὰρ ὅμως αἰθέρα ναίον-</l>
<l n="396">τες ὁρῶσιν τὰ βροτῶν οὐρανίδαι.</l>
<l n="397">τὸ σοφὸν δʼ οὐ σοφία</l>
<l n="398">τό τε μὴ θνητὰ φρονεῖν.</l>
<l n="399">βραχὺς αἰών· ἐπὶ τούτῳ</l>
<l n="400">δέ τις ἂν μεγάλα διώκων</l>
<l n="401">τὰ παρόντʼ οὐχὶ φέροι. μαι-</l>
<l n="402">νομένων οἵδε τρόποι καὶ</l>
<l n="403">κακοβούλων παρʼ ἔμοι-</l>
<l n="404">γε φωτῶν.</l>
</sp>
<milestone ed="p" n="402" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="405">ἱκοίμαν ποτὶ Κύπρον,</l>
<l n="406">νᾶσον τᾶς Ἀφροδίτας,</l>
<l n="407">ἵνʼ οἱ θελξίφρονες νέμον-</l>
<l n="408">ται θνατοῖσιν Ἔρωτες,</l>
<l n="409">Πάφον θʼ ἃν ἑκατόστομοι</l>
<l n="410">βαρβάρου ποταμοῦ ῥοαὶ</l>
<l n="411">καρπίζουσιν ἄνομβροι.</l>
<l n="412">οὗ δʼ ἁ καλλιστευομένα</l>
<l n="413">Πιερία μούσειος ἕδρα,</l>
<l n="414">σεμνὰ κλιτὺς Ὀλύμπου,</l>
<l n="415">ἐκεῖσʼ ἄγε με, Βρόμιε Βρόμιε,</l>
<l n="416">πρόβακχʼ εὔιε δαῖμον.</l>
<l n="417">ἐκεῖ Χάριτες,</l>
<l n="418">ἐκεῖ δὲ Πόθος· ἐκεῖ δὲ βάκ-</l>
<l n="419">χαις θέμις ὀργιάζειν.</l>
</sp>
<milestone ed="p" n="417" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="420">ὁ δαίμων ὁ Διὸς παῖς</l>
<l n="421">χαίρει μὲν θαλίαισιν,</l>
<l n="422">φιλεῖ δʼ ὀλβοδότειραν Εἰ-</l>
<l n="423">ρήναν, κουροτρόφον θεάν.</l>
<l n="424">ἴσαν δʼ ἔς τε τὸν ὄλβιον</l>
<l n="425">τόν τε χείρονα δῶκʼ ἔχειν</l>
<l n="426">οἴνου τέρψιν ἄλυπον·</l>
<l n="427">μισεῖ δʼ ᾧ μὴ ταῦτα μέλει,</l>
<l n="428">κατὰ φάος νύκτας τε φίλας</l>
<l n="429">εὐαίωνα διαζῆν,</l>
<l n="430">σοφὰν δʼ ἀπέχειν πραπίδα φρένα τε</l>
<l n="431">περισσῶν παρὰ φωτῶν·</l>
<l n="432">τὸ πλῆθος ὅ τι</l>
<l n="433">τὸ φαυλότερον ἐνόμισε χρῆ-</l>
<l n="434">ταί τε, τόδʼ ἂν δεχοίμαν.</l>
</sp>
<milestone ed="p" n="434" unit="card"/>
</div>
</div>
<div type="episode">
<sp>
<speaker>Θεράπων</speaker>
<l n="435">Πενθεῦ, πάρεσμεν τήνδʼ ἄγραν ἠγρευκότες</l>
<l n="436">ἐφʼ ἣν ἔπεμψας, οὐδʼ ἄκρανθʼ ὡρμήσαμεν.</l>
<l n="437">ὁ θὴρ δʼ ὅδʼ ἡμῖν πρᾶος οὐδʼ ὑπέσπασεν</l>
<l n="438">φυγῇ πόδʼ, ἀλλʼ ἔδωκεν οὐκ ἄκων χέρας</l>
<l n="439">οὐδʼ ὠχρός, οὐδʼ ἤλλαξεν οἰνωπὸν γένυν,</l>
<l n="440">γελῶν δὲ καὶ δεῖν κἀπάγειν ἐφίετο</l>
<l n="441">ἔμενέ τε, τοὐμὸν εὐτρεπὲς ποιούμενος.</l>
<l n="442">κἀγὼ διʼ αἰδοῦς εἶπον· Ὦ ξένʼ, οὐχ ἑκὼν</l>
<l n="443">ἄγω σε, Πενθέως δʼ ὅς μʼ ἔπεμψʼ ἐπιστολαῖς.</l>
<l n="444">
<milestone ed="P" unit="para"/>ἃς δʼ αὖ σὺ βάκχας εἷρξας, ἃς συνήρπασας</l>
<l n="445">κἄδησας ἐν δεσμοῖσι πανδήμου στέγης,</l>
<l n="446">φροῦδαί γʼ ἐκεῖναι λελυμέναι πρὸς ὀργάδας</l>
<l n="447">σκιρτῶσι Βρόμιον ἀνακαλούμεναι θεόν·</l>
<l n="448">αὐτόματα δʼ αὐταῖς δεσμὰ διελύθη ποδῶν</l>
<l n="449">κλῇδές τʼ ἀνῆκαν θύρετρʼ ἄνευ θνητῆς χερός.</l>
<l n="450">πολλῶν δʼ ὅδʼ ἁνὴρ θαυμάτων ἥκει πλέως</l>
<l n="451">ἐς τάσδε Θήβας. σοὶ δὲ τἄλλα χρὴ μέλειν.</l>
</sp>
<sp>
<speaker>Πενθεύς</speaker>
<l n="452">μέθεσθε χειρῶν τοῦδʼ· ἐν ἄρκυσιν γὰρ ὢν</l>
<l n="453">οὐκ ἔστιν οὕτως ὠκὺς ὥστε μʼ ἐκφυγεῖν.</l>
<l n="454">
<milestone ed="P" unit="para"/>ἀτὰρ τὸ μὲν σῶμʼ οὐκ ἄμορφος εἶ, ξένε,</l>
<l n="455">ὡς ἐς γυναῖκας, ἐφʼ ὅπερ ἐς Θήβας πάρει·</l>
<l n="456">πλόκαμός τε γάρ σου ταναός, οὐ πάλης ὕπο,</l>
<l n="457">γένυν παρʼ αὐτὴν κεχυμένος, πόθου πλέως·</l>
<l n="458">λευκὴν δὲ χροιὰν ἐκ παρασκευῆς ἔχεις,</l>
<l n="459">οὐχ ἡλίου βολαῖσιν, ἀλλʼ ὑπὸ σκιᾶς,</l>
<l n="460">τὴν Ἀφροδίτην καλλονῇ θηρώμενος.</l>
<l n="461">πρῶτον μὲν οὖν μοι λέξον ὅστις εἶ γένος.</l>
</sp>
<sp>
<speaker>Διόνυσος</speaker>
<l n="462">οὐ κόμπος οὐδείς· ῥᾴδιον δʼ εἰπεῖν τόδε.</l>
<l n="463">τὸν ἀνθεμώδη Τμῶλον οἶσθά που κλύων.</l>
</sp>
<sp>
<speaker>Πενθεύς</speaker>
<l n="464">οἶδʼ, ὃς τὸ Σάρδεων ἄστυ περιβάλλει κύκλῳ.</l>
</sp>
<sp>
<speaker>Διόνυσος</speaker>
<l n="465">ἐντεῦθέν εἰμι, Λυδία δέ μοι πατρίς.</l>
</sp>
<sp>
<speaker>Πενθεύς</speaker>
<l n="466">πόθεν δὲ τελετὰς τάσδʼ ἄγεις ἐς Ἑλλάδα;</l>
</sp>
<sp>
<speaker>Διόνυσος</speaker>
<l n="467">Διόνυσος ἡμᾶς εἰσέβησʼ, ὁ τοῦ Διός.</l>
</sp>
<sp>
<speaker>Πενθεύς</speaker>
<l n="468">Ζεὺς δʼ ἔστʼ ἐκεῖ τις, ὃς νέους τίκτει θεούς;</l>
</sp>
<sp>
<speaker>Διόνυσος</speaker>
<l n="469">οὔκ, ἀλλʼ ὁ Σεμέλην ἐνθάδε ζεύξας γάμοις.</l>
</sp>
<sp>
<speaker>Πενθεύς</speaker>
<l n="470">πότερα δὲ νύκτωρ σʼ ἢ κατʼ ὄμμʼ ἠνάγκασεν;</l>
</sp>
<sp>
<speaker>Διόνυσος</speaker>
<l n="471">ὁρῶν ὁρῶντα, καὶ δίδωσιν ὄργια.</l>
</sp>
<sp>
<speaker>Πενθεύς</speaker>
<l n="472">τὰ δʼ ὄργιʼ ἐστὶ τίνʼ ἰδέαν ἔχοντά σοι;</l>
</sp>
<sp>
<speaker>Διόνυσος</speaker>
<l n="473">ἄρρητʼ ἀβακχεύτοισιν εἰδέναι βροτῶν.</l>
</sp>
<sp>
<speaker>Πενθεύς</speaker>
<l n="474">ἔχει δʼ ὄνησιν τοῖσι θύουσιν τίνα;</l>
</sp>
<sp>
<speaker>Διόνυσος</speaker>
<l n="475">οὐ θέμις ἀκοῦσαί σʼ, ἔστι δʼ ἄξιʼ εἰδέναι.</l>
</sp>
<sp>
<speaker>Πενθεύς</speaker>
<l n="476">εὖ τοῦτʼ ἐκιβδήλευσας, ἵνʼ ἀκοῦσαι θέλω.</l>
<milestone ed="p" n="476" unit="card"/>
</sp>
<sp>
<speaker>Διόνυσος</speaker>
<l n="477">ἀσέβειαν ἀσκοῦντʼ ὄργιʼ ἐχθαίρει θεοῦ.</l>
</sp>
<sp>
<speaker>Πενθεύς</speaker>
<l n="478">τὸν θεὸν ὁρᾶν γὰρ φῂς σαφῶς, ποῖός τις ἦν;</l>
</sp>
<sp>
<speaker>Διόνυσος</speaker>
<l n="479">ὁποῖος ἤθελʼ· οὐκ ἐγὼ ʼτασσον τόδε.</l>
</sp>
<sp>
<speaker>Πενθεύς</speaker>
<l n="480">τοῦτʼ αὖ παρωχέτευσας εὖ κοὐδὲν λέγων.</l>
</sp>
<sp>
<speaker>Διόνυσος</speaker>
<l n="481">δόξει τις ἀμαθεῖ σοφὰ λέγων οὐκ εὖ φρονεῖν.</l>
</sp>
<sp>
<speaker>Πενθεύς</speaker>
<l n="482">ἦλθες δὲ πρῶτα δεῦρʼ ἄγων τὸν δαίμονα;</l>
</sp>
<sp>
<speaker>Διόνυσος</speaker>
<l n="483">πᾶς ἀναχορεύει βαρβάρων τάδʼ ὄργια.</l>
</sp>
<sp>
<speaker>Πενθεύς</speaker>
<l n="484">φρονοῦσι γὰρ κάκιον Ἑλλήνων πολύ.</l>
</sp>
<sp>
<speaker>Διόνυσος</speaker>
<l n="485">τάδʼ εὖ γε μᾶλλον· οἱ νόμοι δὲ διάφοροι.</l>
</sp>
<sp>
<speaker>Πενθεύς</speaker>
<l n="486">τὰ δʼ ἱερὰ νύκτωρ ἢ μεθʼ ἡμέραν τελεῖς;</l>
</sp>
<sp>
<speaker>Διόνυσος</speaker>
<l n="487">νύκτωρ τὰ πολλά· σεμνότητʼ ἔχει σκότος.</l>
</sp>
<sp>
<speaker>Πενθεύς</speaker>
<l n="488">τοῦτʼ ἐς γυναῖκας δόλιόν ἐστι καὶ σαθρόν.</l>
</sp>
<sp>
<speaker>Διόνυσος</speaker>
<l n="489">κἀν ἡμέρᾳ τό γʼ αἰσχρὸν ἐξεύροι τις ἄν.</l>
</sp>
<sp>
<speaker>Πενθεύς</speaker>
<l n="490">δίκην σε δοῦναι δεῖ σοφισμάτων κακῶν.</l>
</sp>
<sp>
<speaker>Διόνυσος</speaker>
<l n="491">σὲ δʼ ἀμαθίας γε κἀσεβοῦντʼ ἐς τὸν θεόν.</l>
</sp>
<sp>
<speaker>Πενθεύς</speaker>
<l n="492">ὡς θρασὺς ὁ βάκχος κοὐκ ἀγύμναστος λόγων.</l>
</sp>
<sp>
<speaker>Διόνυσος</speaker>
<l n="493">εἴφʼ ὅ τι παθεῖν δεῖ· τί με τὸ δεινὸν ἐργάσῃ;</l>
</sp>
<sp>
<speaker>Πενθεύς</speaker>
<l n="494">πρῶτον μὲν ἁβρὸν βόστρυχον τεμῶ σέθεν.</l>
</sp>
<sp>
<speaker>Διόνυσος</speaker>
<l n="495">ἱερὸς ὁ πλόκαμος· τῷ θεῷ δʼ αὐτὸν τρέφω.</l>
</sp>
<sp>
<speaker>Πενθεύς</speaker>
<l n="496">ἔπειτα θύρσον τόνδε παράδος ἐκ χεροῖν.</l>
</sp>
<sp>
<speaker>Διόνυσος</speaker>
<l n="497">αὐτός μʼ ἀφαιροῦ· τόνδε Διονύσου φορῶ.</l>
</sp>
<sp>
<speaker>Πενθεύς</speaker>
<l n="498">εἱρκταῖσί τʼ ἔνδον σῶμα σὸν φυλάξομεν.</l>
</sp>
<sp>
<speaker>Διόνυσος</speaker>
<l n="499">λύσει μʼ ὁ δαίμων αὐτός, ὅταν ἐγὼ θέλω.</l>
</sp>
<sp>
<speaker>Πενθεύς</speaker>
<l n="500">ὅταν γε καλέσῃς αὐτὸν ἐν βάκχαις σταθείς.</l>
</sp>
<sp>
<speaker>Διόνυσος</speaker>
<l n="501">καὶ νῦν ἃ πάσχω πλησίον παρὼν ὁρᾷ.</l>
</sp>
<sp>
<speaker>Πενθεύς</speaker>
<l n="502">καὶ ποῦ ʼστιν; οὐ γὰρ φανερὸς ὄμμασίν γʼ ἐμοῖς.</l>
</sp>
<sp>
<speaker>Διόνυσος</speaker>
<l n="503">παρʼ ἐμοί· σὺ δʼ ἀσεβὴς αὐτὸς ὢν οὐκ εἰσορᾷς.</l>
</sp>
<sp>
<speaker>Πενθεύς</speaker>
<l n="504">λάζυσθε· καταφρονεῖ με καὶ Θήβας ὅδε.</l>
</sp>
<sp>
<speaker>Διόνυσος</speaker>
<l n="505">αὐδῶ με μὴ δεῖν σωφρονῶν οὐ σώφροσιν.</l>
</sp>
<sp>
<speaker>Πενθεύς</speaker>
<l n="506">ἐγὼ δὲ δεῖν γε, κυριώτερος σέθεν.</l>
</sp>
<sp>
<speaker>Διόνυσος</speaker>
<l n="507">οὐκ οἶσθʼ ὅ τι ζῇς, οὐδʼ ὃ δρᾷς, οὐδʼ ὅστις εἶ.</l>
</sp>
<sp>
<speaker>Πενθεύς</speaker>
<l n="508">Πενθεύς, Ἀγαύης παῖς, πατρὸς δʼ Ἐχίονος.</l>
</sp>
<sp>
<speaker>Διόνυσος</speaker>
<l n="509">ἐνδυστυχῆσαι τοὔνομʼ ἐπιτήδειος εἶ.</l>
</sp>
<sp>
<speaker>Πενθεύς</speaker>
<l n="510">χώρει· καθείρξατʼ αὐτὸν ἱππικαῖς πέλας</l>
<l n="511">φάτναισιν, ὡς ἂν σκότιον εἰσορᾷ κνέφας.</l>
<l n="512">ἐκεῖ χόρευε· τάσδε δʼ ἃς ἄγων πάρει</l>
<l n="513">κακῶν συνεργοὺς ἢ διεμπολήσομεν</l>
<l n="514">ἢ χεῖρα δούπου τοῦδε καὶ βύρσης κτύπου</l>
<l n="515">παύσας, ἐφʼ ἱστοῖς δμωίδας κεκτήσομαι.</l>
</sp>
<sp>
<speaker>Διόνυσος</speaker>
<l n="516">στείχοιμʼ ἄν· ὅ τι γὰρ μὴ χρεών, οὔτοι χρεὼν</l>
<l n="517">παθεῖν. ἀτάρ τοι τῶνδʼ ἄποινʼ ὑβρισμάτων</l>
<l n="518">μέτεισι Διόνυσός σʼ, ὃν οὐκ εἶναι λέγεις·</l>
<l n="519">ἡμᾶς γὰρ ἀδικῶν κεῖνον εἰς δεσμοὺς ἄγεις.</l>
<milestone ed="p" n="519" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="520">
<gap><desc>*</desc></gap>
</l>
<l n="521">Ἀχελῴου θύγατερ,</l>
<l n="522">πότνιʼ εὐπάρθενε Δίρκα,</l>
<l n="523">σὺ γὰρ ἐν σαῖς ποτε παγαῖς</l>
<l n="524">τὸ Διὸς βρέφος ἔλαβες,</l>
<l n="525">ὅτε μηρῷ πυρὸς ἐξ ἀ-</l>
<l n="526">θανάτου Ζεὺς ὁ τεκὼν ἥρ-</l>
<l n="527">πασέ νιν, τάδʼ ἀναβοάσας·</l>
<l n="528">Ἴθι, Διθύραμβʼ, ἐμὰν ἄρ-</l>
<l n="529">σενα τάνδε βᾶθι νηδύν·</l>
<l n="530">ἀναφαίνω σε τόδʼ, ὦ Βάκ-</l>
<l n="531">χιε, Θήβαις ὀνομάζειν.</l>
<l n="532">σὺ δέ μʼ, ὦ μάκαιρα Δίρκα,</l>
<l n="533">στεφανηφόρους ἀπωθῇ</l>
<l n="534">θιάσους ἔχουσαν ἐν σοί.</l>
<l n="535">τί μʼ ἀναίνῃ; τί με φεύγεις;</l>
<l n="536">ἔτι ναὶ τὰν βοτρυώδη</l>
<l n="537">Διονύσου χάριν οἴνας,</l>
<l n="538">ἔτι σοι τοῦ Βρομίου μελήσει.</l>
</sp>
<milestone ed="p" n="537" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="539">οἵαν οἵαν ὀργὰν</l>
<l n="540">ἀναφαίνει χθόνιον</l>
<l n="541">γένος ἐκφύς τε δράκοντός</l>
<l n="542">ποτε Πενθεύς, ὃν Ἐχίων</l>
<l n="543">ἐφύτευσε χθόνιος,</l>
<l n="544">ἀγριωπὸν τέρας, οὐ φῶ-</l>
<l n="545">τα βρότειον, φόνιον δʼ ὥσ-</l>
<l n="546">τε γίγαντʼ ἀντίπαλον θεοῖς·</l>
<l n="547">ὃς ἔμʼ ἐν βρόχοισι τὰν τοῦ</l>
<l n="548">Βρομίου τάχα ξυνάψει,</l>
<l n="549">τὸν ἐμὸν δʼ ἐντὸς ἔχει δώ-</l>
<l n="550">ματος ἤδη θιασώταν</l>
<l n="551">σκοτίαις κρυπτὸν ἐν εἱρκταῖς.</l>
<l n="552">ἐσορᾷς τάδʼ, ὦ Διὸς παῖ</l>
<l n="553">Διόνυσε, σοὺς προφήτας</l>
<l n="554">ἐν ἁμίλλαισιν ἀνάγκας;</l>
<l n="555">μόλε, χρυσῶπα τινάσσων,</l>
<l n="556">ἄνα, θύρσον κατʼ Ὄλυμπον,</l>
<l n="557">φονίου δʼ ἀνδρὸς ὕβριν κατάσχες.</l>
</sp>
<milestone ed="p" n="556" unit="card"/>
</div>
<div type="epode">
<sp>
<speaker>Χορός</speaker>
<l n="558">πόθι Νύσας ἄρα τᾶς θη-</l>
<l n="559">ροτρόφου θυρσοφορεῖς</l>
<l n="560">θιάσους, ὦ Διόνυσʼ, ἢ</l>
<l n="561">κορυφαῖς Κωρυκίαις;</l>
<l n="562">τάχα δʼ ἐν ταῖς πολυδένδρεσ-</l>
<l n="563">σιν Ὀλύμπου θαλάμαις, ἔν-</l>
<l n="564">θα ποτʼ Ὀρφεὺς κιθαρίζων</l>
<l n="565">σύναγεν δένδρεα μούσαις,</l>
<l n="566">σύναγεν θῆρας ἀγρώτας.</l>
<l n="567">μάκαρ ὦ Πιερία,</l>
<l n="568">σέβεταί σʼ Εὔιος, ἥξει</l>
<l n="569">τε χορεύσων ἅμα βακχεύ-</l>
<l n="570">μασι, τόν τʼ ὠκυρόαν</l>
<l n="571">διαβὰς Ἀξιὸν εἱλισ-</l>
<l n="572">σομένας Μαινάδας ἄξει,</l>
<l n="573">Λυδίαν πατέρα τε, τὸν</l>
<l n="574">τᾶς εὐδαιμονίας βροτοῖς</l>
<l n="575">ὀλβοδόταν, τὸν ἔκλυον</l>
<l n="576">εὔιππον χώραν ὕδασιν</l>
<l n="577">καλλίστοισι λιπαίνειν.</l>
</sp>
<milestone ed="p" n="576" unit="card"/>
</div>
</div>
<div type="episode">
<div type="lyric">
<sp>
<speaker>Διόνυσος</speaker>
<l n="578">ἰώ,</l>
<l n="579">κλύετʼ ἐμᾶς κλύετʼ αὐδᾶς,</l>
<l n="580">ἰὼ βάκχαι, ἰὼ βάκχαι.</l>
</sp>
</div>
<div type="lyric">
<sp>
<speaker>Χορός</speaker>
<l n="581">τίς ὅδε, τίς <add>ὅδε</add> πόθεν ὁ κέλαδος</l>
<l n="582">ἀνά μʼ ἐκάλεσεν Εὐίου;</l>
</sp>
</div>
<div type="lyric">
<sp>
<speaker>Διόνυσος</speaker>
<l n="583">ἰὼ ἰώ, πάλιν αὐδῶ,</l>
<l n="584">ὁ Σεμέλας, ὁ Διὸς παῖς.</l>
</sp>
</div>
<div type="lyric">
<sp>
<speaker>Χορός</speaker>
<l n="585">ἰὼ ἰὼ δέσποτα δέσποτα,</l>
<l n="586">μόλε νυν ἡμέτερον ἐς</l>
<l n="587">θίασον, ὦ Βρόμιε Βρόμιε.</l>
</sp>
</div>
<div type="lyric">
<sp>
<speaker>Διόνυσος</speaker>
<l n="588">
<add>σεῖε</add> πέδον χθονὸς Ἔννοσι πότνια.</l>
</sp>
</div>
<div type="lyric">
<sp>
<speaker>Χορός</speaker>
<l n="589">ἆ ἆ,</l>
<l n="590">τάχα τὰ Πενθέως μέλαθρα διατι-</l>
<l n="591">νάξεται πεσήμασιν.</l>
<l n="592">— ὁ Διόνυσος ἀνὰ μέλαθρα·</l>
<l n="593">σέβετέ νιν. — σέβομεν ὤ.</l>
<l n="594">— εἴδετε λάινα κίοσιν ἔμβολα</l>
<l n="595">διάδρομα τάδε; Βρόμιος <add>ὅδʼ</add> ἀλα-</l>
<l n="596">λάζεται στέγας ἔσω.</l>
</sp>
</div>
<div type="lyric">
<sp>
<speaker>Διόνυσος</speaker>
<l n="597">ἅπτε κεραύνιον αἴθοπα λαμπάδα·</l>
<l n="598">σύμφλεγε σύμφλεγε δώματα Πενθέος.</l>
</sp>
</div>
<div type="lyric">
<sp>
<speaker>Χορός</speaker>
<l n="599">ἆ ἆ,</l>
<l n="600">πῦρ οὐ λεύσσεις, οὐδʼ αὐγάζῃ,</l>
<l n="601">Σεμέλας ἱερὸν ἀμφὶ τάφον, ἅν</l>
<l n="602">ποτε κεραυνόβολος ἔλιπε φλόγα</l>
<l n="603">Δίου βροντᾶς;</l>
<l n="604">δίκετε πεδόσε τρομερὰ σώματα</l>
<l n="605">δίκετε, Μαινάδες· ὁ γὰρ ἄναξ</l>
<l n="606">ἄνω κάτω τιθεὶς ἔπεισι</l>
<l n="607">μέλαθρα τάδε Διὸς γόνος.</l>
<milestone ed="p" n="604" unit="card"/>
</sp>
</div>
<div type="trochees">
<sp>
<speaker>Διόνυσος</speaker>
<l n="608">βάρβαροι γυναῖκες, οὕτως ἐκπεπληγμέναι φόβῳ</l>
<l n="609">πρὸς πέδῳ πεπτώκατʼ; ᾔσθησθʼ, ὡς ἔοικε, Βακχίου</l>
<l n="610">διατινάξαντος † δῶμα Πενθέως· ἀλλʼ ἐξανίστατε †</l>
<l n="611">σῶμα καὶ θαρσεῖτε σαρκὸς ἐξαμείψασαι τρόμον.</l>
</sp>
</div>
<div type="trochees">
<sp>
<speaker>Χορός</speaker>
<l n="612">ὦ φάος μέγιστον ἡμῖν εὐίου βακχεύματος,</l>
<l n="613">ὡς ἐσεῖδον ἀσμένη σε, μονάδʼ ἔχουσʼ ἐρημίαν.</l>
</sp>
</div>
<div type="trochees">
<sp>
<speaker>Διόνυσος</speaker>
<l n="614">εἰς ἀθυμίαν ἀφίκεσθʼ, ἡνίκʼ εἰσεπεμπόμην,</l>
<l n="615">Πενθέως ὡς ἐς σκοτεινὰς ὁρκάνας πεσούμενος;</l>
</sp>
</div>
<div type="trochees">
<sp>
<speaker>Χορός</speaker>
<l n="616">πῶς γὰρ οὔ; τίς μοι φύλαξ ἦν, εἰ σὺ συμφορᾶς τύχοις;</l>
<l n="617">ἀλλὰ πῶς ἠλευθερώθης ἀνδρὸς ἀνοσίου τυχών;</l>
</sp>
</div>
<div type="trochees">
<sp>
<speaker>Διόνυσος</speaker>
<l n="618">αὐτὸς ἐξέσῳσʼ ἐμαυτὸν ῥᾳδίως ἄνευ πόνου.</l>
</sp>
</div>
<div type="trochees">
<sp>
<speaker>Χορός</speaker>
<l n="619">οὐδέ σου συνῆψε χεῖρε δεσμίοισιν ἐν βρόχοις;</l>
</sp>
</div>
<div type="trochees">
<sp>
<speaker>Διόνυσος</speaker>
<l n="620">ταῦτα καὶ καθύβρισʼ αὐτόν, ὅτι με δεσμεύειν δοκῶν</l>
<l n="621">οὔτʼ ἔθιγεν οὔθʼ ἥψαθʼ ἡμῶν, ἐλπίσιν δʼ ἐβόσκετο.</l>
<l n="622">πρὸς φάτναις δὲ ταῦρον εὑρών, οὗ καθεῖρξʼ ἡμᾶς ἄγων,</l>
<l n="623">τῷδε περὶ βρόχους ἔβαλλε γόνασι καὶ χηλαῖς ποδῶν,</l>
<l n="624">θυμὸν ἐκπνέων, ἱδρῶτα σώματος στάζων ἄπο,</l>
<l n="625">χείλεσιν διδοὺς ὀδόντας· πλησίον δʼ ἐγὼ παρὼν</l>
<l n="626">ἥσυχος θάσσων ἔλευσσον. ἐν δὲ τῷδε τῷ χρόνῳ</l>
<l n="627">ἀνετίναξʼ ἐλθὼν ὁ Βάκχος δῶμα καὶ μητρὸς τάφῳ</l>
<l n="628">πῦρ ἀνῆψʼ· ὃ δʼ ὡς ἐσεῖδε, δώματʼ αἴθεσθαι δοκῶν,</l>
<l n="629">ᾖσσʼ ἐκεῖσε κᾆτʼ ἐκεῖσε, δμωσὶν Ἀχελῷον φέρειν</l>
<l n="630">ἐννέπων, ἅπας δʼ ἐν ἔργῳ δοῦλος ἦν, μάτην πονῶν.</l>
<l n="631">διαμεθεὶς δὲ τόνδε μόχθον, ὡς ἐμοῦ πεφευγότος,</l>
<l n="632">ἵεται ξίφος κελαινὸν ἁρπάσας δόμων ἔσω.</l>
<l n="633">κᾆθʼ ὁ Βρόμιος, ὡς ἔμοιγε φαίνεται, δόξαν λέγω,</l>
<l n="634">φάσμʼ ἐποίησεν κατʼ αὐλήν· ὃ δʼ ἐπὶ τοῦθʼ ὡρμημένος</l>
<l n="635">ᾖσσε κἀκέντει φαεννὸν <add>αἰθέρʼ</add>, ὡς σφάζων ἐμέ.</l>
<l n="636">πρὸς δὲ τοῖσδʼ αὐτῷ τάδʼ ἄλλα Βάκχιος λυμαίνεται·</l>
<l n="637">δώματʼ ἔρρηξεν χαμᾶζε· συντεθράνωται δʼ ἅπαν</l>
<l n="638">πικροτάτους ἰδόντι δεσμοὺς τοὺς ἐμούς· κόπου δʼ ὕπο</l>
<l n="639">διαμεθεὶς ξίφος παρεῖται· πρὸς θεὸν γὰρ ὢν ἀνὴρ</l>
<l n="640">ἐς μάχην ἐλθεῖν ἐτόλμησε. ἥσυχος δʼ ἐκβὰς ἐγὼ</l>
<l n="641">δωμάτων ἥκω πρὸς ὑμᾶς, Πενθέως οὐ φροντίσας.</l>
<l n="642">
<milestone ed="P" unit="para"/>ὡς δέ μοι δοκεῖ — ψοφεῖ γοῦν ἀρβύλη δόμων ἔσω — </l>
<l n="643">ἐς προνώπιʼ αὐτίχʼ ἥξει. τί ποτʼ ἄρʼ ἐκ τούτων ἐρεῖ;</l>
<l n="644">ῥᾳδίως γὰρ αὐτὸν οἴσω, κἂν πνέων ἔλθῃ μέγα.</l>
<l n="645">πρὸς σοφοῦ γὰρ ἀνδρὸς ἀσκεῖν σώφρονʼ εὐοργησίαν.</l>
<milestone ed="p" n="642" unit="card"/>
</sp>
<sp>
<speaker>Πενθεύς</speaker>
<l n="646">πέπονθα δεινά· διαπέφευγέ μʼ ὁ ξένος,</l>
<l n="647">ὃς ἄρτι δεσμοῖς ἦν κατηναγκασμένος.</l>
<l n="648">ἔα ἔα·</l>
<l n="649">ὅδʼ ἐστὶν ἁνήρ· τί τάδε; πῶς προνώπιος</l>
<l n="650">φαίνῃ πρὸς οἴκοις τοῖς ἐμοῖς, ἔξω βεβώς;</l>
</sp>
<sp>
<speaker>Διόνυσος</speaker>
<l n="651">στῆσον πόδʼ, ὀργῇ δʼ ὑπόθες ἥσυχον πόδα.</l>
</sp>
<sp>
<speaker>Πενθεύς</speaker>
<l n="652">πόθεν σὺ δεσμὰ διαφυγὼν ἔξω περᾷς;</l>
</sp>
<sp>
<speaker>Διόνυσος</speaker>
<l n="653">οὐκ εἶπον--ἢ οὐκ ἤκουσασ--ὅτι λύσει μέ τις;</l>
</sp>
<sp>
<speaker>Πενθεύς</speaker>
<l n="654">τίς; τοὺς λόγους γὰρ ἐσφέρεις καινοὺς ἀεί.</l>
</sp>
<sp>
<speaker>Διόνυσος</speaker>
<l n="655">ὃς τὴν πολύβοτρυν ἄμπελον φύει βροτοῖς.</l>
</sp>
<sp>
<speaker>Πενθεύς</speaker>
<l n="656">
<gap><desc>*</desc></gap>
</l>
</sp>
<sp>
<speaker>Διόνυσος</speaker>
<l n="657">ὠνείδισας δὴ τοῦτο Διονύσῳ καλόν.</l>
</sp>
<sp>
<speaker>Πενθεύς</speaker>
<l n="658">κλῄειν κελεύω πάντα πύργον ἐν κύκλῳ.</l>
</sp>
<sp>
<speaker>Διόνυσος</speaker>
<l n="659">τί δʼ; οὐχ ὑπερβαίνουσι καὶ τείχη θεοί;</l>
</sp>
<sp>
<speaker>Πενθεύς</speaker>
<l n="660">σοφὸς σοφὸς σύ, πλὴν ἃ δεῖ σʼ εἶναι σοφόν.</l>
</sp>
<sp>
<speaker>Διόνυσος</speaker>
<l n="661">ἃ δεῖ μάλιστα, ταῦτʼ ἔγωγʼ ἔφυν σοφός.</l>
<l n="662">κείνου δʼ ἀκούσας πρῶτα τοὺς λόγους μάθε,</l>
<l n="663">ὃς ἐξ ὄρους πάρεστιν ἀγγελῶν τί σοι·</l>
<l n="664">ἡμεῖς δέ σοι μενοῦμεν, οὐ φευξούμεθα.</l>
</sp>
<sp>
<speaker>Ἄγγελος</speaker>
<l n="665">Πενθεῦ κρατύνων τῆσδε Θηβαίας χθονός,</l>
<l n="666">ἥκω Κιθαιρῶνʼ ἐκλιπών, ἵνʼ οὔποτε</l>
<l n="667">λευκῆς χιόνος ἀνεῖσαν εὐαγεῖς βολαί.</l>
</sp>
<sp>
<speaker>Πενθεύς</speaker>
<l n="668">ἥκεις δὲ ποίαν προστιθεὶς σπουδὴν λόγου;</l>
</sp>
<sp>
<speaker>Ἄγγελος</speaker>
<l n="669">βάκχας ποτνιάδας εἰσιδών, αἳ τῆσδε γῆς</l>
<l n="670">οἴστροισι λευκὸν κῶλον ἐξηκόντισαν,</l>
<l n="671">ἥκω φράσαι σοὶ καὶ πόλει χρῄζων, ἄναξ,</l>
<l n="672">ὡς δεινὰ δρῶσι θαυμάτων τε κρείσσονα.</l>
<l n="673">θέλω δʼ ἀκοῦσαι, πότερά σοι παρρησίᾳ</l>
<l n="674">φράσω τὰ κεῖθεν ἢ λόγον στειλώμεθα·</l>
<l n="675">τὸ γὰρ τάχος σου τῶν φρενῶν δέδοικʼ, ἄναξ,</l>
<l n="676">καὶ τοὐξύθυμον καὶ τὸ βασιλικὸν λίαν.</l>
</sp>
<sp>
<speaker>Πενθεύς</speaker>
<l n="677">λέγʼ, ὡς ἀθῷος ἐξ ἐμοῦ πάντως ἔσῃ.</l>
<l n="678">τοῖς γὰρ δικαίοις οὐχὶ θυμοῦσθαι χρεών.</l>
<l n="679">ὅσῳ δʼ ἂν εἴπῃς δεινότερα βακχῶν πέρι,</l>
<l n="680">τοσῷδε μᾶλλον τὸν ὑποθέντα τὰς τέχνας</l>
<l n="681">γυναιξὶ τόνδε τῇ δίκῃ προσθήσομεν.</l>
<milestone ed="p" n="677" unit="card"/>
</sp>
<sp n="*)aggelos">
<speaker>Ἄγγελος</speaker>
<l n="682">ἀγελαῖα μὲν βοσκήματʼ ἄρτι πρὸς λέπας</l>
<l n="683">μόσχων ὑπεξήκριζον, ἡνίχʼ ἥλιος</l>
<l n="684">ἀκτῖνας ἐξίησι θερμαίνων χθόνα.</l>
<l n="685">ὁρῶ δὲ θιάσους τρεῖς γυναικείων χορῶν,</l>
<l n="686">ὧν ἦρχʼ ἑνὸς μὲν Αὐτονόη, τοῦ δευτέρου</l>
<l n="687">μήτηρ Ἀγαύη σή, τρίτου δʼ Ἰνὼ χοροῦ.</l>
<l n="688">ηὗδον δὲ πᾶσαι σώμασιν παρειμέναι,</l>
<l n="689">αἳ μὲν πρὸς ἐλάτης νῶτʼ ἐρείσασαι φόβην,</l>
<l n="690">αἳ δʼ ἐν δρυὸς φύλλοισι πρὸς πέδῳ κάρα</l>
<l n="691">εἰκῇ βαλοῦσαι σωφρόνως, οὐχ ὡς σὺ φῂς</l>
<l n="692">ᾠνωμένας κρατῆρι καὶ λωτοῦ ψόφῳ</l>
<l n="693">θηρᾶν καθʼ ὕλην Κύπριν ἠρημωμένας.</l>
<l n="694">
<milestone ed="P" unit="para"/>ἡ σὴ δὲ μήτηρ ὠλόλυξεν ἐν μέσαις</l>
<l n="695">σταθεῖσα βάκχαις, ἐξ ὕπνου κινεῖν δέμας,</l>
<l n="696">μυκήμαθʼ ὡς ἤκουσε κεροφόρων βοῶν.</l>
<l n="697">αἳ δʼ ἀποβαλοῦσαι θαλερὸν ὀμμάτων ὕπνον</l>
<l n="698">ἀνῇξαν ὀρθαί, θαῦμʼ ἰδεῖν εὐκοσμίας,</l>
<l n="699">νέαι παλαιαὶ παρθένοι τʼ ἔτʼ ἄζυγες.</l>
<l n="700">καὶ πρῶτα μὲν καθεῖσαν εἰς ὤμους κόμας</l>
<l n="701">νεβρίδας τʼ ἀνεστείλανθʼ ὅσαισιν ἁμμάτων</l>
<l n="702">σύνδεσμʼ ἐλέλυτο, καὶ καταστίκτους δορὰς</l>
<l n="703">ὄφεσι κατεζώσαντο λιχμῶσιν γένυν.</l>
<l n="704">αἳ δʼ ἀγκάλαισι δορκάδʼ ἢ σκύμνους λύκων</l>
<l n="705">ἀγρίους ἔχουσαι λευκὸν ἐδίδοσαν γάλα,</l>
<l n="706">ὅσαις νεοτόκοις μαστὸς ἦν σπαργῶν ἔτι</l>
<l n="707">βρέφη λιπούσαις· ἐπὶ δʼ ἔθεντο κισσίνους</l>
<l n="708">στεφάνους δρυός τε μίλακός τʼ ἀνθεσφόρου.</l>
<l n="709">θύρσον δέ τις λαβοῦσʼ ἔπαισεν ἐς πέτραν,</l>
<l n="710">ὅθεν δροσώδης ὕδατος ἐκπηδᾷ νοτίς·</l>
<l n="711">ἄλλη δὲ νάρθηκʼ ἐς πέδον καθῆκε γῆς,</l>
<l n="712">καὶ τῇδε κρήνην ἐξανῆκʼ οἴνου θεός·</l>
<l n="713">ὅσαις δὲ λευκοῦ πώματος πόθος παρῆν,</l>
<l n="714">ἄκροισι δακτύλοισι διαμῶσαι χθόνα</l>
<l n="715">γάλακτος ἑσμοὺς εἶχον· ἐκ δὲ κισσίνων</l>
<l n="716">θύρσων γλυκεῖαι μέλιτος ἔσταζον ῥοαί.</l>
<l n="717">ὥστʼ, εἰ παρῆσθα, τὸν θεὸν τὸν νῦν ψέγεις</l>
<l n="718">εὐχαῖσιν ἂν μετῆλθες εἰσιδὼν τάδε.</l>
<l n="719">
<milestone ed="P" unit="para"/>ξυνήλθομεν δὲ βουκόλοι καὶ ποιμένες,</l>
<l n="720">κοινῶν λόγων δώσοντες ἀλλήλοις ἔριν</l>
<l n="721">ὡς δεινὰ δρῶσι θαυμάτων τʼ ἐπάξια·</l>
<l n="722">καί τις πλάνης κατʼ ἄστυ καὶ τρίβων λόγων</l>
<l n="723">ἔλεξεν εἰς ἅπαντας· Ὦ σεμνὰς πλάκας</l>
<l n="724">ναίοντες ὀρέων, θέλετε θηρασώμεθα</l>
<l n="725">Πενθέως Ἀγαύην μητέρʼ ἐκ βακχευμάτων</l>
<l n="726">χάριν τʼ ἄνακτι θώμεθα; εὖ δʼ ἡμῖν λέγειν</l>
<l n="727">ἔδοξε, θάμνων δʼ ἐλλοχίζομεν φόβαις</l>
<l n="728">κρύψαντες αὑτούς· αἳ δὲ τὴν τεταγμένην</l>
<l n="729">ὥραν ἐκίνουν θύρσον ἐς βακχεύματα,</l>
<l n="730">Ἴακχον ἀθρόῳ στόματι τὸν Διὸς γόνον</l>
<l n="731">Βρόμιον καλοῦσαι· πᾶν δὲ συνεβάκχευʼ ὄρος</l>
<l n="732">καὶ θῆρες, οὐδὲν δʼ ἦν ἀκίνητον δρόμῳ.</l>
<milestone ed="p" n="728" unit="card"/>
<l n="733">
<milestone ed="P" unit="para"/>κυρεῖ δʼ Ἀγαύη πλησίον θρῴσκουσά μου·</l>
<l n="734">κἀγὼ ʼξεπήδησʼ ὡς συναρπάσαι θέλων,</l>
<l n="735">λόχμην κενώσας ἔνθʼ ἐκρυπτόμην δέμας.</l>
<l n="736">ἣ δʼ ἀνεβόησεν· Ὦ δρομάδες ἐμαὶ κύνες,</l>
<l n="737">θηρώμεθʼ ἀνδρῶν τῶνδʼ ὕπʼ· ἀλλʼ ἕπεσθέ μοι,</l>
<l n="738">ἕπεσθε θύρσοις διὰ χερῶν ὡπλισμέναι.</l>
<l n="739">
<milestone ed="P" unit="para"/>ἡμεῖς μὲν οὖν φεύγοντες ἐξηλύξαμεν</l>
<l n="740">βακχῶν σπαραγμόν, αἳ δὲ νεμομέναις χλόην</l>
<l n="741">μόσχοις ἐπῆλθον χειρὸς ἀσιδήρου μέτα.</l>
<l n="742">καὶ τὴν μὲν ἂν προσεῖδες εὔθηλον πόριν</l>
<l n="743">μυκωμένην ἔχουσαν ἐν χεροῖν δίχα,</l>
<l n="744">ἄλλαι δὲ δαμάλας διεφόρουν σπαράγμασιν.</l>
<l n="745">εἶδες δʼ ἂν ἢ πλεύρʼ ἢ δίχηλον ἔμβασιν</l>
<l n="746">ῥιπτόμενʼ ἄνω τε καὶ κάτω· κρεμαστὰ δὲ</l>
<l n="747">ἔσταζʼ ὑπʼ ἐλάταις ἀναπεφυρμένʼ αἵματι.</l>
<l n="748">ταῦροι δʼ ὑβρισταὶ κἀς κέρας θυμούμενοι</l>
<l n="749">τὸ πρόσθεν ἐσφάλλοντο πρὸς γαῖαν δέμας,</l>
<l n="750">μυριάσι χειρῶν ἀγόμενοι νεανίδων.</l>
<l n="751">θᾶσσον δὲ διεφοροῦντο σαρκὸς ἐνδυτὰ</l>
<l n="752">ἢ σὲ ξυνάψαι βλέφαρα βασιλείοις κόραις.</l>
<l n="753">χωροῦσι δʼ ὥστʼ ὄρνιθες ἀρθεῖσαι δρόμῳ</l>
<l n="754">πεδίων ὑποτάσεις, αἳ παρʼ Ἀσωποῦ ῥοαῖς</l>
<l n="755">εὔκαρπον ἐκβάλλουσι Θηβαίων στάχυν·</l>
<l n="756">Ὑσιάς τʼ Ἐρυθράς θʼ, αἳ Κιθαιρῶνος λέπας</l>
<l n="757">νέρθεν κατῳκήκασιν, ὥστε πολέμιοι,</l>
<l n="758">ἐπεσπεσοῦσαι πάντʼ ἄνω τε καὶ κάτω</l>
<l n="759">διέφερον· ἥρπαζον μὲν ἐκ δόμων τέκνα·</l>
<l n="760">ὁπόσα δʼ ἐπʼ ὤμοις ἔθεσαν, οὐ δεσμῶν ὕπο</l>
<l n="761">προσείχετʼ οὐδʼ ἔπιπτεν ἐς μέλαν πέδον,</l>
<l n="762">οὐ χαλκός, οὐ σίδηρος· ἐπὶ δὲ βοστρύχοις</l>
<l n="763">πῦρ ἔφερον, οὐδʼ ἔκαιεν. οἳ δʼ ὀργῆς ὕπο</l>
<l n="764">ἐς ὅπλʼ ἐχώρουν φερόμενοι βακχῶν ὕπο·</l>
<l n="765">οὗπερ τὸ δεινὸν ἦν θέαμʼ ἰδεῖν, ἄναξ.</l>
<l n="766">τοῖς μὲν γὰρ οὐχ ᾕμασσε λογχωτὸν βέλος,</l>
<l n="767">κεῖναι δὲ θύρσους ἐξανιεῖσαι χερῶν</l>
<l n="768">ἐτραυμάτιζον κἀπενώτιζον φυγῇ</l>
<l n="769">γυναῖκες ἄνδρας, οὐκ ἄνευ θεῶν τινος.</l>
<l n="770">πάλιν δʼ ἐχώρουν ὅθεν ἐκίνησαν πόδα,</l>
<l n="771">κρήνας ἐπʼ αὐτὰς ἃς ἀνῆκʼ αὐταῖς θεός.</l>
<l n="772">νίψαντο δʼ αἷμα, σταγόνα δʼ ἐκ παρηίδων</l>
<l n="773">γλώσσῃ δράκοντες ἐξεφαίδρυνον χροός.</l>
<l n="774">
<milestone ed="P" unit="para"/>τὸν δαίμονʼ οὖν τόνδʼ ὅστις ἔστʼ, ὦ δέσποτα,</l>
<l n="775">δέχου πόλει τῇδʼ· ὡς τά τʼ ἄλλʼ ἐστὶν μέγας,</l>
<l n="776">κἀκεῖνό φασιν αὐτόν, ὡς ἐγὼ κλύω,</l>
<l n="777">τὴν παυσίλυπον ἄμπελον δοῦναι βροτοῖς.</l>
<l n="778">οἴνου δὲ μηκέτʼ ὄντος οὐκ ἔστιν Κύπρις</l>
<l n="779">οὐδʼ ἄλλο τερπνὸν οὐδὲν ἀνθρώποις ἔτι.</l>
</sp>
<milestone ed="p" n="775" unit="card"/>
<sp>
<speaker>Χορός</speaker>
<l n="780">ταρβῶ μὲν εἰπεῖν τοὺς λόγους ἐλευθέρους</l>
<l n="781">πρὸς τὸν τύραννον, ἀλλʼ ὅμως εἰρήσεται·</l>
<l n="782">Διόνυσος ἥσσων οὐδενὸς θεῶν ἔφυ.</l>
</sp>
<sp>
<speaker>Πενθεύς</speaker>
<l n="783">ἤδη τόδʼ ἐγγὺς ὥστε πῦρ ὑφάπτεται</l>
<l n="784">ὕβρισμα βακχῶν, ψόγος ἐς Ἕλληνας μέγας.</l>
<l n="785">ἀλλʼ οὐκ ὀκνεῖν δεῖ· στεῖχʼ ἐπʼ Ἠλέκτρας ἰὼν</l>
<l n="786">πύλας· κέλευε πάντας ἀσπιδηφόρους</l>
<l n="787">ἵππων τʼ ἀπαντᾶν ταχυπόδων ἐπεμβάτας</l>
<l n="788">πέλτας θʼ ὅσοι πάλλουσι καὶ τόξων χερὶ</l>
<l n="789">ψάλλουσι νευράς, ὡς ἐπιστρατεύσομεν</l>
<l n="790">βάκχαισιν· οὐ γὰρ ἀλλʼ ὑπερβάλλει τάδε,</l>
<l n="791">εἰ πρὸς γυναικῶν πεισόμεσθʼ ἃ πάσχομεν.</l>
</sp>
<sp>
<speaker>Διόνυσος</speaker>
<l n="792">πείθῃ μὲν οὐδέν, τῶν ἐμῶν λόγων κλύων,</l>
<l n="793">Πενθεῦ· κακῶς δὲ πρὸς σέθεν πάσχων ὅμως</l>
<l n="794">οὔ φημι χρῆναί σʼ ὅπλʼ ἐπαίρεσθαι θεῷ,</l>
<l n="795">ἀλλʼ ἡσυχάζειν· Βρόμιος οὐκ ἀνέξεται</l>
<l n="796">κινοῦντα βάκχας <add>σʼ</add> εὐίων ὀρῶν ἄπο.</l>
</sp>
<sp>
<speaker>Πενθεύς</speaker>
<l n="797">οὐ μὴ φρενώσεις μʼ, ἀλλὰ δέσμιος φυγὼν</l>
<l n="798">σῴσῃ τόδʼ; ἢ σοὶ πάλιν ἀναστρέψω δίκην;</l>
</sp>
<sp>
<speaker>Διόνυσος</speaker>
<l n="799">θύοιμʼ ἂν αὐτῷ μᾶλλον ἢ θυμούμενος</l>
<l n="800">πρὸς κέντρα λακτίζοιμι θνητὸς ὢν θεῷ.</l>
</sp>
<sp>
<speaker>Πενθεύς</speaker>
<l n="801">θύσω, φόνον γε θῆλυν, ὥσπερ ἄξιαι,</l>
<l n="802">πολὺν ταράξας ἐν Κιθαιρῶνος πτυχαῖς.</l>
</sp>
<sp>
<speaker>Διόνυσος</speaker>
<l n="803">φεύξεσθε πάντες· καὶ τόδʼ αἰσχρόν, ἀσπίδας</l>
<l n="804">θύρσοισι βακχῶν ἐκτρέπειν χαλκηλάτους</l>
</sp>
<sp>
<speaker>Πενθεύς</speaker>
<l n="805">ἀπόρῳ γε τῷδε συμπεπλέγμεθα ξένῳ,</l>
<l n="806">ὃς οὔτε πάσχων οὔτε δρῶν σιγήσεται.</l>
</sp>
<sp>
<speaker>Διόνυσος</speaker>
<l n="807">ὦ τᾶν, ἔτʼ ἔστιν εὖ καταστῆσαι τάδε.</l>
</sp>
<sp>
<speaker>Πενθεύς</speaker>
<l n="808">τί δρῶντα; δουλεύοντα δουλείαις ἐμαῖς;</l>
</sp>
<sp>
<speaker>Διόνυσος</speaker>
<l n="809">ἐγὼ γυναῖκας δεῦρʼ ὅπλων ἄξω δίχα.</l>
</sp>
<sp>
<speaker>Πενθεύς</speaker>
<l n="810">οἴμοι· τόδʼ ἤδη δόλιον ἔς με μηχανᾷ.</l>
</sp>
<sp>
<speaker>Διόνυσος</speaker>
<l n="811">ποῖόν τι, σῷσαί σʼ εἰ θέλω τέχναις ἐμαῖς;</l>
</sp>
<sp>
<speaker>Πενθεύς</speaker>
<l n="812">ξυνέθεσθε κοινῇ τάδʼ, ἵνα βακχεύητʼ ἀεί.</l>
</sp>
<sp>
<speaker>Διόνυσος</speaker>
<l n="813">καὶ μὴν ξυνεθέμην--τοῦτό γʼ ἔστι--τῷ θεῷ.</l>
</sp>
<sp>
<speaker>Πενθεύς</speaker>
<l n="814">ἐκφέρετέ μοι δεῦρʼ ὅπλα, σὺ δὲ παῦσαι λέγων.</l>
<milestone ed="p" n="810" unit="card"/>
</sp>
<sp>
<speaker>Διόνυσος</speaker>
<l n="815">ἆ.</l>
<l n="816">βούλῃ σφʼ ἐν ὄρεσι συγκαθημένας ἰδεῖν;</l>
</sp>
<sp>
<speaker>Πενθεύς</speaker>
<l n="817">μάλιστα, μυρίον γε δοὺς χρυσοῦ σταθμόν.</l>
</sp>
<sp>
<speaker>Διόνυσος</speaker>
<l n="818">τί δʼ εἰς ἔρωτα τοῦδε πέπτωκας μέγαν;</l>
</sp>
<sp>
<speaker>Πενθεύς</speaker>
<l n="819">λυπρῶς νιν εἰσίδοιμʼ ἂν ἐξῳνωμένας.</l>
</sp>
<sp>
<speaker>Διόνυσος</speaker>
<l n="820">ὅμως δʼ ἴδοις ἂν ἡδέως ἅ σοι πικρά;</l>
</sp>
<sp>
<speaker>Πενθεύς</speaker>
<l n="821">σάφʼ ἴσθι, σιγῇ γʼ ὑπʼ ἐλάταις καθήμενος.</l>
</sp>
<sp>
<speaker>Διόνυσος</speaker>
<l n="822">ἀλλʼ ἐξιχνεύσουσίν σε, κἂν ἔλθῃς λάθρᾳ.</l>
</sp>
<sp>
<speaker>Πενθεύς</speaker>
<l n="823">ἀλλʼ ἐμφανῶς· καλῶς γὰρ ἐξεῖπας τάδε.</l>
</sp>
<sp>
<speaker>Διόνυσος</speaker>
<l n="824">ἄγωμεν οὖν σε κἀπιχειρήσεις ὁδῷ;</l>
</sp>
<sp>
<speaker>Πενθεύς</speaker>
<l n="825">ἄγʼ ὡς τάχιστα, τοῦ χρόνου δέ σοι φθονῶ.</l>
</sp>
<sp>
<speaker>Διόνυσος</speaker>
<l n="826">στεῖλαί νυν ἀμφὶ χρωτὶ βυσσίνους πέπλους.</l>
</sp>
<sp>
<speaker>Πενθεύς</speaker>
<l n="827">τί δὴ τόδʼ; ἐς γυναῖκας ἐξ ἀνδρὸς τελῶ;</l>
</sp>
<sp>
<speaker>Διόνυσος</speaker>
<l n="828">μή σε κτάνωσιν, ἢν ἀνὴρ ὀφθῇς ἐκεῖ.</l>
</sp>
<sp>
<speaker>Πενθεύς</speaker>
<l n="829">εὖ γʼ εἶπας αὖ τόδʼ· ὥς τις εἶ πάλαι σοφός.</l>
</sp>
<sp>
<speaker>Διόνυσος</speaker>
<l n="830">Διόνυσος ἡμᾶς ἐξεμούσωσεν τάδε.</l>
</sp>
<sp>
<speaker>Πενθεύς</speaker>
<l n="831">πῶς οὖν γένοιτʼ ἂν ἃ σύ με νουθετεῖς καλῶς;</l>
</sp>
<sp>
<speaker>Διόνυσος</speaker>
<l n="832">ἐγὼ στελῶ σε δωμάτων ἔσω μολών.</l>
</sp>
<sp>
<speaker>Πενθεύς</speaker>
<l n="833">τίνα στολήν; ἦ θῆλυν; ἀλλʼ αἰδώς μʼ ἔχει.</l>
</sp>
<sp>
<speaker>Διόνυσος</speaker>
<l n="834">οὐκέτι θεατὴς μαινάδων πρόθυμος εἶ.</l>
</sp>
<sp>
<speaker>Πενθεύς</speaker>
<l n="835">στολὴν δὲ τίνα φῂς ἀμφὶ χρῶτʼ ἐμὸν βαλεῖν;</l>
</sp>
<sp>
<speaker>Διόνυσος</speaker>
<l n="836">κόμην μὲν ἐπὶ σῷ κρατὶ ταναὸν ἐκτενῶ.</l>
</sp>
<sp>
<speaker>Πενθεύς</speaker>
<l n="837">τὸ δεύτερον δὲ σχῆμα τοῦ κόσμου τί μοι;</l>
</sp>
<sp>
<speaker>Διόνυσος</speaker>
<l n="838">πέπλοι ποδήρεις· ἐπὶ κάρᾳ δʼ ἔσται μίτρα.</l>
</sp>
<sp>
<speaker>Πενθεύς</speaker>
<l n="839">ἦ καί τι πρὸς τοῖσδʼ ἄλλο προσθήσεις ἐμοί;</l>
</sp>
<sp>
<speaker>Διόνυσος</speaker>
<l n="840">θύρσον γε χειρὶ καὶ νεβροῦ στικτὸν δέρας.</l>
</sp>
<sp>
<speaker>Πενθεύς</speaker>
<l n="841">οὐκ ἂν δυναίμην θῆλυν ἐνδῦναι στολήν.</l>
</sp>
<sp>
<speaker>Διόνυσος</speaker>
<l n="842">ἀλλʼ αἷμα θήσεις συμβαλὼν βάκχαις μάχην.</l>
</sp>
<sp>
<speaker>Πενθεύς</speaker>
<l n="843">ὀρθῶς· μολεῖν χρὴ πρῶτον εἰς κατασκοπήν.</l>
</sp>
<sp>
<speaker>Διόνυσος</speaker>
<l n="844">σοφώτερον γοῦν ἢ κακοῖς θηρᾶν κακά.</l>
</sp>
<sp>
<speaker>Πενθεύς</speaker>
<l n="845">καὶ πῶς διʼ ἄστεως εἶμι Καδμείους λαθών;</l>
</sp>
<sp>
<speaker>Διόνυσος</speaker>
<l n="846">ὁδοὺς ἐρήμους ἴμεν· ἐγὼ δʼ ἡγήσομαι.</l>
</sp>
<sp>
<speaker>Πενθεύς</speaker>
<l n="847">πᾶν κρεῖσσον ὥστε μὴ ʼγγελᾶν βάκχας ἐμοί.</l>
<l n="848">ἐλθόντʼ ἐς οἴκους  <gap/> ἃν δοκῇ βουλεύσομαι.</l>
</sp>
<sp>
<speaker>Διόνυσος</speaker>
<l n="849">ἔξεστι· πάντῃ τό γʼ ἐμὸν εὐτρεπὲς πάρα.</l>
</sp>
<sp>
<speaker>Πενθεύς</speaker>
<l n="850">στείχοιμʼ ἄν· ἢ γὰρ ὅπλʼ ἔχων πορεύσομαι</l>
<l n="851">ἢ τοῖσι σοῖσι πείσομαι βουλεύμασιν.</l>
</sp>
<sp>
<speaker>Διόνυσος</speaker>
<l n="852">γυναῖκες, ἁνὴρ ἐς βόλον καθίσταται,</l>
<l n="853">ἥξει δὲ βάκχας, οὗ θανὼν δώσει δίκην.</l>
<l n="854">
<milestone ed="P" unit="para"/>Διόνυσε, νῦν σὸν ἔργον· οὐ γὰρ εἶ πρόσω·</l>
<l n="855">τεισώμεθʼ αὐτόν. πρῶτα δʼ ἔκστησον φρενῶν,</l>
<l n="856">ἐνεὶς ἐλαφρὰν λύσσαν· ὡς φρονῶν μὲν εὖ</l>
<l n="857">οὐ μὴ θελήσῃ θῆλυν ἐνδῦναι στολήν,</l>
<l n="858">ἔξω δʼ ἐλαύνων τοῦ φρονεῖν ἐνδύσεται.</l>
<l n="859">χρῄζω δέ νιν γέλωτα Θηβαίοις ὀφλεῖν</l>
<l n="860">γυναικόμορφον ἀγόμενον διʼ ἄστεως</l>
<l n="861">ἐκ τῶν ἀπειλῶν τῶν πρίν, αἷσι δεινὸς ἦν.</l>
<l n="862">ἀλλʼ εἶμι κόσμον ὅνπερ εἰς Ἅιδου λαβὼν</l>
<l n="863">ἄπεισι μητρὸς ἐκ χεροῖν κατασφαγείς,</l>
<l n="864">Πενθεῖ προσάψων· γνώσεται δὲ τὸν Διὸς</l>
<l n="865">Διόνυσον, ὃς πέφυκεν ἐν τέλει θεός,</l>
<l n="866">δεινότατος, ἀνθρώποισι δʼ ἠπιώτατος.</l>
<milestone ed="p" n="862" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="867">ἆρʼ ἐν παννυχίοις χοροῖς</l>
<l n="868">θήσω ποτὲ λευκὸν</l>
<l n="869">πόδʼ ἀναβακχεύουσα, δέραν</l>
<l n="870">εἰς αἰθέρα δροσερὸν ῥίπτουσʼ,</l>
<l n="871">ὡς νεβρὸς χλοεραῖς ἐμπαί-</l>
<l n="872">ζουσα λείμακος ἡδοναῖς,</l>
<l n="873">ἡνίκʼ ἂν φοβερὰν φύγῃ</l>
<l n="874">θήραν ἔξω φυλακᾶς</l>
<l n="875">εὐπλέκτων ὑπὲρ ἀρκύων,</l>
<l n="876">θωΰσσων δὲ κυναγέτας</l>
<l n="877">συντείνῃ δράμημα κυνῶν·</l>
<l n="878">μόχθοις τʼ ὠκυδρόμοις τʼ ἀέλ-</l>
<l n="879">λαις θρῴσκει πεδίον</l>
<l n="880">παραποτάμιον, ἡδομένα</l>
<l n="881">βροτῶν ἐρημίαις σκιαρο-</l>
<l n="882">κόμοιό τʼ ἔρνεσιν ὕλας.</l>
<l n="883">τί τὸ σοφόν; ἢ τί τὸ κάλλιον</l>
<l n="884">παρὰ θεῶν γέρας ἐν βροτοῖς</l>
<l n="885">ἢ χεῖρʼ ὑπὲρ κορυφᾶς</l>
<l n="886">τῶν ἐχθρῶν κρείσσω κατέχειν;</l>
<l n="887">ὅ τι καλὸν φίλον ἀεί.</l>
</sp>
<milestone ed="p" n="882" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="888">ὁρμᾶται μόλις, ἀλλʼ ὅμως</l>
<l n="889">πιστόν <add>τι</add> τὸ θεῖον</l>
<l n="890">σθένος· ἀπευθύνει δὲ βροτῶν</l>
<l n="891">τούς τʼ ἀγνωμοσύναν τιμῶν-</l>
<l n="892">τας καὶ μὴ τὰ θεῶν αὔξον-</l>
<l n="893">τας σὺν μαινομένᾳ δόξᾳ.</l>
<l n="894">κρυπτεύουσι δὲ ποικίλως</l>
<l n="895">δαρὸν χρόνου πόδα καὶ</l>
<l n="896">θηρῶσιν τὸν ἄσεπτον. οὐ</l>
<l n="897">γὰρ κρεῖσσόν ποτε τῶν νόμων</l>
<l n="898">γιγνώσκειν χρὴ καὶ μελετᾶν.</l>
<l n="899">κούφα γὰρ δαπάνα νομί-</l>
<l n="900">ζειν ἰσχὺν τόδʼ ἔχειν,</l>
<l n="901">ὅ τι ποτʼ ἄρα τὸ δαιμόνιον,</l>
<l n="902">τό τʼ ἐν χρόνῳ μακρῷ νόμιμον</l>
<l n="903">ἀεὶ φύσει τε πεφυκός.</l>
<l n="904">τί τὸ σοφόν; ἢ τί τὸ κάλλιον</l>
<l n="905">παρὰ θεῶν γέρας ἐν βροτοῖς</l>
<l n="906">ἢ χεῖρʼ ὑπὲρ κορυφᾶς</l>
<l n="907">τῶν ἐχθρῶν κρείσσω κατέχειν;</l>
<l n="908">ὅ τι καλὸν φίλον ἀεί.</l>
</sp>
<milestone ed="p" n="902" unit="card"/>
</div>
<div type="epode">
<sp>
<speaker>Χορός</speaker>
<l n="909">εὐδαίμων μὲν ὃς ἐκ θαλάσσας</l>
<l n="910">ἔφυγε χεῖμα, λιμένα δʼ ἔκιχεν·</l>
<l n="911">εὐδαίμων δʼ ὃς ὕπερθε μόχθων</l>
<l n="912">ἐγένεθʼ· ἑτέρᾳ δʼ ἕτερος ἕτερον</l>
<l n="913">ὄλβῳ καὶ δυνάμει παρῆλθεν.</l>
<l n="914">μυρίαι δʼ ἔτι μυρίοις</l>
<l n="915">εἰσὶν ἐλπίδες· αἳ μὲν</l>
<l n="916">τελευτῶσιν ἐν ὄλβῳ</l>
<l n="917">βροτοῖς, αἳ δʼ ἀπέβησαν·</l>
<l n="918">τὸ δὲ κατʼ ἦμαρ ὅτῳ βίοτος</l>
<l n="919">εὐδαίμων, μακαρίζω.</l>
</sp>
<milestone ed="p" n="912" unit="card"/>
</div>
</div>
<div type="episode">
<sp>
<speaker>Διόνυσος</speaker>
<l n="920">σὲ τὸν πρόθυμον ὄνθʼ ἃ μὴ χρεὼν ὁρᾶν</l>
<l n="921">σπεύδοντά τʼ ἀσπούδαστα, Πενθέα λέγω,</l>
<l n="922">ἔξιθι πάροιθε δωμάτων, ὄφθητί μοι,</l>
<l n="923">σκευὴν γυναικὸς μαινάδος βάκχης ἔχων,</l>
<l n="924">μητρός τε τῆς σῆς καὶ λόχου κατάσκοπος·</l>
<l n="925">πρέπεις δὲ Κάδμου θυγατέρων μορφὴν μιᾷ.</l>
</sp>
<sp>
<speaker>Πενθεύς</speaker>
<l n="926">καὶ μὴν ὁρᾶν μοι δύο μὲν ἡλίους δοκῶ,</l>
<l n="927">δισσὰς δὲ Θήβας καὶ πόλισμʼ ἑπτάστομον·</l>
<l n="928">καὶ ταῦρος ἡμῖν πρόσθεν ἡγεῖσθαι δοκεῖς</l>
<l n="929">καὶ σῷ κέρατα κρατὶ προσπεφυκέναι.</l>
<l n="930">ἀλλʼ ἦ ποτʼ ἦσθα θήρ; τεταύρωσαι γὰρ οὖν.</l>
</sp>
<sp>
<speaker>Διόνυσος</speaker>
<l n="931">ὁ θεὸς ὁμαρτεῖ, πρόσθεν ὢν οὐκ εὐμενής,</l>
<l n="932">ἔνσπονδος ἡμῖν· νῦν δʼ ὁρᾷς ἃ χρή σʼ ὁρᾶν.</l>
</sp>
<sp>
<speaker>Πενθεύς</speaker>
<l n="933">τί φαίνομαι δῆτʼ; οὐχὶ τὴν Ἰνοῦς στάσιν</l>
<l n="934">ἢ τὴν Ἀγαύης ἑστάναι, μητρός γʼ ἐμῆς;</l>
</sp>
<sp>
<speaker>Διόνυσος</speaker>
<l n="935">αὐτὰς ἐκείνας εἰσορᾶν δοκῶ σʼ ὁρῶν.</l>
<l n="936">ἀλλʼ ἐξ ἕδρας σοι πλόκαμος ἐξέστηχʼ ὅδε,</l>
<l n="937">οὐχ ὡς ἐγώ νιν ὑπὸ μίτρᾳ καθήρμοσα.</l>
</sp>
<sp>
<speaker>Πενθεύς</speaker>
<l n="938">ἔνδον προσείων αὐτὸν ἀνασείων τʼ ἐγὼ</l>
<l n="939">καὶ βακχιάζων ἐξ ἕδρας μεθώρμισα.</l>
</sp>
<sp>
<speaker>Διόνυσος</speaker>
<l n="940">ἀλλʼ αὐτὸν ἡμεῖς, οἷς σε θεραπεύειν μέλει,</l>
<l n="941">πάλιν καταστελοῦμεν· ἀλλʼ ὄρθου κάρα.</l>
</sp>
<sp>
<speaker>Πενθεύς</speaker>
<l n="942">ἰδού, σὺ κόσμει· σοὶ γὰρ ἀνακείμεσθα δή.</l>
</sp>
<sp>
<speaker>Διόνυσος</speaker>
<l n="943">ζῶναί τέ σοι χαλῶσι κοὐχ ἑξῆς πέπλων</l>
<l n="944">στολίδες ὑπὸ σφυροῖσι τείνουσιν σέθεν.</l>
</sp>
<sp>
<speaker>Πενθεύς</speaker>
<l n="945">κἀμοὶ δοκοῦσι παρά γε δεξιὸν πόδα·</l>
<l n="946">τἀνθένδε δʼ ὀρθῶς παρὰ τένοντʼ ἔχει πέπλος.</l>
</sp>
<sp>
<speaker>Διόνυσος</speaker>
<l n="947">ἦ πού με τῶν σῶν πρῶτον ἡγήσῃ φίλων,</l>
<l n="948">ὅταν παρὰ λόγον σώφρονας βάκχας ἴδῃς.</l>
</sp>
<sp>
<speaker>Πενθεύς</speaker>
<l n="949">πότερα δὲ θύρσον δεξιᾷ λαβὼν χερὶ</l>
<l n="950">ἢ τῇδε, βάκχῃ μᾶλλον εἰκασθήσομαι;</l>
</sp>
<sp>
<speaker>Διόνυσος</speaker>
<l n="951">ἐν δεξιᾷ χρὴ χἅμα δεξιῷ ποδὶ</l>
<l n="952">αἴρειν νιν· αἰνῶ δʼ ὅτι μεθέστηκας φρενῶν.</l>
<milestone ed="p" n="945" unit="card"/>
</sp>
<sp>
<speaker>Πενθεύς</speaker>
<l n="953">ἆρʼ ἂν δυναίμην τὰς Κιθαιρῶνος πτυχὰς</l>
<l n="954">αὐταῖσι βάκχαις τοῖς ἐμοῖς ὤμοις φέρειν;</l>
</sp>
<sp>
<speaker>Διόνυσος</speaker>
<l n="955">δύναιʼ ἄν, εἰ βούλοιο· τὰς δὲ πρὶν φρένας</l>
<l n="956">οὐκ εἶχες ὑγιεῖς, νῦν δʼ ἔχεις οἵας σε δεῖ.</l>
</sp>
<sp>
<speaker>Πενθεύς</speaker>
<l n="957">μοχλοὺς φέρωμεν; ἢ χεροῖν ἀνασπάσω</l>
<l n="958">κορυφαῖς ὑποβαλὼν ὦμον ἢ βραχίονα;</l>
</sp>
<sp>
<speaker>Διόνυσος</speaker>
<l n="959">μὴ σύ γε τὰ Νυμφῶν διολέσῃς ἱδρύματα</l>
<l n="960">καὶ Πανὸς ἕδρας ἔνθʼ ἔχει συρίγματα.</l>
</sp>
<sp>
<speaker>Πενθεύς</speaker>
<l n="961">καλῶς ἔλεξας· οὐ σθένει νικητέον</l>
<l n="962">γυναῖκας· ἐλάταισιν δʼ ἐμὸν κρύψω δέμας.</l>
</sp>
<sp>
<speaker>Διόνυσος</speaker>
<l n="963">κρύψῃ σὺ κρύψιν ἥν σε κρυφθῆναι χρεών,</l>
<l n="964">ἐλθόντα δόλιον μαινάδων κατάσκοπον.</l>
</sp>
<sp>
<speaker>Πενθεύς</speaker>
<l n="965">καὶ μὴν δοκῶ σφᾶς ἐν λόχμαις ὄρνιθας ὣς</l>
<l n="966">λέκτρων ἔχεσθαι φιλτάτοις ἐν ἕρκεσιν.</l>
</sp>
<sp>
<speaker>Διόνυσος</speaker>
<l n="967">οὐκοῦν ἐπʼ αὐτὸ τοῦτʼ ἀποστέλλῃ φύλαξ·</l>
<l n="968">λήψῃ δʼ ἴσως σφᾶς, ἢν σὺ μὴ ληφθῇς πάρος.</l>
</sp>
<sp>
<speaker>Πενθεύς</speaker>
<l n="969">κόμιζε διὰ μέσης με Θηβαίας χθονός·</l>
<l n="970">μόνος γὰρ αὐτῶν εἰμʼ ἀνὴρ τολμῶν τόδε.</l>
</sp>
<sp>
<speaker>Διόνυσος</speaker>
<l n="971">μόνος σὺ πόλεως τῆσδʼ ὑπερκάμνεις, μόνος·</l>
<l n="972">τοιγάρ σʼ ἀγῶνες ἀναμένουσιν οὓς ἐχρῆν.</l>
<l n="973">ἕπου δέ· πομπὸς <del>δʼ</del> εἶμʼ ἐγὼ σωτήριος,</l>
<l n="974">κεῖθεν δʼ ἀπάξει σʼ ἄλλος.</l>
</sp>
<sp>
<speaker>Πενθεύς</speaker>
<l n="975">ἡ τεκοῦσά γε.</l>
</sp>
<sp>
<speaker>Διόνυσος</speaker>
<l n="976">ἐπίσημον ὄντα πᾶσιν.</l>
</sp>
<sp>
<speaker>Πενθεύς</speaker>
<l n="977">ἐπὶ τόδʼ ἔρχομαι.</l>
</sp>
<sp>
<speaker>Διόνυσος</speaker>
<l n="978">φερόμενος ἥξεις  <gap/>
</l>
</sp>
<sp>
<speaker>Πενθεύς</speaker>
<l n="979">ἁβρότητʼ ἐμὴν λέγεις.</l>
</sp>
<sp>
<speaker>Διόνυσος</speaker>
<l n="980">ἐν χερσὶ μητρός.</l>
</sp>
<sp>
<speaker>Πενθεύς</speaker>
<l n="981">καὶ τρυφᾶν μʼ ἀναγκάσεις.</l>
</sp>
<sp>
<speaker>Διόνυσος</speaker>
<l n="982">τρυφάς γε τοιάσδε.</l>
</sp>
<sp>
<speaker>Πενθεύς</speaker>
<l n="983">ἀξίων μὲν ἅπτομαι.</l>
</sp>
<sp>
<speaker>Διόνυσος</speaker>
<l n="984">δεινὸς σὺ δεινὸς κἀπὶ δείνʼ ἔρχῃ πάθη,</l>
<l n="985">ὥστʼ οὐρανῷ στηρίζον εὑρήσεις κλέος.</l>
<l n="986">
<milestone ed="P" unit="para"/>ἔκτεινʼ, Ἀγαύη, χεῖρας αἵ θʼ ὁμόσποροι</l>
<l n="987">Κάδμου θυγατέρες· τὸν νεανίαν ἄγω</l>
<l n="988">τόνδʼ εἰς ἀγῶνα μέγαν, ὁ νικήσων δʼ ἐγὼ</l>
<l n="989">καὶ Βρόμιος ἔσται. τἄλλα δʼ αὐτὸ σημανεῖ.</l>
<milestone ed="p" n="977" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="990">ἴτε θοαὶ Λύσσας κύνες ἴτʼ εἰς ὄρος,</l>
<l n="991">θίασον ἔνθʼ ἔχουσι Κάδμου κόραι,</l>
<l n="992">ἀνοιστρήσατέ νιν</l>
<l n="993">ἐπὶ τὸν ἐν γυναικομίμῳ στολᾷ</l>
<l n="994">λυσσώδη κατάσκοπον μαινάδων.</l>
<l n="995">μάτηρ πρῶτά νιν λευρᾶς ἀπὸ πέτρας</l>
<l n="996">ἢ σκόλοπος ὄψεται</l>
<l n="997">δοκεύοντα, μαινάσιν δʼ ἀπύσει·</l>
<l n="998">Τίς ὅδʼ ὀρειδρόμων</l>
<l n="999">μαστὴρ Καδμείων ἐς ὄρος ἐς ὄρος ἔμολʼ</l>
<l n="1000">ἔμολεν, ὦ βάκχαι; τίς ἄρα νιν ἔτεκεν;</l>
<l n="1001">οὐ γὰρ ἐξ αἵματος</l>
<l n="1002">γυναικῶν ἔφυ, λεαίνας δέ τινος</l>
<l n="1003">ὅδʼ ἢ Γοργόνων Λιβυσσᾶν γένος.</l>
<l n="1004">ἴτω δίκα φανερός, ἴτω ξιφηφόρος</l>
<l n="1005">φονεύουσα λαιμῶν διαμπὰξ</l>
<l n="1006">τὸν ἄθεον ἄνομον ἄδικον Ἐχίονος</l>
<l n="1007">γόνον γηγενῆ.</l>
</sp>
<milestone ed="p" n="997" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1008">ὃς ἀδίκῳ γνώμᾳ παρανόμῳ τʼ ὀργᾷ</l>
<l n="1009">περὶ <add>σὰ</add> Βάκχιʼ, ὄργια ματρός τε σᾶς</l>
<l n="1010">μανείσᾳ πραπίδι</l>
<l n="1011">παρακόπῳ τε λήματι στέλλεται,</l>
<l n="1012">τἀνίκατον ὡς κρατήσων βίᾳ,</l>
<l n="1013">γνωμᾶν σωφρόνα θάνατος ἀπροφάσι-</l>
<l n="1014">στος ἐς τὰ θεῶν ἔφυ·</l>
<l n="1015">βροτείως τʼ ἔχειν ἄλυπος βίος.</l>
<l n="1016">τὸ σοφὸν οὐ φθονῶ·</l>
<l n="1017">χαίρω θηρεύουσα· τὰ δʼ ἕτερα μεγάλα</l>
<l n="1018">φανερά τʼ· ὤ, νάει<add>ν</add> ἐπὶ τὰ καλὰ βίον,</l>
<l n="1019">ἦμαρ ἐς νύκτα τʼ εὐ-</l>
<l n="1020">αγοῦντʼ εὐσεβεῖν, τὰ δʼ ἔξω νόμιμα</l>
<l n="1021">δίκας ἐκβαλόντα τιμᾶν θεούς.</l>
<l n="1022">ἴτω δίκα φανερός, ἴτω ξιφηφόρος</l>
<l n="1023">φονεύουσα λαιμῶν διαμπὰξ</l>
<l n="1024">τὸν ἄθεον ἄνομον ἄδικον Ἐχίονος</l>
<l n="1025">τόκον γηγενῆ.</l>
</sp>
<milestone ed="p" n="1017" unit="card"/>
</div>
<div type="epode">
<sp>
<speaker>Χορός</speaker>
<l n="1026">φάνηθι ταῦρος ἢ πολύκρανος ἰδεῖν</l>
<l n="1027">δράκων ἢ πυριφλέγων ὁρᾶσθαι λέων.</l>
<l n="1028">ἴθʼ, ὦ Βάκχε, θηραγρευτᾷ βακχᾶν</l>
<l n="1029">γελῶντι προσώπῳ περίβαλε βρόχον</l>
<l n="1030">θανάσιμον ὑπʼ ἀγέλαν πεσόν-</l>
<l n="1031">τι τὰν μαινάδων.</l>
</sp>
<milestone ed="p" n="1024" unit="card"/>
</div>
</div>
<div type="episode">
<sp>
<speaker>Ἄγγελος Β</speaker>
<l n="1032">ὦ δῶμʼ ὃ πρίν ποτʼ εὐτύχεις ἀνʼ Ἑλλάδα,</l>
<l n="1033">Σιδωνίου γέροντος, ὃς τὸ γηγενὲς</l>
<l n="1034">δράκοντος ἔσπειρʼ Ὄφεος ἐν γαίᾳ θέρος,</l>
<l n="1035">ὥς σε στενάζω, δοῦλος ὢν μέν, ἀλλʼ ὅμως</l>
<l n="1036">
<del>χρηστοῖσι δούλοις συμφορὰ τὰ δεσποτῶν</del>.</l>
</sp>
<sp>
<speaker>Χορός</speaker>
<l n="1037">τί δʼ ἔστιν; ἐκ βακχῶν τι μηνύεις νέον;</l>
</sp>
<sp>
<speaker>Ἄγγελος</speaker>
<l n="1038">Πενθεὺς ὄλωλεν, παῖς Ἐχίονος πατρός.</l>
</sp>
<div type="lyric">
<sp>
<speaker>Χορός</speaker>
<l n="1039">ὦναξ Βρόμιε, θεὸς φαίνῃ μέγας.</l>
</sp>
<sp>
<speaker>Ἄγγελος</speaker>
<l n="1040">πῶς φῄς; τί τοῦτʼ ἔλεξας; ἦ ʼπὶ τοῖς ἐμοῖς</l>
<l n="1041">χαίρεις κακῶς πράσσουσι δεσπόταις, γύναι;</l>
</sp>
</div>
<div type="lyric">
<sp>
<speaker>Χορός</speaker>
<l n="1042">εὐάζω ξένα μέλεσι βαρβάροις·</l>
<l n="1043">οὐκέτι γὰρ δεσμῶν ὑπὸ φόβῳ πτήσσω.</l>
</sp>
<sp>
<speaker>Ἄγγελος</speaker>
<l n="1044">Θήβας δʼ ἀνάνδρους ὧδʼ ἄγεις  <gap/>
</l>
<l n="1045">
<gap><desc>*</desc></gap>
</l>
</sp>
</div>
<div type="lyric">
<sp>
<speaker>Χορός</speaker>
<l n="1046">ὁ Διόνυσος ὁ Διόνυσος, οὐ Θῆβαι</l>
<l n="1047">κράτος ἔχουσʼ ἐμόν.</l>
</sp>
<sp>
<speaker>Ἄγγελος</speaker>
<l n="1048">συγγνωστὰ μέν σοι, πλὴν ἐπʼ ἐξειργασμένοις</l>
<l n="1049">κακοῖσι χαίρειν, ὦ γυναῖκες, οὐ καλόν.</l>
</sp>
</div>
<div type="lyric">
<sp>
<speaker>Χορός</speaker>
<l n="1050">ἔννεπέ μοι, φράσον, τίνι μόρῳ θνῄσκει</l>
<l n="1051">ἄδικος ἄδικά τʼ ἐκπορίζων ἀνήρ;</l>
<milestone ed="p" n="1043" unit="card"/>
</sp>
<sp n="*)aggelos">
<speaker>Ἄγγελος</speaker>
<l n="1052">ἐπεὶ θεράπνας τῆσδε Θηβαίας χθονὸς</l>
<l n="1053">λιπόντες ἐξέβημεν Ἀσωποῦ ῥοάς,</l>
<l n="1054">λέπας Κιθαιρώνειον εἰσεβάλλομεν</l>
<l n="1055">Πενθεύς τε κἀγώ--δεσπότῃ γὰρ εἱπόμην--</l>
<l n="1056">ξένος θʼ ὃς ἡμῖν πομπὸς ἦν θεωρίας.</l>
<l n="1057">
<milestone ed="P" unit="para"/>πρῶτον μὲν οὖν ποιηρὸν ἵζομεν νάπος,</l>
<l n="1058">τά τʼ ἐκ ποδῶν σιγηλὰ καὶ γλώσσης ἄπο</l>
<l n="1059">σῴζοντες, ὡς ὁρῷμεν οὐχ ὁρώμενοι.</l>
<l n="1060">ἦν δʼ ἄγκος ἀμφίκρημνον, ὕδασι διάβροχον,</l>
<l n="1061">πεύκαισι συσκιάζον, ἔνθα μαινάδες</l>
<l n="1062">καθῆντʼ ἔχουσαι χεῖρας ἐν τερπνοῖς πόνοις.</l>
<l n="1063">αἳ μὲν γὰρ αὐτῶν θύρσον ἐκλελοιπότα</l>
<l n="1064">κισσῷ κομήτην αὖθις ἐξανέστεφον,</l>
<l n="1065">αἳ δʼ, ἐκλιποῦσαι ποικίλʼ ὡς πῶλοι ζυγά,</l>
<l n="1066">βακχεῖον ἀντέκλαζον ἀλλήλαις μέλος.</l>
<l n="1067">Πενθεὺς δʼ ὁ τλήμων θῆλυν οὐχ ὁρῶν ὄχλον</l>
<l n="1068">ἔλεξε τοιάδʼ· Ὦ ξένʼ, οὗ μὲν ἕσταμεν,</l>
<l n="1069">οὐκ ἐξικνοῦμαι μαινάδων ὄσσοις νόθων·</l>
<l n="1070">ὄχθων δʼ ἔπʼ, ἀμβὰς ἐς ἐλάτην ὑψαύχενα,</l>
<l n="1071">ἴδοιμʼ ἂν ὀρθῶς μαινάδων αἰσχρουργίαν.</l>
<l n="1072">
<milestone ed="P" unit="para"/>τοὐντεῦθεν ἤδη τοῦ ξένου <add>τὸ</add> θαῦμʼ ὁρῶ·</l>
<l n="1073">λαβὼν γὰρ ἐλάτης οὐράνιον ἄκρον κλάδον</l>
<l n="1074">κατῆγεν, ἦγεν, ἦγεν ἐς μέλαν πέδον·</l>
<l n="1075">κυκλοῦτο δʼ ὥστε τόξον ἢ κυρτὸς τροχὸς</l>
<l n="1076">τόρνῳ γραφόμενος περιφορὰν ἕλκει δρόμον·</l>
<l n="1077">ὣς κλῶνʼ ὄρειον ὁ ξένος χεροῖν ἄγων</l>
<l n="1078">ἔκαμπτεν ἐς γῆν, ἔργματʼ οὐχὶ θνητὰ δρῶν.</l>
<l n="1079">Πενθέα δʼ ἱδρύσας ἐλατίνων ὄζων ἔπι,</l>
<l n="1080">ὀρθὸν μεθίει διὰ χερῶν βλάστημʼ ἄνω</l>
<l n="1081">ἀτρέμα, φυλάσσων μὴ ἀναχαιτίσειέ νιν,</l>
<l n="1082">ὀρθὴ δʼ ἐς ὀρθὸν αἰθέρʼ ἐστηρίζετο,</l>
<l n="1083">ἔχουσα νώτοις δεσπότην ἐφήμενον·</l>
<l n="1084">ὤφθη δὲ μᾶλλον ἢ κατεῖδε μαινάδας.</l>
<l n="1085">ὅσον γὰρ οὔπω δῆλος ἦν θάσσων ἄνω,</l>
<l n="1086">καὶ τὸν ξένον μὲν οὐκέτʼ εἰσορᾶν παρῆν,</l>
<l n="1087">ἐκ δʼ αἰθέρος φωνή τις, ὡς μὲν εἰκάσαι</l>
<l n="1088">Διόνυσος, ἀνεβόησεν· Ὦ νεάνιδες,</l>
<l n="1089">ἄγω τὸν ὑμᾶς κἀμὲ τἀμά τʼ ὄργια</l>
<l n="1090">γέλων τιθέμενον· ἀλλὰ τιμωρεῖσθέ νιν.</l>
<l n="1091">καὶ ταῦθʼ ἅμʼ ἠγόρευε καὶ πρὸς οὐρανὸν</l>
<l n="1092">καὶ γαῖαν ἐστήριξε φῶς σεμνοῦ πυρός.</l>
<milestone ed="p" n="1084" unit="card"/>
<l n="1093">
<milestone ed="P" unit="para"/>σίγησε δʼ αἰθήρ, σῖγα δʼ ὕλιμος νάπη</l>
<l n="1094">φύλλʼ εἶχε, θηρῶν δʼ οὐκ ἂν ἤκουσας βοήν.</l>
<l n="1095">αἳ δʼ ὠσὶν ἠχὴν οὐ σαφῶς δεδεγμέναι</l>
<l n="1096">ἔστησαν ὀρθαὶ καὶ διήνεγκαν κόρας.</l>
<l n="1097">ὃ δʼ αὖθις ἐπεκέλευσεν· ὡς δʼ ἐγνώρισαν</l>
<l n="1098">σαφῆ κελευσμὸν Βακχίου Κάδμου κόραι,</l>
<l n="1099">ᾖξαν πελείας ὠκύτητʼ οὐχ ἥσσονες</l>
<l n="1100">ποδῶν τρέχουσαι συντόνοις δραμήμασι,</l>
<l n="1101">μήτηρ Ἀγαύη σύγγονοί θʼ ὁμόσποροι</l>
<l n="1102">πᾶσαί τε βάκχαι· διὰ δὲ χειμάρρου νάπης</l>
<l n="1103">ἀγμῶν τʼ ἐπήδων θεοῦ πνοαῖσιν ἐμμανεῖς.</l>
<l n="1104">ὡς δʼ εἶδον ἐλάτῃ δεσπότην ἐφήμενον,</l>
<l n="1105">πρῶτον μὲν αὐτοῦ χερμάδας κραταιβόλους</l>
<l n="1106">ἔρριπτον, ἀντίπυργον ἐπιβᾶσαι πέτραν,</l>
<l n="1107">ὄζοισί τʼ ἐλατίνοισιν ἠκοντίζετο.</l>
<l n="1108">ἄλλαι δὲ θύρσους ἵεσαν διʼ αἰθέρος</l>
<l n="1109">Πενθέως, στόχον δύστηνον· ἀλλʼ οὐκ ἤνυτον.</l>
<l n="1110">κρεῖσσον γὰρ ὕψος τῆς προθυμίας ἔχων</l>
<l n="1111">καθῆσθʼ ὁ τλήμων, ἀπορίᾳ λελημμένος.</l>
<l n="1112">τέλος δὲ δρυΐνους συγκεραυνοῦσαι κλάδους</l>
<l n="1113">ῥίζας ἀνεσπάρασσον ἀσιδήροις μοχλοῖς.</l>
<l n="1114">ἐπεὶ δὲ μόχθων τέρματʼ οὐκ ἐξήνυτον,</l>
<l n="1115">ἔλεξʼ Ἀγαύη· Φέρε, περιστᾶσαι κύκλῳ</l>
<l n="1116">πτόρθου λάβεσθε, μαινάδες, τὸν ἀμβάτην</l>
<l n="1117">θῆρʼ ὡς ἕλωμεν, μηδʼ ἀπαγγείλῃ θεοῦ</l>
<l n="1118">χοροὺς κρυφαίους. αἳ δὲ μυρίαν χέρα</l>
<l n="1119">προσέθεσαν ἐλάτῃ κἀξανέσπασαν χθονός·</l>
<l n="1120">ὑψοῦ δὲ θάσσων ὑψόθεν χαμαιριφὴς</l>
<l n="1121">πίπτει πρὸς οὖδας μυρίοις οἰμώγμασιν</l>
<l n="1122">Πενθεύς· κακοῦ γὰρ ἐγγὺς ὢν ἐμάνθανεν.</l>
<milestone ed="p" n="1114" unit="card"/>
<l n="1123">
<milestone ed="P" unit="para"/>πρώτη δὲ μήτηρ ἦρξεν ἱερέα φόνου</l>
<l n="1124">καὶ προσπίτνει νιν· ὃ δὲ μίτραν κόμης ἄπο</l>
<l n="1125">ἔρριψεν, ὥς νιν γνωρίσασα μὴ κτάνοι</l>
<l n="1126">τλήμων Ἀγαύη, καὶ λέγει, παρηίδος</l>
<l n="1127">ψαύων· Ἐγώ τοι, μῆτερ, εἰμί, παῖς σέθεν</l>
<l n="1128">Πενθεύς, ὃν ἔτεκες ἐν δόμοις Ἐχίονος·</l>
<l n="1129">οἴκτιρε δʼ ὦ μῆτέρ με, μηδὲ ταῖς ἐμαῖς</l>
<l n="1130">ἁμαρτίαισι παῖδα σὸν κατακτάνῃς.</l>
<l n="1131">
<milestone ed="P" unit="para"/>ἣ δʼ ἀφρὸν ἐξιεῖσα καὶ διαστρόφους</l>
<l n="1132">κόρας ἑλίσσουσʼ, οὐ φρονοῦσʼ ἃ χρὴ φρονεῖν,</l>
<l n="1133">ἐκ Βακχίου κατείχετʼ, οὐδʼ ἔπειθέ νιν.</l>
<l n="1134">λαβοῦσα δʼ ὠλένης ἀριστερὰν χέρα,</l>
<l n="1135">πλευραῖσιν ἀντιβᾶσα τοῦ δυσδαίμονος</l>
<l n="1136">ἀπεσπάραξεν ὦμον, οὐχ ὑπὸ σθένους,</l>
<l n="1137">ἀλλʼ ὁ θεὸς εὐμάρειαν ἐπεδίδου χεροῖν·</l>
<l n="1138">Ἰνὼ δὲ τἀπὶ θάτερʼ ἐξειργάζετο,</l>
<l n="1139">ῥηγνῦσα σάρκας, Αὐτονόη τʼ ὄχλος τε πᾶς</l>
<l n="1140">ἐπεῖχε βακχῶν· ἦν δὲ πᾶσʼ ὁμοῦ βοή,</l>
<l n="1141">ὃ μὲν στενάζων ὅσον ἐτύγχανʼ ἐμπνέων,</l>
<l n="1142">αἳ δʼ ἠλάλαζον. ἔφερε δʼ ἣ μὲν ὠλένην,</l>
<l n="1143">ἣ δʼ ἴχνος αὐταῖς ἀρβύλαις· γυμνοῦντο δὲ</l>
<l n="1144">πλευραὶ σπαραγμοῖς· πᾶσα δʼ ᾑματωμένη</l>
<l n="1145">χεῖρας διεσφαίριζε σάρκα Πενθέως.</l>
<l n="1146">
<milestone ed="P" unit="para"/>κεῖται δὲ χωρὶς σῶμα, τὸ μὲν ὑπὸ στύφλοις</l>
<l n="1147">πέτραις, τὸ δʼ ὕλης ἐν βαθυξύλῳ φόβῃ,</l>
<l n="1148">οὐ ῥᾴδιον ζήτημα· κρᾶτα δʼ ἄθλιον,</l>
<l n="1149">ὅπερ λαβοῦσα τυγχάνει μήτηρ χεροῖν,</l>
<l n="1150">πήξασʼ ἐπʼ ἄκρον θύρσον ὡς ὀρεστέρου</l>
<l n="1151">φέρει λέοντος διὰ Κιθαιρῶνος μέσου,</l>
<l n="1152">λιποῦσʼ ἀδελφὰς ἐν χοροῖσι μαινάδων.</l>
<l n="1153">χωρεῖ δὲ θήρᾳ δυσπότμῳ γαυρουμένη</l>
<l n="1154">τειχέων ἔσω τῶνδʼ, ἀνακαλοῦσα Βάκχιον</l>
<l n="1155">τὸν ξυγκύναγον, τὸν ξυνεργάτην ἄγρας,</l>
<l n="1156">τὸν καλλίνικον, ᾧ δάκρυα νικηφορεῖ.</l>
<l n="1157">
<milestone ed="P" unit="para"/>ἐγὼ μὲν οὖν <add>τῇδʼ</add> ἐκποδὼν τῇ ξυμφορᾷ</l>
<l n="1158">ἄπειμʼ, Ἀγαύην πρὶν μολεῖν πρὸς δώματα.</l>
<l n="1159">τὸ σωφρονεῖν δὲ καὶ σέβειν τὰ τῶν θεῶν</l>
<l n="1160">κάλλιστον· οἶμαι δʼ αὐτὸ καὶ σοφώτατον</l>
<l n="1161">θνητοῖσιν εἶναι κτῆμα τοῖσι χρωμένοις.</l>
</sp>
</div>
</div>
<milestone ed="p" n="1153" unit="card"/>
<div type="choral">
<div type="lyric">
<sp>
<speaker>Χορός</speaker>
<l n="1162">ἀναχορεύσωμεν Βάκχιον,</l>
<l n="1163">ἀναβοάσωμεν ξυμφορὰν</l>
<l n="1164">τὰν τοῦ δράκοντος Πενθέος ἐκγενέτα·</l>
<l n="1165">ὃς τὰν θηλυγενῆ στολὰν</l>
<l n="1166">νάρθηκά τε, πιστὸν Ἅιδαν,</l>
<l n="1167">ἔλαβεν εὔθυρσον,</l>
<l n="1168">ταῦρον προηγητῆρα συμφορᾶς ἔχων.</l>
<l n="1169">βάκχαι Καδμεῖαι,</l>
<l n="1170">τὸν καλλίνικον κλεινὸν ἐξεπράξατε</l>
<l n="1171">ἐς στόνον, ἐς δάκρυα.</l>
<l n="1172">καλὸς ἀγών, χέρʼ αἵματι στάζουσαν</l>
<l n="1173">περιβαλεῖν τέκνου.</l>
<milestone ed="p" n="1165" unit="card"/>
</sp>
<sp>
<speaker>Χορός</speaker>
<l n="1174">ἀλλʼ, εἰσορῶ γὰρ ἐς δόμους ὁρμωμένην</l>
<l n="1175">Πενθέως Ἀγαύην μητέρʼ ἐν διαστρόφοις</l>
<l n="1176">ὄσσοις, δέχεσθε κῶμον εὐίου θεοῦ.</l>
<milestone ed="p" n="1168" unit="card"/>
</sp>
</div>
<div type="strophe" n="1">
<sp>
<speaker>Ἀγαύη</speaker>
<l n="1177">Ἀσιάδες βάκχαι — </l>
</sp>
<sp>
<speaker>Χορός</speaker>
<l n="1178">τί μʼ ὀροθύνεις, ὤ;</l>
</sp>
<sp>
<speaker>Ἀγαύη</speaker>
<l n="1179">φέρομεν ἐξ ὀρέων</l>
<l n="1180">ἕλικα νεότομον ἐπὶ μέλαθρα,</l>
<l n="1181">μακάριον θήραν.</l>
</sp>
<sp>
<speaker>Χορός</speaker>
<l n="1182">ὁρῶ καί σε δέξομαι σύγκωμον.</l>
</sp>
<sp>
<speaker>Ἀγαύη</speaker>
<l n="1183">ἔμαρψα τόνδʼ ἄνευ βρόχων</l>
<l n="1184">
<add>λέοντος ἀγροτέρου</add> νέον ἶνιν·</l>
<l n="1185">ὡς ὁρᾶν πάρα.</l>
</sp>
<sp>
<speaker>Χορός</speaker>
<l n="1186">πόθεν ἐρημίας;</l>
</sp>
<sp>
<speaker>Ἀγαύη</speaker>
<l n="1187">Κιθαιρὼν  <gap/>
</l>
</sp>
<sp>
<speaker>Χορός</speaker>
<l n="1188">Κιθαιρών;</l>
</sp>
<sp>
<speaker>Ἀγαύη</speaker>
<l n="1189">κατεφόνευσέ νιν.</l>
</sp>
<sp>
<speaker>Χορός</speaker>
<l n="1190">τίς ἁ βαλοῦσα;</l>
</sp>
<sp>
<speaker>Ἀγαύη</speaker>
<l n="1191">πρῶτον ἐμὸν τὸ γέρας.</l>
<l n="1192">μάκαιρʼ Ἀγαύη κλῃζόμεθʼ ἐν θιάσοις.</l>
</sp>
<sp>
<speaker>Χορός</speaker>
<l n="1193">τίς ἄλλα;</l>
</sp>
<sp>
<speaker>Ἀγαύη</speaker>
<l n="1194">τὰ Κάδμου  <gap/>
</l>
</sp>
<sp>
<speaker>Χορός</speaker>
<l n="1195">τί Κάδμου;</l>
</sp>
<sp>
<speaker>Ἀγαύη</speaker>
<l n="1196">γένεθλα</l>
<l n="1197">μετʼ ἐμὲ μετʼ ἐμὲ τοῦδʼ</l>
<l n="1198">ἔθιγε θηρός· εὐτυχής γʼ ἅδʼ ἄγρα.</l>
</sp>
<sp>
<speaker>Χορός</speaker>
<l n="1199">
<gap><desc>*</desc></gap>
</l>
</sp>
<milestone ed="p" n="1184" unit="card"/>
</div>
<div type="antistrophe" n="1">
<sp>
<speaker>Ἀγαύη</speaker>
<l n="1200">μέτεχέ νυν θοίνας.</l>
</sp>
<sp>
<speaker>Χορός</speaker>
<l n="1201">τί; μετέχω, τλᾶμον;</l>
</sp>
<sp>
<speaker>Ἀγαύη</speaker>
<l n="1202">νέος ὁ μόσχος ἄρ-</l>
<l n="1203">τι γένυν ὑπὸ κόρυθʼ ἁπαλότριχα</l>
<l n="1204">κατάκομον θάλλει.</l>
</sp>
<sp>
<speaker>Χορός</speaker>
<l n="1205">πρέπει γʼ ὥστε θὴρ ἄγραυλος φόβῃ.</l>
</sp>
<sp>
<speaker>Ἀγαύη</speaker>
<l n="1206">ὁ Βάκχιος κυναγέτας</l>
<l n="1207">σοφὸς σοφῶς ἀνέπηλʼ ἐπὶ θῆρα</l>
<l n="1208">τόνδε μαινάδας.</l>
</sp>
<sp>
<speaker>Χορός</speaker>
<l n="1209">ὁ γὰρ ἄναξ ἀγρεύς.</l>
</sp>
<sp>
<speaker>Ἀγαύη</speaker>
<l n="1210">ἐπαινεῖς;</l>
</sp>
<sp>
<speaker>Χορός</speaker>
<l n="1211">ἐπαινῶ.</l>
</sp>
<sp>
<speaker>Ἀγαύη</speaker>
<l n="1212">τάχα δὲ Καδμεῖοι  <gap/>
</l>
</sp>
<sp>
<speaker>Χορός</speaker>
<l n="1213">καὶ παῖς γε Πενθεὺς  <gap/>
</l>
</sp>
<sp>
<speaker>Ἀγαύη</speaker>
<l n="1214">ματέρʼ ἐπαινέσεται,</l>
<l n="1215">λαβοῦσαν ἄγραν τάνδε λεοντοφυῆ.</l>
</sp>
<sp>
<speaker>Χορός</speaker>
<l n="1216">περισσάν.</l>
</sp>
<sp>
<speaker>Ἀγαύη</speaker>
<l n="1217">περισσῶς.</l>
</sp>
<sp>
<speaker>Χορός</speaker>
<l n="1218">ἀγάλλῃ;</l>
</sp>
<sp>
<speaker>Ἀγαύη</speaker>
<l n="1219">γέγηθα,</l>
<l n="1220">μεγάλα μεγάλα καὶ</l>
<l n="1221">φανερὰ τᾷδʼ ἄγρᾳ κατειργασμένα.</l>
</sp>
<milestone ed="p" n="1200" unit="card"/>
</div>
</div>
<div type="episode">
<sp>
<speaker>Χορός</speaker>
<l n="1222">δεῖξόν νυν, ὦ τάλαινα, σὴν νικηφόρον</l>
<l n="1223">ἀστοῖσιν ἄγραν ἣν φέρουσʼ ἐλήλυθας.</l>
</sp>
<sp>
<speaker>Ἀγαύη</speaker>
<l n="1224">ὦ καλλίπυργον ἄστυ Θηβαίας χθονὸς</l>
<l n="1225">ναίοντες, ἔλθεθʼ ὡς ἴδητε τήνδʼ ἄγραν,</l>
<l n="1226">Κάδμου θυγατέρες θηρὸς ἣν ἠγρεύσαμεν,</l>
<l n="1227">οὐκ ἀγκυλητοῖς Θεσσαλῶν στοχάσμασιν,</l>
<l n="1228">οὐ δικτύοισιν, ἀλλὰ λευκοπήχεσι</l>
<l n="1229">χειρῶν ἀκμαῖσιν. κᾆτα κομπάζειν χρεὼν</l>
<l n="1230">καὶ λογχοποιῶν ὄργανα κτᾶσθαι μάτην;</l>
<l n="1231">ἡμεῖς δέ γʼ αὐτῇ χειρὶ τόνδε θʼ εἵλομεν,</l>
<l n="1232">χωρίς τε θηρὸς ἄρθρα διεφορήσαμεν.</l>
<l n="1233">
<milestone ed="P" unit="para"/>ποῦ μοι πατὴρ ὁ πρέσβυς; ἐλθέτω πέλας.</l>
<l n="1234">Πενθεύς τʼ ἐμὸς παῖς ποῦ ʼστιν; αἰρέσθω λαβὼν</l>
<l n="1235">πηκτῶν πρὸς οἴκους κλιμάκων προσαμβάσεις,</l>
<l n="1236">ὡς πασσαλεύσῃ κρᾶτα τριγλύφοις τόδε</l>
<l n="1237">λέοντος ὃν πάρειμι θηράσασʼ ἐγώ.</l>
</sp>
<sp>
<speaker>Κάδμος</speaker>
<l n="1238">ἕπεσθέ μοι φέροντες ἄθλιον βάρος</l>
<l n="1239">Πενθέως, ἕπεσθε, πρόσπολοι, δόμων πάρος,</l>
<l n="1240">οὗ σῶμα μοχθῶν μυρίοις ζητήμασιν</l>
<l n="1241">φέρω τόδʼ, εὑρὼν ἐν Κιθαιρῶνος πτυχαῖς</l>
<l n="1242">διασπαρακτόν, κοὐδὲν ἐν ταὐτῷ πέδῳ</l>
<l n="1243">λαβών, ἐν ὕλῃ κείμενον δυσευρέτῳ.</l>
<l n="1244">
<milestone ed="P" unit="para"/>ἤκουσα γάρ του θυγατέρων τολμήματα,</l>
<l n="1245">ἤδη κατʼ ἄστυ τειχέων ἔσω βεβὼς</l>
<l n="1246">σὺν τῷ γέροντι Τειρεσίᾳ Βακχῶν πάρα·</l>
<l n="1247">πάλιν δὲ κάμψας εἰς ὄρος κομίζομαι</l>
<l n="1248">τὸν κατθανόντα παῖδα Μαινάδων ὕπο.</l>
<l n="1249">καὶ τὴν μὲν Ἀκτέωνʼ Ἀρισταίῳ ποτὲ</l>
<l n="1250">τεκοῦσαν εἶδον Αὐτονόην Ἰνώ θʼ ἅμα</l>
<l n="1251">ἔτʼ ἀμφὶ δρυμοὺς οἰστροπλῆγας ἀθλίας,</l>
<l n="1252">τὴν δʼ εἶπέ τίς μοι δεῦρο βακχείῳ ποδὶ</l>
<l n="1253">στείχειν Ἀγαύην, οὐδʼ ἄκραντʼ ἠκούσαμεν·</l>
<l n="1254">λεύσσω γὰρ αὐτήν, ὄψιν οὐκ εὐδαίμονα.</l>
</sp>
<sp>
<speaker>Ἀγαύη</speaker>
<l n="1255">πάτερ, μέγιστον κομπάσαι πάρεστί σοι,</l>
<l n="1256">πάντων ἀρίστας θυγατέρας σπεῖραι μακρῷ</l>
<l n="1257">θνητῶν· ἁπάσας εἶπον, ἐξόχως δʼ ἐμέ,</l>
<l n="1258">ἣ τὰς παρʼ ἱστοῖς ἐκλιποῦσα κερκίδας</l>
<l n="1259">ἐς μείζονʼ ἥκω, θῆρας ἀγρεύειν χεροῖν.</l>
<l n="1260">φέρω δʼ ἐν ὠλέναισιν, ὡς ὁρᾷς, τάδε</l>
<l n="1261">λαβοῦσα τἀριστεῖα, σοῖσι πρὸς δόμοις</l>
<l n="1262">ὡς ἀγκρεμασθῇ· σὺ δέ, πάτερ, δέξαι χεροῖν·</l>
<l n="1263">γαυρούμενος δὲ τοῖς ἐμοῖς ἀγρεύμασιν</l>
<l n="1264">κάλει φίλους ἐς δαῖτα· μακάριος γὰρ εἶ,</l>
<l n="1265">μακάριος, ἡμῶν τοιάδʼ ἐξειργασμένων.</l>
<milestone ed="p" n="1244" unit="card"/>
</sp>
<sp>
<speaker>Κάδμος</speaker>
<l n="1266">ὦ πένθος οὐ μετρητὸν οὐδʼ οἷόν τʼ ἰδεῖν,</l>
<l n="1267">φόνον ταλαίναις χερσὶν ἐξειργασμένων.</l>
<l n="1268">καλὸν τὸ θῦμα καταβαλοῦσα δαίμοσιν</l>
<l n="1269">ἐπὶ δαῖτα Θήβας τάσδε κἀμὲ παρακαλεῖς.</l>
<l n="1270">οἴμοι κακῶν μὲν πρῶτα σῶν, ἔπειτʼ ἐμῶν·</l>
<l n="1271">ὡς ὁ θεὸς ἡμᾶς ἐνδίκως μέν, ἀλλʼ ἄγαν,</l>
<l n="1272">Βρόμιος ἄναξ ἀπώλεσʼ οἰκεῖος γεγώς.</l>
</sp>
<sp>
<speaker>Ἀγαύη</speaker>
<l n="1273">ὡς δύσκολον τὸ γῆρας ἀνθρώποις ἔφυ</l>
<l n="1274">ἔν τʼ ὄμμασι σκυθρωπόν. εἴθε παῖς ἐμὸς</l>
<l n="1275">εὔθηρος εἴη, μητρὸς εἰκασθεὶς τρόποις,</l>
<l n="1276">ὅτʼ ἐν νεανίαισι Θηβαίοις ἅμα</l>
<l n="1277">θηρῶν ὀριγνῷτʼ· ἀλλὰ θεομαχεῖν μόνον</l>
<l n="1278">οἷός τʼ ἐκεῖνος. νουθετητέος, πάτερ,</l>
<l n="1279">σοὐστίν. τίς αὐτὸν δεῦρʼ ἂν ὄψιν εἰς ἐμὴν</l>
<l n="1280">καλέσειεν, ὡς ἴδῃ με τὴν εὐδαίμονα;</l>
</sp>
<sp>
<speaker>Κάδμος</speaker>
<l n="1281">φεῦ φεῦ· φρονήσασαι μὲν οἷʼ ἐδράσατε</l>
<l n="1282">ἀλγήσετʼ ἄλγος δεινόν· εἰ δὲ διὰ τέλους</l>
<l n="1283">ἐν τῷδʼ ἀεὶ μενεῖτʼ ἐν ᾧ καθέστατε,</l>
<l n="1284">οὐκ εὐτυχοῦσαι δόξετʼ οὐχὶ δυστυχεῖν.</l>
</sp>
<sp>
<speaker>Ἀγαύη</speaker>
<l n="1285">τί δʼ οὐ καλῶς τῶνδʼ ἢ τί λυπηρῶς ἔχει;</l>
</sp>
<sp>
<speaker>Κάδμος</speaker>
<l n="1286">πρῶτον μὲν ἐς τόνδʼ αἰθέρʼ ὄμμα σὸν μέθες.</l>
</sp>
<sp>
<speaker>Ἀγαύη</speaker>
<l n="1287">ἰδού· τί μοι τόνδʼ ἐξυπεῖπας εἰσορᾶν;</l>
</sp>
<sp>
<speaker>Κάδμος</speaker>
<l n="1288">ἔθʼ αὑτὸς ἤ σοι μεταβολὰς ἔχειν δοκεῖ;</l>
</sp>
<sp>
<speaker>Ἀγαύη</speaker>
<l n="1289">λαμπρότερος ἢ πρὶν καὶ διειπετέστερος.</l>
</sp>
<sp>
<speaker>Κάδμος</speaker>
<l n="1290">τὸ δὲ πτοηθὲν τόδʼ ἔτι σῇ ψυχῇ πάρα;</l>
</sp>
<sp>
<speaker>Ἀγαύη</speaker>
<l n="1291">οὐκ οἶδα τοὔπος τοῦτο. γίγνομαι δέ πως</l>
<l n="1292">ἔννους, μετασταθεῖσα τῶν πάρος φρενῶν.</l>
</sp>
<sp>
<speaker>Κάδμος</speaker>
<l n="1293">κλύοις ἂν οὖν τι κἀποκρίναιʼ ἂν σαφῶς;</l>
</sp>
<sp>
<speaker>Ἀγαύη</speaker>
<l n="1294">ὡς ἐκλέλησμαί γʼ ἃ πάρος εἴπομεν, πάτερ.</l>
</sp>
<sp>
<speaker>Κάδμος</speaker>
<l n="1295">ἐς ποῖον ἦλθες οἶκον ὑμεναίων μέτα;</l>
</sp>
<sp>
<speaker>Ἀγαύη</speaker>
<l n="1296">Σπαρτῷ μʼ ἔδωκας, ὡς λέγουσʼ, Ἐχίονι.</l>
</sp>
<sp>
<speaker>Κάδμος</speaker>
<l n="1297">τίς οὖν ἐν οἴκοις παῖς ἐγένετο σῷ πόσει;</l>
</sp>
<sp>
<speaker>Ἀγαύη</speaker>
<l n="1298">Πενθεύς, ἐμῇ τε καὶ πατρὸς κοινωνίᾳ.</l>
</sp>
<sp>
<speaker>Κάδμος</speaker>
<l n="1299">τίνος πρόσωπον δῆτʼ ἐν ἀγκάλαις ἔχεις;</l>
</sp>
<sp>
<speaker>Ἀγαύη</speaker>
<l n="1300">λέοντος, ὥς γʼ ἔφασκον αἱ θηρώμεναι.</l>
</sp>
<sp>
<speaker>Κάδμος</speaker>
<l n="1301">σκέψαι νυν ὀρθῶς· βραχὺς ὁ μόχθος εἰσιδεῖν.</l>
<milestone ed="p" n="1280" unit="card"/>
</sp>
<sp>
<speaker>Ἀγαύη</speaker>
<l n="1302">ἔα, τί λεύσσω; τί φέρομαι τόδʼ ἐν χεροῖν;</l>
</sp>
<sp>
<speaker>Κάδμος</speaker>
<l n="1303">ἄθρησον αὐτὸ καὶ σαφέστερον μάθε.</l>
</sp>
<sp>
<speaker>Ἀγαύη</speaker>
<l n="1304">ὁρῶ μέγιστον ἄλγος ἡ τάλαινʼ ἐγώ.</l>
</sp>
<sp>
<speaker>Κάδμος</speaker>
<l n="1305">μῶν σοι λέοντι φαίνεται προσεικέναι;</l>
</sp>
<sp>
<speaker>Ἀγαύη</speaker>
<l n="1306">οὔκ, ἀλλὰ Πενθέως ἡ τάλαινʼ ἔχω κάρα.</l>
</sp>
<sp>
<speaker>Κάδμος</speaker>
<l n="1307">ᾠμωγμένον γε πρόσθεν ἢ σὲ γνωρίσαι.</l>
</sp>
<sp>
<speaker>Ἀγαύη</speaker>
<l n="1308">τίς ἔκτανέν νιν; --πῶς ἐμὰς ἦλθεν χέρας;</l>
</sp>
<sp>
<speaker>Κάδμος</speaker>
<l n="1309">δύστηνʼ ἀλήθειʼ, ὡς ἐν οὐ καιρῷ πάρει.</l>
</sp>
<sp>
<speaker>Ἀγαύη</speaker>
<l n="1310">λέγʼ, ὡς τὸ μέλλον καρδία πήδημʼ ἔχει.</l>
</sp>
<sp>
<speaker>Κάδμος</speaker>
<l n="1311">σύ νιν κατέκτας καὶ κασίγνηται σέθεν.</l>
</sp>
<sp>
<speaker>Ἀγαύη</speaker>
<l n="1312">ποῦ δʼ ὤλετʼ; ἦ κατʼ οἶκον; ἢ ποίοις τόποις;</l>
</sp>
<sp>
<speaker>Κάδμος</speaker>
<l n="1313">οὗπερ πρὶν Ἀκτέωνα διέλαχον κύνες.</l>
</sp>
<sp>
<speaker>Ἀγαύη</speaker>
<l n="1314">τί δʼ ἐς Κιθαιρῶνʼ ἦλθε δυσδαίμων ὅδε;</l>
</sp>
<sp>
<speaker>Κάδμος</speaker>
<l n="1315">ἐκερτόμει θεὸν σάς τε βακχείας μολών.</l>
</sp>
<sp>
<speaker>Ἀγαύη</speaker>
<l n="1316">ἡμεῖς δʼ ἐκεῖσε τίνι τρόπῳ κατήραμεν;</l>
</sp>
<sp>
<speaker>Κάδμος</speaker>
<l n="1317">ἐμάνητε, πᾶσά τʼ ἐξεβακχεύθη πόλις.</l>
</sp>
<sp>
<speaker>Ἀγαύη</speaker>
<l n="1318">Διόνυσος ἡμᾶς ὤλεσʼ, ἄρτι μανθάνω.</l>
</sp>
<sp>
<speaker>Κάδμος</speaker>
<l n="1319">ὕβριν <add>γʼ</add> ὑβρισθείς· θεὸν γὰρ οὐχ ἡγεῖσθέ νιν.</l>
</sp>
<sp>
<speaker>Ἀγαύη</speaker>
<l n="1320">τὸ φίλτατον δὲ σῶμα ποῦ παιδός, πάτερ;</l>
</sp>
<sp>
<speaker>Κάδμος</speaker>
<l n="1321">ἐγὼ μόλις τόδʼ ἐξερευνήσας φέρω.</l>
</sp>
<sp>
<speaker>Ἀγαύη</speaker>
<l n="1322">ἦ πᾶν ἐν ἄρθροις συγκεκλῃμένον καλῶς;</l>
</sp>
<sp>
<speaker>Κάδμος</speaker>
<l n="1323">
<gap><desc>*</desc></gap>
</l>
</sp>
<sp>
<speaker>Ἀγαύη</speaker>
<l n="1324">Πενθεῖ δὲ τί μέρος ἀφροσύνης προσῆκʼ ἐμῆς;</l>
</sp>
<sp>
<speaker>Κάδμος</speaker>
<l n="1325">ὑμῖν ἐγένεθʼ ὅμοιος, οὐ σέβων θεόν.</l>
<l n="1326">τοιγὰρ συνῆψε πάντας ἐς μίαν βλάβην,</l>
<l n="1327">ὑμᾶς τε τόνδε θʼ, ὥστε διολέσαι δόμους</l>
<l n="1328">κἄμʼ, ὅστις ἄτεκνος ἀρσένων παίδων γεγὼς</l>
<l n="1329">τῆς σῆς τόδʼ ἔρνος, ὦ τάλαινα, νηδύος</l>
<l n="1330">αἴσχιστα καὶ κάκιστα κατθανόνθʼ ὁρῶ,</l>
<l n="1331">ᾧ δῶμʼ ἀνέβλεφʼ--ὃς συνεῖχες, ὦ τέκνον,</l>
<l n="1332">τοὐμὸν μέλαθρον, παιδὸς ἐξ ἐμῆς γεγώς,</l>
<l n="1333">πόλει τε τάρβος ἦσθα· τὸν γέροντα δὲ</l>
<l n="1334">οὐδεὶς ὑβρίζειν ἤθελʼ εἰσορῶν τὸ σὸν</l>
<l n="1335">κάρα· δίκην γὰρ ἀξίαν ἐλάμβανες.</l>
<l n="1336">νῦν δʼ ἐκ δόμων ἄτιμος ἐκβεβλήσομαι</l>
<l n="1337">ὁ Κάδμος ὁ μέγας, ὃς τὸ Θηβαίων γένος</l>
<l n="1338">ἔσπειρα κἀξήμησα κάλλιστον θέρος.</l>
<l n="1339">ὦ φίλτατʼ ἀνδρῶν--καὶ γὰρ οὐκέτʼ ὢν ὅμως</l>
<l n="1340">τῶν φιλτάτων ἔμοιγʼ ἀριθμήσῃ, τέκνον--</l>
<l n="1341">οὐκέτι γενείου τοῦδε θιγγάνων χερί,</l>
<l n="1342">τὸν <add>20μητρὸς</add>20 αὐδῶν <add>20πατέρα</add>20 προσπτύξῃ, τέκνον,</l>
<l n="1343">λέγων· Τίς ἀδικεῖ, τίς σʼ ἀτιμάζει, γέρον;</l>
<l n="1344">τίς σὴν ταράσσει καρδίαν λυπηρὸς ὤν;</l>
<l n="1345">λέγʼ, ὡς κολάζω τὸν ἀδικοῦντά σʼ, ὦ πάτερ.</l>
<l n="1346">νῦν δʼ ἄθλιος μέν εἰμʼ ἐγώ, τλήμων δὲ σύ.</l>
<l n="1347">οἰκτρὰ δὲ μήτηρ, τλήμονες δὲ σύγγονοι.</l>
<l n="1348">εἰ δʼ ἔστιν ὅστις δαιμόνων ὑπερφρονεῖ,</l>
<l n="1349">ἐς τοῦδʼ ἀθρήσας θάνατον ἡγείσθω θεούς.</l>
</sp>
<sp>
<speaker>Χορός</speaker>
<l n="1350">τὸ μὲν σὸν ἀλγῶ, Κάδμε· σὸς δʼ ἔχει δίκην</l>
<l n="1351">παῖς παιδὸς ἀξίαν μέν, ἀλγεινὴν δὲ σοί.</l>
</sp>
<sp>
<speaker>Ἀγαύη</speaker>
<l n="1352">ὦ πάτερ, ὁρᾷς γὰρ τἄμʼ ὅσῳ μετεστράφη  <gap/>
</l>
<l n="1353">
<gap><desc>*</desc></gap>
</l>
<milestone ed="p" n="1330" unit="card"/>
</sp>
<sp>
<speaker>Διονυσος</speaker>
<l n="1354">δράκων γενήσῃ μεταβαλών, δάμαρ τε σὴ</l>
<l n="1355">ἐκθηριωθεῖσʼ ὄφεος ἀλλάξει τύπον,</l>
<l n="1356">ἣν Ἄρεος ἔσχες Ἁρμονίαν θνητὸς γεγώς.</l>
<l n="1357">ὄχον δὲ μόσχων, χρησμὸς ὡς λέγει Διός,</l>
<l n="1358">ἐλᾷς μετʼ ἀλόχου, βαρβάρων ἡγούμενος.</l>
<l n="1359">πολλὰς δὲ πέρσεις ἀναρίθμῳ στρατεύματι</l>
<l n="1360">πόλεις· ὅταν δὲ Λοξίου χρηστήριον</l>
<l n="1361">διαρπάσωσι, νόστον ἄθλιον πάλιν</l>
<l n="1362">σχήσουσι· σὲ δʼ Ἄρης Ἁρμονίαν τε ῥύσεται</l>
<l n="1363">μακάρων τʼ ἐς αἶαν σὸν καθιδρύσει βίον.</l>
<l n="1364">
<milestone ed="P" unit="para"/>ταῦτʼ οὐχὶ θνητοῦ πατρὸς ἐκγεγὼς λέγω</l>
<l n="1365">Διόνυσος, ἀλλὰ Ζηνός· εἰ δὲ σωφρονεῖν</l>
<l n="1366">ἔγνωθʼ, ὅτʼ οὐκ ἠθέλετε, τὸν Διὸς γόνον</l>
<l n="1367">εὐδαιμονεῖτʼ ἂν σύμμαχον κεκτημένοι.</l>
</sp>
<sp>
<speaker>Κάδμος</speaker>
<l n="1368">Διόνυσε, λισσόμεσθά σʼ, ἠδικήκαμεν.</l>
</sp>
<sp>
<speaker>Διόνυσος</speaker>
<l n="1369">ὄψʼ ἐμάθεθʼ ἡμᾶς, ὅτε δὲ χρῆν, οὐκ ᾔδετε.</l>
</sp>
<sp>
<speaker>Κάδμος</speaker>
<l n="1370">ἐγνώκαμεν ταῦτʼ· ἀλλʼ ἐπεξέρχῃ λίαν.</l>
</sp>
<sp>
<speaker>Διόνυσος</speaker>
<l n="1371">καὶ γὰρ πρὸς ὑμῶν θεὸς γεγὼς ὑβριζόμην.</l>
</sp>
<sp>
<speaker>Κάδμος</speaker>
<l n="1372">ὀργὰς πρέπει θεοὺς οὐχ ὁμοιοῦσθαι βροτοῖς.</l>
</sp>
<sp>
<speaker>Διόνυσος</speaker>
<l n="1373">πάλαι τάδε Ζεὺς οὑμὸς ἐπένευσεν πατήρ.</l>
</sp>
<sp>
<speaker>Ἀγαύη</speaker>
<l n="1374">αἰαῖ, δέδοκται, πρέσβυ, τλήμονες φυγαί.</l>
</sp>
<sp>
<speaker>Διόνυσος</speaker>
<l n="1375">τί δῆτα μέλλεθʼ ἅπερ ἀναγκαίως ἔχει;</l>
</sp>
<sp>
<speaker>Κάδμος</speaker>
<l n="1376">ὦ τέκνον, ὡς ἐς δεινὸν ἤλθομεν κακὸν</l>
<l n="1377">
<add>πάντες,</add> σύ θʼ ἡ τάλαινα σύγγονοί τε σαί,</l>
<l n="1378">ἐγώ θʼ ὁ τλήμων· βαρβάρους ἀφίξομαι</l>
<l n="1379">γέρων μέτοικος· ἔτι δέ μοι τὸ θέσφατον</l>
<l n="1380">ἐς Ἑλλάδʼ ἀγαγεῖν μιγάδα βάρβαρον στρατόν.</l>
<l n="1381">καὶ τὴν Ἄρεως παῖδʼ Ἁρμονίαν, δάμαρτʼ ἐμήν,</l>
<l n="1382">δράκων δρακαίνης <add>φύσιν</add> ἔχουσαν ἀγρίαν</l>
<l n="1383">ἄξω ʼπὶ βωμοὺς καὶ τάφους Ἑλληνικούς,</l>
<l n="1384">ἡγούμενος λόγχαισιν· οὐδὲ παύσομαι</l>
<l n="1385">κακῶν ὁ τλήμων, οὐδὲ τὸν καταιβάτην</l>
<l n="1386">Ἀχέροντα πλεύσας ἥσυχος γενήσομαι.</l>
</sp>
<sp>
<speaker>Ἀγαύη</speaker>
<l n="1387">ὦ πάτερ, ἐγὼ δὲ σοῦ στερεῖσα φεύξομαι.</l>
</sp>
<sp>
<speaker>Κάδμος</speaker>
<l n="1388">τί μʼ ἀμφιβάλλεις χερσίν, ὦ τάλαινα παῖ,</l>
<l n="1389">ὄρνις ὅπως κηφῆνα πολιόχρων κύκνος;</l>
</sp>
<sp>
<speaker>Ἀγαύη</speaker>
<l n="1390">ποῖ γὰρ τράπωμαι πατρίδος ἐκβεβλημένη;</l>
</sp>
<sp>
<speaker>Κάδμος</speaker>
<l n="1391">οὐκ οἶδα, τέκνον· μικρὸς ἐπίκουρος πατήρ.</l>
<milestone ed="p" n="1368" unit="card"/>
</sp>
<div type="anapests">
<sp>
<speaker>Ἀγαύη</speaker>
<l n="1392">χαῖρʼ, ὦ μέλαθρον, χαῖρʼ, ὦ πατρία</l>
<l n="1393">πόλις· ἐκλείπω σʼ ἐπὶ δυστυχίᾳ</l>
<l n="1394">φυγὰς ἐκ θαλάμων.</l>
</sp>
<sp>
<speaker>Κάδμος</speaker>
<l n="1395">στεῖχέ νυν, ὦ παῖ, τὸν Ἀρισταίου  <gap/>
</l>
<l n="1396">
<gap><desc>*</desc></gap>
</l>
</sp>
<sp>
<speaker>Ἀγαύη</speaker>
<l n="1397">στένομαί σε, πάτερ.</l>
</sp>
<sp>
<speaker>Κάδμος</speaker>
<l n="1398">κἀγὼ <add>σέ</add>, τέκνον,</l>
<l n="1399">καὶ σὰς ἐδάκρυσα κασιγνήτας.</l>
</sp>
<sp>
<speaker>Ἀγαύη</speaker>
<l n="1400">δεινῶς γὰρ τάνδʼ αἰκείαν</l>
<l n="1401">Διόνυσος ἄναξ τοὺς σοὺς εἰς</l>
<l n="1402">οἴκους ἔφερεν.</l>
</sp>
<sp>
<speaker>Διόνυσος</speaker>
<l n="1403">καὶ γὰρ ἔπασχον δεινὰ πρὸς ὑμῶν,</l>
<l n="1404">ἀγέραστον ἔχων ὄνομʼ ἐν Θήβαις.</l>
</sp>
<sp>
<speaker>Ἀγαύη</speaker>
<l n="1405">χαῖρε, πάτερ, μοι.</l>
</sp>
<sp>
<speaker>Κάδμος</speaker>
<l n="1406">χαῖρʼ, ὦ μελέα</l>
<l n="1407">θύγατερ. χαλεπῶς <add>δʼ</add> ἐς τόδʼ ἂν ἥκοις.</l>
</sp>
<sp>
<speaker>Ἀγαύη</speaker>
<l n="1408">ἄγετʼ, ὦ πομποί, με κασιγνήτας</l>
<l n="1409">ἵνα συμφυγάδας ληψόμεθʼ οἰκτράς.</l>
<l n="1410">ἔλθοιμι δʼ ὅπου</l>
<l n="1411">μήτε Κιθαιρὼν <add>ἔμʼ ἴδοι</add> μιαρὸς</l>
<l n="1412">μήτε Κιθαιρῶνʼ ὄσσοισιν ἐγώ,</l>
<l n="1413">μήθʼ ὅθι θύρσου μνῆμʼ ἀνάκειται·</l>
<l n="1414">Βάκχαις δʼ ἄλλαισι μέλοιεν.</l>
</sp>
<sp>
<speaker>Χορός</speaker>
<l n="1415">πολλαὶ μορφαὶ τῶν δαιμονίων,</l>
<l n="1416">πολλὰ δʼ ἀέλπτως κραίνουσι θεοί·</l>
<l n="1417">καὶ τὰ δοκηθέντʼ οὐκ ἐτελέσθη,</l>
<l n="1418">τῶν δʼ ἀδοκήτων πόρον ηὗρε θεός.</l>
<l n="1419">τοιόνδʼ ἀπέβη τόδε πρᾶγμα.</l>
</sp>
</div>
</div>
</div></body>
</text>
</TEI>