<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title type="work" n="Supp.">Suppliants</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release">1996</date>
</publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol 2.</title>
    <idno type="OCLC">257234643</idno>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>Judith Nelson</name>
<resp>tagging</resp>
</respStmt>
<item>Basic SGML tagging</item>
</change>
<change>
<date>6/95</date>
<respStmt>
<name>Lisa Cerrato</name>
<resp>ed.</resp>
</respStmt>
<item>Added speaker tags where needed.</item>
</change>
<change>
<date>10/98</date>
<respStmt>
<name>Bill Merrill</name>
<resp>ed.</resp>
</respStmt>
<item>Fixed cardbreaks at 79, 87, 334, 369, 373, 1031, 1139; added line nos. 78b, 86b, 368b, 372b, 1030b, 1135b.</item>
</change>
<change>
<date>14-Jan-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: eur.supp_murray_gk.xml,v $
Revision 1.1  2013-09-13 11:17:32  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:24  gcrane
tagging now should be compatible with CTS

Revision 1.4  2012-02-14 18:12:30  ajones06
Standardized and in a few cases added in header info.

Revision 1.3  2011-09-07 13:57:47  rsingh04 adding rend=displayNum to lb tags

Revision 1.2  2011-01-13 03:38:26  gcrane more refinements making these files SDL compatible

Revision 1.1  2010-12-25 19:01:42  gcrane our existing files but with L tags converted to LB milestones --

Revision 1.2  2010/06/25 13:26:22  gcrane errors with proper names fixed

Revision 1.1  2009/11/23 18:46:34  rsingh04 moved more xml files around based on copyright status

Revision 1.2  2005/08/01 21:15:28  packel removed stray item tags

Revision 1.1  2005/07/25 14:35:00  packel
Converted to XML

Revision 1.11  2004/04/21 20:27:28  mimno added card 1s

Revision 1.10  2003/09/09 18:02:09  amahoney put spaces around em-dash entity so as not to confuse morphology stuff

Revision 1.9  2003/07/01 22:16:12  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/04 20:34:35  dasmith
Added separate funder entity to TEI header.

Revision 1.7  2000/02/17 15:51:40  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.6  2000/01/14 21:41:40  amahoney bring up to P3

</item>
</change>
</revisionDesc>
</teiHeader>
<text lang="greek">
<body>
<div1 type="episode">
<milestone ed="p" n="1" unit="card"/>
<sp n="*ai)/qra">
<speaker>Αἴθρα</speaker>
<l>Δήμητερ ἑστιοῦχʼ Ἐλευσῖνος χθονὸς</l>
<l>τῆσδʼ, οἵ τε ναοὺς ἔχετε πρόσπολοι θεᾶς,</l>
<l>εὐδαιμονεῖν με Θησέα τε παῖδʼ ἐμὸν</l>
<l>πόλιν τʼ Ἀθηνῶν τήν τε Πιτθέως χθόνα,</l>
<l n="5">ἐν ᾗ με θρέψας ὀλβίοις ἐν δώμασιν</l>
<l>Αἴθραν πατὴρ δίδωσι τῷ Πανδίονος</l>
<l>Αἰγεῖ δάμαρτα, Λοξίου μαντεύμασιν.</l>
<l>ἐς τάσδε γὰρ βλέψασʼ ἐπηυξάμην τάδε</l>
<l>γραῦς, αἳ λιποῦσαι δώματʼ Ἀργείας χθονὸς</l>
<l n="10">ἱκτῆρι θαλλῷ προσπίτνουσʼ ἐμὸν γόνυ,</l>
<l>πάθος παθοῦσαι δεινόν· ἀμφὶ γὰρ πύλας</l>
<l>Κάδμου θανόντων ἑπτὰ γενναίων τέκνων</l>
<l>ἄπαιδές εἰσιν, οὕς ποτʼ Ἀργείων ἄναξ</l>
<l>Ἄδραστος ἤγαγʼ, Οἰδίπου παγκληρίας</l>
<l n="15">μέρος κατασχεῖν φυγάδι Πολυνείκει θέλων</l>
<l>γαμβρῷ. νεκροὺς δὲ τοὺς ὀλωλότας δορὶ</l>
<l>θάψαι θελουσῶν τῶνδε μητέρων χθονὶ</l>
<l>εἴργουσιν οἱ κρατοῦντες οὐδʼ ἀναίρεσιν</l>
<l>δοῦναι θέλουσι, νόμιμʼ ἀτίζοντες θεῶν.</l>
<l n="20">κοινὸν δὲ φόρτον ταῖσδʼ ἔχων χρείας ἐμῆς</l>
<l>Ἄδραστος ὄμμα δάκρυσιν τέγγων ὅδε</l>
<l>κεῖται, τό τʼ ἔγχος τήν τε δυστυχεστάτην</l>
<l>στένων στρατείαν ἣν ἔπεμψεν ἐκ δόμων·</l>
<l>ὅς μʼ ἐξοτρύνει παῖδʼ ἐμὸν πεῖσαι λιταῖς</l>
<l n="25">νεκρῶν κομιστὴν ἢ λόγοισιν ἢ δορὸς</l>
<l>ῥώμῃ γενέσθαι καὶ τάφου μεταίτιον,</l>
<l>μόνον τόδʼ ἔργον προστιθεὶς ἐμῷ τέκνῳ</l>
<l>πόλει τʼ Ἀθηνῶν. τυγχάνω δʼ ὑπὲρ χθονὸς</l>
<l>ἀρότου προθύουσʼ, ἐκ δόμων ἐλθοῦσʼ ἐμῶν</l>
<l n="30">πρὸς τόνδε σηκόν, ἔνθα πρῶτα φαίνεται</l>
<l>φρίξας ὑπὲρ γῆς τῆσδε κάρπιμος στάχυς.</l>
<l>δεσμὸν δʼ ἄδεσμον τόνδʼ ἔχουσα φυλλάδος</l>
<l>μένω πρὸς ἁγναῖς ἐσχάραις δυοῖν θεαῖν</l>
<l>Κόρης τε καὶ Δήμητρος, οἰκτίρουσα μὲν</l>
<l n="35">πολιὰς ἄπαιδας τάσδε μητέρας τέκνων,</l>
<l>σέβουσα δʼ ἱερὰ στέμματʼ. οἴχεται δέ μοι</l>
<l>κῆρυξ πρὸς ἄστυ δεῦρο Θησέα καλῶν,</l>
<l>ὡς ἢ τὸ τούτων λυπρὸν ἐξέλῃ χθονός,</l>
<l>ἢ τάσδʼ ἀνάγκας ἱκεσίους λύσῃ, θεοὺς</l>
<l n="40">ὅσιόν τι δράσας· πάντα γὰρ διʼ ἀρσένων</l>
<l>γυναιξὶ πράσσειν εἰκός, αἵτινες σοφαί.</l>
</sp>
</div1>
<milestone ed="p" n="42" unit="card"/>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ἱκετεύω σε, γεραιά,</l>
<l>γεραιῶν ἐκ στομάτων, πρὸς</l>
<l>γόνυ πίπτουσα τὸ σόν·</l>
<l n="45">ἄνομοι — τέκνα λῦσαι. — φθιμένων</l>
<l>νεκύων οἳ καταλείπουσι μέλη</l>
<l>θανάτῳ λυσιμελεῖ θηρσὶν ὀρείοισι βοράν·</l>
</sp>
<milestone ed="p" n="48" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>ἐσιδοῦσʼ οἰκτρὰ μὲν ὄσσων</l>
<l>δάκρυʼ ἀμφὶ βλεφάροις, ῥυ-</l>
<l n="50">σὰ δὲ σαρκῶν πολιᾶν</l>
<l>καταδρύμματα χειρῶν· τί γάρ; ἃ</l>
<l>φθιμένους παῖδας ἐμοὺς οὔτε δόμοις</l>
<l>προθέμαν οὔτε τάφων χώματα γαίας ἐσορῶ.</l>
</sp>
<milestone ed="p" n="54" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>ἔτεκες καὶ σύ ποτʼ, ὦ πότνια, κοῦρον</l>
<l n="55">φίλα ποιησαμένα λέ-</l>
<l>κτρα πόσει σῷ· μετά νυν</l>
<l>δὸς ἐμοὶ σᾶς διανοίας,</l>
<l>μετάδος δʼ, ὅσσον ἐπαλγῶ μελέα <add>ʼγʼὼ</add>
</l>
<l>φθιμένων οὓς ἔτεκον·</l>
<l n="60">παράπεισον δὲ σόν, ὤ, λισσόμεθʼ, ἐλθεῖν</l>
<l>τέκνον Ἰσμηνὸν ἐμάν τʼ ἐς χέρα θεῖναι</l>
<l>νεκύων θαλερᾷ σώματʼ ἀλαίνοντʼ ἄταφα.</l>
</sp>
<milestone ed="p" n="63" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>ὁσίως οὔχ, ὑπʼ ἀνάγκας δὲ προπίπτου-</l>
<l>σα προσαιτοῦσʼ ἔμολον δε-</l>
<l>ξιπύρους θεῶν θυμέλας·</l>
<l n="65">ἔχομεν δʼ ἔνδικα, καὶ σοί</l>
<l>τι πάρεστι σθένος ὥστʼ εὐτεκνίᾳ δυσ-</l>
<l>τυχίαν τὰν παρʼ ἐμοὶ</l>
<l>καθελεῖν· οἰκτρὰ δὲ πάσχουσʼ ἱκετεύω</l>
<l>σὸν ἐμοὶ παῖδα ταλαίνᾳ ʼν χερὶ θεῖναι</l>
<l n="70">νέκυν, ἀμφιβαλεῖν λυγρὰ μέλη παιδὸς ἐμοῦ.</l>
</sp>
<milestone ed="p" n="71" unit="card"/>
</div2>
<div2 type="strophe" n="3">
<sp>
<speaker>Χορός</speaker>
<l>ἀγὼν ὅδʼ ἄλλος ἔρχεται γόων γόων</l>
<l>διάδοχος, ἀχοῦσι προσπόλων χέρες.</l>
<l>ἴτʼ ὦ ξυνῳδοὶ κτύποι,</l>
<l>ἴτʼ ὦ ξυναλγηδόνες,</l>
<l n="75">χορὸν τὸν Ἅιδας σέβει,</l>
<l>διὰ παρῇδος ὄνυχα λευκὸν</l>
<l>αἱματοῦτε χρῶτά τε φόνιον·</l>
<l>τὰ γὰρ φθιτῶν</l>
<l n="78b">τοῖς ὁρῶσι κόσμος.</l>
</sp>
<milestone ed="p" n="79" unit="card"/>
</div2>
<div2 type="antistrophe" n="3">
<sp>
<speaker>Χορός</speaker>
<l>ἄπληστος ἅδε μʼ ἐξάγει χάρις γόων</l>
<l n="80">πολύπονος, ὡς ἐξ ἀλιβάτου πέτρας</l>
<l>ὑγρὰ ῥέουσα σταγὼν</l>
<l>ἄπαυστος αἰεί· γόων,</l>
<l>τὸ γὰρ θανόντων τέκνων</l>
<l>ἐπιπονόν τι κατὰ γυναῖκας</l>
<l n="85">ἐς γόους πέφυκε πάθος. ἒ ἔ.</l>
<l>θανοῦσα τῶνδʼ</l>
<l n="86b">ἀλγέων λαθοίμαν.</l>
</sp>
<milestone ed="p" n="87" unit="card"/>
</div2>
</div1>
<div1 type="episode">
<sp>
<speaker>Θησεύς</speaker>
<l>τίνων γόων ἤκουσα καὶ στέρνων κτύπον</l>
<l>νεκρῶν τε θρήνους, τῶνδʼ ἀνακτόρων ἄπο</l>
<l>ἠχοῦς ἰούσης; ὡς φόβος μʼ ἀναπτεροῖ</l>
<l n="90">μή μοί τι μήτηρ, ἣν μεταστείχω ποδί,</l>
<l>χρονίαν ἀποῦσαν ἐκ δόμων ἔχῃ νέον.</l>
<l>ἔα·</l>
<l>τί χρῆμα; καινὰς ἐσβολὰς ὁρῶ λόγων·</l>
<l>μητέρα γεραιὰν βωμίαν ἐφημένην</l>
<l>ξένους θʼ ὁμοῦ γυναῖκας, οὐχ ἕνα ῥυθμὸν</l>
<l n="95">κακῶν ἐχούσας· ἔκ τε γὰρ γερασμίων</l>
<l>ὄσσων ἐλαύνουσʼ οἰκτρὸν ἐς γαῖαν δάκρυ,</l>
<l>κουραί τε καὶ πεπλώματʼ οὐ θεωρικά.</l>
<l>τί ταῦτα, μῆτερ; σὸν τὸ μηνύειν ἐμοί,</l>
<l>ἡμῶν δʼ ἀκούειν· προσδοκῶ τι γὰρ νέον.</l>
</sp>
<sp>
<speaker>Αἴθρα</speaker>
<l n="100">ὦ παῖ, γυναῖκες αἵδε μητέρες τέκνων</l>
<l>τῶν κατθανόντων ἀμφὶ Καδμείας πύλας</l>
<l>ἑπτὰ στρατηγῶν· ἱκεσίοις δὲ σὺν κλάδοις</l>
<l>φρουροῦσί μʼ, ὡς δέδορκας, ἐν κύκλῳ, τέκνον.</l>
</sp>
<sp>
<speaker>Θησεύς</speaker>
<l>τίς δʼ ὁ στενάζων οἰκτρὸν ἐν πύλαις ὅδε;</l>
</sp>
<sp>
<speaker>Αἴθρα</speaker>
<l n="105">Ἄδραστος, ὡς λέγουσιν, Ἀργείων ἄναξ.</l>
</sp>
<sp>
<speaker>Θησεύς</speaker>
<l>οἱ δʼ ἀμφὶ τόνδε παῖδες; ἦ τούτων τέκνα;</l>
</sp>
<sp>
<speaker>Αἴθρα</speaker>
<l>οὔκ, ἀλλὰ νεκρῶν τῶν ὀλωλότων κόροι.</l>
</sp>
<sp>
<speaker>Θησεύς</speaker>
<l>τί γὰρ πρὸς ἡμᾶς ἦλθον ἱκεσίᾳ χερί;</l>
</sp>
<sp>
<speaker>Αἴθρα</speaker>
<l>οἶδʼ· ἀλλὰ τῶνδε μῦθος οὑντεῦθεν, τέκνον.</l>
</sp>
<sp>
<speaker>Θησεύς</speaker>
<l n="110">σὲ τὸν κατήρη χλανιδίοις ἀνιστορῶ.</l>
<l>λέγʼ ἐκκαλύψας κρᾶτα καὶ πάρες γόον·</l>
<l>πέρας γὰρ οὐδὲν μὴ διὰ γλώσσης ἰόν.</l>
<milestone ed="p" n="113" unit="card"/>
</sp>
<sp>
<speaker>Ἄδραστος</speaker>
<l>ὦ καλλίνικε γῆς Ἀθηναίων ἄναξ,</l>
<l>Θησεῦ, σὸς ἱκέτης καὶ πόλεως ἥκω σέθεν.</l>
</sp>
<sp>
<speaker>Θησεύς</speaker>
<l n="115">τί χρῆμα θηρῶν καὶ τίνος χρείαν ἔχων;</l>
</sp>
<sp>
<speaker>Ἄδραστος</speaker>
<l>οἶσθʼ ἣν στρατείαν ἐστράτευσʼ ὀλεθρίαν.</l>
</sp>
<sp>
<speaker>Θησεύς</speaker>
<l>οὐ γάρ τι σιγῇ διεπέρασας Ἑλλάδα.</l>
</sp>
<sp>
<speaker>Ἄδραστος</speaker>
<l>ἐνταῦθʼ ἀπώλεσʼ ἄνδρας Ἀργείων ἄκρους.</l>
</sp>
<sp>
<speaker>Θησεύς</speaker>
<l>τοιαῦθʼ ὁ τλήμων πόλεμος ἐξεργάζεται.</l>
</sp>
<sp>
<speaker>Ἄδραστος</speaker>
<l n="120">τούτους θανόντας ἦλθον ἐξαιτῶν πόλιν.</l>
</sp>
<sp>
<speaker>Θησεύς</speaker>
<l>κήρυξιν Ἑρμοῦ πίσυνος, ὡς θάψῃς νεκρούς;</l>
</sp>
<sp>
<speaker>Ἄδραστος</speaker>
<l>κἄπειτά γʼ οἱ κτανόντες οὐκ ἐῶσί με.</l>
</sp>
<sp>
<speaker>Θησεύς</speaker>
<l>τί γὰρ λέγουσιν, ὅσια χρῄζοντος σέθεν;</l>
</sp>
<sp>
<speaker>Ἄδραστος</speaker>
<l>τί δʼ; εὐτυχοῦντες οὐκ ἐπίστανται φέρειν.</l>
</sp>
<sp>
<speaker>Θησεύς</speaker>
<l n="125">ξύμβουλον οὖν μʼ ἐπῆλθες; ἢ τίνος χάριν;</l>
</sp>
<sp>
<speaker>Ἄδραστος</speaker>
<l>κομίσαι σε, Θησεῦ, παῖδας Ἀργείων θέλων.</l>
</sp>
<sp>
<speaker>Θησεύς</speaker>
<l>τὸ δʼ Ἄργος ἡμῖν ποῦ ʼστιν; ἢ κόμποι μάτην;</l>
</sp>
<sp>
<speaker>Ἄδραστος</speaker>
<l>σφαλέντες οἰχόμεσθα. πρὸς σὲ δʼ ἥκομεν.</l>
</sp>
<sp>
<speaker>Θησεύς</speaker>
<l>ἰδίᾳ δοκῆσάν σοι τόδʼ ἢ πάσῃ πόλει;</l>
</sp>
<sp>
<speaker>Ἄδραστος</speaker>
<l n="130">πάντες <add>σʼ</add> ἱκνοῦνται Δαναΐδαι θάψαι νεκρούς.</l>
</sp>
<sp>
<speaker>Θησεύς</speaker>
<l>ἐκ τοῦ δʼ ἐλαύνεις ἑπτὰ πρὸς Θήβας λόχους;</l>
</sp>
<sp>
<speaker>Ἄδραστος</speaker>
<l>δισσοῖσι γαμβροῖς τήνδε πορσύνων χάριν.</l>
</sp>
<sp>
<speaker>Θησεύς</speaker>
<l>τῷ δʼ ἐξέδωκας παῖδας Ἀργείων σέθεν;</l>
</sp>
<sp>
<speaker>Ἄδραστος</speaker>
<l>οὐκ ἐγγενῆ συνῆψα κηδείαν δόμοις.</l>
</sp>
<sp>
<speaker>Θησεύς</speaker>
<l n="135">ἀλλὰ ξένοις ἔδωκας Ἀργείας κόρας;</l>
</sp>
<sp>
<speaker>Ἄδραστος</speaker>
<l>Τυδεῖ <add>γε</add> Πολυνείκει τε τῷ Θηβαιγενεῖ.</l>
</sp>
<sp>
<speaker>Θησεύς</speaker>
<l>τίνʼ εἰς ἔρωτα τῆσδε κηδείας μολών;</l>
</sp>
<sp>
<speaker>Ἄδραστος</speaker>
<l>Φοίβου μʼ ὑπῆλθε δυστόπαστʼ αἰνίγματα.</l>
</sp>
<sp>
<speaker>Θησεύς</speaker>
<l>τί δʼ εἶπʼ Ἀπόλλων παρθένοις κραίνων γάμον;</l>
</sp>
<sp>
<speaker>Ἄδραστος</speaker>
<l n="140">κάπρῳ με δοῦναι καὶ λέοντι παῖδʼ ἐμώ.</l>
</sp>
<sp>
<speaker>Θησεύς</speaker>
<l>σὺ δʼ ἐξελίσσεις πῶς θεοῦ θεσπίσματα;</l>
</sp>
<sp>
<speaker>Ἄδραστος</speaker>
<l>ἐλθόντε φυγάδε νυκτὸς εἰς ἐμὰς πύλας — </l>
</sp>
<sp>
<speaker>Θησεύς</speaker>
<l>τίς καὶ τίς; εἰπέ· δύο γὰρ ἐξαυδᾷς ἅμα.</l>
</sp>
<sp>
<speaker>Ἄδραστος</speaker>
<l>Τυδεὺς μάχην ξυνῆψε Πολυνείκης θʼ ἅμα.</l>
</sp>
<sp>
<speaker>Θησεύς</speaker>
<l n="145">ἦ τοῖσδʼ ἔδωκας θηρσὶν ὣς κόρας σέθεν;</l>
</sp>
<sp>
<speaker>Ἄδραστος</speaker>
<l>μάχην γε δισσοῖν κνωδάλοιν ἀπεικάσας.</l>
</sp>
<sp>
<speaker>Θησεύς</speaker>
<l>ἦλθον δὲ δὴ πῶς πατρίδος ἐκλιπόνθʼ ὅρους;</l>
</sp>
<sp>
<speaker>Ἄδραστος</speaker>
<l>Τυδεὺς μὲν αἷμα συγγενὲς φεύγων χθονός.</l>
</sp>
<sp>
<speaker>Θησεύς</speaker>
<l>ὁ δʼ Οἰδίπου <add>τί</add>, τίνι τρόπῳ Θήβας λιπών;</l>
</sp>
<sp>
<speaker>Ἄδραστος</speaker>
<l n="150">ἀραῖς πατρῴαις, μὴ κασίγνητον κτάνοι.</l>
</sp>
<sp>
<speaker>Θησεύς</speaker>
<l>σοφήν γʼ ἔλεξας τήνδʼ ἑκούσιον φυγήν.</l>
</sp>
<sp>
<speaker>Ἄδραστος</speaker>
<l>ἀλλʼ οἱ μένοντες τοὺς ἀπόντας ἠδίκουν.</l>
</sp>
<sp>
<speaker>Θησεύς</speaker>
<l>οὔ πού σφʼ ἀδελφὸς χρημάτων νοσφίζεται;</l>
</sp>
<sp>
<speaker>Ἄδραστος</speaker>
<l>ταύτῃ δικάζων ἦλθον· εἶτʼ ἀπωλόμην.</l>
</sp>
<sp>
<speaker>Θησεύς</speaker>
<l n="155">μάντεις δʼ ἐπῆλθες ἐμπύρων τʼ εἶδες φλόγα;</l>
</sp>
<sp>
<speaker>Ἄδραστος</speaker>
<l>οἴμοι; διώκεις μʼ ᾗ μάλιστʼ ἐγὼ ʼσφάλην.</l>
</sp>
<sp>
<speaker>Θησεύς</speaker>
<l>οὐκ ἦλθες, ὡς ἔοικεν, εὐνοίᾳ θεῶν.</l>
</sp>
<sp>
<speaker>Ἄδραστος</speaker>
<l>τὸ δὲ πλέον, ἦλθον Ἀμφιάρεώ γε πρὸς βίαν.</l>
</sp>
<sp>
<speaker>Θησεύς</speaker>
<l>οὕτω τὸ θεῖον ῥᾳδίως ἀπεστράφης;</l>
</sp>
<sp>
<speaker>Ἄδραστος</speaker>
<l n="160">νέων γὰρ ἀνδρῶν θόρυβος ἐξέπλησσέ με.</l>
</sp>
<sp>
<speaker>Θησεύς</speaker>
<l>εὐψυχίαν ἔσπευσας ἀντʼ εὐβουλίας.</l>
<milestone ed="p" n="162" unit="card"/>
</sp>
<sp>
<speaker>Ἄδραστος</speaker>
<l>ὃ δή γε πολλοὺς ὤλεσε στρατηλάτας.</l>
<l>ἀλλʼ, ὦ καθʼ Ἑλλάδʼ ἀλκιμώτατον κάρα,</l>
<l>ἄναξ Ἀθηνῶν, ἐν μὲν αἰσχύναις ἔχω</l>
<l n="165">πίτνων πρὸς οὖδας γόνυ σὸν ἀμπίσχειν χερί,</l>
<l>πολιὸς ἀνὴρ τύραννος εὐδαίμων πάρος·</l>
<l>ὅμως δʼ ἀνάγκη συμφοραῖς εἴκειν ἐμαῖς.</l>
<l>σῶσον νεκρούς μοι, τἀμά τʼ οἰκτίρας κακὰ</l>
<l>καὶ τῶν θανόντων τάσδε μητέρας τέκνων,</l>
<l n="170">αἷς γῆρας ἥκει πολιὸν εἰς ἀπαιδίαν,</l>
<l>ἐλθεῖν δʼ ἔτλησαν δεῦρο καὶ ξένον πόδα</l>
<l>θεῖναι μόλις γεραιὰ κινοῦσαι μέλη,</l>
<l>πρεσβεύματʼ οὐ Δήμητρος ἐς μυστήρια,</l>
<l>ἀλλʼ ὡς νεκροὺς θάψωσιν, ἃς αὐτὰς ἐχρῆν</l>
<l n="175">κείνων ταφείσας χερσὶν ὡραίων τυχεῖν.</l>
<l>σοφὸν δὲ πενίαν τʼ εἰσορᾶν τὸν ὄλβιον,</l>
<l>πένητά τʼ εἰς τοὺς πλουσίους ἀποβλέπειν</l>
<l>ζηλοῦνθʼ, ἵνʼ αὐτὸν χρημάτων ἔρως ἔχῃ,</l>
<l>τά τʼ οἰκτρὰ τοὺς μὴ δυστυχεῖς δεδοικέναι.</l>
<l>
<gap/>
</l>
<l n="180">τόν θʼ ὑμνοποιὸν αὐτὸς ἃν τίκτῃ μέλη</l>
<l>χαίροντα τίκτειν· ἢν δὲ μὴ πάσχῃ τόδε,</l>
<l>οὔτοι δύναιτʼ ἂν οἴκοθέν γʼ ἀτώμενος</l>
<l>τέρπειν ἂν ἄλλους· οὐδὲ γὰρ δίκην ἔχει.</l>
<l>τάχʼ οὖν ἂν εἴποις· Πελοπίαν παρεὶς χθόνα</l>
<l n="185">πῶς ταῖς Ἀθήναις τόνδε προστάσσεις πόνον;</l>
<l>ἐγὼ δίκαιός εἰμʼ ἀφηγεῖσθαι τάδε.</l>
<l>Σπάρτη μὲν ὠμὴ καὶ πεποίκιλται τρόπους,</l>
<l>τὰ δʼ ἄλλα μικρὰ κἀσθενῆ· πόλις δὲ σὴ</l>
<l>μόνη δύναιτʼ ἂν τόνδʼ ὑποστῆναι πόνον·</l>
<l n="190">τά τʼ οἰκτρὰ γὰρ δέδορκε καὶ νεανίαν</l>
<l>ἔχει σὲ ποιμένʼ ἐσθλόν· οὗ χρείᾳ πόλεις</l>
<l>πολλαὶ διώλοντʼ, ἐνδεεῖς στρατηλάτου.</l>
</sp>
<sp>
<speaker>Χορός</speaker>
<l>κἀγὼ τὸν αὐτὸν τῷδέ σοι λόγον λέγω,</l>
<l>Θησεῦ, διʼ οἴκτου τὰς ἐμὰς λαβεῖν τύχας.</l>
<milestone ed="p" n="195" unit="card"/>
</sp>
<sp n="*qhseu/s">
<speaker>Θησεύς</speaker>
<l n="195">ἄλλοισι δὴ ʼπόνησʼ ἁμιλληθεὶς λόγῳ</l>
<l>τοιῷδʼ. ἔλεξε γάρ τις ὡς τὰ χείρονα</l>
<l>πλείω βροτοῖσίν ἐστι τῶν ἀμεινόνων·</l>
<l>ἐγὼ δὲ τούτοις ἀντίαν γνώμην ἔχω,</l>
<l>πλείω τὰ χρηστὰ τῶν κακῶν εἶναι βροτοῖς·</l>
<l n="200">εἰ μὴ γὰρ ἦν τόδʼ, οὐκ ἂν ἦμεν ἐν φάει.</l>
<l>αἰνῶ δʼ ὃς ἡμῖν βίοτον ἐκ πεφυρμένου</l>
<l>καὶ θηριώδους θεῶν διεσταθμήσατο,</l>
<l>πρῶτον μὲν ἐνθεὶς σύνεσιν, εἶτα δʼ ἄγγελον</l>
<l>γλῶσσαν λόγων δούς, ὥστε γιγνώσκειν ὄπα,</l>
<l n="205">τροφήν τε καρποῦ τῇ τροφῇ τʼ ἀπʼ οὐρανοῦ</l>
<l>σταγόνας ὑδρηλάς, ὡς τά γʼ ἐκ γαίας τρέφῃ</l>
<l>ἄρδῃ τε νηδύν· πρὸς δὲ τοῖσι χείματος</l>
<l>προβλήματʼ, αἶθρον ἐξαμύνασθαι θεοῦ,</l>
<l>πόντου τε ναυστολήμαθʼ, ὡς διαλλαγὰς</l>
<l n="210">ἔχοιμεν ἀλλήλοισιν ὧν πένοιτο γῆ.</l>
<l>ἃ δʼ ἔστʼ ἄσημα κοὐ σαφῶς γιγνώσκομεν,</l>
<l>ἐς πῦρ βλέποντες καὶ κατὰ σπλάγχνων πτυχὰς</l>
<l>μάντεις προσημαίνουσιν οἰωνῶν τʼ ἄπο.</l>
<l>ἆρʼ οὐ τρυφῶμεν θεοῦ κατασκευὴν βίῳ</l>
<l n="215">δόντος τοιαύτην, οἷσιν οὐκ ἀρκεῖ τάδε;</l>
<l>ἀλλʼ ἡ φρόνησις τοῦ θεοῦ μεῖζον σθένειν</l>
<l>ζητεῖ, τὸ γαῦρον δʼ ἐν φρεσὶν κεκτημένοι</l>
<l>δοκοῦμεν εἶναι δαιμόνων σοφώτεροι.</l>
<milestone ed="p" n="219" unit="card"/>
<l>ἧς καὶ σὺ φαίνῃ δεκάδος, οὐ σοφὸς γεγώς,</l>
<l n="220">ὅστις κόρας μὲν θεσφάτοις Φοίβου ζυγεὶς</l>
<l>ξένοισιν ὧδʼ ἔδωκας ὡς ζώντων θεῶν,</l>
<l>λαμπρὸν δὲ θολερῷ δῶμα συμμείξας τὸ σὸν</l>
<l>ἥλκωσας οἴκους· χρῆν γὰρ οὐδὲ σώματα</l>
<l>ἄδικα δικαίοις τὸν σοφὸν συμμιγνύναι,</l>
<l n="225">εὐδαιμονοῦντας δʼ ἐς δόμους κτᾶσθαι φίλους.</l>
<l>κοινὰς γὰρ ὁ θεὸς τὰς τύχας ἡγούμενος</l>
<l>τοῖς τοῦ νοσοῦντος πήμασιν διώλεσε</l>
<l>τὸν συννοσοῦντα κοὐδὲν ἠδικηκότα.</l>
<l>ἐς δὲ στρατείαν πάντας Ἀργείους ἄγων,</l>
<l n="230">μάντεων λεγόντων θέσφατʼ, εἶτʼ ἀτιμάσας</l>
<l>βίᾳ παρελθὼν θεοὺς ἀπώλεσας πόλιν,</l>
<l>νέοις παραχθείς, οἵτινες τιμώμενοι</l>
<l>χαίρουσι πολέμους τʼ αὐξάνουσʼ ἄνευ δίκης,</l>
<l>φθείροντες ἀστούς, ὁ μὲν ὅπως στρατηλατῇ,</l>
<l n="235">ὁ δʼ ὡς ὑβρίζῃ δύναμιν ἐς χεῖρας λαβών,</l>
<l>ἄλλος δὲ κέρδους οὕνεκʼ, οὐκ ἀποσκοπῶν</l>
<l>τὸ πλῆθος εἴ τι βλάπτεται πάσχον τάδε.</l>
<l>τρεῖς γὰρ πολιτῶν μερίδες· οἳ μὲν ὄλβιοι</l>
<l>ἀνωφελεῖς τε πλειόνων τʼ ἐρῶσʼ ἀεί·</l>
<l n="240">οἳ δʼ οὐκ ἔχοντες καὶ σπανίζοντες βίου</l>
<l>δεινοί, νέμοντες τῷ φθόνῳ πλέον μέρος,</l>
<l>ἐς τοὺς ἔχοντας κέντρʼ ἀφιᾶσιν κακά,</l>
<l>γλώσσαις πονηρῶν προστατῶν φηλούμενοι·</l>
<l>τριῶν δὲ μοιρῶν ἡ ʼν μέσῳ σῴζει πόλεις,</l>
<l n="245">κόσμον φυλάσσουσʼ ὅντινʼ ἂν τάξῃ πόλις.</l>
<l>κἄπειτʼ ἐγώ σοι σύμμαχος γενήσομαι;</l>
<l>τί πρὸς πολίτας τοὺς ἐμοὺς λέγων καλόν;</l>
<l>χαίρων ἴθʼ· εἰ γὰρ μὴ βεβούλευσαι καλῶς,</l>
<l>αὐτὸς πιέζειν τὴν τύχην, ἡμᾶς δʼ ἐᾶν.</l>
</sp>
<sp>
<speaker>Χορός</speaker>
<l n="250">ἥμαρτεν· ἐν νέοισι δʼ ἀνθρώπων τόδε</l>
<l>ἔνεστι· συγγνώμην δὲ τῷδʼ ἔχειν χρεών.</l>
<l>
<add>ἀλλʼ ὡς ἰατρὸν τῶνδʼ, ἄναξ, ἀφίγμεθα.</add>
</l>
<milestone ed="p" n="253" unit="card"/>
</sp>
<sp>
<speaker>Ἄδραστος</speaker>
<l>οὔτοι δικαστήν <add>σʼ</add> εἱλόμην ἐμῶν κακῶν</l>
<l>οὐδʼ, εἴ τι πράξας μὴ καλῶς εὑρίσκομαι,</l>
<l n="255">τούτων κολαστὴν κἀπιτιμητήν, ἄναξ,</l>
<l>ἀλλʼ ὡς ὀναίμην. εἰ δὲ μὴ βούλῃ τάδε,</l>
<l>στέργειν ἀνάγκη τοῖσι σοῖς· τί γὰρ πάθω;</l>
<l>ἄγʼ, ὦ γεραιαί, στείχετε, γλαυκὴν χλόην</l>
<l>αὐτοῦ λιποῦσαι, φυλλάδος καταστροφῇ</l>
<l n="260">θεούς τε καὶ γῆν τήν τε πυρφόρον θεὰν</l>
<l>Δήμητρα θέμεναι μάρτυρʼ ἡλίου τε φῶς,</l>
<l>ὡς οὐδὲν ἡμῖν ἤρκεσαν λιταὶ θεῶν.</l>
</sp>
<sp>
<speaker>Χορός</speaker>
<!-- a lacuna -->
<l>
<gap/>
</l>
<l>ὃς Πέλοπος ἦν παῖς, Πελοπίας δʼ ἡμεῖς χθονὸς</l>
<l>ταὐτὸν πατρῷον αἷμα σοὶ κεκτήμεθα.</l>
<l n="265">τί δρᾷς; προδώσεις ταῦτα κἀκβαλεῖς χθονὸς</l>
<l>γραῦς οὐ τυχούσας οὐδὲν ὧν αὐτὰς ἐχρῆν;</l>
<l>μὴ δῆτʼ· ἔχει γὰρ καταφυγὴν θὴρ μὲν πέτραν,</l>
<l>δοῦλος δὲ βωμοὺς θεῶν, πόλις δὲ πρὸς πόλιν</l>
<l>ἔπτηξε χειμασθεῖσα· τῶν γὰρ ἐν βροτοῖς</l>
<l n="270">οὐκ ἔστιν οὐδὲν διὰ τέλους εὐδαιμονοῦν.</l>
<milestone ed="p" n="271" unit="card"/>
</sp>
<div2 type="hexameter">
<sp>
<speaker>Χορός</speaker>
<l>βᾶθι, τάλαινʼ, ἱερῶν δαπέδων ἄπο Περσεφονείας,</l>
<l>βᾶθι καὶ ἀντίασον γονάτων ἔπι χεῖρα βαλοῦσα,</l>
<l>τέκνων τεθνεώτων κομίσαι δέμας, ὦ μελέα ʼγώ,</l>
<l>οὓς ὑπὸ τείχεσι Καδμείοισιν ἀπώλεσα κούρους.</l>
<l n="275">
<add>ἰώ μοι· λάβετε φέρετε πέμπετε κρίνετε ταλαίνας χέρας γεραιάς.</add>
</l>
<l>πρός <add>σε</add> γενειάδος, ὦ φίλος, ὦ δοκιμώτατος Ἑλλάδι,</l>
<l n="279">ἄντομαι ἀμφιπίτνουσα τὸ σὸν γόνυ καὶ χέρα δειλαία·</l>
<l n="280">οἴκτισαι ἀμφὶ τέκνων μʼ †ἱκέταν ἤ τινʼ† ἀλάταν</l>
<l>οἰκτρὸν ἰήλεμον οἰκτρὸν ἱεῖσαν.</l>
<l>μηδʼ ἀτάφους, τέκνον, ἐν χθονὶ Κάδμου χάρματα θηρῶν</l>
<l>παῖδας ἐν ἁλικίᾳ τᾷ σᾷ κατίδῃς, ἱκετεύω.</l>
<l>βλέψον ἐμῶν βλεφάρων ἔπι δάκρυον, ἃ περὶ σοῖσι</l>
<l n="285">γούνασιν ὧδε πίτνω τέκνοις τάφον ἐξανύσασθαι.</l>
<milestone ed="p" n="286" unit="card"/>
</sp>
</div2>
<div2 type="iambic">
<sp>
<speaker>Θησεύς</speaker>
<l>μῆτερ, τί κλαίεις λέπτʼ ἐπʼ ὀμμάτων φάρη</l>
<l>βαλοῦσα τῶν σῶν; ἆρα δυστήνους γόους</l>
<l>κλύουσα τῶνδε; κἀμὲ γὰρ διῆλθέ τι.</l>
<l>ἔπαιρε λευκὸν κρᾶτα, μὴ δακρυρρόει</l>
<l n="290">σεμναῖσι Δηοῦς ἐσχάραις παρημένη.</l>
</sp>
<sp>
<speaker>Αἴθρα</speaker>
<l>αἰαῖ.</l>
</sp>
<sp>
<speaker>Θησεύς</speaker>
<l>τὰ τούτων οὐχὶ σοὶ στενακτέον.</l>
</sp>
<sp>
<speaker>Αἴθρα</speaker>
<l>ὦ τλήμονες γυναῖκες.</l>
</sp>
<sp>
<speaker>Θησεύς</speaker>
<l>οὐ σὺ τῶνδʼ ἔφυς.</l>
</sp>
<sp>
<speaker>Αἴθρα</speaker>
<l>εἴπω τι, τέκνον, σοί τε καὶ πόλει καλόν;</l>
</sp>
<sp>
<speaker>Θησεύς</speaker>
<l>ὡς πολλά γʼ ἐστὶ κἀπὸ θηλειῶν σοφά.</l>
</sp>
<sp>
<speaker>Αἴθρα</speaker>
<l n="295">ἀλλʼ εἰς ὄκνον μοι μῦθος ὃν κεύθω φέρει.</l>
</sp>
<sp>
<speaker>Θησεύς</speaker>
<l>αἰσχρόν γʼ ἔλεξας, χρήστʼ ἔπη κρύπτειν φίλοις.</l>
</sp>
<sp>
<speaker>Αἴθρα</speaker>
<l>οὔτοι σιωπῶσʼ εἶτα μέμψομαί ποτε</l>
<l>τὴν νῦν σιωπὴν ὡς ἐσιγήθη κακῶς,</l>
<l>οὐδʼ ὡς ἀχρεῖον τὰς γυναῖκας εὖ λέγειν</l>
<l n="300">δείσασʼ ἀφήσω τῷ φόβῳ τοὐμὸν καλόν.</l>
<l>ἐγὼ δέ σʼ, ὦ παῖ, πρῶτα μὲν τὰ τῶν θεῶν</l>
<l>σκοπεῖν κελεύω μὴ σφαλῇς ἀτιμάσας·</l>
<l>τἄλλʼ εὖ φρονῶν γάρ, ἐν μόνῳ τούτῳ ʼσφάλης.</l>
<l>πρὸς τοῖσδε δʼ, εἰ μὲν μὴ ἀδικουμένοις ἐχρῆν</l>
<l n="305">τολμηρὸν εἶναι, κάρτʼ ἂν εἶχον ἡσύχως·</l>
<l>νῦν δʼ ἴσθι σοί τε τοῦθʼ ὅσην τιμὴν φέρει,</l>
<l>κἀμοὶ παραινεῖν οὐ φόβον φέρει, τέκνον,</l>
<l>ἄνδρας βιαίους καὶ κατείργοντας νεκροὺς</l>
<l>τάφου τε μοίρας καὶ κτερισμάτων λαχεῖν</l>
<l n="310">ἐς τήνδʼ ἀνάγκην σῇ καταστῆσαι χερί,</l>
<l>νόμιμά τε πάσης συγχέοντας Ἑλλάδος</l>
<l>παῦσαι· τὸ γάρ τοι συνέχον ἀνθρώπων πόλεις</l>
<l>τοῦτʼ ἔσθʼ, ὅταν τις τοὺς νόμους σῴζῃ καλῶς.</l>
<l>ἐρεῖ δὲ δή τις ὡς ἀνανδρίᾳ χερῶν,</l>
<l n="315">πόλει παρόν σοι στέφανον εὐκλείας λαβεῖν,</l>
<l>δείσας ἀπέστης, καὶ συὸς μὲν ἀγρίου</l>
<l>ἀγῶνος ἥψω φαῦλον ἀθλήσας πόνον,</l>
<l>οὗ δʼ ἐς κράνος βλέψαντα καὶ λόγχης ἀκμὴν</l>
<l>χρῆν ἐκπονῆσαι, δειλὸς ὢν ἐφηυρέθης.</l>
<l n="320">μὴ δῆτʼ ἐμός γʼ ὤν, ὦ τέκνον, δράσῃς τάδε.</l>
<l>ὁρᾷς, ἄβουλος ὡς κεκερτομημένη</l>
<l>τοῖς κερτομοῦσι γοργὸν ὄμμʼ ἀναβλέπει</l>
<l>σὴ πατρίς; ἐν γὰρ τοῖς πόνοισιν αὔξεται·</l>
<l>αἱ δʼ ἥσυχοι σκοτεινὰ πράσσουσαι πόλεις</l>
<l n="325">σκοτεινὰ καὶ βλέπουσιν εὐλαβούμεναι.</l>
<l>οὐκ εἶ νεκροῖσι καὶ γυναιξὶν ἀθλίαις</l>
<l>προσωφελήσων, ὦ τέκνον, κεχρημέναις;</l>
<l>ὡς οὔτε ταρβῶ σὺν δίκῃ σʼ ὁρμώμενον,</l>
<l>Κάδμου θʼ ὁρῶσα λαὸν εὖ πεπραγότα,</l>
<l n="330">ἔτʼ αὐτὸν ἄλλα βλήματʼ ἐν κύβοις βαλεῖν</l>
<l>πέποιθʼ· ὁ γὰρ θεὸς πάντʼ ἀναστρέφει πάλιν.</l>
</sp>
<sp>
<speaker>Χορός</speaker>
<l>ὦ φιλτάτη μοι, τῷδέ τʼ εἴρηκας καλῶς</l>
<l>κἀμοί· διπλοῦν δὲ χάρμα γίγνεται τόδε.</l>
<milestone ed="p" n="334" unit="card"/>
</sp>
<sp>
<speaker>Θησεύς</speaker>
<l>ἐμοὶ λόγοι μέν, μῆτερ, οἱ λελεγμένοι</l>
<l n="335">ὀρθῶς ἔχουσʼ ἐς τόνδε, κἀπεφηνάμην</l>
<l>γνώμην ὑφʼ οἵων ἐσφάλη βουλευμάτων·</l>
<l>ὁρῶ δὲ κἀγὼ ταῦθʼ ἅπερ με νουθετεῖς,</l>
<l>ὡς τοῖς ἐμοῖσιν οὐχὶ πρόσφορον τρόποις</l>
<l>φεύγειν τὰ δεινά. πολλὰ γὰρ δράσας καλὰ</l>
<l n="340">ἔθος τόδʼ εἰς Ἕλληνας ἐξελεξάμην,</l>
<l>ἀεὶ κολαστὴς τῶν κακῶν καθεστάναι.</l>
<l>οὔκουν ἀπαυδᾶν δυνατόν ἐστί μοι πόνους.</l>
<l>τί γάρ μʼ ἐροῦσιν οἵ γε δυσμενεῖς βροτῶν,</l>
<l>ὅθʼ ἡ τεκοῦσα χὑπερορρωδοῦσʼ ἐμοῦ</l>
<l n="345">πρώτη κελεύεις τόνδʼ ὑποστῆναι πόνον;</l>
<l>δράσω τάδʼ· εἶμι καὶ νεκροὺς ἐκλύσομαι</l>
<l>λόγοισι πείθων· εἰ δὲ μή, βίᾳ δορὸς</l>
<l>ἤδη τόδʼ ἔσται κοὐχὶ σὺν φθόνῳ θεῶν.</l>
<l>δόξαι δὲ χρῄζω καὶ πόλει πάσῃ τόδε.</l>
<l n="350">δόξει δʼ ἐμοῦ θέλοντος· ἀλλὰ τοῦ λόγου</l>
<l>προσδοὺς ἔχοιμʼ ἂν δῆμον εὐμενέστερον.</l>
<l>καὶ γὰρ κατέστησʼ αὐτὸν ἐς μοναρχίαν</l>
<l>ἐλευθερώσας τήνδʼ ἰσόψηφον πόλιν.</l>
<l>λαβὼν δʼ Ἄδραστον δεῖγμα τῶν ἐμῶν λόγων</l>
<l n="355">ἐς πλῆθος ἀστῶν εἶμι· καὶ πείσας τάδε,</l>
<l>λεκτοὺς ἀθροίσας δεῦρʼ Ἀθηναίων κόρους</l>
<l>ἥξω· παρʼ ὅπλοις θʼ ἥμενος πέμψω λόγους</l>
<l>Κρέοντι νεκρῶν σώματʼ ἐξαιτούμενος.</l>
<l>ἀλλʼ, ὦ γεραιαί, σέμνʼ ἀφαιρεῖτε στέφη</l>
<l n="360">μητρός, πρὸς οἴκους ὥς νιν Αἰγέως ἄγω,</l>
<l>φίλην προσάψας χεῖρα· τοῖς τεκοῦσι γὰρ</l>
<l>δύστηνος ὅστις μὴ ἀντιδουλεύει τέκνων — </l>
<l>κάλλιστον ἔρανον· δοὺς γὰρ ἀντιλάζυται</l>
<l>παίδων παρʼ αὑτοῦ τοιάδʼ ἃν τοκεῦσι δῷ.</l>
<milestone ed="p" n="365" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l n="365">ἱππόβοτον Ἄργος, ὦ πάτριον ἐμὸν πέδον,</l>
<l>ἐκλύετε τάδʼ, ἐκλύετε</l>
<l>ἄνακτος ὅσια περὶ θεοὺς</l>
<l>καὶ μεγάλα Πελασγίᾳ</l>
<l n="368b">καὶ κατʼ Ἄργος.</l>
</sp>
<milestone ed="p" n="369" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>εἰ γὰρ ἐπὶ τέρμα καὶ τὸ πλέον ἐμῶν κακῶν</l>
<l n="370">ἱκόμενος ἔτι ματέρος</l>
<l>ἄγαλμα φόνιον ἐξέλοι,</l>
<l>γᾶν δὲ φίλιον Ἰνάχου</l>
<l n="372b">θεῖτʼ ὀνήσας.</l>
</sp>
<milestone ed="p" n="373" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>καλὸν δʼ ἄγαλμα πόλεσιν εὐσεβὴς πόνος</l>
<l>χάριν τʼ ἔχει τὰν ἐς αἰεί.</l>
<l n="375">τί μοι πόλις κρανεῖ ποτʼ; ἆρα φίλιά μοι</l>
<l>τεμεῖ, καὶ τέκνοις ταφὰς ληψόμεσθα;</l>
</sp>
<milestone ed="p" n="377" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>ἄμυνε ματρί, πόλις, ἄμυνε, Παλλάδος,</l>
<l>νόμους βροτῶν μὴ μιαίνειν.</l>
<l>σύ τοι σέβεις δίκαν, τὸ δʼ ἧσσον ἀδικίᾳ</l>
<l n="380">νέμεις, δυστυχῆ τʼ ἀεὶ πάντα ῥύῃ.</l>
</sp>
<milestone ed="p" n="381" unit="card"/>
</div2>
</div1>
<div1 type="episode">
<sp>
<speaker>Θησεύς</speaker>
<l>τέχνην μὲν αἰεὶ τήνδʼ ἔχων ὑπηρετεῖς</l>
<l>πόλει τε κἀμοί, διαφέρων κηρύγματα·</l>
<l>ἐλθὼν δʼ ὑπέρ τʼ Ἀσωπὸν Ἰσμηνοῦ θʼ ὕδωρ</l>
<l>σεμνῷ τυράννῳ φράζε Καδμείων τάδε·</l>
<l n="385">Θησεύς σʼ ἀπαιτεῖ πρὸς χάριν θάψαι νεκρούς,</l>
<l>συγγείτονʼ οἰκῶν γαῖαν, ἀξιῶν τυχεῖν,</l>
<l>φίλον τε θέσθαι πάντʼ Ἐρεχθειδῶν λεών.</l>
<l>κἂν μὲν θέλωσιν, αἰνέσας παλίσσυτος</l>
<l>στεῖχʼ· ἢν δʼ ἀπιστῶσʼ, οἵδε δεύτεροι λόγοι·</l>
<l n="390">Κῶμον δέχεσθαι τὸν ἐμὸν ἀσπιδηφόρον.</l>
<l>στρατὸς δὲ θάσσει κἀξετάζεται παρὼν</l>
<l>Καλλίχορον ἀμφὶ σεμνὸν εὐτρεπὴς ὅδε.</l>
<l>καὶ μὴν ἑκοῦσά γʼ ἀσμένη τʼ ἐδέξατο</l>
<l>πόλις πόνον τόνδʼ, ὡς θέλοντά μʼ ᾔσθετο.</l>
<l n="395">ἔα· λόγων τίς ἐμποδὼν ὅδʼ ἔρχεται;</l>
<l>Καδμεῖος, ὡς ἔοικεν οὐ σάφʼ εἰδότι,</l>
<l>κῆρυξ. ἐπίσχες, ἤν σʼ ἀπαλλάξῃ πόνου</l>
<l>μολὼν ὕπαντα τοῖς ἐμοῖς βουλεύμασιν.</l>
<milestone ed="p" n="399" unit="card"/>
</sp>
<sp>
<speaker>Κῆρυξ</speaker>
<l>τίς γῆς τύραννος; πρὸς τίνʼ ἀγγεῖλαί με χρὴ</l>
<l n="400">λόγους Κρέοντος, ὃς κρατεῖ Κάδμου χθονὸς</l>
<l>Ἐτεοκλέους θανόντος ἀμφʼ ἑπταστόμους</l>
<l>πύλας ἀδελφῇ χειρὶ Πολυνείκους ὕπο;</l>
</sp>
<sp>
<speaker>Θησεύς</speaker>
<l>πρῶτον μὲν ἤρξω τοῦ λόγου ψευδῶς, ξένε,</l>
<l>ζητῶν τύραννον ἐνθάδʼ· οὐ γὰρ ἄρχεται</l>
<l n="405">ἑνὸς πρὸς ἀνδρός, ἀλλʼ ἐλευθέρα πόλις.</l>
<l>δῆμος δʼ ἀνάσσει διαδοχαῖσιν ἐν μέρει</l>
<l>ἐνιαυσίαισιν, οὐχὶ τῷ πλούτῳ διδοὺς</l>
<l>τὸ πλεῖστον, ἀλλὰ χὡ πένης ἔχων ἴσον.</l>
</sp>
<sp>
<speaker>Κῆρυξ</speaker>
<l>ἓν μὲν τόδʼ ἡμῖν ὥσπερ ἐν πεσσοῖς δίδως</l>
<l n="410">κρεῖσσον· πόλις γὰρ ἧς ἐγὼ πάρειμʼ ἄπο</l>
<l>ἑνὸς πρὸς ἀνδρός, οὐκ ὄχλῳ κρατύνεται·</l>
<l>οὐδʼ ἔστιν αὐτὴν ὅστις ἐκχαυνῶν λόγοις</l>
<l>πρὸς κέρδος ἴδιον ἄλλοτʼ ἄλλοσε στρέφει,</l>
<l>τὸ δʼ αὐτίχʼ ἡδὺς καὶ διδοὺς πολλὴν χάριν,</l>
<l n="415">ἐσαῦθις ἔβλαψʼ, εἶτα διαβολαῖς νέαις</l>
<l>κλέψας τὰ πρόσθε σφάλματʼ ἐξέδυ δίκης.</l>
<l>ἄλλως τε πῶς ἂν μὴ διορθεύων λόγους</l>
<l>ὀρθῶς δύναιτʼ ἂν δῆμος εὐθύνειν πόλιν;</l>
<l>ὁ γὰρ χρόνος μάθησιν ἀντὶ τοῦ τάχους</l>
<l n="420">κρείσσω δίδωσι. γαπόνος δʼ ἀνὴρ πένης,</l>
<l>εἰ καὶ γένοιτο μὴ ἀμαθής, ἔργων ὕπο</l>
<l>οὐκ ἂν δύναιτο πρὸς τὰ κοίνʼ ἀποβλέπειν.</l>
<l>ἦ δὴ νοσῶδες τοῦτο τοῖς ἀμείνοσιν,</l>
<l>ὅταν πονηρὸς ἀξίωμʼ ἀνὴρ ἔχῃ</l>
<l n="425">γλώσσῃ κατασχὼν δῆμον, οὐδὲν ὢν τὸ πρίν.</l>
<milestone ed="p" n="426" unit="card"/>
</sp>
<sp>
<speaker>Θησεύς</speaker>
<l>κομψός γʼ ὁ κῆρυξ καὶ παρεργάτης λόγων.</l>
<l>ἐπεὶ δʼ ἀγῶνα καὶ σὺ τόνδʼ ἠγωνίσω,</l>
<l>ἄκουʼ· ἅμιλλαν γὰρ σὺ προύθηκας λόγων.</l>
<l>οὐδὲν τυράννου δυσμενέστερον πόλει,</l>
<l n="430">ὅπου τὸ μὲν πρώτιστον οὐκ εἰσὶν νόμοι</l>
<l>κοινοί, κρατεῖ δʼ εἷς τὸν νόμον κεκτημένος</l>
<l>αὐτὸς παρʼ αὑτῷ· καὶ τόδʼ οὐκέτʼ ἔστʼ ἴσον.</l>
<l>γεγραμμένων δὲ τῶν νόμων ὅ τʼ ἀσθενὴς</l>
<l>ὁ πλούσιός τε τὴν δίκην ἴσην ἔχει,</l>
<l n="435">ἔστιν δʼ ἐνισπεῖν τοῖσιν ἀσθενεστέροις</l>
<l>τὸν εὐτυχοῦντα ταὔθʼ, ὅταν κλύῃ κακῶς,</l>
<l>νικᾷ δʼ ὁ μείων τὸν μέγαν δίκαιʼ ἔχων.</l>
<l>τοὐλεύθερον δʼ ἐκεῖνο· Τίς θέλει πόλει</l>
<l>χρηστόν τι βούλευμʼ ἐς μέσον φέρειν ἔχων;</l>
<l n="440">καὶ ταῦθʼ ὁ χρῄζων λαμπρός ἐσθʼ, ὁ μὴ θέλων</l>
<l>σιγᾷ. τί τούτων ἔστʼ ἰσαίτερον πόλει;</l>
<l>καὶ μὴν ὅπου γε δῆμος αὐθέντης χθονός,</l>
<l>ὑποῦσιν ἀστοῖς ἥδεται νεανίαις·</l>
<l>ἀνὴρ δὲ βασιλεὺς ἐχθρὸν ἡγεῖται τόδε,</l>
<l n="445">καὶ τοὺς ἀρίστους οὕς τʼ ἂν ἡγῆται φρονεῖν</l>
<l>κτείνει, δεδοικὼς τῆς τυραννίδος πέρι.</l>
<l>πῶς οὖν ἔτʼ ἂν γένοιτʼ ἂν ἰσχυρὰ πόλις,</l>
<l>ὅταν τις ὡς λειμῶνος ἠρινοῦ στάχυν</l>
<l>τόλμας ἀφαιρῇ κἀπολωτίζῃ νέους;</l>
<l n="450">κτᾶσθαι δὲ πλοῦτον καὶ βίον τί δεῖ τέκνοις</l>
<l>ὡς τῷ τυράννῳ πλείονʼ ἐκμοχθῇ βίον;</l>
<l>ἢ παρθενεύειν παῖδας ἐν δόμοις καλῶς,</l>
<l>τερπνὰς τυράννοις ἡδονάς, ὅταν θέλῃ,</l>
<l>δάκρυα δʼ ἑτοιμάζουσι; μὴ ζῴην ἔτι,</l>
<l n="455">εἰ τἀμὰ τέκνα πρὸς βίαν νυμφεύσεται.</l>
<l>καὶ ταῦτα μὲν δὴ πρὸς τὰ σὰ ἐξηκόντισα.</l>
<l>ἥκεις δὲ δὴ τί τῆσδε γῆς κεχρημένος;</l>
<l>κλαίων γʼ ἂν ἦλθες, εἴ σε μὴ ʼ†πεμψεν πόλις,</l>
<l>περισσὰ φωνῶν· τὸν γὰρ ἄγγελον χρεὼν</l>
<l n="460">λέξανθʼ ὅσʼ ἂν τάξῃ τις ὡς τάχος πάλιν</l>
<l>χωρεῖν. τὸ λοιπὸν δʼ εἰς ἐμὴν πόλιν Κρέων</l>
<l>ἧσσον λάλον σου πεμπέτω τινʼ ἄγγελον.</l>
</sp>
<sp>
<speaker>Χορός</speaker>
<l>φεῦ φεῦ· κακοῖσιν ὡς ὅταν δαίμων διδῷ</l>
<l>καλῶς, ὑβρίζουσʼ ὡς ἀεὶ πράξοντες εὖ.</l>
<milestone ed="p" n="465" unit="card"/>
</sp>
<sp n="*kh=ruc">
<speaker>Κῆρυξ</speaker>
<l n="465">λέγοιμʼ ἂν ἤδη. τῶν μὲν ἠγωνισμένων</l>
<l>σοὶ μὲν δοκείτω ταῦτʼ, ἐμοὶ δὲ τἀντία.</l>
<l>ἐγὼ δʼ ἀπαυδῶ πᾶς τε Καδμεῖος λεὼς</l>
<l>Ἄδραστον ἐς γῆν τήνδε μὴ παριέναι·</l>
<l>εἰ δʼ ἔστιν ἐν γῇ, πρὶν θεοῦ δῦναι σέλας,</l>
<l n="470">λύσαντα σεμνὰ στεμμάτων μυστήρια</l>
<l>τῆσδʼ ἐξελαύνειν, μηδʼ ἀναιρεῖσθαι νεκροὺς</l>
<l>βίᾳ, προσήκοντʼ οὐδὲν Ἀργείων πόλει.</l>
<l>κἂν μὲν πίθῃ μοι, κυμάτων ἄτερ πόλιν</l>
<l>σὴν ναυστολήσεις· εἰ δὲ μή, πολὺς κλύδων</l>
<l n="475">ἡμῖν τε καὶ σοὶ συμμάχοις τʼ ἔσται δορός.</l>
<l>σκέψαι δέ, καὶ μὴ τοῖς ἐμοῖς θυμούμενος</l>
<l>λόγοισιν, ὡς δὴ πόλιν ἐλευθέραν ἔχων,</l>
<l>σφριγῶντʼ ἀμείψῃ μῦθον ἐκ βραχιόνων·</l>
<l>ἐλπὶς γάρ ἐστʼ ἄπιστον, ἣ πολλὰς πόλεις</l>
<l n="480">συνῆψʼ, ἄγουσα θυμὸν εἰς ὑπερβολάς.</l>
<l>ὅταν γὰρ ἔλθῃ πόλεμος ἐς ψῆφον λεώ,</l>
<l>οὐδεὶς ἔθʼ αὑτοῦ θάνατον ἐκλογίζεται,</l>
<l>τὸ δυστυχὲς δὲ τοῦτʼ ἐς ἄλλον ἐκτρέπει·</l>
<l>εἰ δʼ ἦν παρʼ ὄμμα θάνατος ἐν ψήφου φορᾷ,</l>
<l n="485">οὐκ ἄν ποθʼ Ἑλλὰς δοριμανὴς ἀπώλλυτο.</l>
<l>καίτοι δυοῖν γε πάντες ἄνθρωποι λόγοιν</l>
<l>τὸν κρείσσονʼ ἴσμεν, καὶ τὰ χρηστὰ καὶ κακά,</l>
<l>ὅσῳ τε πολέμου κρεῖσσον εἰρήνη βροτοῖς·</l>
<l>ἣ πρῶτα μὲν Μούσαισι προσφιλεστάτη,</l>
<l n="490">Ποιναῖσι δʼ ἐχθρά, τέρπεται δʼ εὐπαιδίᾳ,</l>
<l>χαίρει δὲ πλούτῳ. ταῦτʼ ἀφέντες οἱ κακοὶ</l>
<l>πολέμους ἀναιρούμεσθα καὶ τὸν ἥσσονα</l>
<l>δουλούμεθʼ, ἄνδρες ἄνδρα καὶ πόλις πόλιν.</l>
<milestone ed="p" n="494" unit="card"/>
<l>σὺ δʼ ἄνδρας ἐχθροὺς καὶ θανόντας ὠφελεῖς,</l>
<l n="495">θάπτων κομίζων θʼ ὕβρις οὓς ἀπώλεσεν;</l>
<l>οὔ τἄρʼ ἔτʼ ὀρθῶς Καπανέως κεραύνιον</l>
<l>δέμας καπνοῦται, κλιμάκων ὀρθοστάτας</l>
<l>ὃς προσβαλὼν πύλῃσιν ὤμοσεν πόλιν</l>
<l>πέρσειν θεοῦ θέλοντος ἤν τε μὴ θέλῃ;</l>
<l n="500">οὐδʼ ἥρπασεν χάρυβδις οἰωνοσκόπον,</l>
<l>τέθριππον ἅρμα περιβαλοῦσα χάσματι,</l>
<l>ἄλλοι τε κεῖνται πρὸς πύλαις λοχαγέται</l>
<l>πέτροις καταξανθέντες ὀστέων ῥαφάς;</l>
<l>ἤ νυν φρονεῖν ἄμεινον ἐξαύχει Διός,</l>
<l n="505">ἢ θεοὺς δικαίως τοὺς κακοὺς ἀπολλύναι.</l>
<l>φιλεῖν μὲν οὖν χρὴ τοὺς σοφοὺς πρῶτον τέκνα,</l>
<l>ἔπειτα τοκέας πατρίδα θʼ, ἣν αὔξειν χρεὼν</l>
<l>καὶ μὴ κατᾶξαι. σφαλερὸν ἡγεμὼν θρασύς·</l>
<l>νεώς τε ναύτης ἥσυχος, καιρῷ σοφός.</l>
<l n="510">καὶ τοῦτʼ ἐμοὶ τἀνδρεῖον, ἡ προμηθία.</l>
</sp>
<sp>
<speaker>Χορός</speaker>
<l>ἐξαρκέσας ἦν Ζεὺς ὁ τιμωρούμενος,</l>
<l>ὑμᾶς δʼ ὑβρίζειν οὐκ ἐχρῆν τοιάνδʼ ὕβριν.</l>
</sp>
<sp>
<speaker>Ἄδραστος</speaker>
<l>ὦ παγκάκιστε — </l>
</sp>
<sp n="*qhseu/s">
<speaker>Θησεύς</speaker>
<l>σῖγʼ, Ἄδραστʼ, ἔχε στόμα,</l>
<l>καὶ μὴ ʼπίπροσθεν τῶν ἐμῶν τοὺς σοὺς λόγους</l>
<l n="515">θῇς· οὐ γὰρ ἥκει πρὸς σὲ κηρύσσων ὅδε,</l>
<l>ἀλλʼ ὡς ἔμʼ· ἡμᾶς κἀποκρίνασθαι χρεών.</l>
<l>καὶ πρῶτα μέν σε πρὸς τὰ πρῶτʼ ἀμείψομαι.</l>
<l>οὐκ οἶδʼ ἐγὼ Κρέοντα δεσπόζοντʼ ἐμοῦ</l>
<l>οὐδὲ σθένοντα μεῖζον, ὥστʼ ἀναγκάσαι</l>
<l n="520">δρᾶν τὰς Ἀθήνας ταῦτʼ· ἄνω γὰρ ἂν ῥέοι</l>
<l>τὰ πράγμαθʼ οὕτως, εἰ ʼπιταξόμεσθα δή.</l>
<l>πόλεμον δὲ τοῦτον οὐκ ἐγὼ καθίσταμαι,</l>
<l>ὃς οὐδὲ σὺν τοῖσδʼ ἦλθον ἐς Κάδμου χθόνα·</l>
<l>νεκροὺς δὲ τοὺς θανόντας, οὐ βλάπτων πόλιν</l>
<l n="525">οὐδʼ ἀνδροκμῆτας προσφέρων ἀγωνίας,</l>
<l>θάψαι δικαιῶ, τὸν Πανελλήνων νόμον</l>
<l>σῴζων. τί τούτων ἐστὶν οὐ καλῶς ἔχον;</l>
<l>εἰ γάρ τι καὶ πεπόνθατʼ Ἀργείων ὕπο,</l>
<l>τεθνᾶσιν, ἠμύνασθε πολεμίους καλῶς,</l>
<l n="530">αἰσχρῶς δʼ ἐκείνοις, χἡ δίκη διοίχεται.</l>
<l>ἐάσατʼ ἤδη γῇ καλυφθῆναι νεκρούς,</l>
<l>ὅθεν δʼ ἕκαστον ἐς τὸ φῶς ἀφίκετο,</l>
<l>ἐνταῦθʼ ἀπελθεῖν, πνεῦμα μὲν πρὸς αἰθέρα,</l>
<l>τὸ σῶμα δʼ ἐς γῆν· οὔτι γὰρ κεκτήμεθα</l>
<l n="535">ἡμέτερον αὐτὸ πλὴν ἐνοικῆσαι βίον,</l>
<l>κἄπειτα τὴν θρέψασαν αὐτὸ δεῖ λαβεῖν.</l>
<l>δοκεῖς κακουργεῖν Ἄργος οὐ θάπτων νεκρούς;</l>
<l>ἥκιστα· πάσης Ἑλλάδος κοινὸν τόδε,</l>
<l>εἰ τοὺς θανόντας νοσφίσας ὧν χρῆν λαχεῖν</l>
<l n="540">ἀτάφους τις ἕξει· δειλίαν γὰρ ἐσφέρει</l>
<l>τοῖς ἀλκίμοισιν οὗτος ἢν τεθῇ νόμος.</l>
<l>κἀμοὶ μὲν ἦλθες δείνʼ ἀπειλήσων ἔπη,</l>
<l>νεκροὺς δὲ ταρβεῖτʼ, εἰ κρυβήσονται χθονί;</l>
<l>τί μὴ γένηται; μὴ κατασκάψωσι γῆν</l>
<l n="545">ταφέντες ὑμῶν; ἢ τέκνʼ ἐν μυχῷ χθονὸς</l>
<l>φύσωσιν, ἐξ ὧν εἶσί τις τιμωρία;</l>
<l>σκαιόν γε τἀνάλωμα τῆς γλώσσης τόδε,</l>
<l>φόβους πονηροὺς καὶ κενοὺς δεδοικέναι.</l>
<milestone ed="p" n="549" unit="card"/>
<l>ἀλλʼ, ὦ μάταιοι, γνῶτε τἀνθρώπων κακά·</l>
<l n="550">παλαίσμαθʼ ἡμῶν ὁ βίος· εὐτυχοῦσι δὲ</l>
<l>οἳ μὲν τάχʼ, οἳ δʼ ἐσαῦθις, οἳ δʼ ἤδη βροτῶν,</l>
<l>τρυφᾷ δʼ ὁ δαίμων· πρός τε γὰρ τοῦ δυστυχοῦς,</l>
<l>ὡς εὐτυχήσῃ, τίμιος γεραίρεται,</l>
<l>ὅ τʼ ὄλβιός νιν πνεῦμα δειμαίνων λιπεῖν</l>
<l n="555">ὑψηλὸν αἴρει. γνόντας οὖν χρεὼν τάδε</l>
<l>ἀδικουμένους τε μέτρια μὴ θυμῷ φέρειν</l>
<l>ἀδικεῖν τε τοιαῦθʼ οἷα μὴ βλάψαι πόλιν.</l>
<l>πῶς οὖν ἂν εἴη; τοὺς ὀλωλότας νεκροὺς</l>
<l>θάψαι δὸς ἡμῖν τοῖς θέλουσιν εὐσεβεῖν.</l>
<l n="560">ἢ δῆλα τἀνθένδʼ· εἶμι καὶ θάψω βίᾳ.</l>
<l>οὐ γάρ ποτʼ εἰς Ἕλληνας ἐξοισθήσεται</l>
<l>ὡς εἰς ἔμʼ ἐλθὼν καὶ πόλιν Πανδίονος</l>
<l>νόμος παλαιὸς δαιμόνων διεφθάρη.</l>
</sp>
<sp>
<speaker>Χορός</speaker>
<l>θάρσει· τὸ γάρ τοι τῆς Δίκης σῴζων φάος</l>
<l n="565">πολλοὺς ὑπεκφύγοις ἂν ἀνθρώπων ψόγους.</l>
</sp>
<sp>
<speaker>Κῆρυξ</speaker>
<l>βούλῃ συνάψω μῦθον ἐν βραχεῖ †σέθεν†;</l>
</sp>
<sp>
<speaker>Θησεύς</speaker>
<l>λέγʼ, εἴ τι βούλῃ· καὶ γὰρ οὐ σιγηλὸς εἶ.</l>
</sp>
<sp>
<speaker>Κῆρυξ</speaker>
<l>οὐκ ἄν ποτʼ ἐκ γῆς παῖδας Ἀργείων λάβοις.</l>
</sp>
<sp>
<speaker>Θησεύς</speaker>
<l>κἀμοῦ νυν ἀντάκουσον, εἰ βούλῃ, πάλιν.</l>
</sp>
<sp>
<speaker>Κῆρυξ</speaker>
<l n="570">κλύοιμʼ ἄν· οὐ γὰρ ἀλλὰ δεῖ δοῦναι μέρος.</l>
</sp>
<sp>
<speaker>Θησεύς</speaker>
<l>θάψω νεκροὺς γῆς ἐξελὼν Ἀσωπίας.</l>
</sp>
<sp>
<speaker>Κῆρυξ</speaker>
<l>ἐν ἀσπίσιν σοι πρῶτα κινδυνευτέον.</l>
</sp>
<sp>
<speaker>Θησεύς</speaker>
<l>πολλοὺς ἔτλην δὴ †χἁτέρους ἄλλους πόνουσ†.</l>
</sp>
<sp>
<speaker>Κῆρυξ</speaker>
<l>ἦ πᾶσιν οὖν <add>σʼ</add> ἔφυσεν ἐξαρκεῖν πατήρ;</l>
</sp>
<sp>
<speaker>Θησεύς</speaker>
<l n="575">ὅσοι γʼ ὑβρισταί· χρηστὰ δʼ οὐ κολάζομεν.</l>
</sp>
<sp>
<speaker>Κῆρυξ</speaker>
<l>πράσσειν σὺ πόλλʼ εἴωθας ἥ τε σὴ πόλις.</l>
</sp>
<sp>
<speaker>Θησεύς</speaker>
<l>τοιγὰρ πονοῦσα πολλὰ πόλλʼ εὐδαιμονεῖ.</l>
</sp>
<sp>
<speaker>Κῆρυξ</speaker>
<l>ἔλθʼ, ὥς σε λόγχη σπαρτὸς ἐν πόλει λάβῃ.</l>
</sp>
<sp>
<speaker>Θησεύς</speaker>
<l>τίς δʼ ἐκ δράκοντος θοῦρος ἂν γένοιτʼ Ἄρης;</l>
</sp>
<sp>
<speaker>Κῆρυξ</speaker>
<l n="580">γνώσῃ σὺ πάσχων· νῦν δʼ ἔτʼ εἶ νεανίας.</l>
</sp>
<sp>
<speaker>Θησεύς</speaker>
<l>οὔτοι μʼ ἐπαρεῖς ὥστε θυμῶσαι φρένας</l>
<l>τοῖς σοῖσι κόμποις· ἀλλʼ ἀποστέλλου χθονός,</l>
<l>λόγους ματαίους οὕσπερ ἠνέγκω λαβών.</l>
<l>περαίνομεν γὰρ οὐδέν.</l>
<l>ὁρμᾶσθαι χρεὼν</l>
<l n="585">πάντʼ ἄνδρʼ ὁπλίτην ἁρμάτων τʼ ἐπεμβάτην,</l>
<l>μοναμπύκων τε φάλαρα κινεῖσθαι στόμα</l>
<l>ἀφρῷ καταστάζοντα Καδμείαν χθόνα.</l>
<l>χωρήσομαι γὰρ ἑπτὰ πρὸς Κάδμου πύλας</l>
<l n="590">αὐτὸς σίδηρον ὀξὺν ἐν χεροῖν ἔχων</l>
<l n="589">αὐτός τε κῆρυξ. σοὶ δὲ προστάσσω μένειν,</l>
<l n="591">Ἄδραστε, κἀμοὶ μὴ ἀναμίγνυσθαι τύχας</l>
<l>τὰς σάς. ἐγὼ γὰρ δαίμονος τοὐμοῦ μέτα</l>
<l>στρατηλατήσω καινὸς ἐν καινῷ δορί.</l>
<l>ἓν δεῖ μόνον μοι· τοὺς θεοὺς ἔχειν, ὅσοι</l>
<l n="595">δίκην σέβονται· ταῦτα γὰρ ξυνόνθʼ ὁμοῦ</l>
<l>νίκην δίδωσιν. ἁρετὴ δʼ οὐδὲν λέγει</l>
<l>βροτοῖσιν, ἢ μὴ τὸν θεὸν χρῄζοντʼ ἔχῃ.</l>
<milestone ed="p" n="598" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>— ὦ μέλεαι μελέων ματέρες λοχαγῶν,</l>
<l>ὥς μοι ὑφʼ ἥπατι χλωρὸν δεῖμα θάσσει — </l>
<l n="600">— τίνʼ αὐδὰν τάνδε προσφέρεις νέαν;</l>
<l>— στράτευμα πᾷ Παλλάδος κριθήσεται;</l>
<l>— διὰ δορὸς εἶπας, ἢ λόγων ξυναλλαγαῖς;</l>
<l>— γένοιτʼ ἂν κέρδος· εἰ δʼ ἀρείφατοι</l>
<l>φόνοι μάχαι στερνοτυπεῖς τʼ ἀνὰ πτόλιν</l>
<l n="605">κτύποι φανήσονται, τάλαι-</l>
<l>να, τίνα λόγον, τίνʼ ἂν τῶνδʼ αἰτία λάβοιμι;</l>
</sp>
<milestone ed="p" n="608" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>— ἀλλὰ τὸν εὐτυχίᾳ λαμπρὸν ἄν τις αἱροῖ</l>
<l>μοῖρα πάλιν· τόδε μοι θράσος ἀμφιβαίνει.</l>
<l n="610">— δικαίους δαίμονας σύ γʼ ἐννέπεις.</l>
<l>— τίνες γὰρ ἄλλοι νέμουσι συμφοράς;</l>
<l>— διάφορα πολλὰ θεῶν βροτοῖσιν εἰσορῶ.</l>
<l>— φόβῳ γὰρ τῷ πάρος διόλλυσαι·</l>
<l>δίκα δίκαν δʼ ἐκάλεσε καὶ φόνος φόνον,</l>
<l n="615">κακῶν δʼ ἀναψυχὰς θεοὶ</l>
<l n="617">βροτοῖς νέμουσι, πάντων τέρμʼ ἔχοντες αὐτοί.</l>
</sp>
<milestone ed="p" n="618" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>— τὰ καλλίπυργα πεδία πῶς ἱκοίμεθʼ ἄν,</l>
<l>Καλλίχορον θεᾶς ὕδωρ λιποῦσαι — </l>
<l n="620">— ποτανὰν εἴ σέ τις θεῶν κτίσαι.</l>
<l>— διπόταμον ἵνα πόλιν μόλω.</l>
<l>— εἰδείης ἂν φίλων εἰδείης ἂν τύχας.</l>
<l>— τίς ποτʼ αἶσα, τίς ἄρα πότμος</l>
<l>ἐπιμένει τὸν ἄλκιμον</l>
<l n="625">τᾶσδε γᾶς ἄνακτα;</l>
</sp>
<milestone ed="p" n="626" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>— κεκλημένους μὲν ἀνακαλούμεθʼ αὖ θεούς·</l>
<l>— ἀλλὰ φόβων πίστις ἅδε πρώτα.</l>
<l>— ἰὼ Ζεῦ, τᾶς παλαιομάτορος</l>
<l>παιδογόνε πόριος Ἰνάχου.</l>
<l n="630">— πόλει μοι ξύμμαχος γενοῦ τᾷδʼ εὐμενής.</l>
<l>— τὸ σὸν ἄγαλμα, τὸ σὸν ἵδρυμα</l>
<l>πόλεος, ἐκκομίζομαι</l>
<l>πρὸς πυρὰν ὑβρισθέν.</l>
</sp>
<milestone ed="p" n="634" unit="card"/>
</div2>
</div1>
<div1 type="episode">
<sp>
<speaker>Ἄγγελος</speaker>
<l>γυναῖκες, ἥκω πόλλʼ ἔχων λέγειν φίλα,</l>
<l n="635">αὐτός τε σωθείς· ᾑρέθην γὰρ ἐν μάχῃ,</l>
<l>ἣν οἱ θανόντων ἑπτὰ δεσποτῶν λόχοι</l>
<l>ἠγωνίσαντο ῥεῦμα Διρκαῖον πάρα·</l>
<l>νίκην τε Θησέως ἀγγελῶν. λόγου δέ σε</l>
<l>μακροῦ ἀποπαύσω· Καπανέως γὰρ ἦ λάτρις,</l>
<l n="640">ὃν Ζεὺς κεραυνῷ πυρπόλῳ καταιθαλοῖ.</l>
</sp>
<sp>
<speaker>Χορός</speaker>
<l>ὦ φίλτατʼ, εὖ μὲν νόστον ἀγγέλλεις σέθεν</l>
<l>τήν τʼ ἀμφὶ Θησέως βάξιν· εἰ δὲ καὶ στρατὸς</l>
<l>σῶς ἐστʼ Ἀθηνῶν, πάντʼ ἂν ἀγγέλλοις φίλα.</l>
</sp>
<sp>
<speaker>Ἄγγελος</speaker>
<l>σῶς, καὶ πέπραγεν ὡς Ἄδραστος ὤφελεν</l>
<l n="645">πρᾶξαι ξὺν Ἀργείοισιν, οὓς ἀπʼ Ἰνάχου</l>
<l>στείλας ἐπεστράτευσε Καδμείων πόλιν.</l>
</sp>
<sp>
<speaker>Χορός</speaker>
<l>πῶς γὰρ τροπαῖα Ζηνὸς Αἰγέως τόκος</l>
<l>ἔστησεν οἵ τε συμμετασχόντες δορός;</l>
<l>λέξον· παρὼν γὰρ οὐ παρόντας εὐφρανεῖς.</l>
</sp>
<sp n="*)/aggelos">
<speaker>Ἄγγελος</speaker>
<l n="650">λαμπρὰ μὲν ἀκτὶς ἡλίου, κανὼν σαφής,</l>
<l>ἔβαλλε γαῖαν· ἀμφὶ δʼ Ἠλέκτρας πύλας</l>
<l>ἔστην θεατὴς πύργον εὐαγῆ λαβών.</l>
<l>ὁρῶ δὲ φῦλα τρία τριῶν στρατευμάτων·</l>
<l>τευχεσφόρον μὲν λαὸν ἐκτείνοντʼ ἄνω</l>
<l n="655">Ἰσμήνιον πρὸς ὄχθον, ὡς μὲν ἦν λόγος,</l>
<l>αὐτόν τʼ ἄνακτα, παῖδα κλεινὸν Αἰγέως,</l>
<l>καὶ τοὺς σὺν αὐτῷ, δεξιὸν τεταγμένους</l>
<l>κέρας, παλαιᾶς Κεκροπίας <add>τʼ</add> οἰκήτορας,</l>
<l n="662">ἴσους ἀριθμόν· ἁρμάτων δʼ ὀχήματα</l>
<l n="659">αὐτόν τε Πάραλον ἐστολισμένον δορὶ</l>
<l n="660">κρήνην παρʼ αὐτὴν Ἄρεος· ἱππότην δʼ ὄχλον</l>
<l>πρὸς κρασπέδοισι στρατοπέδου τεταγμένον.</l>
<l n="664">Κάδμου δὲ λαὸς ἧστο πρόσθε τειχέων,</l>
<l n="665">νεκροὺς ὄπισθεν θέμενος, ὧν ἔκειτʼ ἀγών,</l>
<l n="663">ἔνερθε σεμνῶν μνημάτων Ἀμφίονος.</l>
<l n="666">ἱππεῦσι δʼ ἱππῆς ἦσαν ἀνθωπλισμένοι</l>
<l>τετραόροισί τʼ ἀντίʼ ἅρμαθʼ ἅρμασιν.</l>
<l>κῆρυξ δὲ Θησέως εἶπεν ἐς πάντας τάδε·</l>
<l>Σιγᾶτε, λαοί· σῖγα, Καδμείων στίχες,</l>
<l n="670">ἀκούσαθʼ· ἡμεῖς ἥκομεν νεκροὺς μέτα,</l>
<l>θάψαι θέλοντες, τὸν Πανελλήνων νόμον</l>
<l>σῴζοντες, οὐδὲν δεόμενοι τεῖναι φόνον.</l>
<milestone ed="p" n="673" unit="card"/>
<l>κοὐδὲν Κρέων τοῖσδʼ ἀντεκήρυξεν λόγοις,</l>
<l>ἀλλʼ ἧστʼ ἐφʼ ὅπλοις σῖγα. ποιμένες δʼ ὄχων</l>
<l n="675">τετραόρων κατῆρχον ἐντεῦθεν μάχης·</l>
<l>πέραν δὲ διελάσαντες ἀλλήλων ὄχους,</l>
<l>παραιβάτας ἔστησαν ἐς τάξιν δορός.</l>
<l>χοἳ μὲν σιδήρῳ διεμάχονθʼ, οἳ δʼ ἔστρεφον</l>
<l>πώλους ἐς ἀλκὴν αὖθις ἐς παραιβάτας.</l>
<l n="680">ἰδὼν δὲ Φόρβας, ὃς μοναμπύκων ἄναξ</l>
<l>ἦν τοῖς Ἐρεχθείδαισιν, ἁρμάτων ὄχλον,</l>
<l>οἵ τʼ αὖ τὸ Κάδμου διεφύλασσον ἱππικόν,</l>
<l>συνῆψαν ἀλκὴν κἀκράτουν ἡσσῶντό τε.</l>
<l>λεύσσων δὲ ταῦτα κοὐ κλύων — ἐκεῖ γὰρ ἦ</l>
<l n="685">ἔνθʼ ἅρματʼ ἠγωνίζεθʼ οἵ τʼ ἐπεμβάται — </l>
<l>τἀκεῖ παρόντα πολλὰ πήματʼ, οὐκ ἔχω</l>
<l>τί πρῶτον εἴπω, πότερα τὴν ἐς οὐρανὸν</l>
<l>κόνιν προσαντέλλουσαν, ὡς πολλὴ παρῆν,</l>
<l>ἢ τοὺς ἄνω τε καὶ κάτω φορουμένους</l>
<l n="690">ἱμᾶσιν, αἵματός τε φοινίου ῥοάς,</l>
<l>τῶν μὲν πιτνόντων, τῶν δὲ θραυσθέντων δίφρων</l>
<l>ἐς κρᾶτα πρὸς γῆν ἐκκυβιστώντων βίᾳ</l>
<l>πρὸς ἁρμάτων τʼ ἀγαῖσι λειπόντων βίον;</l>
<l>νικῶντα δʼ ἵπποις ὡς ὑπείδετο στρατὸν</l>
<l n="695">Κρέων τὸν ἐνθένδʼ, ἰτέαν λαβὼν χερὶ</l>
<l>χωρεῖ, πρὶν ἐλθεῖν ξυμμάχοις δυσθυμίαν.</l>
<l n="699">καὶ συμπατάξαντες μέσον πάντα στρατὸν</l>
<l n="700">ἔκτεινον ἐκτείνοντο, καὶ παρηγγύων</l>
<l>κελευσμὸν ἀλλήλοισι σὺν πολλῇ βοῇ·</l>
<l>Θεῖνʼ· ἀντέρειδε τοῖς Ἐρεχθείδαις δόρυ.</l>
<l n="697">καὶ μὴν τὰ Θησέως γʼ οὐκ ὄκνῳ διεφθάρη,</l>
<l>ἀλλʼ ἵετʼ εὐθὺς λάμπρʼ ἀναρπάσας ὅπλα·</l>
<l n="703">λόχος δʼ ὀδόντων ὄφεος ἐξηνδρωμένος</l>
<l>δεινὸς παλαιστὴς ἦν· ἔκλινε γὰρ κέρας</l>
<l n="705">τὸ λαιὸν ἡμῶν· δεξιοῦ δʼ ἡσσώμενον</l>
<l>φεύγει τὸ κείνων· ἦν δʼ ἀγὼν ἰσόρροπος.</l>
<l>κἀν τῷδε τὸν στρατηγὸν αἰνέσαι παρῆν·</l>
<l>οὐ γὰρ τὸ νικῶν τοῦτʼ ἐκέρδαινεν μόνον,</l>
<l>ἀλλʼ ᾤχετʼ ἐς τὸ κάμνον οἰκείου στρατοῦ.</l>
<l n="710">ἔρρηξε δʼ αὐδήν, ὥσθʼ ὑπηχῆσαι χθόνα·</l>
<l>Ὦ παῖδες, εἰ μὴ σχήσετε στερρὸν δόρυ</l>
<l>σπαρτῶν τόδʼ ἀνδρῶν, οἴχεται τὰ Παλλάδος.</l>
<l>θάρσος δʼ ἐνῶρσε παντὶ Κραναϊδῶν στρατῷ.</l>
<l>αὐτός θʼ ὅπλισμα τοὐπιδαύριον λαβὼν</l>
<l n="715">δεινῆς κορύνης διαφέρων ἐσφενδόνα</l>
<l>ὁμοῦ τραχήλους κἀπικείμενον κάρα,</l>
<l>κυνέας θερίζων κἀποκαυλίζων ξύλῳ.</l>
<l>μόλις δέ πως ἔτρεψαν ἐς φυγὴν πόδα.</l>
<l>ἐγὼ δʼ ἀνηλάλαξα κἀνωρχησάμην</l>
<l n="720">κἄκρουσα χεῖρας. οἳ δʼ ἔτεινον ἐς πύλας.</l>
<l>βοὴ δὲ καὶ κωκυτὸς ἦν ἀνὰ πτόλιν</l>
<l>νέων γερόντων, ἱερά τʼ ἐξεπίμπλασαν</l>
<l>φόβῳ. παρὸν δὲ τειχέων ἔσω μολεῖν,</l>
<l>Θησεὺς ἐπέσχεν· οὐ γὰρ ὡς πέρσων πόλιν</l>
<l n="725">μολεῖν ἔφασκεν, ἀλλʼ ἀπαιτήσων νεκρούς.</l>
<milestone ed="p" n="726" unit="card"/>
<l>τοιόνδε τὸν στρατηγὸν αἱρεῖσθαι χρεών,</l>
<l>ὃς ἔν τε τοῖς δεινοῖσίν ἐστιν ἄλκιμος</l>
<l>μισεῖ θʼ ὑβριστὴν λαόν, ὃς πράσσων καλῶς</l>
<l>ἐς ἄκρα βῆναι κλιμάκων ἐνήλατα</l>
<l n="730">ζητῶν ἀπώλεσʼ ὄλβον ᾧ χρῆσθαι παρῆν.</l>
</sp>
<sp>
<speaker>Χορός</speaker>
<l>νῦν τήνδʼ ἄελπτον ἡμέραν ἰδοῦσʼ ἐγὼ</l>
<l>θεοὺς νομίζω, καὶ δοκῶ τῆς συμφορᾶς</l>
<l>ἔχειν ἔλασσον, τῶνδε τεισάντων δίκην.</l>
</sp>
<sp>
<speaker>Ἄδραστος</speaker>
<l>ὦ Ζεῦ, τί δῆτα τοὺς ταλαιπώρους βροτοὺς</l>
<l n="735">φρονεῖν λέγουσι; σοῦ γὰρ ἐξηρτήμεθα</l>
<l>δρῶμέν τε τοιαῦθʼ ἃν σὺ τυγχάνῃς θέλων.</l>
<l>ἡμῖν γὰρ ἦν τό τʼ Ἄργος οὐχ ὑποστατόν,</l>
<l>αὐτοί τε πολλοὶ καὶ νέοι βραχίοσιν·</l>
<l>Ἐτεοκλέους τε σύμβασιν ποιουμένου,</l>
<l n="740">μέτρια θέλοντος, οὐκ ἐχρῄζομεν λαβεῖν,</l>
<l>κἄπειτʼ ἀπωλόμεσθα. ὁ δʼ αὖ τότʼ εὐτυχής,</l>
<l>λαβὼν πένης ὣς ἀρτίπλουτα χρήματα,</l>
<l>ὕβριζʼ, ὑβρίζων τʼ αὖθις ἀνταπώλετο</l>
<l>Κάδμου κακόφρων λαός. ὦ καιροῦ πέρα</l>
<l n="745">τὸ τόξον ἐντείνοντες· ὦ κενοὶ βροτῶν,</l>
<l>καὶ πρὸς δίκης γε πολλὰ πάσχοντες κακά,</l>
<l>φίλοις μὲν οὐ πείθεσθε, τοῖς δὲ πράγμασιν·</l>
<l>πόλεις τʼ, ἔχουσαι διὰ λόγου κάμψαι κακά,</l>
<l>φόνῳ καθαιρεῖσθʼ, οὐ λόγῳ, τὰ πράγματα.</l>
<l n="750">ἀτὰρ τί ταῦτα; κεῖνο βούλομαι μαθεῖν,</l>
<l>πῶς ἐξεσώθης· εἶτα τἄλλʼ ἐρήσομαι.</l>
</sp>
<sp>
<speaker>Ἄγγελος</speaker>
<l>ἐπεὶ ταραγμὸς πόλιν ἐκίνησεν δορί,</l>
<l>πύλας διῆλθον, ᾗπερ εἰσῄει στρατός.</l>
</sp>
<sp>
<speaker>Ἄδραστος</speaker>
<l>ὧν δʼ οὕνεχʼ ἁγὼν ἦν, νεκροὺς κομίζετε;</l>
</sp>
<sp>
<speaker>Ἄγγελος</speaker>
<l n="755">ὅσοι γε κλεινοῖς ἕπτʼ ἐφέστασαν δόμοις.</l>
</sp>
<sp>
<speaker>Ἄδραστος</speaker>
<l>πῶς φῄς; ὁ δʼ ἄλλος ποῦ κεκμηκότων ὄχλος;</l>
</sp>
<sp>
<speaker>Ἄγγελος</speaker>
<l>τάφῳ δέδονται πρὸς Κιθαιρῶνος πτυχαῖς.</l>
</sp>
<sp>
<speaker>Ἄδραστος</speaker>
<l>τοὐκεῖθεν ἢ τοὐνθένδε; τίς δʼ ἔθαψέ νιν;</l>
</sp>
<sp>
<speaker>Ἄγγελος</speaker>
<l>Θησεύς, σκιώδης ἔνθʼ Ἐλευθερὶς πέτρα.</l>
</sp>
<sp>
<speaker>Ἄδραστος</speaker>
<l n="760">οὓς δʼ οὐκ ἔθαψε ποῦ νεκροὺς ἥκεις λιπών;</l>
</sp>
<sp>
<speaker>Ἄγγελος</speaker>
<l>ἐγγύς· πέλας γὰρ πᾶν ὅ τι σπουδάζεται.</l>
</sp>
<sp>
<speaker>Ἄδραστος</speaker>
<l>ἦ που πικρῶς νιν θέραπες ἦγον ἐκ φόνου;</l>
</sp>
<sp>
<speaker>Ἄγγελος</speaker>
<l>οὐδεὶς ἐπέστη τῷδε δοῦλος ὢν πόνῳ.</l>
</sp>
<sp>
<speaker>Ἄδραστος</speaker>
<l>
<add>
<gap desc="*"/>
</add>
</l>
</sp>
<sp>
<speaker>Ἄγγελος</speaker>
<l>φαίης ἄν, εἰ παρῆσθʼ ὅτʼ ἠγάπα νεκρούς.</l>
</sp>
<sp>
<speaker>Ἄδραστος</speaker>
<l n="765">ἔνιψεν αὐτὸς τῶν ταλαιπώρων σφαγάς;</l>
</sp>
<sp>
<speaker>Ἄγγελος</speaker>
<l>κἄστρωσέ γʼ εὐνὰς κἀκάλυψε σώματα.</l>
</sp>
<sp>
<speaker>Ἄδραστος</speaker>
<l>δεινὸν μὲν ἦν βάσταγμα κᾀσχύνην ἔχον.</l>
</sp>
<sp>
<speaker>Ἄγγελος</speaker>
<l>τί δʼ αἰσχρὸν ἀνθρώποισι τἀλλήλων κακά;</l>
</sp>
<sp>
<speaker>Ἄδραστος</speaker>
<l>οἴμοι· πόσῳ σφιν συνθανεῖν ἂν ἤθελον.</l>
</sp>
<sp>
<speaker>Ἄγγελος</speaker>
<l n="770">ἄκραντʼ ὀδύρῃ ταῖσδέ τʼ ἐξάγεις δάκρυ.</l>
</sp>
<sp>
<speaker>Ἄδραστος</speaker>
<l>δοκῶ μέν, αὐταί γʼ εἰσὶν αἱ διδάσκαλοι.</l>
<l>ἀλλʼ εἶἑν· αἴρω χεῖρʼ ἀπαντήσας νεκροῖς</l>
<l>Ἅιδου τε μολπὰς ἐκχέω δακρυρρόους,</l>
<l>φίλους προσαυδῶν, ὧν λελειμμένος τάλας</l>
<l n="775">ἔρημα κλαίω· τοῦτο γὰρ μόνον βροτοῖς</l>
<l>οὐκ ἔστι τἀνάλωμʼ ἀναλωθὲν λαβεῖν,</l>
<l>ψυχὴν βροτείαν· χρημάτων δʼ εἰσὶν πόροι.</l>
<milestone ed="p" n="778" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>τὰ μὲν εὖ, τὰ δὲ δυστυχῆ.</l>
<l>πόλει μὲν εὐδοξία</l>
<l n="780">καὶ στρατηλάταις δορὸς</l>
<l>διπλάζεται τιμά·</l>
<l>ἐμοὶ δὲ παίδων μὲν εἰσιδεῖν μέλη</l>
<l>πικρόν, καλὸν θέαμα δʼ, εἴπερ ὄψομαι,</l>
<l>τὰν ἄελπτον ἁμέραν</l>
<l n="785">ἰδοῦσα, πάντων μέγιστον ἄλγος.</l>
</sp>
<milestone ed="p" n="786" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>ἄγαμόν μʼ ἔτι δεῦρʼ ἀεὶ</l>
<l>Χρόνος παλαιὸς πατὴρ</l>
<l>ὤφελʼ ἁμερᾶν κτίσαι.</l>
<l>τί γάρ μʼ ἔδει παίδων;</l>
<l n="790">τὸ μὲν γὰρ ἤλπιζον ἂν πεπονθέναι</l>
<l>πάθος περισσόν, εἰ γάμων ἀπεζύγην,</l>
<l>νῦν δʼ ὁρῶ σαφέστατον</l>
<l>κακόν, τέκνων φιλτάτων στερεῖσα.</l>
</sp>
<milestone ed="p" n="794" unit="card"/>
</div2>
<div2 type="anapests">
<sp>
<speaker>Χορός</speaker>
<l>ἀλλὰ τάδʼ ἤδη σώματα λεύσσω</l>
<l n="795">τῶν οἰχομένων παίδων· μελέα</l>
<l>πῶς ἂν ὀλοίμην σὺν τοῖσδε τέκνοις</l>
<l>κοινὸν ἐς Ἅιδην καταβᾶσα;</l>
<milestone ed="p" n="798" unit="card"/>
</sp>
</div2>
<div2 type="strophe" n="2">
<sp>
<speaker>Ἄδραστος</speaker>
<l>στεναγμόν, ὦ ματέρες,</l>
<l>τῶν κατὰ χθονὸς νεκρῶν</l>
<l n="800">ἀύσατʼ ἀπύσατʼ ἀντίφωνʼ ἐμῶν</l>
<l>στεναγμάτων κλύουσαι.</l>
</sp>
<sp>
<speaker>Χορός</speaker>
<l>ὦ παῖδες, ὦ πικρὸν φίλων</l>
<l>προσηγόρημα ματέρων,</l>
<l>προσαυδῶ σε τὸν θανόντα.</l>
</sp>
<sp>
<speaker>Ἄδραστος</speaker>
<l n="805">ἰὼ ἰώ.</l>
</sp>
<sp>
<speaker>Χορός</speaker>
<l>τῶν γʼ ἐμῶν κακῶν ἐγώ.</l>
</sp>
<sp>
<speaker>Ἄδραστος</speaker>
<l>αἰαῖ.</l>
</sp>
<sp>
<speaker>Χορός</speaker>
<l>
<gap/>
</l>
</sp>
<sp>
<speaker>Ἄδραστος</speaker>
<l>ἐπάθομεν ὤ  <gap/>
</l>
</sp>
<sp>
<speaker>Χορός</speaker>
<l>τὰ κύντατʼ ἄλγη κακῶν.</l>
</sp>
<sp>
<speaker>Ἄδραστος</speaker>
<l>ὦ πόλις Ἀργεία, τὸν ἐμὸν πότμον οὐκ ἐσορᾶτε;</l>
</sp>
<sp>
<speaker>Χορός</speaker>
<l>ὁρῶσι κἀμὲ τὰν τάλαι-</l>
<l n="810">ναν, τέκνων ἄπαιδα.</l>
</sp>
<milestone ed="p" n="811" unit="card"/>
</div2>
<div2 type="antistrophe" n="2">
<sp>
<speaker>Ἄδραστος</speaker>
<l>προσάγετε <add>τῶν</add> δυσπότμων</l>
<l>σώμαθʼ αἱματοσταγῆ,</l>
<l>σφαγέντας οὐκ ἄξιʼ οὐδʼ ὑπʼ ἀξίων,</l>
<l>ἐν οἷς ἀγὼν ἐκράνθη.</l>
</sp>
<sp>
<speaker>Χορός</speaker>
<l n="815">δόθʼ, ὡς περιπτυχαῖσι δὴ</l>
<l>χέρας προσαρμόσασʼ ἐμοῖς</l>
<l>ἐν ἀγκῶσι τέκνα θῶμαι.</l>
</sp>
<sp>
<speaker>Ἄδραστος</speaker>
<l>ἔχεις ἔχεις.</l>
</sp>
<sp>
<speaker>Χορός</speaker>
<l>πημάτων γʼ ἅλις βάρος.</l>
</sp>
<sp>
<speaker>Ἄδραστος</speaker>
<l>αἰαῖ.</l>
</sp>
<sp>
<speaker>Χορός</speaker>
<l>τοῖς τεκοῦσι δʼ οὐ λέγεις;</l>
</sp>
<sp>
<speaker>Ἄδραστος</speaker>
<l n="820">ἀίετέ μου.</l>
</sp>
<sp>
<speaker>Χορός</speaker>
<l>στένεις ἐπʼ ἀμφοῖν ἄχη.</l>
</sp>
<sp>
<speaker>Ἄδραστος</speaker>
<l>εἴθε με Καδμείων ἔναρον στίχες ἐν κονίαισιν.</l>
</sp>
<sp>
<speaker>Χορός</speaker>
<l>ἐμὸν δὲ μήποτʼ ἐζύγη</l>
<l>δέμας ἐς ἀνδρὸς εὐνάν.</l>
</sp>
<milestone ed="p" n="824" unit="card"/>
</div2>
<div2 type="epode">
<sp>
<speaker>Ἄδραστος</speaker>
<l>ἴδετε κακῶν πέλαγος, ὦ</l>
<l n="825">ματέρες τάλαιναι τέκνων.</l>
</sp>
<sp>
<speaker>Χορός</speaker>
<l>κατὰ μὲν ὄνυξιν ἠλοκίσμεθʼ, ἀμφὶ δὲ</l>
<l>σποδὸν κάρᾳ κεχύμεθα.</l>
</sp>
<sp>
<speaker>Ἄδραστος</speaker>
<l>ἰὼ ἰώ μοί μοι·</l>
<l>κατά με πέδον γᾶς ἕλοι,</l>
<l n="830">διὰ δὲ θύελλα σπάσαι,</l>
<l>πυρός τε φλογμὸς ὁ Διὸς ἐν κάρᾳ πέσοι.</l>
</sp>
<sp>
<speaker>Χορός</speaker>
<l n="833">πικροὺς ἐσεῖδες γάμους,</l>
<l>πικρὰν δὲ Φοίβου φάτιν·</l>
<l n="835">ἔρημά σʼ ἁ πολύστονος Οἰδιπόδα</l>
<l>δώματα λιποῦσʼ ἦλθʼ Ἐρινύς.</l>
</sp>
<milestone ed="p" n="837" unit="card"/>
</div2>
</div1>
<div1 type="episode">
<sp>
<speaker>Θησεύς</speaker>
<l>μέλλων σʼ ἐρωτᾶν, ἡνίκʼ ἐξήντλεις στρατῷ</l>
<l>γόους, ἀφήσω· τοὺς ἐκεῖ μὲν ἐκλιπὼν</l>
<l n="840">εἴασα μύθους, νῦν δʼ Ἄδραστον εἰσορῶ·</l>
<l>πόθεν ποθʼ οἵδε διαπρεπεῖς εὐψυχίᾳ</l>
<l>θνητῶν ἔφυσαν; εἰπέ γʼ ὡς σοφώτερος</l>
<l>νέοισιν ἀστῶν τῶνδʼ· ἐπιστήμων γὰρ εἶ.</l>
<l>εἶδον γὰρ αὐτῶν κρείσσονʼ ἢ λέξαι λόγῳ</l>
<l n="845">τολμήμαθʼ, οἷς ἤλπιζον αἱρήσειν πόλιν.</l>
<l>ἓν δʼ οὐκ ἐρήσομαί σε, μὴ γέλωτʼ ὄφλω,</l>
<l>ὅτῳ ξυνέστη τῶνδʼ ἕκαστος ἐν μάχῃ</l>
<l>ἢ τραῦμα λόγχης πολεμίων ἐδέξατο.</l>
<l>κενοὶ γὰρ οὗτοι τῶν τʼ ἀκουόντων λόγοι</l>
<l n="850">καὶ τοῦ λέγοντος, ὅστις ἐν μάχῃ βεβὼς</l>
<l>λόγχης ἰούσης πρόσθεν ὀμμάτων πυκνῆς</l>
<l>σαφῶς ἀπήγγειλʼ ὅστις ἐστὶν ἁγαθός.</l>
<l>οὐκ ἂν δυναίμην οὔτʼ ἐρωτῆσαι τάδε</l>
<l>οὔτʼ αὖ πιθέσθαι τοῖσι τολμῶσιν λέγειν·</l>
<l n="855">μόλις γὰρ ἄν τις αὐτὰ τἀναγκαῖʼ ὁρᾶν</l>
<l>δύναιτʼ ἂν ἑστὼς πολεμίοις ἐναντίος.</l>
</sp>
<sp n="*)/adrastos">
<speaker>Ἄδραστος</speaker>
<l>ἄκουε δή νυν· καὶ γὰρ οὐκ ἄκοντί μοι</l>
<l>δίδως ἔπαινον ὧν ἔγωγε βούλομαι</l>
<l>φίλων ἀληθῆ καὶ δίκαιʼ εἰπεῖν πέρι.</l>
<l n="860">ὁρᾷς τὸν ἁβρόν, οὗ βέλος διέπτατο;</l>
<l>Καπανεὺς ὅδʼ ἐστίν· ᾧ βίος μὲν ἦν πολύς,</l>
<l>ἥκιστα δʼ ὄλβῳ γαῦρος ἦν· φρόνημα δὲ</l>
<l>οὐδέν τι μεῖζον εἶχεν ἢ πένης ἀνήρ,</l>
<l>φεύγων τραπέζαις ὅστις ἐξογκοῖτʼ ἄγαν</l>
<l n="865">τἀρκοῦντʼ ἀτίζων· οὐ γὰρ ἐν γαστρὸς βορᾷ</l>
<l>τὸ χρηστὸν εἶναι, μέτρια δʼ ἐξαρκεῖν ἔφη.</l>
<l>φίλοις τʼ ἀληθὴς ἦν φίλος, παροῦσί τε</l>
<l>καὶ μὴ παροῦσιν· ὧν ἀριθμὸς οὐ πολύς.</l>
<l>ἀψευδὲς ἦθος, εὐπροσήγορον στόμα,</l>
<l n="870">ἄκραντον οὐδὲν οὔτʼ ἐς οἰκέτας ἔχων</l>
<l>οὔτʼ ἐς πολίτας. τὸν δὲ δεύτερον λέγω</l>
<l>Ἐτέοκλον, ἄλλην χρηστότητʼ ἠσκηκότα·</l>
<l>νεανίας ἦν τῷ βίῳ μὲν ἐνδεής,</l>
<l>πλείστας δὲ τιμὰς ἔσχʼ ἐν Ἀργείᾳ χθονί.</l>
<l n="875">φίλων δὲ χρυσὸν πολλάκις δωρουμένων</l>
<l>οὐκ εἰσεδέξατʼ οἶκον ὥστε τοὺς τρόπους</l>
<l>δούλους παρασχεῖν χρημάτων ζευχθεὶς ὕπο.</l>
<l>τοὺς δʼ ἐξαμαρτάνοντας, οὐχὶ τὴν πόλιν</l>
<l>ἤχθαιρʼ· ἐπεί τοι κοὐδὲν αἰτία πόλις</l>
<l n="880">κακῶς κλύουσα διὰ κυβερνήτην κακόν.</l>
<milestone ed="p" n="881" unit="card"/>
<l>ὁ δʼ αὖ τρίτος τῶνδʼ Ἱππομέδων τοιόσδʼ ἔφυ·</l>
<l>παῖς ὢν ἐτόλμησʼ εὐθὺς οὐ πρὸς ἡδονὰς</l>
<l>Μουσῶν τραπέσθαι πρὸς τὸ μαλθακὸν βίου,</l>
<l>ἀγροὺς δὲ ναίων, σκληρὰ τῇ φύσει διδοὺς</l>
<l n="885">ἔχαιρε πρὸς τἀνδρεῖον, ἔς τʼ ἄγρας ἰὼν</l>
<l>ἵπποις τε χαίρων τόξα τʼ ἐντείνων χεροῖν,</l>
<l>πόλει παρασχεῖν σῶμα χρήσιμον θέλων.</l>
<l>ὁ τῆς κυναγοῦ δʼ ἄλλος Ἀταλάντης γόνος</l>
<l>
<add>παῖς</add> Παρθενοπαῖος, εἶδος ἐξοχώτατος,</l>
<l n="890">Ἀρκὰς μὲν ἦν, ἐλθὼν δʼ ἐπʼ Ἰνάχου ῥοὰς</l>
<l>παιδεύεται κατʼ Ἄργος. ἐκτραφεὶς δʼ ἐκεῖ</l>
<l>πρῶτον μέν, ὡς χρὴ τοὺς μετοικοῦντας ξένους,</l>
<l>λυπηρὸς οὐκ ἦν οὐδʼ ἐπίφθονος πόλει</l>
<l>οὐδʼ ἐξεριστὴς τῶν λόγων, ὅθεν βαρὺς</l>
<l n="895">μάλιστʼ ἂν εἴη δημότης τε καὶ ξένος.</l>
<l>λόχοις δʼ ἐνεστὼς ὥσπερ Ἀργεῖος γεγὼς</l>
<l>ἤμυνε χώρᾳ, χὡπότʼ εὖ πράσσοι πόλις,</l>
<l>ἔχαιρε, λυπρῶς δʼ ἔφερεν, εἴ τι δυστυχοῖ.</l>
<l>πολλοὺς δʼ ἐραστὰς κἀπὸ θηλειῶν ὅσας</l>
<l n="900">ἔχων ἐφρούρει μηδὲν ἐξαμαρτάνειν.</l>
<l>Τυδέως δʼ ἔπαινον ἐν βραχεῖ θήσω μέγαν·</l>
<l>
<add>οὐκ ἐν λόγοις ἦν λαμπρός, ἀλλʼ ἐν ἀσπίδι</add>
</l>
<l>
<add>δεινὸς σοφιστής, πολλά τʼ ἐξευρεῖν σοφά.</add>
</l>
<l>
<add>γνώμῃ δʼ ἀδελφοῦ Μελεάγρου λελειμμένος,</add>
</l>
<l n="905">
<add>ἴσον παρέσχεν ὄνομα διὰ τέχνης δορός,</add>
</l>
<l>
<add>εὑρὼν ἀκριβῆ μουσικὴν ἐν ἀσπίδι·</add>
</l>
<l>φιλότιμον ἦθος πλούσιον, φρόνημα δὲ</l>
<l>ἐν τοῖσιν ἔργοις, οὐχὶ τοῖς λόγοις, ἴσον.</l>
<l>ἐκ τῶνδε μὴ θαύμαζε τῶν εἰρημένων,</l>
<l n="910">Θησεῦ, πρὸ πύργων τούσδε τολμῆσαι θανεῖν.</l>
<l>τὸ γὰρ τραφῆναι μὴ κακῶς αἰδῶ φέρει·</l>
<l>αἰσχύνεται δὲ τἀγάθʼ ἀσκήσας ἀνὴρ</l>
<l>κακὸς γενέσθαι πᾶς τις. ἡ δʼ εὐανδρία</l>
<l>διδακτός, εἴπερ καὶ βρέφος διδάσκεται</l>
<l n="915">λέγειν ἀκούειν θʼ ὧν μάθησιν οὐκ ἔχει.</l>
<l>ἃ δʼ ἂν μάθῃ τις, ταῦτα σῴζεσθαι φιλεῖ</l>
<l>πρὸς γῆρας. οὕτω παῖδας εὖ παιδεύετε.</l>
</sp>
<milestone ed="p" n="918" unit="card"/>
<div2 type="lyric">
<sp>
<speaker>Χορός</speaker>
<l>ἰὼ τέκνον, δυστυχῆ σʼ</l>
<l>ἔτρεφον, ἔφερον ὑφʼ ἥπατος</l>
<l n="920">πόνους ἐνεγκοῦσʼ ἐν ὠδῖσι· καὶ</l>
<l>νῦν Ἅιδας τὸν ἐμὸν</l>
<l>ἔχει μόχθον ἀθλίας,</l>
<l>ἐγὼ δὲ γηροβοσκὸν οὐκ ἔχω, τεκοῦσʼ</l>
<l>ἁ τάλαινα παῖδα.</l>
</sp>
<milestone ed="p" n="925" unit="card"/>
</div2>
<div2 type="iambic">
<sp>
<speaker>Θησεύς</speaker>
<l n="925">καὶ μὴν τὸν Οἰκλέους γε γενναῖον τόκον</l>
<l>θεοὶ ζῶντʼ ἀναρπάσαντες ἐς μυχοὺς χθονὸς</l>
<l>αὐτοῖς τεθρίπποις εὐλογοῦσιν ἐμφανῶς·</l>
<l>τὸν Οἰδίπου τε παῖδα, Πολυνείκην λέγω,</l>
<l>ἡμεῖς ἐπαινέσαντες οὐ ψευδοίμεθʼ ἄν.</l>
<l n="930">ξένος γὰρ ἦν μοι πρὶν λιπὼν Κάδμου πόλιν</l>
<l>φυγῇ πρὸς Ἄργος διαβαλεῖν αὐθαίρετος.</l>
<l>ἀλλʼ οἶσθʼ ὃ δρᾶσαι βούλομαι τούτων πέρι;</l>
</sp>
<sp>
<speaker>Ἄδραστος</speaker>
<l>οὐκ οἶδα πλὴν ἕν, σοῖσι πείθεσθαι λόγοις.</l>
</sp>
<sp>
<speaker>Θησεύς</speaker>
<l>τὸν μὲν Διὸς πληγέντα Καπανέα πυρὶ  <gap/>
</l>
</sp>
<sp>
<speaker>Ἄδραστος</speaker>
<l n="935">ἦ χωρὶς ἱερὸν ὡς νεκρὸν θάψαι θέλεις;</l>
</sp>
<sp>
<speaker>Θησεύς</speaker>
<l>ναί· τοὺς δέ γʼ ἄλλους πάντας ἐν μιᾷ πυρᾷ.</l>
</sp>
<sp>
<speaker>Ἄδραστος</speaker>
<l>ποῦ δῆτα θήσεις μνῆμα τῷδε χωρίσας;</l>
</sp>
<sp>
<speaker>Θησεύς</speaker>
<l>αὐτοῦ παρʼ οἴκους τούσδε συμπήξας τάφον.</l>
</sp>
<sp>
<speaker>Ἄδραστος</speaker>
<l>οὗτος μὲν ἤδη δμωσὶν ἂν μέλοι πόνος.</l>
</sp>
<sp>
<speaker>Θησεύς</speaker>
<l n="940">ἡμῖν δέ γʼ οἵδε· στειχέτω δʼ ἄχθη νεκρῶν.</l>
</sp>
<sp>
<speaker>Ἄδραστος</speaker>
<l>ἴτʼ, ὦ τάλαιναι μητέρες, τέκνων πέλας.</l>
</sp>
<sp>
<speaker>Θησεύς</speaker>
<l>ἥκιστʼ, Ἄδραστε, τοῦτο πρόσφορον λέγεις.</l>
</sp>
<sp>
<speaker>Ἄδραστος</speaker>
<l>πῶς; τὰς τεκούσας οὐ χρεὼν ψαῦσαι τέκνων;</l>
</sp>
<sp>
<speaker>Θησεύς</speaker>
<l>ὄλοιντʼ ἰδοῦσαι τούσδʼ ἂν ἠλλοιωμένους.</l>
</sp>
<sp>
<speaker>Ἄδραστος</speaker>
<l n="945">πικρὰ γὰρ ὄψις αἷμα κὠτειλαὶ νεκρῶν.</l>
</sp>
<sp>
<speaker>Θησεύς</speaker>
<l>τί δῆτα λύπην ταῖσδε προσθεῖναι θέλεις;</l>
</sp>
<sp>
<speaker>Ἄδραστος</speaker>
<l>νικᾷς. μένειν χρὴ τλημόνως· λέγει γὰρ εὖ</l>
<l>Θησεύς· ὅταν δὲ τούσδε προσθῶμεν πυρί,</l>
<l>ὀστᾶ προσάξεσθε. ὦ ταλαίπωροι βροτῶν,</l>
<l n="950">τί κτᾶσθε λόγχας καὶ κατʼ ἀλλήλων φόνους</l>
<l>τίθεσθε; παύσασθʼ, ἀλλὰ λήξαντες πόνων</l>
<l>ἄστη φυλάσσεθʼ ἥσυχοι μεθʼ ἡσύχων.</l>
<l>σμικρὸν τὸ χρῆμα τοῦ βίου· τοῦτον δὲ χρὴ</l>
<l>ὡς ῥᾷστα καὶ μὴ σὺν πόνοις διεκπερᾶν.</l>
<milestone ed="p" n="955" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l n="955">οὐκέτʼ εὔτεκνος, οὐκέτʼ εὔ-</l>
<l>παις, οὐδʼ εὐτυχίας μέτε-</l>
<l>στίν μοι κουροτόκοις ἐν Ἀργείαις·</l>
<l>οὐδʼ Ἄρτεμις λοχία</l>
<l>προσφθέγξαιτʼ ἂν τὰς ἀτέκνους.</l>
<l n="960">δυσαίων δʼ ὁ βίος,</l>
<l>πλαγκτὰ δʼ ὡσεί τις νεφέλα</l>
<l>πνευμάτων ὑπὸ δυσχίμων ἀίσσω.</l>
</sp>
<milestone ed="p" n="963" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>ἑπτὰ ματέρες ἑπτὰ κού-</l>
<l>ρους ἐγεινάμεθʼ αἱ ταλαί-</l>
<l n="965">πωροι κλεινοτάτους ἐν Ἀργείοις·</l>
<l>καὶ νῦν ἄπαις ἄτεκνος</l>
<l>γηράσκω δυστανοτάτως,</l>
<l>οὔτʼ ἐν φθιμένοις</l>
<l>οὔτʼ ἐν ζωοῖσιν †ἀριθμουμένη†,</l>
<l n="970">χωρὶς δή τινα τῶνδʼ ἔχουσα μοῖραν.</l>
</sp>
<milestone ed="p" n="971" unit="card"/>
</div2>
<div2 type="epode">
<sp>
<speaker>Χορός</speaker>
<l>ὑπολελειμμένα μοι δάκρυα·</l>
<l>μέλεα παιδὸς ἐν οἴκοις</l>
<l>κεῖται μνήματα, πένθιμοι</l>
<l>κουραὶ καὶ στέφανοι κόμας,</l>
<l>
<add>λοιβαί τε νεκύων φθιμένων,</add>
</l>
<l n="975">ἀοιδαί θʼ ἃς χρυσοκόμας</l>
<l>Ἀπόλλων οὐκ ἐνδέχεται·</l>
<l>γόοισι δʼ ὀρθρευομένα</l>
<l>δάκρυσι νοτερὸν ἀεὶ πέπλων</l>
<l>πρὸς στέρνῳ πτύχα τέγξω.</l>
</sp>
<milestone ed="p" n="980" unit="card"/>
</div2>
</div1>
<div1 type="episode">
<div2 type="anapests">
<sp>
<speaker>Χορός</speaker>
<l n="980">καὶ μὴν θαλάμας τάσδʼ ἐσορῶ δὴ</l>
<l>Καπανέως ἤδη τύμβον θʼ ἱερὸν</l>
<l>μελάθρων τʼ ἐκτὸς</l>
<l>Θησέως ἀναθήματα νεκροῖς,</l>
<l>κλεινήν τʼ ἄλοχον τοῦ καπφθιμένου</l>
<l n="985">τοῦδε κεραυνῷ πέλας Εὐάδνην,</l>
<l>ἣν Ἶφις ἄναξ παῖδα φυτεύει.</l>
<l>τί ποτʼ αἰθερίαν ἕστηκε πέτραν,</l>
<l>ἣ τῶνδε δόμων ὑπερακρίζει,</l>
<l>τήνδʼ ἐμβαίνουσα κέλευθον;</l>
<milestone ed="p" n="990" unit="card"/>
</sp>
</div2>
<div2 type="strophe" n="1">
<sp>
<speaker>Εὐάδνη</speaker>
<l n="990">τί φέγγος, τίνʼ αἴγλαν</l>
<l>ἐδίφρευε τόθʼ ἅλιος</l>
<l>σελάνα τε κατʼ αἰθέρα,</l>
<l>†λαμπάδʼ ἵνʼ ὠκυθόαι νύμφαι†,</l>
<l>ἱππεύουσι διʼ ὀρφναίας,</l>
<l n="995">ἁνίκα <add>γάμων</add> γάμων</l>
<l>τῶν ἐμῶν πόλις Ἄργους</l>
<l>ἀοιδάς, εὐδαιμονίας,</l>
<l>ἐπύργωσε καὶ γαμέτα</l>
<l>χαλκεοτευχοῦς, αἰαῖ, Καπανέως.</l>
<l n="1000">πρός σʼ ἔβαν δρομὰς ἐξ ἐμῶν</l>
<l>οἴκων ἐκβακχευσαμένα,</l>
<l>πυρᾶς φῶς τάφον τε</l>
<l>βατεύσουσα τὸν αὐτόν,</l>
<l>ἐς Ἅιδαν καταλύσουσʼ ἔμμοχθον</l>
<l n="1005">βίοτον αἰῶνός τε πόνους·</l>
<l>ἥδιστος γάρ τοι θάνατος</l>
<l>συνθνῄσκειν θνῄσκουσι φίλοις,</l>
<l>εἰ δαίμων τάδε κραίνοι.</l>
</sp>
<milestone ed="p" n="1009" unit="card"/>
<sp>
<speaker>Χορός</speaker>
<l>καὶ μὴν ὁρᾷς τήνδʼ ἧς ἐφέστηκας πέλας</l>
<l n="1010">πυράν, Διὸς θησαυρόν, ἔνθʼ ἔνεστι σὸς</l>
<l>πόσις δαμασθεὶς λαμπάσιν κεραυνίοις.</l>
<milestone ed="p" n="1012" unit="card"/>
</sp>
</div2>
<div2 type="antistrophe" n="1">
<sp>
<speaker>Εὐάδνη</speaker>
<l>ὁρῶ δὴ τελευτάν,</l>
<l>ἵνʼ ἕστακα· τύχα δέ μοι</l>
<l>ξυνάπτοι ποδός· ἀλλὰ τᾶς</l>
<l n="1015">εὐκλεΐας χάριν ἔνθεν ὁρ-</l>
<l>μάσω τᾶσδʼ ἀπὸ πέτρας πη-</l>
<l>δήσασα πυρὸς ἔσω,</l>
<l>σῶμά τʼ αἴθοπι φλογμῷ</l>
<l n="1020">πόσει συμμείξασα, φίλον</l>
<l>χρῶτα χρωτὶ πέλας θεμένα,</l>
<l>Φερσεφονείας ἥξω θαλάμους,</l>
<l>σὲ τὸν θανόντʼ οὔποτʼ ἐμᾷ</l>
<l>προδοῦσα ψυχᾷ κατὰ γᾶς.</l>
<l n="1025">ἴτω φῶς γάμοι τε·</l>
<l>ἴθʼ αἵτινες εὐναὶ</l>
<l>δικαίων ὑμεναίων ἐν Ἄργει</l>
<l>φανῶσιν τέκνοις· ὅσιος δʼ</l>
<l>
<add>ὅσιος</add> εὐναῖος γαμέτας</l>
<l n="1030">συντηχθεὶς αὔραις ἀδόλοις</l>
<l n="1030b">γενναίας <add>ψυχᾶς</add> ἀλόχοιο.</l>
</sp>
<milestone ed="p" n="1031" unit="card"/>
<sp>
<speaker>Χορός</speaker>
<l>καὶ μὴν ὅδʼ αὐτὸς σὸς πατὴρ βαίνει πέλας</l>
<l>γεραιὸς Ἶφις ἐς νεωτέρους λόγους,</l>
<l>οὓς οὐ κατειδὼς πρόσθεν ἀλγήσει κλύων.</l>
</sp>
<sp>
<speaker>Ἶφις</speaker>
<l>ὦ δυστάλαιναι, δυστάλας δʼ ἐγὼ γέρων,</l>
<l n="1035">ἥκω διπλοῦν πένθημʼ ὁμαιμόνων ἔχων,</l>
<l>τὸν μὲν θανόντα παῖδα Καδμείων δορὶ</l>
<l>Ἐτέοκλον ἐς γῆν πατρίδα ναυσθλώσων νεκρόν,</l>
<l>ζητῶν τʼ ἐμὴν παῖδʼ, ἣ δόμων ἐξώπιος</l>
<l>βέβηκε πηδήσασα Καπανέως δάμαρ,</l>
<l n="1040">θανεῖν ἐρῶσα σὺν πόσει. χρόνον μὲν οὖν</l>
<l>τὸν πρόσθʼ ἐφρουρεῖτʼ ἐν δόμοις· ἐπεὶ δʼ ἐγὼ</l>
<l>φυλακὰς ἀνῆκα τοῖς παρεστῶσιν κακοῖς,</l>
<l>βέβηκεν. ἀλλὰ τῇδέ νιν δοξάζομεν</l>
<l>μάλιστʼ ἂν εἶναι· φράζετʼ εἰ κατείδετε.</l>
</sp>
<sp>
<speaker>Εὐάδνη</speaker>
<l n="1045">τί τάσδʼ ἐρωτᾷς; ἥδʼ ἐγὼ πέτρας ἔπι</l>
<l>ὄρνις τις ὡσεὶ Καπανέως ὑπὲρ πυρᾶς</l>
<l>δύστηνον αἰώρημα κουφίζω, πάτερ.</l>
</sp>
<sp>
<speaker>Ἶφις</speaker>
<l>τέκνον, τίς αὔρα; τίς στόλος; τίνος χάριν</l>
<l>δόμων ὑπεκβᾶσʼ ἦλθες ἐς τήνδε χθόνα;</l>
</sp>
<sp>
<speaker>Εὐάδνη</speaker>
<l n="1050">ὀργὴν λάβοις ἂν τῶν ἐμῶν βουλευμάτων</l>
<l>κλύων· ἀκοῦσαι δʼ οὔ σε βούλομαι, πάτερ.</l>
</sp>
<sp>
<speaker>Ἶφις</speaker>
<l>τί δʼ; οὐ δίκαιον πατέρα τὸν σὸν εἰδέναι;</l>
</sp>
<sp>
<speaker>Εὐάδνη</speaker>
<l>κριτὴς ἂν εἴης οὐ σοφὸς γνώμης ἐμῆς.</l>
</sp>
<sp>
<speaker>Ἶφις</speaker>
<l>σκευῇ δὲ τῇδε τοῦ χάριν κοσμεῖς δέμας;</l>
</sp>
<sp>
<speaker>Εὐάδνη</speaker>
<l n="1055">θέλει τι κλεινὸν οὗτος ὁ στολμός, πάτερ.</l>
</sp>
<sp>
<speaker>Ἶφις</speaker>
<l>ὡς οὐκ ἐπʼ ἀνδρὶ πένθιμος πρέπεις ὁρᾶν.</l>
</sp>
<sp>
<speaker>Εὐάδνη</speaker>
<l>ἐς γάρ τι πρᾶγμα νεοχμὸν ἐσκευάσμεθα.</l>
</sp>
<sp>
<speaker>Ἶφις</speaker>
<l>κἄπειτα τύμβῳ καὶ πυρᾷ φαίνῃ πέλας;</l>
</sp>
<sp>
<speaker>Εὐάδνη</speaker>
<l>ἐνταῦθα γὰρ δὴ καλλίνικος ἔρχομαι.</l>
</sp>
<sp>
<speaker>Ἶφις</speaker>
<l n="1060">νικῶσα νίκην τίνα; μαθεῖν χρῄζω σέθεν.</l>
</sp>
<sp>
<speaker>Εὐάδνη</speaker>
<l>πάσας γυναῖκας ἃς δέδορκεν ἥλιος.</l>
</sp>
<sp>
<speaker>Ἶφις</speaker>
<l>ἔργοις Ἀθάνας ἢ φρενῶν εὐβουλίᾳ;</l>
</sp>
<sp>
<speaker>Εὐάδνη</speaker>
<l>ἀρετῇ· πόσει γὰρ συνθανοῦσα κείσομαι.</l>
</sp>
<sp>
<speaker>Ἶφις</speaker>
<l>τί φῄς; τί τοῦτʼ αἴνιγμα σημαίνεις σαθρόν;</l>
</sp>
<sp>
<speaker>Εὐάδνη</speaker>
<l n="1065">ᾄσσω θανόντος Καπανέως τήνδʼ ἐς πυράν.</l>
</sp>
<sp>
<speaker>Ἶφις</speaker>
<l>ὦ θύγατερ, οὐ μὴ μῦθον ἐς πολλοὺς ἐρεῖς.</l>
</sp>
<sp>
<speaker>Εὐάδνη</speaker>
<l>τοῦτʼ αὐτὸ χρῄζω, πάντας Ἀργείους μαθεῖν.</l>
</sp>
<sp>
<speaker>Ἶφις</speaker>
<l>ἀλλʼ οὐδέ τοί σοι πείσομαι δρώσῃ τάδε.</l>
</sp>
<sp>
<speaker>Εὐάδνη</speaker>
<l>ὅμοιον· οὐ γὰρ μὴ κίχῃς μʼ ἑλὼν χερί.</l>
<l n="1070">καὶ δὴ παρεῖται σῶμα — σοὶ μὲν οὐ φίλον,</l>
<l>ἡμῖν δὲ καὶ τῷ συμπυρουμένῳ πόσει.</l>
<milestone ed="p" n="1072" unit="card"/>
</sp>
</div2>
<div2 type="lyric">
<sp>
<speaker>Χορός</speaker>
<l>ἰώ, γύναι, δεινὸν ἔργον ἐξειργάσω.</l>
</sp>
<sp>
<speaker>Ἶφις</speaker>
<l>ἀπωλόμην δύστηνος, Ἀργείων κόραι.</l>
</sp>
</div2>
<div2 type="lyric">
<sp>
<speaker>Χορός</speaker>
<l>ἒ ἔ, σχέτλια τάδε παθών,</l>
<l n="1075">τὸ πάντολμον ἔργον ὄψῃ τάλας.</l>
</sp>
<sp>
<speaker>Ἶφις</speaker>
<l>οὐκ ἄν τινʼ εὕροιτʼ ἄλλον ἀθλιώτερον.</l>
</sp>
</div2>
<div2 type="lyric">
<sp>
<speaker>Χορός</speaker>
<l>ἰὼ τάλας·</l>
<l>μετέλαχες τύχας Οἰδιπόδα, γέρον,</l>
<l>μέρος καὶ σὺ <add>καὶ</add> πόλις ἐμὰ τλάμων.</l>
<milestone ed="p" n="1080" unit="card"/>
</sp>
<sp>
<speaker>Ἶφις</speaker>
<l n="1080">οἴμοι· τί δὴ βροτοῖσιν οὐκ ἔστιν τόδε,</l>
<l>νέους δὶς εἶναι καὶ γέροντας αὖ πάλιν;</l>
<l>ἀλλʼ ἐν δόμοις μὲν ἤν τι μὴ καλῶς ἔχῃ,</l>
<l>γνώμαισιν ὑστέραισιν ἐξορθούμεθα,</l>
<l>αἰῶνα δʼ οὐκ ἔξεστιν. εἰ δʼ ἦμεν νέοι</l>
<l n="1085">δὶς καὶ γέροντες, εἴ τις ἐξημάρτανε,</l>
<l>διπλοῦ βίου λαχόντες ἐξωρθούμεθʼ ἄν.</l>
<l>ἐγὼ γὰρ ἄλλους εἰσορῶν τεκνουμένους</l>
<l>παίδων ἐραστὴς ἦ πόθῳ τʼ ἀπωλλύμην.</l>
<l>†εἰ δʼ ἐς τόδʼ ἦλθον κἀξεπειράθην τέκνων</l>
<l n="1090">οἷον στέρεσθαι πατέρα γίγνεται τέκνων,</l>
<l>οὐκ ἄν ποτʼ ἐς τόδʼ ἦλθον εἰς ὃ νῦν κακόν·†</l>
<l>ὅστις φυτεύσας καὶ νεανίαν τεκὼν</l>
<l>ἄριστον, εἶτα τοῦδε νῦν στερίσκομαι.</l>
<l>εἶἑν· τί δὴ χρὴ τὸν ταλαίπωρόν με δρᾶν;</l>
<l n="1095">στείχειν πρὸς οἴκους; κᾆτʼ ἐρημίαν ἴδω</l>
<l>πολλῶν μελάθρων, ἀπορίαν τʼ ἐμῷ βίῳ;</l>
<l>ἢ πρὸς μέλαθρα τοῦδε Καπανέως μόλω;</l>
<l>ἥδιστα πρίν γε δῆθʼ, ὅτʼ ἦν παῖς ἥδε μοι.</l>
<l>ἀλλʼ οὐκέτʼ ἔστιν, ἥ γʼ ἐμὴν γενειάδα</l>
<l n="1100">προσήγετʼ αἰεὶ στόματι καὶ κάρα τόδε</l>
<l>κατεῖχε χειρί· πατρὶ δʼ οὐδὲν †ἥδιον†</l>
<l>γέροντι θυγατρός· ἀρσένων δὲ μείζονες</l>
<l>ψυχαί, γλυκεῖαι δʼ ἧσσον ἐς θωπεύματα.</l>
<l>οὐχ ὡς τάχιστα δῆτά μʼ ἄξετʼ ἐς δόμους;</l>
<l n="1105">σκότῳ δὲ δώσετʼ· ἔνθʼ ἀσιτίαις ἐμὸν</l>
<l>δέμας γεραιὸν συντακεὶς ἀποφθερῶ.</l>
<l>τί μʼ ὠφελήσει παιδὸς ὀστέων θιγεῖν;</l>
<l>ὦ δυσπάλαιστον γῆρας, ὡς μισῶ σʼ ἔχων,</l>
<l>μισῶ δʼ ὅσοι χρῄζουσιν ἐκτείνειν βίον,</l>
<l n="1110">βρωτοῖσι καὶ ποτοῖσι καὶ μαγεύμασι</l>
<l>παρεκτρέποντες ὀχετὸν ὥστε μὴ θανεῖν·</l>
<l>οὓς χρῆν, ἐπειδὰν μηδὲν ὠφελῶσι γῆν,</l>
<l>θανόντας ἔρρειν κἀκποδὼν εἶναι νέοις.</l>
<milestone ed="p" n="1114" unit="card"/>
</sp>
</div2>
</div1>
<div1 type="choral">
<div2 type="anapests">
<sp>
<speaker>Χορός</speaker>
<l>ἰὼ <add>ἰώ·</add>
</l>
<l>τάδε δὴ παίδων †καὶ δὴ† φθιμένων</l>
<l n="1115">ὀστᾶ φέρεται. λάβετʼ, ἀμφίπολοι,</l>
<l>γραίας ἀμενοῦς — οὐ γὰρ ἔνεστιν</l>
<l>ῥώμη παίδων ὑπὸ πένθους — </l>
<l>πολλοῦ τε χρόνου ζώσης μέτρα δὴ</l>
<l>καταλειβομένης τʼ ἄλγεσι πολλοῖς.</l>
<l n="1120">τί γὰρ ἂν μεῖζον τοῦδʼ ἔτι θνητοῖς</l>
<l>πάθος ἐξεύροις</l>
<l>ἢ τέκνα θανόντʼ ἐσιδέσθαι;</l>
<milestone ed="p" n="1123" unit="card"/>
</sp>
</div2>
<div2 type="strophe" n="1">
<sp>
<speaker>Παῖδες</speaker>
<l>φέρω φέρω,</l>
<l>τάλαινα μᾶτερ, ἐκ πυρὸς πατρὸς μέλη,</l>
<l n="1125">βάρος μὲν οὐκ ἀβριθὲς ἀλγέων ὕπερ,</l>
<l>ἐν δʼ ὀλίγῳ τἀμὰ πάντα συνθείς.</l>
</sp>
<sp>
<speaker>Χορός</speaker>
<l>ἰὼ ἰώ,</l>
<l>πᾶ φέρεις δάκρυα φίλᾳ</l>
<l>ματρὶ τῶν ὀλωλότων;</l>
<l n="1130">σποδοῦ τε πλῆθος ὀλίγον ἀντὶ σωμάτων</l>
<l>εὐδοκίμων δήποτʼ ἐν Μυκήναις;</l>
</sp>
<milestone ed="p" n="1132" unit="card"/>
</div2>
<div2 type="antistrophe" n="1">
<sp>
<speaker>Παῖδες</speaker>
<l>ἄπαις, ἄπαις·</l>
<l>ἐγὼ δʼ ἔρημος ἀθλίου πατρὸς τάλας</l>
<l>ἔρημον οἶκον ὀρφανεύσομαι λαβών,</l>
<l>οὐ πατρὸς ἐν χερσὶ τοῦ τεκόντος.</l>
</sp>
<sp>
<speaker>Χορός</speaker>
<l n="1135">ἰὼ ἰώ·</l>
<l n="1135b">ποῦ δὲ πόνος ἐμῶν τέκνων,</l>
<l>ποῦ λοχευμάτων χάρις;</l>
<l>τροφαί τε ματρὸς ἄυπνά τʼ ὀμμάτων τέλη,</l>
<l>καὶ φίλιαι προσβολαὶ προσώπων;</l>
</sp>
<milestone ed="p" n="1139" unit="card"/>
</div2>
<div2 type="strophe" n="2">
<sp>
<speaker>Παῖδες</speaker>
<l>βεβᾶσιν, οὐκέτʼ εἰσίν· οἴμοι πάτερ·</l>
<l n="1140">βεβᾶσιν.</l>
</sp>
<sp>
<speaker>Χορός</speaker>
<l>αἰθὴρ ἔχει νιν ἤδη,</l>
<l>πυρὸς τετακότας σποδῷ·</l>
<l>ποτανοὶ δʼ ἤνυσαν τὸν Ἅιδαν.</l>
</sp>
<sp>
<speaker>Παῖδες</speaker>
<l>πάτερ, μῶν σῶν κλύεις τέκνων γόους;</l>
<l>ἆρʼ ἀσπιδοῦχος ἔτι ποτʼ ἀντιτάσσομαι</l>
<l n="1145">σὸν φόνον — εἰ γὰρ γένοιτο — τεκνῶν;</l>
</sp>
<milestone ed="p" n="1146" unit="card"/>
</div2>
<div2 type="antistrophe" n="2">
<sp>
<speaker>Παῖδες</speaker>
<l>ἔτʼ ἂν θεοῦ θέλοντος ἔλθοι δίκα</l>
<l>πατρῷος·</l>
</sp>
<sp>
<speaker>Χορός</speaker>
<l>οὔπω κακὸν τόδʼ εὕδει.</l>
<l>αἰαῖ γόων· ἅλις τύχας,</l>
<l>ἅλις δʼ ἀλγέων ἐμοὶ πάρεστι.</l>
</sp>
<sp>
<speaker>Παῖδες</speaker>
<l n="1150">ἔτʼ Ἀσωποῦ με δέξεται γάνος</l>
<l>χαλκέοις ἐν ὅπλοις Δαναϊδῶν στρατηλάταν,</l>
<l>τοῦ φθιμένου πατρὸς ἐκδικαστάν.</l>
</sp>
<milestone ed="p" n="1153" unit="card"/>
</div2>
<div2 type="strophe" n="3">
<sp>
<speaker>Παῖδες</speaker>
<l>ἔτʼ εἰσορᾶν σε, πάτερ, ἐπʼ ὀμμάτων δοκῶ  <gap/>
</l>
</sp>
<sp>
<speaker>Χορός</speaker>
<l>φίλον φίλημα παρὰ γένυν τιθέντα σόν.</l>
</sp>
<sp>
<speaker>Παῖδες</speaker>
<l n="1155">λόγων δὲ παρακέλευσμα σῶν</l>
<l>ἀέρι φερόμενον οἴχεται.</l>
</sp>
<sp>
<speaker>Χορός</speaker>
<l>δυοῖν δʼ ἄχη, ματρί τʼ ἔλιπεν — </l>
<l>σέ τʼ οὔποτʼ ἄλγη πατρῷα λείψει.</l>
</sp>
<milestone ed="p" n="1159" unit="card"/>
</div2>
<div2 type="antistrophe" n="3">
<sp>
<speaker>Παῖδες</speaker>
<l>ἔχω τοσόνδε βάρος ὅσον μʼ ἀπώλεσεν.</l>
</sp>
<sp>
<speaker>Χορός</speaker>
<l n="1160">φέρʼ, ἀμφὶ μαστὸν ὑποβάλω <add>φίλαν</add> σποδόν.</l>
</sp>
<sp>
<speaker>Παῖδες</speaker>
<l>ἔκλαυσα τόδε κλύων ἔπος</l>
<l>στυγνότατον· ἔθιγέ μου φρενῶν.</l>
</sp>
<sp>
<speaker>Χορός</speaker>
<l>ὦ τέκνον, ἔβας· οὐκέτι φίλον</l>
<l>φίλας ἄγαλμʼ ὄψομαί σε ματρός.</l>
</sp>
<milestone ed="p" n="1165" unit="card"/>
</div2>
</div1>
<div1 type="episode">
<sp>
<speaker>Θησεύς</speaker>
<l n="1165">Ἄδραστε καὶ γυναῖκες Ἀργεῖαι γένος,</l>
<l>ὁρᾶτε παῖδας τούσδʼ ἔχοντας ἐν χεροῖν</l>
<l>πατέρων ἀρίστων σώμαθʼ ὧν ἀνειλόμην·</l>
<l>τούτοις ἐγώ σφε καὶ πόλις δωρούμεθα.</l>
<l>ὑμᾶς δὲ τῶνδε χρὴ χάριν μεμνημένους</l>
<l n="1170">σῴζειν, ὁρῶντας ὧν ἐκύρσατʼ ἐξ ἐμοῦ,</l>
<l>παισίν θʼ ὑπειπεῖν τούσδε τοὺς αὐτοὺς λόγους,</l>
<l>τιμᾶν πόλιν τήνδʼ, ἐκ τέκνων ἀεὶ τέκνοις</l>
<l>μνήμην παραγγέλλοντας ὧν ἐκύρσατε.</l>
<l>Ζεὺς δὲ ξυνίστωρ οἵ τʼ ἐν οὐρανῷ θεοὶ</l>
<l n="1175">οἵων ὑφʼ ἡμῶν στείχετʼ ἠξιωμένοι.</l>
</sp>
<sp>
<speaker>Ἄδραστος</speaker>
<l>Θησεῦ, ξύνισμεν πάνθʼ ὅσʼ Ἀργείαν χθόνα</l>
<l>δέδρακας ἐσθλὰ δεομένην εὐεργετῶν,</l>
<l>χάριν τʼ ἀγήρων ἕξομεν· γενναῖα γὰρ</l>
<l>παθόντες ὑμᾶς ἀντιδρᾶν ὀφείλομεν.</l>
</sp>
<sp>
<speaker>Θησεύς</speaker>
<l n="1180">τί δῆτʼ ἔθʼ ὑμῖν ἄλλʼ ὑπουργῆσαί με χρή;</l>
</sp>
<sp>
<speaker>Ἄδραστος</speaker>
<l>χαῖρʼ· ἄξιος γὰρ καὶ σὺ καὶ πόλις σέθεν.</l>
</sp>
<sp>
<speaker>Θησεύς</speaker>
<l>ἔσται τάδʼ· ἀλλὰ καὶ σὺ τῶν αὐτῶν τύχοις.</l>
</sp>
<sp n="*)aqh/na">
<speaker>Ἀθήνα</speaker>
<l>ἄκουε, Θησεῦ, τούσδʼ Ἀθηναίας λόγους,</l>
<l>ἃ χρή σε δρᾶσαι, δρῶντα δʼ ὠφελεῖν τάδε.</l>
<l n="1185">μὴ δῷς τάδʼ ὀστᾶ τοῖσδʼ ἐς Ἀργείαν χθόνα</l>
<l>παισὶν κομίζειν ῥᾳδίως οὕτω μεθείς,</l>
<l>ἀλλʼ ἀντὶ τῶν σῶν καὶ πόλεως μοχθημάτων</l>
<l>πρῶτον λάβʼ ὅρκον. τόνδε δʼ ὀμνύναι χρεὼν</l>
<l>Ἄδραστον· οὗτος κύριος, τύραννος ὤν,</l>
<l n="1190">πάσης ὑπὲρ γῆς Δαναϊδῶν ὁρκωμοτεῖν.</l>
<l>ὁ δʼ ὅρκος ἔσται, μήποτʼ Ἀργείους χθόνα</l>
<l>ἐς τήνδʼ ἐποίσειν πολέμιον παντευχίαν,</l>
<l>ἄλλων τʼ ἰόντων ἐμποδὼν θήσειν δόρυ.</l>
<l>ἢν δʼ ὅρκον ἐκλιπόντες ἔλθωσιν, πάλιν</l>
<l n="1195">κακῶς ὀλέσθαι πρόστρεπʼ Ἀργείων χθόνα.</l>
<milestone ed="p" n="1196" unit="card"/>
<l>ἐν ᾧ δὲ τέμνειν σφάγια χρή σʼ, ἄκουέ μου.</l>
<l>ἔστιν τρίπους σοι χαλκόπους ἔσω δόμων,</l>
<l>ὃν Ἰλίου ποτʼ ἐξαναστήσας βάθρα</l>
<l>σπουδὴν ἐπʼ ἄλλην Ἡρακλῆς ὁρμώμενος</l>
<l n="1200">στῆσαί σʼ ἐφεῖτο Πυθικὴν πρὸς ἐσχάραν.</l>
<l>ἐν τῷδε λαιμοὺς τρεῖς τριῶν μήλων τεμὼν</l>
<l>ἔγγραψον ὅρκους τρίποδος ἐν κοίλῳ κύτει,</l>
<l>κἄπειτα σῴζειν θεῷ δὸς ᾧ Δελφῶν μέλει,</l>
<l>μνημεῖά θʼ ὅρκων μαρτύρημά θʼ Ἑλλάδι.</l>
<l n="1205">ᾗ δʼ ἂν διοίξῃς σφάγια καὶ τρώσῃς φόνον</l>
<l>ὀξύστομον μάχαιραν ἐς γαίας μυχοὺς</l>
<l>κρύψον παρʼ αὐτὰς ἑπτὰ πυρκαιὰς νεκρῶν·</l>
<l>φόβον γὰρ αὐτοῖς, ἤν ποτʼ ἔλθωσιν πόλιν,</l>
<l>δειχθεῖσα θήσει καὶ κακὸν νόστον πάλιν.</l>
<l n="1210">δράσας δὲ ταῦτα πέμπε γῆς ἔξω νεκρούς.</l>
<l>τεμένη δʼ, ἵνʼ αὐτῶν σώμαθʼ ἡγνίσθη πυρί,</l>
<l>μέθες παρʼ αὐτὴν τρίοδον Ἰσθμίας θεοῦ·</l>
<l>σοὶ μὲν τάδʼ εἶπον· παισὶ δʼ Ἀργείων λέγω·</l>
<l>πορθήσεθʼ ἡβήσαντες Ἰσμηνοῦ πόλιν,</l>
<l n="1215">πατέρων θανόντων ἐκδικάζοντες φόνον,</l>
<l>σύ τʼ ἀντὶ πατρός, Αἰγιαλεῦ, στρατηλάτης</l>
<l>νέος καταστάς, παῖς τʼ ἀπʼ Αἰτωλῶν μολὼν</l>
<l>Τυδέως, ὃν ὠνόμαζε Διομήδην πατήρ.</l>
<l>ἀλλʼ οὐ φθάνειν χρὴ συσκιάζοντας γένυν</l>
<l n="1220">καὶ χαλκοπληθῆ Δαναϊδῶν ὁρμᾶν στρατὸν</l>
<l>ἑπτάστολον πύργωμα Καδμείων ἔπι·</l>
<l>πικροὶ γὰρ αὐτοῖς ἥξετʼ, ἐκτεθραμμένοι</l>
<l>σκύμνοι λεόντων, πόλεος ἐκπορθήτορες.</l>
<l>κοὐκ ἔστιν ἄλλως· Ἔκγονοι δʼ ἀνʼ Ἑλλάδα</l>
<l n="1225">κληθέντες ᾠδὰς ὑστέροισι θήσετε·</l>
<l>τοῖον στράτευμα σὺν θεῷ πορεύσετε.</l>
</sp>
<sp>
<speaker>Θησεύς</speaker>
<l>δέσποινʼ Ἀθάνα, πείσομαι λόγοισι σοῖς·</l>
<l>σὺ γάρ μʼ ἀνορθοῖς, ὥστε μὴ ʼξαμαρτάνειν·</l>
<l>καὶ τόνδʼ ἐν ὅρκοις ζεύξομαι· μόνον σύ με</l>
<l n="1230">ἐς ὀρθὸν ἵστη· σοῦ γὰρ εὐμενοῦς πόλει</l>
<l>οὔσης τὸ λοιπὸν ἀσφαλῶς οἰκήσομεν.</l>
<milestone ed="p" n="1232" unit="card"/>
</sp>
<div2 type="anapests">
<sp>
<speaker>Χορός</speaker>
<l>στείχωμεν, Ἄδρασθʼ, ὅρκια δῶμεν</l>
<l>τῷδʼ ἀνδρὶ πόλει τʼ· ἄξια δʼ ἡμῖν</l>
<l>προμεμοχθήκασι σέβεσθαι.</l>
</sp>
</div2>
</div1>
</body>
</text>
</TEI.2>
