<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:lang="grc">Ἱκέτιδες</title>
<author n="Eur.">Euripides</author>
<editor n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release">1996</date>
</publicationStmt>
            <sourceDesc>
                <biblStruct>
                    <monogr>
                        <author>Euripides</author>
                        <title xml:lang="lat">Euripidis Fabulae</title>
                        <editor>Gilbert Murray</editor>
                        <imprint>
                            <pubPlace>Oxford</pubPlace>
                            <publisher>Clarendon Press</publisher>
                            <date>1913</date>
                        </imprint>
                        <biblScope unit="volume">2</biblScope>
                    </monogr>
                    <ref target="https://archive.org/details/euripidisfabu02euri/page/n17">The Internet Archive</ref>
                </biblStruct>
            </sourceDesc>  
</fileDesc>
        <encodingDesc>
            <refsDecl n="CTS">
                <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
                    <p>This pointer pattern extracts line</p>
                </cRefPattern>
            </refsDecl>
            <refsDecl>
                <refState unit="line"/>
            </refsDecl>
        </encodingDesc>
        <profileDesc>
            <langUsage>
                <language ident="grc">Greek</language>
            </langUsage>
        </profileDesc>
<revisionDesc>
    <change when="2020-02-11" who="Lisa Cerrato">EpiDoc and CTS conversion</change>
    <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change>
    <change when="2013-06-13" who="gcrane">tagging now should be compatible with CTS</change> 
    <change when="2012-02-14" who="ajones06">Standardized and in a few cases added in header info.</change>  
    <change when="2011-09-07" who="rsingh04">adding rend=displayNum to lb tags </change> 
    <change when="2011-01-13" who="gcrane">more refinements making these files SDL compatible </change> 
    <change when="2010-12-25" who="gcrane">our existing files but with L tags converted to LB milestones.</change> 
    <change when="2010-06-25" who="gcrane">errors with proper names fixed</change> 
    <change when="2009-11-23" who="rsingh04">moved more xml files around based on copyright status </change> 
    <change when="2005-08-01" who="packel">removed stray item tags </change> 
    <change when="2005-07-25" who="packel">Converted to XML </change> 
    <change when="2004-04-21" who="mimno">added card 1s </change> 
    <change when="2003-09-09" who="amahoney">put spaces around em-dash entity so as not to confuse morphology stuff </change> 
    <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change>  
    <change when="2000-03-04" who="dasmith">Added separate funder entity to TEI header.</change>  
    <change when="2000-02-17" who="amahoney">use n attribute on sp to carry over speaker names when long speeches are interrupted by card breaks - and move card break past close tag of sp </change> 
    <change when="2000-01-14" who="Anne Mahoney">Markup</change>
    <change when="2000-01-14" who="amahoney">bring up to P3</change>
    <change when="1998-10-01" who="Bill Merrill">Fixed cardbreaks at 79, 87, 334, 369, 373, 1031, 1139; added line nos. 78b, 86b, 368b, 372b, 1030b, 1135b.</change>
    <change when="1995-06-01" who="Lisa Cerrato">Added speaker tags where needed.</change>
    <change when="1988-01-01" who="Judith Nelson">Basic SGML tagging</change>
</revisionDesc>
</teiHeader>
    
<text xml:lang="grc">
<body>
    <div type="edition" n="urn:cts:greekLit:tlg0006.tlg008.perseus-grc2" xml:lang="grc">
<div type="textpart" subtype="episode">
<milestone resp="perseus" n="1" unit="card"/>

<l resp="perseus" style="hidden" n="0"/> 
 <sp><speaker>Αἴθρα</speaker>
<l n="1">Δήμητερ ἑστιοῦχʼ Ἐλευσῖνος χθονὸς</l>
<l n="2">τῆσδʼ, οἵ τε ναοὺς ἔχετε πρόσπολοι θεᾶς,</l>
<l n="3">εὐδαιμονεῖν με Θησέα τε παῖδʼ ἐμὸν</l>
<l n="4">πόλιν τʼ Ἀθηνῶν τήν τε Πιτθέως χθόνα,</l>
<l n="5">ἐν ᾗ με θρέψας ὀλβίοις ἐν δώμασιν</l>
<l n="6">Αἴθραν πατὴρ δίδωσι τῷ Πανδίονος</l>
<l n="7">Αἰγεῖ δάμαρτα, Λοξίου μαντεύμασιν.</l>
<l n="8" rend="indent">ἐς τάσδε γὰρ βλέψασʼ ἐπηυξάμην τάδε</l>
<l n="9">γραῦς, αἳ λιποῦσαι δώματʼ Ἀργείας χθονὸς</l>
<l n="10">ἱκτῆρι θαλλῷ προσπίτνουσʼ ἐμὸν γόνυ,</l>
<l n="11">πάθος παθοῦσαι δεινόν· ἀμφὶ γὰρ πύλας</l>
<l n="12">Κάδμου θανόντων ἑπτὰ γενναίων τέκνων</l>
<l n="13">ἄπαιδές εἰσιν, οὕς ποτʼ Ἀργείων ἄναξ</l>
<l n="14">Ἄδραστος ἤγαγʼ, Οἰδίπου παγκληρίας</l>
<l n="15">μέρος κατασχεῖν φυγάδι Πολυνείκει θέλων</l>
<l n="16">γαμβρῷ. νεκροὺς δὲ τοὺς ὀλωλότας δορὶ</l>
<l n="17">θάψαι θελουσῶν τῶνδε μητέρων χθονὶ</l>
<l n="18">εἴργουσιν οἱ κρατοῦντες οὐδʼ ἀναίρεσιν</l>
<l n="19">δοῦναι θέλουσι, νόμιμʼ ἀτίζοντες θεῶν.</l>
<l n="20">κοινὸν δὲ φόρτον ταῖσδʼ ἔχων χρείας ἐμῆς</l>
<l n="21">Ἄδραστος ὄμμα δάκρυσιν τέγγων ὅδε</l>
<l n="22">κεῖται, τό τʼ ἔγχος τήν τε δυστυχεστάτην</l>
<l n="23">στένων στρατείαν ἣν ἔπεμψεν ἐκ δόμων·</l>
<l n="24">ὅς μʼ ἐξοτρύνει παῖδʼ ἐμὸν πεῖσαι λιταῖς</l>
<l n="25">νεκρῶν κομιστὴν ἢ λόγοισιν ἢ δορὸς</l>
<l n="26">ῥώμῃ γενέσθαι καὶ τάφου μεταίτιον,</l>
<l n="27">μόνον τόδʼ ἔργον προστιθεὶς ἐμῷ τέκνῳ</l>
<l n="28">πόλει τʼ Ἀθηνῶν. τυγχάνω δʼ ὑπὲρ χθονὸς</l>
<l n="29">ἀρότου προθύουσʼ, ἐκ δόμων ἐλθοῦσʼ ἐμῶν</l>
<l n="30">πρὸς τόνδε σηκόν, ἔνθα πρῶτα φαίνεται</l>
<l n="31">φρίξας ὑπὲρ γῆς τῆσδε κάρπιμος στάχυς.</l>
<l n="32">δεσμὸν δʼ ἄδεσμον τόνδʼ ἔχουσα φυλλάδος</l>
<l n="33">μένω πρὸς ἁγναῖς ἐσχάραις δυοῖν θεαῖν</l>
<l n="34">Κόρης τε καὶ Δήμητρος, οἰκτίρουσα μὲν</l>
<l n="35">πολιὰς ἄπαιδας τάσδε μητέρας τέκνων,</l>
<l n="36">σέβουσα δʼ ἱερὰ στέμματʼ. οἴχεται δέ μοι</l>
<l n="37">κῆρυξ πρὸς ἄστυ δεῦρο Θησέα καλῶν,</l>
<l n="38">ὡς ἢ τὸ τούτων λυπρὸν ἐξέλῃ χθονός,</l>
<l n="39">ἢ τάσδʼ ἀνάγκας ἱκεσίους λύσῃ, θεοὺς</l>
<l n="40">ὅσιόν τι δράσας· πάντα γὰρ διʼ ἀρσένων</l>
<l n="41">γυναιξὶ πράσσειν εἰκός, αἵτινες σοφαί.</l></sp>
</div>
<milestone resp="perseus" n="42" unit="card"/>
        
<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="42">— ἱκετεύω σε, γεραιά,</l>
<l n="43">γεραιῶν ἐκ στομάτων, πρὸς</l>
<l n="44">γόνυ πίπτουσα τὸ σόν·</l>
<l n="45">— ἄνομοι<gap reason="lost" rend=" . . . "/>— τέκνα λῦσαι. — φθιμένων</l>
<l n="46">νεκύων οἳ καταλείπουσι μέλη</l>
<l n="47">θανάτῳ λυσιμελεῖ θηρσὶν ὀρείοισι βοράν·</l></sp></div>

<milestone resp="perseus" n="48" unit="card"/>

<div type="textpart" subtype="antistrophe" n="1">
<sp><speaker>Χορός</speaker>
<l n="48">— ἐσιδοῦσʼ οἰκτρὰ μὲν ὄσσων</l>
<l n="49">δάκρυʼ ἀμφὶ βλεφάροις, ῥυ-</l>
<l n="50">σὰ δὲ σαρκῶν πολιᾶν</l>
<l n="51">καταδρύμματα χειρῶν· τί γάρ; ἃ</l>
<l n="52">φθιμένους παῖδας ἐμοὺς οὔτε δόμοις</l>
<l n="53">προθέμαν οὔτε τάφων χώματα γαίας ἐσορῶ.</l></sp></div>

<milestone resp="perseus" n="54" unit="card"/>

<div type="textpart" subtype="strophe" n="2">
<sp><speaker>Χορός</speaker>
<l n="54">— ἔτεκες καὶ σύ ποτʼ, ὦ πότνια, κοῦρον</l>
<l n="55">φίλα ποιησαμένα λέ-</l>
<l n="56">κτρα πόσει σῷ· μετά νυν</l>
<l n="57">δὸς ἐμοὶ σᾶς διανοίας,</l>
<l n="58">μετάδος δʼ, ὅσσον ἐπαλγῶ μελέα <add>ʼγὼ</add></l>
<l n="59">φθιμένων οὓς ἔτεκον·</l>
<l n="60">παράπεισον δὲ σόν, ὤ, λισσόμεθʼ, ἐλθεῖν</l>
<l n="61">τέκνον Ἰσμηνὸν ἐμάν τʼ ἐς χέρα θεῖναι</l>
<l n="62">νεκύων θαλερᾷ σώματʼ ἀλαίνοντʼ ἄταφα.</l></sp></div>

<milestone resp="perseus" n="63" unit="card"/>

<div type="textpart" subtype="antistrophe" n="2">
<sp><speaker>Χορός</speaker>
<l n="63">— ὁσίως οὔχ, ὑπʼ ἀνάγκας δὲ προπίπτου-</l>
<l n="64">σα προσαιτοῦσʼ ἔμολον δε-</l>
<l n="64a">ξιπύρους θεῶν θυμέλας·</l>
<l n="65">ἔχομεν δʼ ἔνδικα, καὶ σοί</l>
<l n="66">τι πάρεστι σθένος ὥστʼ εὐτεκνίᾳ δυσ-</l>
<l n="67">τυχίαν τὰν παρʼ ἐμοὶ</l>
<l n="68">καθελεῖν· οἰκτρὰ δὲ πάσχουσʼ ἱκετεύω</l>
<l n="69">σὸν ἐμοὶ παῖδα ταλαίνᾳ ʼν χερὶ θεῖναι</l>
<l n="70">νέκυν, ἀμφιβαλεῖν λυγρὰ μέλη παιδὸς ἐμοῦ.</l></sp></div>

<milestone resp="perseus" n="71" unit="card"/>

<div type="textpart" subtype="strophe" n="3">
<sp><speaker>Χορός</speaker>
<l n="71">— ἀγὼν ὅδʼ ἄλλος ἔρχεται γόων γόων</l>
<l n="72">διάδοχος, ἀχοῦσι προσπόλων χέρες.</l>
<l n="73">ἴτʼ ὦ ξυνῳδοὶ κτύποι,</l>
<l n="74">ἴτʼ ὦ ξυναλγηδόνες,</l>
<l n="75">χορὸν τὸν Ἅιδας σέβει,</l>
<l n="76">διὰ παρῇδος ὄνυχα λευκὸν</l>
<l n="77">αἱματοῦτε χρῶτά τε φόνιον·</l>
<l n="78">τὰ γὰρ φθιτῶν</l>
<l n="78a">τοῖς ὁρῶσι κόσμος.</l></sp></div>

<milestone resp="perseus" n="79" unit="card"/>

<div type="textpart" subtype="antistrophe" n="3">
<sp><speaker>Χορός</speaker>
<l n="79">— ἄπληστος ἅδε μʼ ἐξάγει χάρις γόων</l>
<l n="80">πολύπονος, ὡς ἐξ ἀλιβάτου πέτρας</l>
<l n="81">ὑγρὰ ῥέουσα σταγὼν</l>
<l n="82">ἄπαυστος αἰεί· γόων,</l>
<l n="83">τὸ γὰρ θανόντων τέκνων</l>
<l n="84">ἐπιπονόν τι κατὰ γυναῖκας</l>
<l n="85">ἐς γόους πέφυκε πάθος. ἒ ἔ.</l>
<l n="86">θανοῦσα τῶνδʼ</l>
<l n="86a">ἀλγέων λαθοίμαν.</l></sp></div></div>

    <milestone resp="perseus" n="87" unit="card"/>

<div type="textpart" subtype="episode">
<sp><speaker>Θησεύς</speaker>
<l n="87">τίνων γόων ἤκουσα καὶ στέρνων κτύπον</l>
<l n="88">νεκρῶν τε θρήνους, τῶνδʼ ἀνακτόρων ἄπο</l>
<l n="89">ἠχοῦς ἰούσης; ὡς φόβος μʼ ἀναπτεροῖ</l>
<l n="90">μή μοί τι μήτηρ, ἣν μεταστείχω ποδί,</l>
<l n="91">χρονίαν ἀποῦσαν ἐκ δόμων ἔχῃ νέον.</l>
<l n="92">ἔα·</l>
<l n="92a">τί χρῆμα; καινὰς ἐσβολὰς ὁρῶ λόγων·</l>
<l n="93">μητέρα γεραιὰν βωμίαν ἐφημένην</l>
<l n="94">ξένους θʼ ὁμοῦ γυναῖκας, οὐχ ἕνα ῥυθμὸν</l>
<l n="95">κακῶν ἐχούσας· ἔκ τε γὰρ γερασμίων</l>
<l n="96">ὄσσων ἐλαύνουσʼ οἰκτρὸν ἐς γαῖαν δάκρυ,</l>
<l n="97">κουραί τε καὶ πεπλώματʼ οὐ θεωρικά.</l>
<l n="98" rend="indent">τί ταῦτα, μῆτερ; σὸν τὸ μηνύειν ἐμοί,</l>
<l n="99">ἡμῶν δʼ ἀκούειν· προσδοκῶ τι γὰρ νέον.</l></sp>

<sp><speaker>Αἴθρα</speaker>
<l n="100">ὦ παῖ, γυναῖκες αἵδε μητέρες τέκνων</l>
<l n="101">τῶν κατθανόντων ἀμφὶ Καδμείας πύλας</l>
<l n="102">ἑπτὰ στρατηγῶν· ἱκεσίοις δὲ σὺν κλάδοις</l>
<l n="103">φρουροῦσί μʼ, ὡς δέδορκας, ἐν κύκλῳ, τέκνον.</l></sp>

<sp><speaker>Θησεύς</speaker>
<l n="104">τίς δʼ ὁ στενάζων οἰκτρὸν ἐν πύλαις ὅδε;</l></sp>

<sp><speaker>Αἴθρα</speaker>
<l n="105">Ἄδραστος, ὡς λέγουσιν, Ἀργείων ἄναξ.</l></sp>

<sp><speaker>Θησεύς</speaker>
<l n="106">οἱ δʼ ἀμφὶ τόνδε παῖδες; ἦ τούτων τέκνα;</l></sp>

<sp><speaker>Αἴθρα</speaker>
<l n="107">οὔκ, ἀλλὰ νεκρῶν τῶν ὀλωλότων κόροι.</l></sp>

<sp><speaker>Θησεύς</speaker>
<l n="108">τί γὰρ πρὸς ἡμᾶς ἦλθον ἱκεσίᾳ χερί;</l></sp>

<sp><speaker>Αἴθρα</speaker>
<l n="109">οἶδʼ· ἀλλὰ τῶνδε μῦθος οὑντεῦθεν, τέκνον.</l></sp>

<sp><speaker>Θησεύς</speaker>
<l n="110">σὲ τὸν κατήρη χλανιδίοις ἀνιστορῶ.</l>
<l n="111">λέγʼ ἐκκαλύψας κρᾶτα καὶ πάρες γόον·</l>
<l n="112">πέρας γὰρ οὐδὲν μὴ διὰ γλώσσης ἰόν.</l></sp>

<milestone resp="perseus" n="113" unit="card"/>

<sp><speaker>Ἄδραστος</speaker>
<l n="113">ὦ καλλίνικε γῆς Ἀθηναίων ἄναξ,</l>
<l n="114">Θησεῦ, σὸς ἱκέτης καὶ πόλεως ἥκω σέθεν.</l></sp>

<sp><speaker>Θησεύς</speaker>
<l n="115">τί χρῆμα θηρῶν καὶ τίνος χρείαν ἔχων;</l></sp>

<sp><speaker>Ἄδραστος</speaker>
<l n="116">οἶσθʼ ἣν στρατείαν ἐστράτευσʼ ὀλεθρίαν.</l></sp>

<sp><speaker>Θησεύς</speaker>
<l n="117">οὐ γάρ τι σιγῇ διεπέρασας Ἑλλάδα.</l></sp>

<sp><speaker>Ἄδραστος</speaker>
<l n="118">ἐνταῦθʼ ἀπώλεσʼ ἄνδρας Ἀργείων ἄκρους.</l></sp>

<sp><speaker>Θησεύς</speaker>
<l n="119">τοιαῦθʼ ὁ τλήμων πόλεμος ἐξεργάζεται.</l></sp>

<sp><speaker>Ἄδραστος</speaker>
<l n="120">τούτους θανόντας ἦλθον ἐξαιτῶν πόλιν.</l></sp>

<sp><speaker>Θησεύς</speaker>
<l n="121">κήρυξιν Ἑρμοῦ πίσυνος, ὡς θάψῃς νεκρούς;</l></sp>

<sp><speaker>Ἄδραστος</speaker>
<l n="122">κἄπειτά γʼ οἱ κτανόντες οὐκ ἐῶσί με.</l></sp>

<sp><speaker>Θησεύς</speaker>
<l n="123">τί γὰρ λέγουσιν, ὅσια χρῄζοντος σέθεν;</l></sp>

<sp><speaker>Ἄδραστος</speaker>
<l n="124">τί δʼ; εὐτυχοῦντες οὐκ ἐπίστανται φέρειν.</l></sp>

<sp><speaker>Θησεύς</speaker>
<l n="125">ξύμβουλον οὖν μʼ ἐπῆλθες; ἢ τίνος χάριν;</l></sp>

<sp><speaker>Ἄδραστος</speaker>
<l n="126">κομίσαι σε, Θησεῦ, παῖδας Ἀργείων θέλων.</l></sp>

<sp><speaker>Θησεύς</speaker>
<l n="127">τὸ δʼ Ἄργος ἡμῖν ποῦ ʼστιν; ἢ κόμποι μάτην;</l></sp>

<sp><speaker>Ἄδραστος</speaker>
<l n="128">σφαλέντες οἰχόμεσθα. πρὸς σὲ δʼ ἥκομεν.</l></sp>

<sp><speaker>Θησεύς</speaker>
<l n="129">ἰδίᾳ δοκῆσάν σοι τόδʼ ἢ πάσῃ πόλει;</l></sp>

<sp><speaker>Ἄδραστος</speaker>
<l n="130">πάντες <add>σʼ</add> ἱκνοῦνται Δαναΐδαι θάψαι νεκρούς.</l></sp>

<sp><speaker>Θησεύς</speaker>
<l n="131">ἐκ τοῦ δʼ ἐλαύνεις ἑπτὰ πρὸς Θήβας λόχους;</l></sp>

<sp><speaker>Ἄδραστος</speaker>
<l n="132">δισσοῖσι γαμβροῖς τήνδε πορσύνων χάριν.</l></sp>

<sp><speaker>Θησεύς</speaker>
<l n="133">τῷ δʼ ἐξέδωκας παῖδας Ἀργείων σέθεν;</l></sp>

<sp><speaker>Ἄδραστος</speaker>
<l n="134">οὐκ ἐγγενῆ συνῆψα κηδείαν δόμοις.</l></sp>

<sp><speaker>Θησεύς</speaker>
<l n="135">ἀλλὰ ξένοις ἔδωκας Ἀργείας κόρας;</l></sp>

<sp><speaker>Ἄδραστος</speaker>
<l n="136">Τυδεῖ <add>γε</add> Πολυνείκει τε τῷ Θηβαιγενεῖ.</l></sp>

<sp><speaker>Θησεύς</speaker>
<l n="137">τίνʼ εἰς ἔρωτα τῆσδε κηδείας μολών;</l></sp>

<sp><speaker>Ἄδραστος</speaker>
<l n="138">Φοίβου μʼ ὑπῆλθε δυστόπαστʼ αἰνίγματα.</l></sp>

<sp><speaker>Θησεύς</speaker>
<l n="139">τί δʼ εἶπʼ Ἀπόλλων παρθένοις κραίνων γάμον;</l></sp>

<sp><speaker>Ἄδραστος</speaker>
<l n="140">κάπρῳ με δοῦναι καὶ λέοντι παῖδʼ ἐμώ.</l></sp>

<sp><speaker>Θησεύς</speaker>
<l n="141">σὺ δʼ ἐξελίσσεις πῶς θεοῦ θεσπίσματα;</l></sp>

<sp><speaker>Ἄδραστος</speaker>
<l n="142">ἐλθόντε φυγάδε νυκτὸς εἰς ἐμὰς πύλας — </l></sp>

<sp><speaker>Θησεύς</speaker>
<l n="143">τίς καὶ τίς; εἰπέ· δύο γὰρ ἐξαυδᾷς ἅμα.</l></sp>

<sp><speaker>Ἄδραστος</speaker>
<l n="144">Τυδεὺς μάχην ξυνῆψε Πολυνείκης θʼ ἅμα.</l></sp>

<sp><speaker>Θησεύς</speaker>
<l n="145">ἦ τοῖσδʼ ἔδωκας θηρσὶν ὣς κόρας σέθεν;</l></sp>

<sp><speaker>Ἄδραστος</speaker>
<l n="146">μάχην γε δισσοῖν κνωδάλοιν ἀπεικάσας.</l></sp>

<sp><speaker>Θησεύς</speaker>
<l n="147">ἦλθον δὲ δὴ πῶς πατρίδος ἐκλιπόνθʼ ὅρους;</l></sp>

<sp><speaker>Ἄδραστος</speaker>
<l n="148">Τυδεὺς μὲν αἷμα συγγενὲς φεύγων χθονός.</l></sp>

<sp><speaker>Θησεύς</speaker>
<l n="149">ὁ δʼ Οἰδίπου <add>τί</add>, τίνι τρόπῳ Θήβας λιπών;</l></sp>

<sp><speaker>Ἄδραστος</speaker>
<l n="150">ἀραῖς πατρῴαις, μὴ κασίγνητον κτάνοι.</l></sp>

<sp><speaker>Θησεύς</speaker>
<l n="151">σοφήν γʼ ἔλεξας τήνδʼ ἑκούσιον φυγήν.</l></sp>

<sp><speaker>Ἄδραστος</speaker>
<l n="152">ἀλλʼ οἱ μένοντες τοὺς ἀπόντας ἠδίκουν.</l></sp>

<sp><speaker>Θησεύς</speaker>
<l n="153">οὔ πού σφʼ ἀδελφὸς χρημάτων νοσφίζεται;</l></sp>

<sp><speaker>Ἄδραστος</speaker>
<l n="154">ταύτῃ δικάζων ἦλθον· εἶτʼ ἀπωλόμην.</l></sp>

<sp><speaker>Θησεύς</speaker>
<l n="155">μάντεις δʼ ἐπῆλθες ἐμπύρων τʼ εἶδες φλόγα;</l></sp>

<sp><speaker>Ἄδραστος</speaker>
<l n="156">οἴμοι; διώκεις μʼ ᾗ μάλιστʼ ἐγὼ ʼσφάλην.</l></sp>

<sp><speaker>Θησεύς</speaker>
<l n="157">οὐκ ἦλθες, ὡς ἔοικεν, εὐνοίᾳ θεῶν.</l></sp>

<sp><speaker>Ἄδραστος</speaker>
<l n="158">τὸ δὲ πλέον, ἦλθον Ἀμφιάρεώ γε πρὸς βίαν.</l></sp>

<sp><speaker>Θησεύς</speaker>
<l n="159">οὕτω τὸ θεῖον ῥᾳδίως ἀπεστράφης;</l></sp>

<sp><speaker>Ἄδραστος</speaker>
<l n="160">νέων γὰρ ἀνδρῶν θόρυβος ἐξέπλησσέ με.</l></sp>

<sp><speaker>Θησεύς</speaker>
<l n="161">εὐψυχίαν ἔσπευσας ἀντʼ εὐβουλίας.</l></sp>

<milestone resp="perseus" n="162" unit="card"/>

<sp><speaker>Ἄδραστος</speaker>
<l n="162">ὃ δή γε πολλοὺς ὤλεσε στρατηλάτας.</l>
<l n="163" rend="indent">ἀλλʼ, ὦ καθʼ Ἑλλάδʼ ἀλκιμώτατον κάρα,</l>
<l n="164">ἄναξ Ἀθηνῶν, ἐν μὲν αἰσχύναις ἔχω</l>
<l n="165">πίτνων πρὸς οὖδας γόνυ σὸν ἀμπίσχειν χερί,</l>
<l n="166">πολιὸς ἀνὴρ τύραννος εὐδαίμων πάρος·</l>
<l n="167">ὅμως δʼ ἀνάγκη συμφοραῖς εἴκειν ἐμαῖς.</l>
<l n="168">σῶσον νεκρούς μοι, τἀμά τʼ οἰκτίρας κακὰ</l>
<l n="169">καὶ τῶν θανόντων τάσδε μητέρας τέκνων,</l>
<l n="170">αἷς γῆρας ἥκει πολιὸν εἰς ἀπαιδίαν,</l>
<l n="171">ἐλθεῖν δʼ ἔτλησαν δεῦρο καὶ ξένον πόδα</l>
<l n="172">θεῖναι μόλις γεραιὰ κινοῦσαι μέλη,</l>
<l n="173">πρεσβεύματʼ οὐ Δήμητρος ἐς μυστήρια,</l>
<l n="174">ἀλλʼ ὡς νεκροὺς θάψωσιν, ἃς αὐτὰς ἐχρῆν</l>
<l n="175">κείνων ταφείσας χερσὶν ὡραίων τυχεῖν.</l>
<l n="176">σοφὸν δὲ πενίαν τʼ εἰσορᾶν τὸν ὄλβιον,</l>
<l n="177">πένητά τʼ εἰς τοὺς πλουσίους ἀποβλέπειν</l>
<l n="178">ζηλοῦνθʼ, ἵνʼ αὐτὸν χρημάτων ἔρως ἔχῃ,</l>
<l n="179">τά τʼ οἰκτρὰ τοὺς μὴ δυστυχεῖς δεδοικέναι.</l>
<l n="179a"><gap reason="lost" rend=" . . . . . . . . . "/></l>
<l n="180">τόν θʼ ὑμνοποιὸν αὐτὸς ἃν τίκτῃ μέλη</l>
<l n="181">χαίροντα τίκτειν· ἢν δὲ μὴ πάσχῃ τόδε,</l>
<l n="182">οὔτοι δύναιτʼ ἂν οἴκοθέν γʼ ἀτώμενος</l>
<l n="183">τέρπειν ἂν ἄλλους· οὐδὲ γὰρ δίκην ἔχει.</l>
<l n="184">τάχʼ οὖν ἂν εἴποις· Πελοπίαν παρεὶς χθόνα</l>
<l n="185">πῶς ταῖς Ἀθήναις τόνδε προστάσσεις πόνον;</l>
<l n="186">ἐγὼ δίκαιός εἰμʼ ἀφηγεῖσθαι τάδε.</l>
<l n="187">Σπάρτη μὲν ὠμὴ καὶ πεποίκιλται τρόπους,</l>
<l n="188">τὰ δʼ ἄλλα μικρὰ κἀσθενῆ· πόλις δὲ σὴ</l>
<l n="189">μόνη δύναιτʼ ἂν τόνδʼ ὑποστῆναι πόνον·</l>
<l n="190">τά τʼ οἰκτρὰ γὰρ δέδορκε καὶ νεανίαν</l>
<l n="191">ἔχει σὲ ποιμένʼ ἐσθλόν· οὗ χρείᾳ πόλεις</l>
<l n="192">πολλαὶ διώλοντʼ, ἐνδεεῖς στρατηλάτου.</l></sp>

<sp><speaker>Χορός</speaker>
<l n="193">κἀγὼ τὸν αὐτὸν τῷδέ σοι λόγον λέγω,</l>
<l n="194">Θησεῦ, διʼ οἴκτου τὰς ἐμὰς λαβεῖν τύχας.</l></sp>

<milestone resp="perseus" n="195" unit="card"/>

<sp><speaker>Θησεύς</speaker>
<l n="195">ἄλλοισι δὴ ʼπόνησʼ ἁμιλληθεὶς λόγῳ</l>
<l n="196">τοιῷδʼ. ἔλεξε γάρ τις ὡς τὰ χείρονα</l>
<l n="197">πλείω βροτοῖσίν ἐστι τῶν ἀμεινόνων·</l>
<l n="198">ἐγὼ δὲ τούτοις ἀντίαν γνώμην ἔχω,</l>
<l n="199">πλείω τὰ χρηστὰ τῶν κακῶν εἶναι βροτοῖς·</l>
<l n="200">εἰ μὴ γὰρ ἦν τόδʼ, οὐκ ἂν ἦμεν ἐν φάει.</l>
<l n="201">αἰνῶ δʼ ὃς ἡμῖν βίοτον ἐκ πεφυρμένου</l>
<l n="202">καὶ θηριώδους θεῶν διεσταθμήσατο,</l>
<l n="203">πρῶτον μὲν ἐνθεὶς σύνεσιν, εἶτα δʼ ἄγγελον</l>
<l n="204">γλῶσσαν λόγων δούς, ὥστε γιγνώσκειν ὄπα,</l>
<l n="205">τροφήν τε καρποῦ τῇ τροφῇ τʼ ἀπʼ οὐρανοῦ</l>
<l n="206">σταγόνας ὑδρηλάς, ὡς τά γʼ ἐκ γαίας τρέφῃ</l>
<l n="207">ἄρδῃ τε νηδύν· πρὸς δὲ τοῖσι χείματος</l>
<l n="208">προβλήματʼ, αἶθρον ἐξαμύνασθαι θεοῦ,</l>
<l n="209">πόντου τε ναυστολήμαθʼ, ὡς διαλλαγὰς</l>
<l n="210">ἔχοιμεν ἀλλήλοισιν ὧν πένοιτο γῆ.</l>
<l n="211">ἃ δʼ ἔστʼ ἄσημα κοὐ σαφῶς γιγνώσκομεν,</l>
<l n="212">ἐς πῦρ βλέποντες καὶ κατὰ σπλάγχνων πτυχὰς</l>
<l n="213">μάντεις προσημαίνουσιν οἰωνῶν τʼ ἄπο.</l>
<l n="214">ἆρʼ οὐ τρυφῶμεν θεοῦ κατασκευὴν βίῳ</l>
<l n="215">δόντος τοιαύτην, οἷσιν οὐκ ἀρκεῖ τάδε;</l>
<l n="216">ἀλλʼ ἡ φρόνησις τοῦ θεοῦ μεῖζον σθένειν</l>
<l n="217">ζητεῖ, τὸ γαῦρον δʼ ἐν φρεσὶν κεκτημένοι</l>
<l n="218">δοκοῦμεν εἶναι δαιμόνων σοφώτεροι.</l>
<milestone resp="perseus" n="219" unit="card"/>
<l n="219" rend="indent">ἧς καὶ σὺ φαίνῃ δεκάδος, οὐ σοφὸς γεγώς,</l>
<l n="220">ὅστις κόρας μὲν θεσφάτοις Φοίβου ζυγεὶς</l>
<l n="221">ξένοισιν ὧδʼ ἔδωκας ὡς ζώντων θεῶν,</l>
<l n="222">λαμπρὸν δὲ θολερῷ δῶμα συμμείξας τὸ σὸν</l>
<l n="223">ἥλκωσας οἴκους· χρῆν γὰρ οὐδὲ σώματα</l>
<l n="224">ἄδικα δικαίοις τὸν σοφὸν συμμιγνύναι,</l>
<l n="225">εὐδαιμονοῦντας δʼ ἐς δόμους κτᾶσθαι φίλους.</l>
<l n="226">κοινὰς γὰρ ὁ θεὸς τὰς τύχας ἡγούμενος</l>
<l n="227">τοῖς τοῦ νοσοῦντος πήμασιν διώλεσε</l>
<l n="228">τὸν συννοσοῦντα κοὐδὲν ἠδικηκότα.</l>
<l n="229">ἐς δὲ στρατείαν πάντας Ἀργείους ἄγων,</l>
<l n="230">μάντεων λεγόντων θέσφατʼ, εἶτʼ ἀτιμάσας</l>
<l n="231">βίᾳ παρελθὼν θεοὺς ἀπώλεσας πόλιν,</l>
<l n="232">νέοις παραχθείς, οἵτινες τιμώμενοι</l>
<l n="233">χαίρουσι πολέμους τʼ αὐξάνουσʼ ἄνευ δίκης,</l>
<l n="234">φθείροντες ἀστούς, ὁ μὲν ὅπως στρατηλατῇ,</l>
<l n="235">ὁ δʼ ὡς ὑβρίζῃ δύναμιν ἐς χεῖρας λαβών,</l>
<l n="236">ἄλλος δὲ κέρδους οὕνεκʼ, οὐκ ἀποσκοπῶν</l>
<l n="237">τὸ πλῆθος εἴ τι βλάπτεται πάσχον τάδε.</l>
<l n="238">τρεῖς γὰρ πολιτῶν μερίδες· οἳ μὲν ὄλβιοι</l>
<l n="239">ἀνωφελεῖς τε πλειόνων τʼ ἐρῶσʼ ἀεί·</l>
<l n="240">οἳ δʼ οὐκ ἔχοντες καὶ σπανίζοντες βίου</l>
<l n="241">δεινοί, νέμοντες τῷ φθόνῳ πλέον μέρος,</l>
<l n="242">ἐς τοὺς ἔχοντας κέντρʼ ἀφιᾶσιν κακά,</l>
<l n="243">γλώσσαις πονηρῶν προστατῶν φηλούμενοι·</l>
<l n="244">τριῶν δὲ μοιρῶν ἡ ʼν μέσῳ σῴζει πόλεις,</l>
<l n="245">κόσμον φυλάσσουσʼ ὅντινʼ ἂν τάξῃ πόλις.</l>
<l n="246">κἄπειτʼ ἐγώ σοι σύμμαχος γενήσομαι;</l>
<l n="247">τί πρὸς πολίτας τοὺς ἐμοὺς λέγων καλόν;</l>
<l n="248">χαίρων ἴθʼ· εἰ γὰρ μὴ βεβούλευσαι καλῶς,</l>
<l n="249">αὐτὸς πιέζειν τὴν τύχην, ἡμᾶς δʼ ἐᾶν.</l></sp>

<sp><speaker>Χορός</speaker>
<l n="250">ἥμαρτεν· ἐν νέοισι δʼ ἀνθρώπων τόδε</l>
<l n="251">ἔνεστι· συγγνώμην δὲ τῷδʼ ἔχειν χρεών.</l>
<l n="252"><del>ἀλλʼ ὡς ἰατρὸν τῶνδʼ, ἄναξ, ἀφίγμεθα.</del></l></sp>

<milestone resp="perseus" n="253" unit="card"/>

<sp><speaker>Ἄδραστος</speaker>
<l n="253">οὔτοι δικαστήν <add>σʼ</add> εἱλόμην ἐμῶν κακῶν</l>
<l n="254">οὐδʼ, εἴ τι πράξας μὴ καλῶς εὑρίσκομαι,</l>
<l n="255">τούτων κολαστὴν κἀπιτιμητήν, ἄναξ,</l>
<l n="256">ἀλλʼ ὡς ὀναίμην. εἰ δὲ μὴ βούλῃ τάδε,</l>
<l n="257">στέργειν ἀνάγκη τοῖσι σοῖς· τί γὰρ πάθω;</l>
<l n="258" rend="indent">ἄγʼ, ὦ γεραιαί, στείχετε, γλαυκὴν χλόην</l>
<l n="259">αὐτοῦ λιποῦσαι, φυλλάδος καταστροφῇ</l>
<l n="260">θεούς τε καὶ γῆν τήν τε πυρφόρον θεὰν</l>
<l n="261">Δήμητρα θέμεναι μάρτυρʼ ἡλίου τε φῶς,</l>
<l n="262">ὡς οὐδὲν ἡμῖν ἤρκεσαν λιταὶ θεῶν.</l></sp>

<sp><speaker>Χορός</speaker>
<l n="262a"><gap reason="lost" rend=" . . . . . . . . "/></l>
<l n="263">ὃς Πέλοπος ἦν παῖς, Πελοπίας δʼ ἡμεῖς χθονὸς</l>
<l n="264">ταὐτὸν πατρῷον αἷμα σοὶ κεκτήμεθα.</l>
<l n="265">τί δρᾷς; προδώσεις ταῦτα κἀκβαλεῖς χθονὸς</l>
<l n="266">γραῦς οὐ τυχούσας οὐδὲν ὧν αὐτὰς ἐχρῆν;</l>
<l n="267">μὴ δῆτʼ· ἔχει γὰρ καταφυγὴν θὴρ μὲν πέτραν,</l>
<l n="268">δοῦλος δὲ βωμοὺς θεῶν, πόλις δὲ πρὸς πόλιν</l>
<l n="269">ἔπτηξε χειμασθεῖσα· τῶν γὰρ ἐν βροτοῖς</l>
<l n="270">οὐκ ἔστιν οὐδὲν διὰ τέλους εὐδαιμονοῦν.</l></sp>

<milestone resp="perseus" n="271" unit="card"/>

<div type="textpart" subtype="hexameter">
<sp><speaker>Χορός</speaker>
<l n="271">βᾶθι, τάλαινʼ, ἱερῶν δαπέδων ἄπο Περσεφονείας,</l>
<l n="272">βᾶθι καὶ ἀντίασον γονάτων ἔπι χεῖρα βαλοῦσα,</l>
<l n="273">τέκνων τεθνεώτων κομίσαι δέμας, ὦ μελέα ʼγώ,</l>
<l n="274">οὓς ὑπὸ τείχεσι Καδμείοισιν ἀπώλεσα κούρους.</l>
<l n="275"><del>ἰώ μοι· λάβετε φέρετε πέμπετε κρίνετε ταλαίνας χέρας γεραιάς.</del></l>
<l n="276">πρός <add>σε</add> γενειάδος, ὦ φίλος, ὦ δοκιμώτατος Ἑλλάδι,</l>
<l n="279">ἄντομαι ἀμφιπίτνουσα τὸ σὸν γόνυ καὶ χέρα δειλαία·</l>
<l n="280">οἴκτισαι ἀμφὶ τέκνων μʼ <sic>ἱκέταν ἤ τινʼ</sic> ἀλάταν</l>
<l n="281">οἰκτρὸν ἰήλεμον οἰκτρὸν ἱεῖσαν.</l>
<l n="282">μηδʼ ἀτάφους, τέκνον, ἐν χθονὶ Κάδμου χάρματα θηρῶν</l>
<l n="283">παῖδας ἐν ἁλικίᾳ τᾷ σᾷ κατίδῃς, ἱκετεύω.</l>
<l n="284">βλέψον ἐμῶν βλεφάρων ἔπι δάκρυον, ἃ περὶ σοῖσι</l>
<l n="285">γούνασιν ὧδε πίτνω τέκνοις τάφον ἐξανύσασθαι.</l></sp></div>

<milestone resp="perseus" n="286" unit="card"/>

<div type="textpart" subtype="iambic">
<sp><speaker>Θησεύς</speaker>
<l n="286">μῆτερ, τί κλαίεις λέπτʼ ἐπʼ ὀμμάτων φάρη</l>
<l n="287">βαλοῦσα τῶν σῶν; ἆρα δυστήνους γόους</l>
<l n="288">κλύουσα τῶνδε; κἀμὲ γὰρ διῆλθέ τι.</l>
<l n="289">ἔπαιρε λευκὸν κρᾶτα, μὴ δακρυρρόει</l>
<l n="290">σεμναῖσι Δηοῦς ἐσχάραις παρημένη.</l></sp>

<sp><speaker>Αἴθρα</speaker>
<l n="291" part="I">αἰαῖ.</l></sp>

<sp><speaker>Θησεύς</speaker>
<l n="291b" part="F">τὰ τούτων οὐχὶ σοὶ στενακτέον.</l></sp>

<sp><speaker>Αἴθρα</speaker>
<l n="292" part="I">ὦ τλήμονες γυναῖκες.</l></sp>

<sp><speaker>Θησεύς</speaker>
<l n="292b" part="F">οὐ σὺ τῶνδʼ ἔφυς.</l></sp>

<sp><speaker>Αἴθρα</speaker>
<l n="293">εἴπω τι, τέκνον, σοί τε καὶ πόλει καλόν;</l></sp>

<sp><speaker>Θησεύς</speaker>
<l n="294">ὡς πολλά γʼ ἐστὶ κἀπὸ θηλειῶν σοφά.</l></sp>

<sp><speaker>Αἴθρα</speaker>
<l n="295">ἀλλʼ εἰς ὄκνον μοι μῦθος ὃν κεύθω φέρει.</l></sp>

<sp><speaker>Θησεύς</speaker>
<l n="296">αἰσχρόν γʼ ἔλεξας, χρήστʼ ἔπη κρύπτειν φίλοις.</l></sp>

<sp><speaker>Αἴθρα</speaker>
<l n="297">οὔτοι σιωπῶσʼ εἶτα μέμψομαί ποτε</l>
<l n="298">τὴν νῦν σιωπὴν ὡς ἐσιγήθη κακῶς,</l>
<l n="299">οὐδʼ ὡς ἀχρεῖον τὰς γυναῖκας εὖ λέγειν</l>
<l n="300">δείσασʼ ἀφήσω τῷ φόβῳ τοὐμὸν καλόν.</l>
<l n="301">ἐγὼ δέ σʼ, ὦ παῖ, πρῶτα μὲν τὰ τῶν θεῶν</l>
<l n="302">σκοπεῖν κελεύω μὴ σφαλῇς ἀτιμάσας·</l>
<l n="303">τἄλλʼ εὖ φρονῶν γάρ, ἐν μόνῳ τούτῳ ʼσφάλης.</l>
<l n="304">πρὸς τοῖσδε δʼ, εἰ μὲν μὴ ἀδικουμένοις ἐχρῆν</l>
<l n="305">τολμηρὸν εἶναι, κάρτʼ ἂν εἶχον ἡσύχως·</l>
<l n="306">νῦν δʼ ἴσθι σοί τε τοῦθʼ ὅσην τιμὴν φέρει,</l>
<l n="307">κἀμοὶ παραινεῖν οὐ φόβον φέρει, τέκνον,</l>
<l n="308">ἄνδρας βιαίους καὶ κατείργοντας νεκροὺς</l>
<l n="309">τάφου τε μοίρας καὶ κτερισμάτων λαχεῖν</l>
<l n="310">ἐς τήνδʼ ἀνάγκην σῇ καταστῆσαι χερί,</l>
<l n="311">νόμιμά τε πάσης συγχέοντας Ἑλλάδος</l>
<l n="312">παῦσαι· τὸ γάρ τοι συνέχον ἀνθρώπων πόλεις</l>
<l n="313">τοῦτʼ ἔσθʼ, ὅταν τις τοὺς νόμους σῴζῃ καλῶς.</l>
<l n="314">ἐρεῖ δὲ δή τις ὡς ἀνανδρίᾳ χερῶν,</l>
<l n="315">πόλει παρόν σοι στέφανον εὐκλείας λαβεῖν,</l>
<l n="316">δείσας ἀπέστης, καὶ συὸς μὲν ἀγρίου</l>
<l n="317">ἀγῶνος ἥψω φαῦλον ἀθλήσας πόνον,</l>
<l n="318">οὗ δʼ ἐς κράνος βλέψαντα καὶ λόγχης ἀκμὴν</l>
<l n="319">χρῆν ἐκπονῆσαι, δειλὸς ὢν ἐφηυρέθης.</l>
<l n="320" rend="indent">μὴ δῆτʼ ἐμός γʼ ὤν, ὦ τέκνον, δράσῃς τάδε.</l>
<l n="321">ὁρᾷς, ἄβουλος ὡς κεκερτομημένη</l>
<l n="322">τοῖς κερτομοῦσι γοργὸν ὄμμʼ ἀναβλέπει</l>
<l n="323">σὴ πατρίς; ἐν γὰρ τοῖς πόνοισιν αὔξεται·</l>
<l n="324">αἱ δʼ ἥσυχοι σκοτεινὰ πράσσουσαι πόλεις</l>
<l n="325">σκοτεινὰ καὶ βλέπουσιν εὐλαβούμεναι.</l>
<l n="326">οὐκ εἶ νεκροῖσι καὶ γυναιξὶν ἀθλίαις</l>
<l n="327">προσωφελήσων, ὦ τέκνον, κεχρημέναις;</l>
<l n="328">ὡς οὔτε ταρβῶ σὺν δίκῃ σʼ ὁρμώμενον,</l>
<l n="329">Κάδμου θʼ ὁρῶσα λαὸν εὖ πεπραγότα,</l>
<l n="330">ἔτʼ αὐτὸν ἄλλα βλήματʼ ἐν κύβοις βαλεῖν</l>
<l n="331">πέποιθʼ· ὁ γὰρ θεὸς πάντʼ ἀναστρέφει πάλιν.</l></sp>

<sp><speaker>Χορός</speaker>
<l n="332">ὦ φιλτάτη μοι, τῷδέ τʼ εἴρηκας καλῶς</l>
<l n="333">κἀμοί· διπλοῦν δὲ χάρμα γίγνεται τόδε.</l></sp>

<milestone resp="perseus" n="334" unit="card"/>

<sp><speaker>Θησεύς</speaker>
<l n="334">ἐμοὶ λόγοι μέν, μῆτερ, οἱ λελεγμένοι</l>
<l n="335">ὀρθῶς ἔχουσʼ ἐς τόνδε, κἀπεφηνάμην</l>
<l n="336">γνώμην ὑφʼ οἵων ἐσφάλη βουλευμάτων·</l>
<l n="337">ὁρῶ δὲ κἀγὼ ταῦθʼ ἅπερ με νουθετεῖς,</l>
<l n="338">ὡς τοῖς ἐμοῖσιν οὐχὶ πρόσφορον τρόποις</l>
<l n="339">φεύγειν τὰ δεινά. πολλὰ γὰρ δράσας καλὰ</l>
<l n="340">ἔθος τόδʼ εἰς Ἕλληνας ἐξελεξάμην,</l>
<l n="341">ἀεὶ κολαστὴς τῶν κακῶν καθεστάναι.</l>
<l n="342">οὔκουν ἀπαυδᾶν δυνατόν ἐστί μοι πόνους.</l>
<l n="343">τί γάρ μʼ ἐροῦσιν οἵ γε δυσμενεῖς βροτῶν,</l>
<l n="344">ὅθʼ ἡ τεκοῦσα χὑπερορρωδοῦσʼ ἐμοῦ</l>
<l n="345">πρώτη κελεύεις τόνδʼ ὑποστῆναι πόνον;</l>
<l n="346" rend="indent">δράσω τάδʼ· εἶμι καὶ νεκροὺς ἐκλύσομαι</l>
<l n="347">λόγοισι πείθων· εἰ δὲ μή, βίᾳ δορὸς</l>
<l n="348">ἤδη τόδʼ ἔσται κοὐχὶ σὺν φθόνῳ θεῶν.</l>
<l n="349">δόξαι δὲ χρῄζω καὶ πόλει πάσῃ τόδε.</l>
<l n="350">δόξει δʼ ἐμοῦ θέλοντος· ἀλλὰ τοῦ λόγου</l>
<l n="351">προσδοὺς ἔχοιμʼ ἂν δῆμον εὐμενέστερον.</l>
<l n="352">καὶ γὰρ κατέστησʼ αὐτὸν ἐς μοναρχίαν</l>
<l n="353">ἐλευθερώσας τήνδʼ ἰσόψηφον πόλιν.</l>
<l n="354">λαβὼν δʼ Ἄδραστον δεῖγμα τῶν ἐμῶν λόγων</l>
<l n="355">ἐς πλῆθος ἀστῶν εἶμι· καὶ πείσας τάδε,</l>
<l n="356">λεκτοὺς ἀθροίσας δεῦρʼ Ἀθηναίων κόρους</l>
<l n="357">ἥξω· παρʼ ὅπλοις θʼ ἥμενος πέμψω λόγους</l>
<l n="358">Κρέοντι νεκρῶν σώματʼ ἐξαιτούμενος.</l>
<l n="359" rend="indent">ἀλλʼ, ὦ γεραιαί, σέμνʼ ἀφαιρεῖτε στέφη</l>
<l n="360">μητρός, πρὸς οἴκους ὥς νιν Αἰγέως ἄγω,</l>
<l n="361">φίλην προσάψας χεῖρα· τοῖς τεκοῦσι γὰρ</l>
<l n="362">δύστηνος ὅστις μὴ ἀντιδουλεύει τέκνων — </l>
<l n="363">κάλλιστον ἔρανον· δοὺς γὰρ ἀντιλάζυται</l>
<l n="364">παίδων παρʼ αὑτοῦ τοιάδʼ ἃν τοκεῦσι δῷ.</l></sp></div></div>

<milestone resp="perseus" n="365" unit="card"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="365">— ἱππόβοτον Ἄργος, ὦ πάτριον ἐμὸν πέδον,</l>
<l n="366">ἐκλύετε τάδʼ, ἐκλύετε</l>
<l n="367">ἄνακτος ὅσια περὶ θεοὺς</l>
<l n="368">καὶ μεγάλα Πελασγίᾳ</l>
<l n="368a">καὶ κατʼ Ἄργος.</l></sp></div>

<milestone resp="perseus" n="369" unit="card"/>

<div type="textpart" subtype="antistrophe" n="1">
<sp><speaker>Χορός</speaker>
<l n="369">— εἰ γὰρ ἐπὶ τέρμα καὶ τὸ πλέον ἐμῶν κακῶν</l>
<l n="370">ἱκόμενος ἔτι ματέρος</l>
<l n="371">ἄγαλμα φόνιον ἐξέλοι,</l>
<l n="372">γᾶν δὲ φίλιον Ἰνάχου</l>
<l n="372a">θεῖτʼ ὀνήσας.</l></sp></div>

<milestone resp="perseus" n="373" unit="card"/>

<div type="textpart" subtype="strophe" n="2">
<sp><speaker>Χορός</speaker>
<l n="373">— καλὸν δʼ ἄγαλμα πόλεσιν εὐσεβὴς πόνος</l>
<l n="374">χάριν τʼ ἔχει τὰν ἐς αἰεί.</l>
<l n="375">τί μοι πόλις κρανεῖ ποτʼ; ἆρα φίλιά μοι</l>
<l n="376">τεμεῖ, καὶ τέκνοις ταφὰς ληψόμεσθα;</l></sp></div>

<milestone resp="perseus" n="377" unit="card"/>

<div type="textpart" subtype="antistrophe" n="2">
<sp><speaker>Χορός</speaker>
<l n="377">— ἄμυνε ματρί, πόλις, ἄμυνε, Παλλάδος,</l>
<l n="378">νόμους βροτῶν μὴ μιαίνειν.</l>
<l n="379">σύ τοι σέβεις δίκαν, τὸ δʼ ἧσσον ἀδικίᾳ</l>
<l n="380">νέμεις, δυστυχῆ τʼ ἀεὶ πάντα ῥύῃ.</l></sp></div></div>

<milestone resp="perseus" n="381" unit="card"/>


<div type="textpart" subtype="episode">
<sp><speaker>Θησεύς</speaker>
<l n="381">τέχνην μὲν αἰεὶ τήνδʼ ἔχων ὑπηρετεῖς</l>
<l n="382">πόλει τε κἀμοί, διαφέρων κηρύγματα·</l>
<l n="383">ἐλθὼν δʼ ὑπέρ τʼ Ἀσωπὸν Ἰσμηνοῦ θʼ ὕδωρ</l>
<l n="384">σεμνῷ τυράννῳ φράζε Καδμείων τάδε·</l>
<l n="385">Θησεύς σʼ ἀπαιτεῖ πρὸς χάριν θάψαι νεκρούς,</l>
<l n="386">συγγείτονʼ οἰκῶν γαῖαν, ἀξιῶν τυχεῖν,</l>
<l n="387">φίλον τε θέσθαι πάντʼ Ἐρεχθειδῶν λεών.</l>
<l n="388">κἂν μὲν θέλωσιν, αἰνέσας παλίσσυτος</l>
<l n="389">στεῖχʼ· ἢν δʼ ἀπιστῶσʼ, οἵδε δεύτεροι λόγοι·</l>
<l n="390">Κῶμον δέχεσθαι τὸν ἐμὸν ἀσπιδηφόρον.</l>
<l n="391">στρατὸς δὲ θάσσει κἀξετάζεται παρὼν</l>
<l n="392">Καλλίχορον ἀμφὶ σεμνὸν εὐτρεπὴς ὅδε.</l>
<l n="393">— καὶ μὴν ἑκοῦσά γʼ ἀσμένη τʼ ἐδέξατο</l>
<l n="394">πόλις πόνον τόνδʼ, ὡς θέλοντά μʼ ᾔσθετο.</l>
<l n="395">ἔα· λόγων τίς ἐμποδὼν ὅδʼ ἔρχεται;</l>
<l n="396">Καδμεῖος, ὡς ἔοικεν οὐ σάφʼ εἰδότι,</l>
<l n="397">κῆρυξ. ἐπίσχες, ἤν σʼ ἀπαλλάξῃ πόνου</l>
<l n="398">μολὼν ὕπαντα τοῖς ἐμοῖς βουλεύμασιν.</l></sp>

<milestone resp="perseus" n="399" unit="card"/>

<sp><speaker>Κῆρυξ</speaker>
<l n="399">τίς γῆς τύραννος; πρὸς τίνʼ ἀγγεῖλαί με χρὴ</l>
<l n="400">λόγους Κρέοντος, ὃς κρατεῖ Κάδμου χθονὸς</l>
<l n="401">Ἐτεοκλέους θανόντος ἀμφʼ ἑπταστόμους</l>
<l n="402">πύλας ἀδελφῇ χειρὶ Πολυνείκους ὕπο;</l></sp>

<sp><speaker>Θησεύς</speaker>
<l n="403">πρῶτον μὲν ἤρξω τοῦ λόγου ψευδῶς, ξένε,</l>
<l n="404">ζητῶν τύραννον ἐνθάδʼ· οὐ γὰρ ἄρχεται</l>
<l n="405">ἑνὸς πρὸς ἀνδρός, ἀλλʼ ἐλευθέρα πόλις.</l>
<l n="406">δῆμος δʼ ἀνάσσει διαδοχαῖσιν ἐν μέρει</l>
<l n="407">ἐνιαυσίαισιν, οὐχὶ τῷ πλούτῳ διδοὺς</l>
<l n="408">τὸ πλεῖστον, ἀλλὰ χὡ πένης ἔχων ἴσον.</l></sp>

<sp><speaker>Κῆρυξ</speaker>
<l n="409">ἓν μὲν τόδʼ ἡμῖν ὥσπερ ἐν πεσσοῖς δίδως</l>
<l n="410">κρεῖσσον· πόλις γὰρ ἧς ἐγὼ πάρειμʼ ἄπο</l>
<l n="411">ἑνὸς πρὸς ἀνδρός, οὐκ ὄχλῳ κρατύνεται·</l>
<l n="412">οὐδʼ ἔστιν αὐτὴν ὅστις ἐκχαυνῶν λόγοις</l>
<l n="413">πρὸς κέρδος ἴδιον ἄλλοτʼ ἄλλοσε στρέφει,</l>
<l n="414">τὸ δʼ αὐτίχʼ ἡδὺς καὶ διδοὺς πολλὴν χάριν,</l>
<l n="415">ἐσαῦθις ἔβλαψʼ, εἶτα διαβολαῖς νέαις</l>
<l n="416">κλέψας τὰ πρόσθε σφάλματʼ ἐξέδυ δίκης.</l>
<l n="417">ἄλλως τε πῶς ἂν μὴ διορθεύων λόγους</l>
<l n="418">ὀρθῶς δύναιτʼ ἂν δῆμος εὐθύνειν πόλιν;</l>
<l n="419">ὁ γὰρ χρόνος μάθησιν ἀντὶ τοῦ τάχους</l>
<l n="420">κρείσσω δίδωσι. γαπόνος δʼ ἀνὴρ πένης,</l>
<l n="421">εἰ καὶ γένοιτο μὴ ἀμαθής, ἔργων ὕπο</l>
<l n="422">οὐκ ἂν δύναιτο πρὸς τὰ κοίνʼ ἀποβλέπειν.</l>
<l n="423">ἦ δὴ νοσῶδες τοῦτο τοῖς ἀμείνοσιν,</l>
<l n="424">ὅταν πονηρὸς ἀξίωμʼ ἀνὴρ ἔχῃ</l>
<l n="425">γλώσσῃ κατασχὼν δῆμον, οὐδὲν ὢν τὸ πρίν.</l></sp>

<milestone resp="perseus" n="426" unit="card"/>

<sp><speaker>Θησεύς</speaker>
<l n="426">κομψός γʼ ὁ κῆρυξ καὶ παρεργάτης λόγων.</l>
<l n="427">ἐπεὶ δʼ ἀγῶνα καὶ σὺ τόνδʼ ἠγωνίσω,</l>
<l n="428">ἄκουʼ· ἅμιλλαν γὰρ σὺ προύθηκας λόγων.</l>
<l n="429" rend="indent">οὐδὲν τυράννου δυσμενέστερον πόλει,</l>
<l n="430">ὅπου τὸ μὲν πρώτιστον οὐκ εἰσὶν νόμοι</l>
<l n="431">κοινοί, κρατεῖ δʼ εἷς τὸν νόμον κεκτημένος</l>
<l n="432">αὐτὸς παρʼ αὑτῷ· καὶ τόδʼ οὐκέτʼ ἔστʼ ἴσον.</l>
<l n="433">γεγραμμένων δὲ τῶν νόμων ὅ τʼ ἀσθενὴς</l>
<l n="434">ὁ πλούσιός τε τὴν δίκην ἴσην ἔχει,</l>
<l n="435">ἔστιν δʼ ἐνισπεῖν τοῖσιν ἀσθενεστέροις</l>
<l n="436">τὸν εὐτυχοῦντα ταὔθʼ, ὅταν κλύῃ κακῶς,</l>
<l n="437">νικᾷ δʼ ὁ μείων τὸν μέγαν δίκαιʼ ἔχων.</l>
<l n="438">τοὐλεύθερον δʼ ἐκεῖνο· Τίς θέλει πόλει</l>
<l n="439">χρηστόν τι βούλευμʼ ἐς μέσον φέρειν ἔχων;</l>
<l n="440">καὶ ταῦθʼ ὁ χρῄζων λαμπρός ἐσθʼ, ὁ μὴ θέλων</l>
<l n="441">σιγᾷ. τί τούτων ἔστʼ ἰσαίτερον πόλει;</l>
<l n="442" rend="indent">καὶ μὴν ὅπου γε δῆμος αὐθέντης χθονός,</l>
<l n="443">ὑποῦσιν ἀστοῖς ἥδεται νεανίαις·</l>
<l n="444">ἀνὴρ δὲ βασιλεὺς ἐχθρὸν ἡγεῖται τόδε,</l>
<l n="445">καὶ τοὺς ἀρίστους οὕς τʼ ἂν ἡγῆται φρονεῖν</l>
<l n="446">κτείνει, δεδοικὼς τῆς τυραννίδος πέρι.</l>
<l n="447">πῶς οὖν ἔτʼ ἂν γένοιτʼ ἂν ἰσχυρὰ πόλις,</l>
<l n="448">ὅταν τις ὡς λειμῶνος ἠρινοῦ στάχυν</l>
<l n="449">τόλμας ἀφαιρῇ κἀπολωτίζῃ νέους;</l>
<l n="450">κτᾶσθαι δὲ πλοῦτον καὶ βίον τί δεῖ τέκνοις</l>
<l n="451">ὡς τῷ τυράννῳ πλείονʼ ἐκμοχθῇ βίον;</l>
<l n="452">ἢ παρθενεύειν παῖδας ἐν δόμοις καλῶς,</l>
<l n="453">τερπνὰς τυράννοις ἡδονάς, ὅταν θέλῃ,</l>
<l n="454">δάκρυα δʼ ἑτοιμάζουσι; μὴ ζῴην ἔτι,</l>
<l n="455">εἰ τἀμὰ τέκνα πρὸς βίαν νυμφεύσεται.</l>
<l n="456" rend="indent">καὶ ταῦτα μὲν δὴ πρὸς τὰ σὰ ἐξηκόντισα.</l>
<l n="457">ἥκεις δὲ δὴ τί τῆσδε γῆς κεχρημένος;</l>
<l n="458">κλαίων γʼ ἂν ἦλθες, εἴ σε μὴ ῎πεμψεν πόλις,</l>
<l n="459">περισσὰ φωνῶν· τὸν γὰρ ἄγγελον χρεὼν</l>
<l n="460">λέξανθʼ ὅσʼ ἂν τάξῃ τις ὡς τάχος πάλιν</l>
<l n="461">χωρεῖν. τὸ λοιπὸν δʼ εἰς ἐμὴν πόλιν Κρέων</l>
<l n="462">ἧσσον λάλον σου πεμπέτω τινʼ ἄγγελον.</l></sp>

<sp><speaker>Χορός</speaker>
<l n="463">φεῦ φεῦ· κακοῖσιν ὡς ὅταν δαίμων διδῷ</l>
<l n="464">καλῶς, ὑβρίζουσʼ ὡς ἀεὶ πράξοντες εὖ.</l></sp>

<milestone resp="perseus" n="465" unit="card"/>

<sp><speaker>Κῆρυξ</speaker>
<l n="465">λέγοιμʼ ἂν ἤδη. τῶν μὲν ἠγωνισμένων</l>
<l n="466">σοὶ μὲν δοκείτω ταῦτʼ, ἐμοὶ δὲ τἀντία.</l>
<l n="467" rend="indent">ἐγὼ δʼ ἀπαυδῶ πᾶς τε Καδμεῖος λεὼς</l>
<l n="468">Ἄδραστον ἐς γῆν τήνδε μὴ παριέναι·</l>
<l n="469">εἰ δʼ ἔστιν ἐν γῇ, πρὶν θεοῦ δῦναι σέλας,</l>
<l n="470">λύσαντα σεμνὰ στεμμάτων μυστήρια</l>
<l n="471">τῆσδʼ ἐξελαύνειν, μηδʼ ἀναιρεῖσθαι νεκροὺς</l>
<l n="472">βίᾳ, προσήκοντʼ οὐδὲν Ἀργείων πόλει.</l>
<l n="473">κἂν μὲν πίθῃ μοι, κυμάτων ἄτερ πόλιν</l>
<l n="474">σὴν ναυστολήσεις· εἰ δὲ μή, πολὺς κλύδων</l>
<l n="475">ἡμῖν τε καὶ σοὶ συμμάχοις τʼ ἔσται δορός.</l>
<l n="476" rend="indent">σκέψαι δέ, καὶ μὴ τοῖς ἐμοῖς θυμούμενος</l>
<l n="477">λόγοισιν, ὡς δὴ πόλιν ἐλευθέραν ἔχων,</l>
<l n="478">σφριγῶντʼ ἀμείψῃ μῦθον ἐκ βραχιόνων·</l>
<l n="479">ἐλπὶς γάρ ἐστʼ ἄπιστον, ἣ πολλὰς πόλεις</l>
<l n="480">συνῆψʼ, ἄγουσα θυμὸν εἰς ὑπερβολάς.</l>
<l n="481">ὅταν γὰρ ἔλθῃ πόλεμος ἐς ψῆφον λεώ,</l>
<l n="482">οὐδεὶς ἔθʼ αὑτοῦ θάνατον ἐκλογίζεται,</l>
<l n="483">τὸ δυστυχὲς δὲ τοῦτʼ ἐς ἄλλον ἐκτρέπει·</l>
<l n="484">εἰ δʼ ἦν παρʼ ὄμμα θάνατος ἐν ψήφου φορᾷ,</l>
<l n="485">οὐκ ἄν ποθʼ Ἑλλὰς δοριμανὴς ἀπώλλυτο.</l>
<l n="486">καίτοι δυοῖν γε πάντες ἄνθρωποι λόγοιν</l>
<l n="487">τὸν κρείσσονʼ ἴσμεν, καὶ τὰ χρηστὰ καὶ κακά,</l>
<l n="488">ὅσῳ τε πολέμου κρεῖσσον εἰρήνη βροτοῖς·</l>
<l n="489">ἣ πρῶτα μὲν Μούσαισι προσφιλεστάτη,</l>
<l n="490">Ποιναῖσι δʼ ἐχθρά, τέρπεται δʼ εὐπαιδίᾳ,</l>
<l n="491">χαίρει δὲ πλούτῳ. ταῦτʼ ἀφέντες οἱ κακοὶ</l>
<l n="492">πολέμους ἀναιρούμεσθα καὶ τὸν ἥσσονα</l>
<l n="493">δουλούμεθʼ, ἄνδρες ἄνδρα καὶ πόλις πόλιν.</l>
<milestone resp="perseus" n="494" unit="card"/>
<l n="494" rend="indent">σὺ δʼ ἄνδρας ἐχθροὺς καὶ θανόντας ὠφελεῖς,</l>
<l n="495">θάπτων κομίζων θʼ ὕβρις οὓς ἀπώλεσεν;</l>
<l n="496">οὔ τἄρʼ ἔτʼ ὀρθῶς Καπανέως κεραύνιον</l>
<l n="497">δέμας καπνοῦται, κλιμάκων ὀρθοστάτας</l>
<l n="498">ὃς προσβαλὼν πύλῃσιν ὤμοσεν πόλιν</l>
<l n="499">πέρσειν θεοῦ θέλοντος ἤν τε μὴ θέλῃ;</l>
<l n="500">οὐδʼ ἥρπασεν χάρυβδις οἰωνοσκόπον,</l>
<l n="501">τέθριππον ἅρμα περιβαλοῦσα χάσματι,</l>
<l n="502">ἄλλοι τε κεῖνται πρὸς πύλαις λοχαγέται</l>
<l n="503">πέτροις καταξανθέντες ὀστέων ῥαφάς;</l>
<l n="504">ἤ νυν φρονεῖν ἄμεινον ἐξαύχει Διός,</l>
<l n="505">ἢ θεοὺς δικαίως τοὺς κακοὺς ἀπολλύναι.</l>
<l n="506">φιλεῖν μὲν οὖν χρὴ τοὺς σοφοὺς πρῶτον τέκνα,</l>
<l n="507">ἔπειτα τοκέας πατρίδα θʼ, ἣν αὔξειν χρεὼν</l>
<l n="508">καὶ μὴ κατᾶξαι. σφαλερὸν ἡγεμὼν θρασύς·</l>
<l n="509">νεώς τε ναύτης ἥσυχος, καιρῷ σοφός.</l>
<l n="510">καὶ τοῦτʼ ἐμοὶ τἀνδρεῖον, ἡ προμηθία.</l></sp>

<sp><speaker>Χορός</speaker>
<l n="511">ἐξαρκέσας ἦν Ζεὺς ὁ τιμωρούμενος,</l>
<l n="512">ὑμᾶς δʼ ὑβρίζειν οὐκ ἐχρῆν τοιάνδʼ ὕβριν.</l></sp>

<sp><speaker>Ἄδραστος</speaker>
<l n="513" part="I">ὦ παγκάκιστε — </l></sp>
    
<sp><speaker>Θησεύς</speaker>
<l n="513b" part="F">σῖγʼ, Ἄδραστʼ, ἔχε στόμα,</l>
<l n="514">καὶ μὴ ʼπίπροσθεν τῶν ἐμῶν τοὺς σοὺς λόγους</l>
<l n="515">θῇς· οὐ γὰρ ἥκει πρὸς σὲ κηρύσσων ὅδε,</l>
<l n="516">ἀλλʼ ὡς ἔμʼ· ἡμᾶς κἀποκρίνασθαι χρεών.</l>
<l n="517">καὶ πρῶτα μέν σε πρὸς τὰ πρῶτʼ ἀμείψομαι.</l>
<l n="518">οὐκ οἶδʼ ἐγὼ Κρέοντα δεσπόζοντʼ ἐμοῦ</l>
<l n="519">οὐδὲ σθένοντα μεῖζον, ὥστʼ ἀναγκάσαι</l>
<l n="520">δρᾶν τὰς Ἀθήνας ταῦτʼ· ἄνω γὰρ ἂν ῥέοι</l>
<l n="521">τὰ πράγμαθʼ οὕτως, εἰ ʼπιταξόμεσθα δή.</l>
<l n="522">πόλεμον δὲ τοῦτον οὐκ ἐγὼ καθίσταμαι,</l>
<l n="523">ὃς οὐδὲ σὺν τοῖσδʼ ἦλθον ἐς Κάδμου χθόνα·</l>
<l n="524">νεκροὺς δὲ τοὺς θανόντας, οὐ βλάπτων πόλιν</l>
<l n="525">οὐδʼ ἀνδροκμῆτας προσφέρων ἀγωνίας,</l>
<l n="526">θάψαι δικαιῶ, τὸν Πανελλήνων νόμον</l>
<l n="527">σῴζων. τί τούτων ἐστὶν οὐ καλῶς ἔχον;</l>
<l n="528">εἰ γάρ τι καὶ πεπόνθατʼ Ἀργείων ὕπο,</l>
<l n="529">τεθνᾶσιν, ἠμύνασθε πολεμίους καλῶς,</l>
<l n="530">αἰσχρῶς δʼ ἐκείνοις, χἡ δίκη διοίχεται.</l>
<l n="531">ἐάσατʼ ἤδη γῇ καλυφθῆναι νεκρούς,</l>
<l n="532">ὅθεν δʼ ἕκαστον ἐς τὸ φῶς ἀφίκετο,</l>
<l n="533">ἐνταῦθʼ ἀπελθεῖν, πνεῦμα μὲν πρὸς αἰθέρα,</l>
<l n="534">τὸ σῶμα δʼ ἐς γῆν· οὔτι γὰρ κεκτήμεθα</l>
<l n="535">ἡμέτερον αὐτὸ πλὴν ἐνοικῆσαι βίον,</l>
<l n="536">κἄπειτα τὴν θρέψασαν αὐτὸ δεῖ λαβεῖν.</l>
<l n="537">δοκεῖς κακουργεῖν Ἄργος οὐ θάπτων νεκρούς;</l>
<l n="538">ἥκιστα· πάσης Ἑλλάδος κοινὸν τόδε,</l>
<l n="539">εἰ τοὺς θανόντας νοσφίσας ὧν χρῆν λαχεῖν</l>
<l n="540">ἀτάφους τις ἕξει· δειλίαν γὰρ ἐσφέρει</l>
<l n="541">τοῖς ἀλκίμοισιν οὗτος ἢν τεθῇ νόμος.</l>
<l n="542">κἀμοὶ μὲν ἦλθες δείνʼ ἀπειλήσων ἔπη,</l>
<l n="543">νεκροὺς δὲ ταρβεῖτʼ, εἰ κρυβήσονται χθονί;</l>
<l n="544">τί μὴ γένηται; μὴ κατασκάψωσι γῆν</l>
<l n="545">ταφέντες ὑμῶν; ἢ τέκνʼ ἐν μυχῷ χθονὸς</l>
<l n="546">φύσωσιν, ἐξ ὧν εἶσί τις τιμωρία;</l>
<l n="547">σκαιόν γε τἀνάλωμα τῆς γλώσσης τόδε,</l>
<l n="548">φόβους πονηροὺς καὶ κενοὺς δεδοικέναι.</l>
<milestone resp="perseus" n="549" unit="card"/>
<l n="549" rend="indent">ἀλλʼ, ὦ μάταιοι, γνῶτε τἀνθρώπων κακά·</l>
<l n="550">παλαίσμαθʼ ἡμῶν ὁ βίος· εὐτυχοῦσι δὲ</l>
<l n="551">οἳ μὲν τάχʼ, οἳ δʼ ἐσαῦθις, οἳ δʼ ἤδη βροτῶν,</l>
<l n="552">τρυφᾷ δʼ ὁ δαίμων· πρός τε γὰρ τοῦ δυστυχοῦς,</l>
<l n="553">ὡς εὐτυχήσῃ, τίμιος γεραίρεται,</l>
<l n="554">ὅ τʼ ὄλβιός νιν πνεῦμα δειμαίνων λιπεῖν</l>
<l n="555">ὑψηλὸν αἴρει. γνόντας οὖν χρεὼν τάδε</l>
<l n="556">ἀδικουμένους τε μέτρια μὴ θυμῷ φέρειν</l>
<l n="557">ἀδικεῖν τε τοιαῦθʼ οἷα μὴ βλάψαι πόλιν.</l>
<l n="558" rend="indent">πῶς οὖν ἂν εἴη; τοὺς ὀλωλότας νεκροὺς</l>
<l n="559">θάψαι δὸς ἡμῖν τοῖς θέλουσιν εὐσεβεῖν.</l>
<l n="560">ἢ δῆλα τἀνθένδʼ· εἶμι καὶ θάψω βίᾳ.</l>
<l n="561">οὐ γάρ ποτʼ εἰς Ἕλληνας ἐξοισθήσεται</l>
<l n="562">ὡς εἰς ἔμʼ ἐλθὼν καὶ πόλιν Πανδίονος</l>
<l n="563">νόμος παλαιὸς δαιμόνων διεφθάρη.</l></sp>

<sp><speaker>Χορός</speaker>
<l n="564">θάρσει· τὸ γάρ τοι τῆς Δίκης σῴζων φάος</l>
<l n="565">πολλοὺς ὑπεκφύγοις ἂν ἀνθρώπων ψόγους.</l></sp>

<sp><speaker>Κῆρυξ</speaker>
<l n="566">βούλῃ συνάψω μῦθον ἐν βραχεῖ <sic>σέθεν</sic>;</l></sp>

<sp><speaker>Θησεύς</speaker>
<l n="567">λέγʼ, εἴ τι βούλῃ· καὶ γὰρ οὐ σιγηλὸς εἶ.</l></sp>

<sp><speaker>Κῆρυξ</speaker>
<l n="568">οὐκ ἄν ποτʼ ἐκ γῆς παῖδας Ἀργείων λάβοις.</l></sp>

<sp><speaker>Θησεύς</speaker>
<l n="569">κἀμοῦ νυν ἀντάκουσον, εἰ βούλῃ, πάλιν.</l></sp>

<sp><speaker>Κῆρυξ</speaker>
<l n="570">κλύοιμʼ ἄν· οὐ γὰρ ἀλλὰ δεῖ δοῦναι μέρος.</l></sp>

<sp><speaker>Θησεύς</speaker>
<l n="571">θάψω νεκροὺς γῆς ἐξελὼν Ἀσωπίας.</l></sp>

<sp><speaker>Κῆρυξ</speaker>
<l n="572">ἐν ἀσπίσιν σοι πρῶτα κινδυνευτέον.</l></sp>

<sp><speaker>Θησεύς</speaker>
<l n="573">πολλοὺς ἔτλην δὴ <sic>χἁτέρους ἄλλους πόνους</sic>.</l></sp>

<sp><speaker>Κῆρυξ</speaker>
<l n="574">ἦ πᾶσιν οὖν <add>σʼ</add> ἔφυσεν ἐξαρκεῖν πατήρ;</l></sp>

<sp><speaker>Θησεύς</speaker>
<l n="575">ὅσοι γʼ ὑβρισταί· χρηστὰ δʼ οὐ κολάζομεν.</l></sp>

<sp><speaker>Κῆρυξ</speaker>
<l n="576">πράσσειν σὺ πόλλʼ εἴωθας ἥ τε σὴ πόλις.</l></sp>

<sp><speaker>Θησεύς</speaker>
<l n="577">τοιγὰρ πονοῦσα πολλὰ πόλλʼ εὐδαιμονεῖ.</l></sp>

<sp><speaker>Κῆρυξ</speaker>
<l n="578">ἔλθʼ, ὥς σε λόγχη σπαρτὸς ἐν πόλει λάβῃ.</l></sp>

<sp><speaker>Θησεύς</speaker>
<l n="579">τίς δʼ ἐκ δράκοντος θοῦρος ἂν γένοιτʼ Ἄρης;</l></sp>

<sp><speaker>Κῆρυξ</speaker>
<l n="580">γνώσῃ σὺ πάσχων· νῦν δʼ ἔτʼ εἶ νεανίας.</l></sp>

<sp><speaker>Θησεύς</speaker>
<l n="581">οὔτοι μʼ ἐπαρεῖς ὥστε θυμῶσαι φρένας</l>
<l n="582">τοῖς σοῖσι κόμποις· ἀλλʼ ἀποστέλλου χθονός,</l>
<l n="583">λόγους ματαίους οὕσπερ ἠνέγκω λαβών.</l>
<l n="584" part="I">περαίνομεν γὰρ οὐδέν.</l>
<l n="584b" part="F">ὁρμᾶσθαι χρεὼν</l>
<l n="585">πάντʼ ἄνδρʼ ὁπλίτην ἁρμάτων τʼ ἐπεμβάτην,</l>
<l n="586">μοναμπύκων τε φάλαρα κινεῖσθαι στόμα</l>
<l n="587">ἀφρῷ καταστάζοντα Καδμείαν χθόνα.</l>
<l n="588">χωρήσομαι γὰρ ἑπτὰ πρὸς Κάδμου πύλας</l>
<l n="590">αὐτὸς σίδηρον ὀξὺν ἐν χεροῖν ἔχων</l>
<l n="589">αὐτός τε κῆρυξ. σοὶ δὲ προστάσσω μένειν,</l>
<l n="591">Ἄδραστε, κἀμοὶ μὴ ἀναμίγνυσθαι τύχας</l>
<l n="592">τὰς σάς. ἐγὼ γὰρ δαίμονος τοὐμοῦ μέτα</l>
<l n="593">στρατηλατήσω καινὸς ἐν καινῷ δορί.</l>
<l n="594">ἓν δεῖ μόνον μοι· τοὺς θεοὺς ἔχειν, ὅσοι</l>
<l n="595">δίκην σέβονται· ταῦτα γὰρ ξυνόνθʼ ὁμοῦ</l>
<l n="596">νίκην δίδωσιν. ἁρετὴ δʼ οὐδὲν λέγει</l>
<l n="597">βροτοῖσιν, ἢ μὴ τὸν θεὸν χρῄζοντʼ ἔχῃ.</l></sp>

<milestone resp="perseus" n="598" unit="card"/>

</div>
<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="598">— ὦ μέλεαι μελέων ματέρες λοχαγῶν,</l>
<l n="599">ὥς μοι ὑφʼ ἥπατι χλωρὸν δεῖμα θάσσει — </l>
<l n="600">— τίνʼ αὐδὰν τάνδε προσφέρεις νέαν;</l>
<l n="601">— στράτευμα πᾷ Παλλάδος κριθήσεται;</l>
<l n="602">— διὰ δορὸς εἶπας, ἢ λόγων ξυναλλαγαῖς;</l>
<l n="603">— γένοιτʼ ἂν κέρδος· εἰ δʼ ἀρείφατοι</l>
<l n="604">φόνοι μάχαι στερνοτυπεῖς τʼ ἀνὰ πτόλιν</l>
<l n="605">κτύποι φανήσονται, τάλαι-</l>
<l n="606">να, τίνα λόγον, τίνʼ ἂν τῶνδʼ αἰτία λάβοιμι;</l></sp></div>

<milestone resp="perseus" n="608" unit="card"/>

<div type="textpart" subtype="antistrophe" n="1">
<sp><speaker>Χορός</speaker>
<l n="608">— ἀλλὰ τὸν εὐτυχίᾳ λαμπρὸν ἄν τις αἱροῖ</l>
<l n="609">μοῖρα πάλιν· τόδε μοι θράσος ἀμφιβαίνει.</l>
<l n="610">— δικαίους δαίμονας σύ γʼ ἐννέπεις.</l>
<l n="611">— τίνες γὰρ ἄλλοι νέμουσι συμφοράς;</l>
<l n="612">— διάφορα πολλὰ θεῶν βροτοῖσιν εἰσορῶ.</l>
<l n="613">— φόβῳ γὰρ τῷ πάρος διόλλυσαι·</l>
<l n="614">δίκα δίκαν δʼ ἐκάλεσε καὶ φόνος φόνον,</l>
<l n="615">κακῶν δʼ ἀναψυχὰς θεοὶ</l>
<l n="617">βροτοῖς νέμουσι, πάντων τέρμʼ ἔχοντες αὐτοί.</l></sp></div>

<milestone resp="perseus" n="618" unit="card"/>

<div type="textpart" subtype="strophe" n="2">
<sp><speaker>Χορός</speaker>
<l n="618">— τὰ καλλίπυργα πεδία πῶς ἱκοίμεθʼ ἄν,</l>
<l n="619">Καλλίχορον θεᾶς ὕδωρ λιποῦσαι — </l>
<l n="620">— ποτανὰν εἴ σέ τις θεῶν κτίσαι.</l>
<l n="621">— διπόταμον ἵνα πόλιν μόλω.</l>
<l n="622">— εἰδείης ἂν φίλων εἰδείης ἂν τύχας.</l>
<l n="623">— τίς ποτʼ αἶσα, τίς ἄρα πότμος</l>
<l n="624">ἐπιμένει τὸν ἄλκιμον</l>
<l n="625">τᾶσδε γᾶς ἄνακτα;</l></sp></div>

<milestone resp="perseus" n="626" unit="card"/>

<div type="textpart" subtype="antistrophe" n="2">
<sp><speaker>Χορός</speaker>
<l n="626">— κεκλημένους μὲν ἀνακαλούμεθʼ αὖ θεούς·</l>
<l n="627">— ἀλλὰ φόβων πίστις ἅδε πρώτα.</l>
<l n="628">— ἰὼ Ζεῦ, τᾶς παλαιομάτορος</l>
<l n="629">παιδογόνε πόριος Ἰνάχου.</l>
<l n="630">— πόλει μοι ξύμμαχος γενοῦ τᾷδʼ εὐμενής.</l>
<l n="631">— τὸ σὸν ἄγαλμα, τὸ σὸν ἵδρυμα</l>
<l n="632">πόλεος, ἐκκομίζομαι</l>
<l n="633">πρὸς πυρὰν ὑβρισθέν.</l></sp></div></div>

<milestone resp="perseus" n="634" unit="card"/>


<div type="textpart" subtype="episode">
<sp><speaker>Ἄγγελος</speaker>
<l n="634">γυναῖκες, ἥκω πόλλʼ ἔχων λέγειν φίλα,</l>
<l n="635">αὐτός τε σωθείς· ᾑρέθην γὰρ ἐν μάχῃ,</l>
<l n="636">ἣν οἱ θανόντων ἑπτὰ δεσποτῶν λόχοι</l>
<l n="637">ἠγωνίσαντο ῥεῦμα Διρκαῖον πάρα·</l>
<l n="638">νίκην τε Θησέως ἀγγελῶν. λόγου δέ σε</l>
<l n="639">μακροῦ ἀποπαύσω· Καπανέως γὰρ ἦ λάτρις,</l>
<l n="640">ὃν Ζεὺς κεραυνῷ πυρπόλῳ καταιθαλοῖ.</l></sp>

<sp><speaker>Χορός</speaker>
<l n="641">ὦ φίλτατʼ, εὖ μὲν νόστον ἀγγέλλεις σέθεν</l>
<l n="642">τήν τʼ ἀμφὶ Θησέως βάξιν· εἰ δὲ καὶ στρατὸς</l>
<l n="643">σῶς ἐστʼ Ἀθηνῶν, πάντʼ ἂν ἀγγέλλοις φίλα.</l></sp>

<sp><speaker>Ἄγγελος</speaker>
<l n="644">σῶς, καὶ πέπραγεν ὡς Ἄδραστος ὤφελεν</l>
<l n="645">πρᾶξαι ξὺν Ἀργείοισιν, οὓς ἀπʼ Ἰνάχου</l>
<l n="646">στείλας ἐπεστράτευσε Καδμείων πόλιν.</l></sp>

<sp><speaker>Χορός</speaker>
<l n="647">πῶς γὰρ τροπαῖα Ζηνὸς Αἰγέως τόκος</l>
<l n="648">ἔστησεν οἵ τε συμμετασχόντες δορός;</l>
<l n="649">λέξον· παρὼν γὰρ οὐ παρόντας εὐφρανεῖς.</l></sp>
    
<sp><speaker>Ἄγγελος</speaker>
<l n="650">λαμπρὰ μὲν ἀκτὶς ἡλίου, κανὼν σαφής,</l>
<l n="651">ἔβαλλε γαῖαν· ἀμφὶ δʼ Ἠλέκτρας πύλας</l>
<l n="652">ἔστην θεατὴς πύργον εὐαγῆ λαβών.</l>
<l n="653">ὁρῶ δὲ φῦλα τρία τριῶν στρατευμάτων·</l>
<l n="654">τευχεσφόρον μὲν λαὸν ἐκτείνοντʼ ἄνω</l>
<l n="655">Ἰσμήνιον πρὸς ὄχθον, ὡς μὲν ἦν λόγος,</l>
<l n="656">αὐτόν τʼ ἄνακτα, παῖδα κλεινὸν Αἰγέως,</l>
<l n="657">καὶ τοὺς σὺν αὐτῷ, δεξιὸν τεταγμένους</l>
<l n="658">κέρας, παλαιᾶς Κεκροπίας <add>τʼ</add> οἰκήτορας,</l>
<l n="662">ἴσους ἀριθμόν· ἁρμάτων δʼ ὀχήματα</l>
<l n="659">αὐτόν τε Πάραλον ἐστολισμένον δορὶ</l>
<l n="660">κρήνην παρʼ αὐτὴν Ἄρεος· ἱππότην δʼ ὄχλον</l>
<l n="661">πρὸς κρασπέδοισι στρατοπέδου τεταγμένον.</l>
<l n="664">Κάδμου δὲ λαὸς ἧστο πρόσθε τειχέων,</l>
<l n="665">νεκροὺς ὄπισθεν θέμενος, ὧν ἔκειτʼ ἀγών,</l>
<l n="663">ἔνερθε σεμνῶν μνημάτων Ἀμφίονος.</l>
<l n="666">ἱππεῦσι δʼ ἱππῆς ἦσαν ἀνθωπλισμένοι</l>
<l n="667">τετραόροισί τʼ ἀντίʼ ἅρμαθʼ ἅρμασιν.</l>
<l n="668">κῆρυξ δὲ Θησέως εἶπεν ἐς πάντας τάδε·</l>
<l n="669">Σιγᾶτε, λαοί· σῖγα, Καδμείων στίχες,</l>
<l n="670">ἀκούσαθʼ· ἡμεῖς ἥκομεν νεκροὺς μέτα,</l>
<l n="671">θάψαι θέλοντες, τὸν Πανελλήνων νόμον</l>
<l n="672">σῴζοντες, οὐδὲν δεόμενοι τεῖναι φόνον.</l>
<milestone resp="perseus" n="673" unit="card"/>
<l n="673" rend="indent">κοὐδὲν Κρέων τοῖσδʼ ἀντεκήρυξεν λόγοις,</l>
<l n="674">ἀλλʼ ἧστʼ ἐφʼ ὅπλοις σῖγα. ποιμένες δʼ ὄχων</l>
<l n="675">τετραόρων κατῆρχον ἐντεῦθεν μάχης·</l>
<l n="676">πέραν δὲ διελάσαντες ἀλλήλων ὄχους,</l>
<l n="677">παραιβάτας ἔστησαν ἐς τάξιν δορός.</l>
<l n="678">χοἳ μὲν σιδήρῳ διεμάχονθʼ, οἳ δʼ ἔστρεφον</l>
<l n="679">πώλους ἐς ἀλκὴν αὖθις ἐς παραιβάτας.</l>
<l n="680">ἰδὼν δὲ Φόρβας, ὃς μοναμπύκων ἄναξ</l>
<l n="681">ἦν τοῖς Ἐρεχθείδαισιν, ἁρμάτων ὄχλον,</l>
<l n="682">οἵ τʼ αὖ τὸ Κάδμου διεφύλασσον ἱππικόν,</l>
<l n="683">συνῆψαν ἀλκὴν κἀκράτουν ἡσσῶντό τε.</l>
<l n="684">λεύσσων δὲ ταῦτα κοὐ κλύων — ἐκεῖ γὰρ ἦ</l>
<l n="685">ἔνθʼ ἅρματʼ ἠγωνίζεθʼ οἵ τʼ ἐπεμβάται — </l>
<l n="686">τἀκεῖ παρόντα πολλὰ πήματʼ, οὐκ ἔχω</l>
<l n="687">τί πρῶτον εἴπω, πότερα τὴν ἐς οὐρανὸν</l>
<l n="688">κόνιν προσαντέλλουσαν, ὡς πολλὴ παρῆν,</l>
<l n="689">ἢ τοὺς ἄνω τε καὶ κάτω φορουμένους</l>
<l n="690">ἱμᾶσιν, αἵματός τε φοινίου ῥοάς,</l>
<l n="691">τῶν μὲν πιτνόντων, τῶν δὲ θραυσθέντων δίφρων</l>
<l n="692">ἐς κρᾶτα πρὸς γῆν ἐκκυβιστώντων βίᾳ</l>
<l n="693">πρὸς ἁρμάτων τʼ ἀγαῖσι λειπόντων βίον;</l>
<l n="694">νικῶντα δʼ ἵπποις ὡς ὑπείδετο στρατὸν</l>
<l n="695">Κρέων τὸν ἐνθένδʼ, ἰτέαν λαβὼν χερὶ</l>
<l n="696">χωρεῖ, πρὶν ἐλθεῖν ξυμμάχοις δυσθυμίαν.</l>
<l n="699">καὶ συμπατάξαντες μέσον πάντα στρατὸν</l>
<l n="700">ἔκτεινον ἐκτείνοντο, καὶ παρηγγύων</l>
<l n="701">κελευσμὸν ἀλλήλοισι σὺν πολλῇ βοῇ·</l>
<l n="702">Θεῖνʼ· ἀντέρειδε τοῖς Ἐρεχθείδαις δόρυ.</l>
<l n="697">καὶ μὴν τὰ Θησέως γʼ οὐκ ὄκνῳ διεφθάρη,</l>
<l n="698">ἀλλʼ ἵετʼ εὐθὺς λάμπρʼ ἀναρπάσας ὅπλα·</l>
<l n="703">λόχος δʼ ὀδόντων ὄφεος ἐξηνδρωμένος</l>
<l n="704">δεινὸς παλαιστὴς ἦν· ἔκλινε γὰρ κέρας</l>
<l n="705">τὸ λαιὸν ἡμῶν· δεξιοῦ δʼ ἡσσώμενον</l>
<l n="706">φεύγει τὸ κείνων· ἦν δʼ ἀγὼν ἰσόρροπος.</l>
<l n="707">κἀν τῷδε τὸν στρατηγὸν αἰνέσαι παρῆν·</l>
<l n="708">οὐ γὰρ τὸ νικῶν τοῦτʼ ἐκέρδαινεν μόνον,</l>
<l n="709">ἀλλʼ ᾤχετʼ ἐς τὸ κάμνον οἰκείου στρατοῦ.</l>
<l n="710">ἔρρηξε δʼ αὐδήν, ὥσθʼ ὑπηχῆσαι χθόνα·</l>
<l n="711">Ὦ παῖδες, εἰ μὴ σχήσετε στερρὸν δόρυ</l>
<l n="712">σπαρτῶν τόδʼ ἀνδρῶν, οἴχεται τὰ Παλλάδος.</l>
<l n="713">θάρσος δʼ ἐνῶρσε παντὶ Κραναϊδῶν στρατῷ.</l>
<l n="714">αὐτός θʼ ὅπλισμα τοὐπιδαύριον λαβὼν</l>
<l n="715">δεινῆς κορύνης διαφέρων ἐσφενδόνα</l>
<l n="716">ὁμοῦ τραχήλους κἀπικείμενον κάρα,</l>
<l n="717">κυνέας θερίζων κἀποκαυλίζων ξύλῳ.</l>
<l n="718">μόλις δέ πως ἔτρεψαν ἐς φυγὴν πόδα.</l>
<l n="719">ἐγὼ δʼ ἀνηλάλαξα κἀνωρχησάμην</l>
<l n="720">κἄκρουσα χεῖρας. οἳ δʼ ἔτεινον ἐς πύλας.</l>
<l n="721">βοὴ δὲ καὶ κωκυτὸς ἦν ἀνὰ πτόλιν</l>
<l n="722">νέων γερόντων, ἱερά τʼ ἐξεπίμπλασαν</l>
<l n="723">φόβῳ. παρὸν δὲ τειχέων ἔσω μολεῖν,</l>
<l n="724">Θησεὺς ἐπέσχεν· οὐ γὰρ ὡς πέρσων πόλιν</l>
<l n="725">μολεῖν ἔφασκεν, ἀλλʼ ἀπαιτήσων νεκρούς.</l>
<milestone resp="perseus" n="726" unit="card"/>
<l n="726" rend="indent">τοιόνδε τὸν στρατηγὸν αἱρεῖσθαι χρεών,</l>
<l n="727">ὃς ἔν τε τοῖς δεινοῖσίν ἐστιν ἄλκιμος</l>
<l n="728">μισεῖ θʼ ὑβριστὴν λαόν, ὃς πράσσων καλῶς</l>
<l n="729">ἐς ἄκρα βῆναι κλιμάκων ἐνήλατα</l>
<l n="730">ζητῶν ἀπώλεσʼ ὄλβον ᾧ χρῆσθαι παρῆν.</l></sp>

<sp><speaker>Χορός</speaker>
<l n="731">νῦν τήνδʼ ἄελπτον ἡμέραν ἰδοῦσʼ ἐγὼ</l>
<l n="732">θεοὺς νομίζω, καὶ δοκῶ τῆς συμφορᾶς</l>
<l n="733">ἔχειν ἔλασσον, τῶνδε τεισάντων δίκην.</l></sp>

<sp><speaker>Ἄδραστος</speaker>
<l n="734">ὦ Ζεῦ, τί δῆτα τοὺς ταλαιπώρους βροτοὺς</l>
<l n="735">φρονεῖν λέγουσι; σοῦ γὰρ ἐξηρτήμεθα</l>
<l n="736">δρῶμέν τε τοιαῦθʼ ἃν σὺ τυγχάνῃς θέλων.</l>
<l n="737">ἡμῖν γὰρ ἦν τό τʼ Ἄργος οὐχ ὑποστατόν,</l>
<l n="738">αὐτοί τε πολλοὶ καὶ νέοι βραχίοσιν·</l>
<l n="739">Ἐτεοκλέους τε σύμβασιν ποιουμένου,</l>
<l n="740">μέτρια θέλοντος, οὐκ ἐχρῄζομεν λαβεῖν,</l>
<l n="741">κἄπειτʼ ἀπωλόμεσθα. ὁ δʼ αὖ τότʼ εὐτυχής,</l>
<l n="742">λαβὼν πένης ὣς ἀρτίπλουτα χρήματα,</l>
<l n="743">ὕβριζʼ, ὑβρίζων τʼ αὖθις ἀνταπώλετο</l>
<l n="744">Κάδμου κακόφρων λαός. ὦ καιροῦ πέρα</l>
<l n="745">τὸ τόξον ἐντείνοντες· ὦ κενοὶ βροτῶν,</l>
<l n="746">καὶ πρὸς δίκης γε πολλὰ πάσχοντες κακά,</l>
<l n="747">φίλοις μὲν οὐ πείθεσθε, τοῖς δὲ πράγμασιν·</l>
<l n="748">πόλεις τʼ, ἔχουσαι διὰ λόγου κάμψαι κακά,</l>
<l n="749">φόνῳ καθαιρεῖσθʼ, οὐ λόγῳ, τὰ πράγματα.</l>
<l n="750" rend="indent">ἀτὰρ τί ταῦτα; κεῖνο βούλομαι μαθεῖν,</l>
<l n="751">πῶς ἐξεσώθης· εἶτα τἄλλʼ ἐρήσομαι.</l></sp>

<sp><speaker>Ἄγγελος</speaker>
<l n="752">ἐπεὶ ταραγμὸς πόλιν ἐκίνησεν δορί,</l>
<l n="753">πύλας διῆλθον, ᾗπερ εἰσῄει στρατός.</l></sp>

<sp><speaker>Ἄδραστος</speaker>
<l n="754">ὧν δʼ οὕνεχʼ ἁγὼν ἦν, νεκροὺς κομίζετε;</l></sp>

<sp><speaker>Ἄγγελος</speaker>
<l n="755">ὅσοι γε κλεινοῖς ἕπτʼ ἐφέστασαν δόμοις.</l></sp>

<sp><speaker>Ἄδραστος</speaker>
<l n="756">πῶς φῄς; ὁ δʼ ἄλλος ποῦ κεκμηκότων ὄχλος;</l></sp>

<sp><speaker>Ἄγγελος</speaker>
<l n="757">τάφῳ δέδονται πρὸς Κιθαιρῶνος πτυχαῖς.</l></sp>

<sp><speaker>Ἄδραστος</speaker>
<l n="758">τοὐκεῖθεν ἢ τοὐνθένδε; τίς δʼ ἔθαψέ νιν;</l></sp>

<sp><speaker>Ἄγγελος</speaker>
<l n="759">Θησεύς, σκιώδης ἔνθʼ Ἐλευθερὶς πέτρα.</l></sp>

<sp><speaker>Ἄδραστος</speaker>
<l n="760">οὓς δʼ οὐκ ἔθαψε ποῦ νεκροὺς ἥκεις λιπών;</l></sp>

<sp><speaker>Ἄγγελος</speaker>
<l n="761">ἐγγύς· πέλας γὰρ πᾶν ὅ τι σπουδάζεται.</l></sp>

<sp><speaker>Ἄδραστος</speaker>
<l n="762">ἦ που πικρῶς νιν θέραπες ἦγον ἐκ φόνου;</l></sp>

<sp><speaker>Ἄγγελος</speaker>
<l n="763">οὐδεὶς ἐπέστη τῷδε δοῦλος ὢν πόνῳ.</l></sp>

<sp><speaker>Ἄδραστος</speaker>
<l n="763a"><gap reason="lost" rend=" . . . . . . . "/></l></sp>

<sp><speaker>Ἄγγελος</speaker>
<l n="764">φαίης ἄν, εἰ παρῆσθʼ ὅτʼ ἠγάπα νεκρούς.</l></sp>

<sp><speaker>Ἄδραστος</speaker>
<l n="765">ἔνιψεν αὐτὸς τῶν ταλαιπώρων σφαγάς;</l></sp>

<sp><speaker>Ἄγγελος</speaker>
<l n="766">κἄστρωσέ γʼ εὐνὰς κἀκάλυψε σώματα.</l></sp>

<sp><speaker>Ἄδραστος</speaker>
<l n="767">δεινὸν μὲν ἦν βάσταγμα κᾀσχύνην ἔχον.</l></sp>

<sp><speaker>Ἄγγελος</speaker>
<l n="768">τί δʼ αἰσχρὸν ἀνθρώποισι τἀλλήλων κακά;</l></sp>

<sp><speaker>Ἄδραστος</speaker>
<l n="769">οἴμοι· πόσῳ σφιν συνθανεῖν ἂν ἤθελον.</l></sp>

<sp><speaker>Ἄγγελος</speaker>
<l n="770">ἄκραντʼ ὀδύρῃ ταῖσδέ τʼ ἐξάγεις δάκρυ.</l></sp>

<sp><speaker>Ἄδραστος</speaker>
<l n="771">δοκῶ μέν, αὐταί γʼ εἰσὶν αἱ διδάσκαλοι.</l>
<l n="772" rend="indent">ἀλλʼ εἶἑν· αἴρω χεῖρʼ ἀπαντήσας νεκροῖς</l>
<l n="773">Ἅιδου τε μολπὰς ἐκχέω δακρυρρόους,</l>
<l n="774">φίλους προσαυδῶν, ὧν λελειμμένος τάλας</l>
<l n="775">ἔρημα κλαίω· τοῦτο γὰρ μόνον βροτοῖς</l>
<l n="776">οὐκ ἔστι τἀνάλωμʼ ἀναλωθὲν λαβεῖν,</l>
<l n="777">ψυχὴν βροτείαν· χρημάτων δʼ εἰσὶν πόροι.</l></sp>

<milestone resp="perseus" n="778" unit="card"/>

</div>
<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="778">— τὰ μὲν εὖ, τὰ δὲ δυστυχῆ.</l>
<l n="779">πόλει μὲν εὐδοξία</l>
<l n="780">καὶ στρατηλάταις δορὸς</l>
<l n="781">διπλάζεται τιμά·</l>
<l n="782">ἐμοὶ δὲ παίδων μὲν εἰσιδεῖν μέλη</l>
<l n="783">πικρόν, καλὸν θέαμα δʼ, εἴπερ ὄψομαι,</l>
<l n="784">τὰν ἄελπτον ἁμέραν</l>
<l n="785">ἰδοῦσα, πάντων μέγιστον ἄλγος.</l></sp></div>

<milestone resp="perseus" n="786" unit="card"/>

<div type="textpart" subtype="antistrophe" n="1">
<sp><speaker>Χορός</speaker>
<l n="786">— ἄγαμόν μʼ ἔτι δεῦρʼ ἀεὶ</l>
<l n="787">Χρόνος παλαιὸς πατὴρ</l>
<l n="788">ὤφελʼ ἁμερᾶν κτίσαι.</l>
<l n="789">τί γάρ μʼ ἔδει παίδων;</l>
<l n="790">τὸ μὲν γὰρ ἤλπιζον ἂν πεπονθέναι</l>
<l n="791">πάθος περισσόν, εἰ γάμων ἀπεζύγην,</l>
<l n="792">νῦν δʼ ὁρῶ σαφέστατον</l>
<l n="793">κακόν, τέκνων φιλτάτων στερεῖσα.</l></sp></div>

<milestone resp="perseus" n="794" unit="card"/>

<div type="textpart" subtype="anapests">
<sp><speaker>Χορός</speaker>
<l n="794">ἀλλὰ τάδʼ ἤδη σώματα λεύσσω</l>
<l n="795">τῶν οἰχομένων παίδων· μελέα</l>
<l n="796">πῶς ἂν ὀλοίμην σὺν τοῖσδε τέκνοις</l>
<l n="797">κοινὸν ἐς Ἅιδην καταβᾶσα;</l></sp></div>

<milestone resp="perseus" n="798" unit="card"/>

<div type="textpart" subtype="strophe" n="2">
<sp><speaker>Ἄδραστος</speaker>
<l n="798">στεναγμόν, ὦ ματέρες,</l>
<l n="799">τῶν κατὰ χθονὸς νεκρῶν</l>
<l n="800">ἀύσατʼ ἀπύσατʼ ἀντίφωνʼ ἐμῶν</l>
<l n="801">στεναγμάτων κλύουσαι.</l></sp>

<sp><speaker>Χορός</speaker>
<l n="802">— ὦ παῖδες, ὦ πικρὸν φίλων</l>
<l n="803">προσηγόρημα ματέρων,</l>
<l n="804">προσαυδῶ σε τὸν θανόντα.</l></sp>

<sp><speaker>Ἄδραστος</speaker>
<l n="805" part="I">ἰὼ ἰώ.</l></sp>

<sp><speaker>Χορός</speaker>
<l n="805b" part="F">τῶν γʼ ἐμῶν κακῶν ἐγώ.</l></sp>

<sp><speaker>Ἄδραστος</speaker>
<l n="806" part="I">αἰαῖ.</l></sp>

<sp><speaker>Χορός</speaker>
<l n="806b" part="F"><gap reason="lost" rend=" . . . . . "/></l></sp>

<sp><speaker>Ἄδραστος</speaker>
<l n="807" part="I">ἐπάθομεν ὤ <gap reason="lost" rend=" . . . . "/></l></sp>

<sp><speaker>Χορός</speaker>
<l n="807b" part="F">τὰ κύντατʼ ἄλγη κακῶν.</l></sp>

<sp><speaker>Ἄδραστος</speaker>
<l n="808">ὦ πόλις Ἀργεία, τὸν ἐμὸν πότμον οὐκ ἐσορᾶτε;</l></sp>

<sp><speaker>Χορός</speaker>
<l n="809">— ὁρῶσι κἀμὲ τὰν τάλαι-</l>
<l n="810">ναν, τέκνων ἄπαιδα.</l></sp></div>

<milestone resp="perseus" n="811" unit="card"/>

<div type="textpart" subtype="antistrophe" n="2">
<sp><speaker>Ἄδραστος</speaker>
<l n="811">προσάγετε <add>τῶν</add> δυσπότμων</l>
<l n="812">σώμαθʼ αἱματοσταγῆ,</l>
<l n="813">σφαγέντας οὐκ ἄξιʼ οὐδʼ ὑπʼ ἀξίων,</l>
<l n="814">ἐν οἷς ἀγὼν ἐκράνθη.</l></sp>

<sp><speaker>Χορός</speaker>
<l n="815">— δόθʼ, ὡς περιπτυχαῖσι δὴ</l>
<l n="816">χέρας προσαρμόσασʼ ἐμοῖς</l>
<l n="817">ἐν ἀγκῶσι τέκνα θῶμαι.</l></sp>

<sp><speaker>Ἄδραστος</speaker>
<l n="818" part="I">ἔχεις ἔχεις.</l></sp>

<sp><speaker>Χορός</speaker>
<l n="818b" part="F">— πημάτων γʼ ἅλις βάρος.</l></sp>

<sp><speaker>Ἄδραστος</speaker>
<l n="819" part="I">αἰαῖ.</l></sp>

<sp><speaker>Χορός</speaker>
<l n="819b" part="F">τοῖς τεκοῦσι δʼ οὐ λέγεις;</l></sp>

<sp><speaker>Ἄδραστος</speaker>
<l n="820" part="I">ἀίετέ μου.</l></sp>

<sp><speaker>Χορός</speaker>
<l n="820b" part="F">στένεις ἐπʼ ἀμφοῖν ἄχη.</l></sp>

<sp><speaker>Ἄδραστος</speaker>
<l n="821">εἴθε με Καδμείων ἔναρον στίχες ἐν κονίαισιν.</l></sp>

<sp><speaker>Χορός</speaker>
<l n="822">— ἐμὸν δὲ μήποτʼ ἐζύγη</l>
<l n="823">δέμας ἐς ἀνδρὸς εὐνάν.</l></sp></div>

<milestone resp="perseus" n="824" unit="card"/>

<div type="textpart" subtype="epode">
<sp><speaker>Ἄδραστος</speaker>
<l n="824">ἴδετε κακῶν πέλαγος, ὦ</l>
<l n="825">ματέρες τάλαιναι τέκνων.</l></sp>

<sp><speaker>Χορός</speaker>
<l n="826">— κατὰ μὲν ὄνυξιν ἠλοκίσμεθʼ, ἀμφὶ δὲ</l>
<l n="827">σποδὸν κάρᾳ κεχύμεθα.</l></sp>

<sp><speaker>Ἄδραστος</speaker>
<l n="828">ἰὼ ἰώ μοί μοι·</l>
<l n="829">κατά με πέδον γᾶς ἕλοι,</l>
<l n="830">διὰ δὲ θύελλα σπάσαι,</l>
<l n="831">πυρός τε φλογμὸς ὁ Διὸς ἐν κάρᾳ πέσοι.</l></sp>

<sp><speaker>Χορός</speaker>
<l n="833">— πικροὺς ἐσεῖδες γάμους,</l>
<l n="834">πικρὰν δὲ Φοίβου φάτιν·</l>
<l n="835">ἔρημά σʼ ἁ πολύστονος Οἰδιπόδα</l>
<l n="836">δώματα λιποῦσʼ ἦλθʼ Ἐρινύς.</l></sp></div></div>

<milestone resp="perseus" n="837" unit="card"/>


<div type="textpart" subtype="episode">
<sp><speaker>Θησεύς</speaker>
<l n="837">μέλλων σʼ ἐρωτᾶν, ἡνίκʼ ἐξήντλεις στρατῷ</l>
<l n="838">γόους, ἀφήσω· τοὺς ἐκεῖ μὲν ἐκλιπὼν</l>
<l n="840">εἴασα μύθους, νῦν δʼ Ἄδραστον εἰσορῶ·</l>
<l n="841">πόθεν ποθʼ οἵδε διαπρεπεῖς εὐψυχίᾳ</l>
<l n="842">θνητῶν ἔφυσαν; εἰπέ γʼ ὡς σοφώτερος</l>
<l n="843">νέοισιν ἀστῶν τῶνδʼ· ἐπιστήμων γὰρ εἶ.</l>
<l n="844">εἶδον γὰρ αὐτῶν κρείσσονʼ ἢ λέξαι λόγῳ</l>
<l n="845">τολμήμαθʼ, οἷς ἤλπιζον αἱρήσειν πόλιν.</l>
<l n="846">ἓν δʼ οὐκ ἐρήσομαί σε, μὴ γέλωτʼ ὄφλω,</l>
<l n="847">ὅτῳ ξυνέστη τῶνδʼ ἕκαστος ἐν μάχῃ</l>
<l n="848">ἢ τραῦμα λόγχης πολεμίων ἐδέξατο.</l>
<l n="849">κενοὶ γὰρ οὗτοι τῶν τʼ ἀκουόντων λόγοι</l>
<l n="850">καὶ τοῦ λέγοντος, ὅστις ἐν μάχῃ βεβὼς</l>
<l n="851">λόγχης ἰούσης πρόσθεν ὀμμάτων πυκνῆς</l>
<l n="852">σαφῶς ἀπήγγειλʼ ὅστις ἐστὶν ἁγαθός.</l>
<l n="853">οὐκ ἂν δυναίμην οὔτʼ ἐρωτῆσαι τάδε</l>
<l n="854">οὔτʼ αὖ πιθέσθαι τοῖσι τολμῶσιν λέγειν·</l>
<l n="855">μόλις γὰρ ἄν τις αὐτὰ τἀναγκαῖʼ ὁρᾶν</l>
<l n="856">δύναιτʼ ἂν ἑστὼς πολεμίοις ἐναντίος.</l></sp>
    
<sp><speaker>Ἄδραστος</speaker>
<l n="857">ἄκουε δή νυν· καὶ γὰρ οὐκ ἄκοντί μοι</l>
<l n="858">δίδως ἔπαινον ὧν ἔγωγε βούλομαι</l>
<l n="859">φίλων ἀληθῆ καὶ δίκαιʼ εἰπεῖν πέρι.</l>
<l n="860" rend="indent">ὁρᾷς τὸν ἁβρόν, οὗ βέλος διέπτατο;</l>
<l n="861">Καπανεὺς ὅδʼ ἐστίν· ᾧ βίος μὲν ἦν πολύς,</l>
<l n="862">ἥκιστα δʼ ὄλβῳ γαῦρος ἦν· φρόνημα δὲ</l>
<l n="863">οὐδέν τι μεῖζον εἶχεν ἢ πένης ἀνήρ,</l>
<l n="864">φεύγων τραπέζαις ὅστις ἐξογκοῖτʼ ἄγαν</l>
<l n="865">τἀρκοῦντʼ ἀτίζων· οὐ γὰρ ἐν γαστρὸς βορᾷ</l>
<l n="866">τὸ χρηστὸν εἶναι, μέτρια δʼ ἐξαρκεῖν ἔφη.</l>
<l n="867">φίλοις τʼ ἀληθὴς ἦν φίλος, παροῦσί τε</l>
<l n="868">καὶ μὴ παροῦσιν· ὧν ἀριθμὸς οὐ πολύς.</l>
<l n="869">ἀψευδὲς ἦθος, εὐπροσήγορον στόμα,</l>
<l n="870">ἄκραντον οὐδὲν οὔτʼ ἐς οἰκέτας ἔχων</l>
<l n="871">οὔτʼ ἐς πολίτας. τὸν δὲ δεύτερον λέγω</l>
<l n="872">Ἐτέοκλον, ἄλλην χρηστότητʼ ἠσκηκότα·</l>
<l n="873">νεανίας ἦν τῷ βίῳ μὲν ἐνδεής,</l>
<l n="874">πλείστας δὲ τιμὰς ἔσχʼ ἐν Ἀργείᾳ χθονί.</l>
<l n="875">φίλων δὲ χρυσὸν πολλάκις δωρουμένων</l>
<l n="876">οὐκ εἰσεδέξατʼ οἶκον ὥστε τοὺς τρόπους</l>
<l n="877">δούλους παρασχεῖν χρημάτων ζευχθεὶς ὕπο.</l>
<l n="878">τοὺς δʼ ἐξαμαρτάνοντας, οὐχὶ τὴν πόλιν</l>
<l n="879">ἤχθαιρʼ· ἐπεί τοι κοὐδὲν αἰτία πόλις</l>
<l n="880">κακῶς κλύουσα διὰ κυβερνήτην κακόν.</l>
<milestone resp="perseus" n="881" unit="card"/>
<l n="881" rend="indent">ὁ δʼ αὖ τρίτος τῶνδʼ Ἱππομέδων τοιόσδʼ ἔφυ·</l>
<l n="882">παῖς ὢν ἐτόλμησʼ εὐθὺς οὐ πρὸς ἡδονὰς</l>
<l n="883">Μουσῶν τραπέσθαι πρὸς τὸ μαλθακὸν βίου,</l>
<l n="884">ἀγροὺς δὲ ναίων, σκληρὰ τῇ φύσει διδοὺς</l>
<l n="885">ἔχαιρε πρὸς τἀνδρεῖον, ἔς τʼ ἄγρας ἰὼν</l>
<l n="886">ἵπποις τε χαίρων τόξα τʼ ἐντείνων χεροῖν,</l>
<l n="887">πόλει παρασχεῖν σῶμα χρήσιμον θέλων.</l>
<l n="888" rend="indent">ὁ τῆς κυναγοῦ δʼ ἄλλος Ἀταλάντης γόνος</l>
<l n="889"><del>παῖς</del> Παρθενοπαῖος, εἶδος ἐξοχώτατος,</l>
<l n="890">Ἀρκὰς μὲν ἦν, ἐλθὼν δʼ ἐπʼ Ἰνάχου ῥοὰς</l>
<l n="891">παιδεύεται κατʼ Ἄργος. ἐκτραφεὶς δʼ ἐκεῖ</l>
<l n="892">πρῶτον μέν, ὡς χρὴ τοὺς μετοικοῦντας ξένους,</l>
<l n="893">λυπηρὸς οὐκ ἦν οὐδʼ ἐπίφθονος πόλει</l>
<l n="894">οὐδʼ ἐξεριστὴς τῶν λόγων, ὅθεν βαρὺς</l>
<l n="895">μάλιστʼ ἂν εἴη δημότης τε καὶ ξένος.</l>
<l n="896">λόχοις δʼ ἐνεστὼς ὥσπερ Ἀργεῖος γεγὼς</l>
<l n="897">ἤμυνε χώρᾳ, χὡπότʼ εὖ πράσσοι πόλις,</l>
<l n="898">ἔχαιρε, λυπρῶς δʼ ἔφερεν, εἴ τι δυστυχοῖ.</l>
<l n="899">πολλοὺς δʼ ἐραστὰς κἀπὸ θηλειῶν ὅσας</l>
<l n="900">ἔχων ἐφρούρει μηδὲν ἐξαμαρτάνειν.</l>
<l n="901" rend="indent">Τυδέως δʼ ἔπαινον ἐν βραχεῖ θήσω μέγαν·</l>
<l n="902"><del>οὐκ ἐν λόγοις ἦν λαμπρός, ἀλλʼ ἐν ἀσπίδι</del></l>
<l n="903"><del rend="merge">δεινὸς σοφιστής, πολλά τʼ ἐξευρεῖν σοφά.</del></l>
<l n="904"><del>γνώμῃ δʼ ἀδελφοῦ Μελεάγρου λελειμμένος,</del></l>
<l n="905"><del rend="merge">ἴσον παρέσχεν ὄνομα διὰ τέχνης δορός,</del></l>
<l n="906"><del rend="merge">εὑρὼν ἀκριβῆ μουσικὴν ἐν ἀσπίδι·</del></l>
<l n="907">φιλότιμον ἦθος πλούσιον, φρόνημα δὲ</l>
<l n="908">ἐν τοῖσιν ἔργοις, οὐχὶ τοῖς λόγοις, ἴσον.</l>
<l n="909" rend="indent">ἐκ τῶνδε μὴ θαύμαζε τῶν εἰρημένων,</l>
<l n="910">Θησεῦ, πρὸ πύργων τούσδε τολμῆσαι θανεῖν.</l>
<l n="911">τὸ γὰρ τραφῆναι μὴ κακῶς αἰδῶ φέρει·</l>
<l n="912">αἰσχύνεται δὲ τἀγάθʼ ἀσκήσας ἀνὴρ</l>
<l n="913">κακὸς γενέσθαι πᾶς τις. ἡ δʼ εὐανδρία</l>
<l n="914">διδακτός, εἴπερ καὶ βρέφος διδάσκεται</l>
<l n="915">λέγειν ἀκούειν θʼ ὧν μάθησιν οὐκ ἔχει.</l>
<l n="916">ἃ δʼ ἂν μάθῃ τις, ταῦτα σῴζεσθαι φιλεῖ</l>
<l n="917">πρὸς γῆρας. οὕτω παῖδας εὖ παιδεύετε.</l></sp>

<milestone resp="perseus" n="918" unit="card"/>
    
<div type="textpart" subtype="lyric">
<sp><speaker>Χορός</speaker>
<l n="918">ἰὼ τέκνον, δυστυχῆ σʼ</l>
<l n="919">ἔτρεφον, ἔφερον ὑφʼ ἥπατος</l>
<l n="920">πόνους ἐνεγκοῦσʼ ἐν ὠδῖσι· καὶ</l>
<l n="921">νῦν Ἅιδας τὸν ἐμὸν</l>
<l n="922">ἔχει μόχθον ἀθλίας,</l>
<l n="923">ἐγὼ δὲ γηροβοσκὸν οὐκ ἔχω, τεκοῦσʼ</l>
<l n="924">ἁ τάλαινα παῖδα.</l></sp></div>

<milestone resp="perseus" n="925" unit="card"/>

<div type="textpart" subtype="iambic">
<sp><speaker>Θησεύς</speaker>
<l n="925">καὶ μὴν τὸν Οἰκλέους γε γενναῖον τόκον</l>
<l n="926">θεοὶ ζῶντʼ ἀναρπάσαντες ἐς μυχοὺς χθονὸς</l>
<l n="927">αὐτοῖς τεθρίπποις εὐλογοῦσιν ἐμφανῶς·</l>
<l n="928">τὸν Οἰδίπου τε παῖδα, Πολυνείκην λέγω,</l>
<l n="929">ἡμεῖς ἐπαινέσαντες οὐ ψευδοίμεθʼ ἄν.</l>
<l n="930">ξένος γὰρ ἦν μοι πρὶν λιπὼν Κάδμου πόλιν</l>
<l n="931">φυγῇ πρὸς Ἄργος διαβαλεῖν αὐθαίρετος.</l>
<l n="932">ἀλλʼ οἶσθʼ ὃ δρᾶσαι βούλομαι τούτων πέρι;</l></sp>

<sp><speaker>Ἄδραστος</speaker>
<l n="933">οὐκ οἶδα πλὴν ἕν, σοῖσι πείθεσθαι λόγοις.</l></sp>

<sp><speaker>Θησεύς</speaker>
<l n="934">τὸν μὲν Διὸς πληγέντα Καπανέα πυρὶ <gap reason="lost" rend=" . . . . "/></l></sp>

<sp><speaker>Ἄδραστος</speaker>
<l n="935">ἦ χωρὶς ἱερὸν ὡς νεκρὸν θάψαι θέλεις;</l></sp>

<sp><speaker>Θησεύς</speaker>
<l n="936">ναί· τοὺς δέ γʼ ἄλλους πάντας ἐν μιᾷ πυρᾷ.</l></sp>

<sp><speaker>Ἄδραστος</speaker>
<l n="937">ποῦ δῆτα θήσεις μνῆμα τῷδε χωρίσας;</l></sp>

<sp><speaker>Θησεύς</speaker>
<l n="938">αὐτοῦ παρʼ οἴκους τούσδε συμπήξας τάφον.</l></sp>

<sp><speaker>Ἄδραστος</speaker>
<l n="939">οὗτος μὲν ἤδη δμωσὶν ἂν μέλοι πόνος.</l></sp>

<sp><speaker>Θησεύς</speaker>
<l n="940">ἡμῖν δέ γʼ οἵδε· στειχέτω δʼ ἄχθη νεκρῶν.</l></sp>

<sp><speaker>Ἄδραστος</speaker>
<l n="941">ἴτʼ, ὦ τάλαιναι μητέρες, τέκνων πέλας.</l></sp>

<sp><speaker>Θησεύς</speaker>
<l n="942">ἥκιστʼ, Ἄδραστε, τοῦτο πρόσφορον λέγεις.</l></sp>

<sp><speaker>Ἄδραστος</speaker>
<l n="943">πῶς; τὰς τεκούσας οὐ χρεὼν ψαῦσαι τέκνων;</l></sp>

<sp><speaker>Θησεύς</speaker>
<l n="944">ὄλοιντʼ ἰδοῦσαι τούσδʼ ἂν ἠλλοιωμένους.</l></sp>

<sp><speaker>Ἄδραστος</speaker>
<l n="945">πικρὰ γὰρ ὄψις αἷμα κὠτειλαὶ νεκρῶν.</l></sp>

<sp><speaker>Θησεύς</speaker>
<l n="946">τί δῆτα λύπην ταῖσδε προσθεῖναι θέλεις;</l></sp>

<sp><speaker>Ἄδραστος</speaker>
<l n="947">νικᾷς. μένειν χρὴ τλημόνως· λέγει γὰρ εὖ</l>
<l n="948">Θησεύς· ὅταν δὲ τούσδε προσθῶμεν πυρί,</l>
<l n="949">ὀστᾶ προσάξεσθε. ὦ ταλαίπωροι βροτῶν,</l>
<l n="950">τί κτᾶσθε λόγχας καὶ κατʼ ἀλλήλων φόνους</l>
<l n="951">τίθεσθε; παύσασθʼ, ἀλλὰ λήξαντες πόνων</l>
<l n="952">ἄστη φυλάσσεθʼ ἥσυχοι μεθʼ ἡσύχων.</l>
<l n="953">σμικρὸν τὸ χρῆμα τοῦ βίου· τοῦτον δὲ χρὴ</l>
<l n="954">ὡς ῥᾷστα καὶ μὴ σὺν πόνοις διεκπερᾶν.</l></sp></div></div>

<milestone resp="perseus" n="955" unit="card"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
<l n="955">— οὐκέτʼ εὔτεκνος, οὐκέτʼ εὔ-</l>
<l n="956">παις, οὐδʼ εὐτυχίας μέτε-</l>
<l n="957">στίν μοι κουροτόκοις ἐν Ἀργείαις·</l>
<l n="958">οὐδʼ Ἄρτεμις λοχία</l>
<l n="959">προσφθέγξαιτʼ ἂν τὰς ἀτέκνους.</l>
<l n="960">δυσαίων δʼ ὁ βίος,</l>
<l n="961">πλαγκτὰ δʼ ὡσεί τις νεφέλα</l>
<l n="962">πνευμάτων ὑπὸ δυσχίμων ἀίσσω.</l></sp></div>

<milestone resp="perseus" n="963" unit="card"/>

<div type="textpart" subtype="antistrophe" n="1">
<sp><speaker>Χορός</speaker>
<l n="963">— ἑπτὰ ματέρες ἑπτὰ κού-</l>
<l n="964">ρους ἐγεινάμεθʼ αἱ ταλαί-</l>
<l n="965">πωροι κλεινοτάτους ἐν Ἀργείοις·</l>
<l n="966">καὶ νῦν ἄπαις ἄτεκνος</l>
<l n="967">γηράσκω δυστανοτάτως,</l>
<l n="968">οὔτʼ ἐν φθιμένοις</l>
<l n="969">οὔτʼ ἐν ζωοῖσιν <sic>ἀριθμουμένη</sic>,</l>
<l n="970">χωρὶς δή τινα τῶνδʼ ἔχουσα μοῖραν.</l></sp></div>

<milestone resp="perseus" n="971" unit="card"/>

<div type="textpart" subtype="epode">
<sp><speaker>Χορός</speaker>
<l n="971">— ὑπολελειμμένα μοι δάκρυα·</l>
<l n="972">μέλεα παιδὸς ἐν οἴκοις</l>
<l n="973">κεῖται μνήματα, πένθιμοι</l>
<l n="974">κουραὶ καὶ στέφανοι κόμας,</l>
<l n="974a"><add>λοιβαί τε νεκύων φθιμένων,</add></l>
<l n="975">ἀοιδαί θʼ ἃς χρυσοκόμας</l>
<l n="976">Ἀπόλλων οὐκ ἐνδέχεται·</l>
<l n="977">γόοισι δʼ ὀρθρευομένα</l>
<l n="978">δάκρυσι νοτερὸν ἀεὶ πέπλων</l>
<l n="979">πρὸς στέρνῳ πτύχα τέγξω.</l></sp></div></div>

<milestone resp="perseus" n="980" unit="card"/>

<div type="textpart" subtype="episode">
<div type="textpart" subtype="anapests">
<sp><speaker>Χορός</speaker>
<l n="980">— καὶ μὴν θαλάμας τάσδʼ ἐσορῶ δὴ</l>
<l n="981">Καπανέως ἤδη τύμβον θʼ ἱερὸν</l>
<l n="982">μελάθρων τʼ ἐκτὸς</l>
<l n="983">Θησέως ἀναθήματα νεκροῖς,</l>
<l n="984">κλεινήν τʼ ἄλοχον τοῦ καπφθιμένου</l>
<l n="985">τοῦδε κεραυνῷ πέλας Εὐάδνην,</l>
<l n="986">ἣν Ἶφις ἄναξ παῖδα φυτεύει.</l>
<l n="987">τί ποτʼ αἰθερίαν ἕστηκε πέτραν,</l>
<l n="988">ἣ τῶνδε δόμων ὑπερακρίζει,</l>
<l n="989">τήνδʼ ἐμβαίνουσα κέλευθον;</l></sp></div>

<milestone resp="perseus" n="990" unit="card"/>

<div type="textpart" subtype="strophe" n="1">
<sp><speaker>Εὐάδνη</speaker>
<l n="990">τί φέγγος, τίνʼ αἴγλαν</l>
<l n="991">ἐδίφρευε τόθʼ ἅλιος</l>
<l n="992">σελάνα τε κατʼ αἰθέρα,</l>
<l n="993"><sic>λαμπάδʼ ἵνʼ ὠκυθόαι νύμφαι</sic>,</l>
<l n="994">ἱππεύουσι διʼ ὀρφναίας,</l>
<l n="995">ἁνίκα <add>γάμων</add> γάμων</l>
<l n="996">τῶν ἐμῶν πόλις Ἄργους</l>
<l n="997">ἀοιδάς, εὐδαιμονίας,</l>
<l n="998">ἐπύργωσε καὶ γαμέτα</l>
<l n="999">χαλκεοτευχοῦς, αἰαῖ, Καπανέως.</l>
<l n="1000">πρός σʼ ἔβαν δρομὰς ἐξ ἐμῶν</l>
<l n="1001">οἴκων ἐκβακχευσαμένα,</l>
<l n="1002">πυρᾶς φῶς τάφον τε</l>
<l n="1003">βατεύσουσα τὸν αὐτόν,</l>
<l n="1004">ἐς Ἅιδαν καταλύσουσʼ ἔμμοχθον</l>
<l n="1005">βίοτον αἰῶνός τε πόνους·</l>
<l n="1006">ἥδιστος γάρ τοι θάνατος</l>
<l n="1007">συνθνῄσκειν θνῄσκουσι φίλοις,</l>
<l n="1008">εἰ δαίμων τάδε κραίνοι.</l></sp>
    
<milestone resp="perseus" n="1009" unit="card"/>
    
<sp><speaker>Χορός</speaker>
<l n="1009">καὶ μὴν ὁρᾷς τήνδʼ ἧς ἐφέστηκας πέλας</l>
<l n="1010">πυράν, Διὸς θησαυρόν, ἔνθʼ ἔνεστι σὸς</l>
<l n="1011">πόσις δαμασθεὶς λαμπάσιν κεραυνίοις.</l></sp></div>

<milestone resp="perseus" n="1012" unit="card"/>

<div type="textpart" subtype="antistrophe" n="1">
<sp><speaker>Εὐάδνη</speaker>
<l n="1012">ὁρῶ δὴ τελευτάν,</l>
<l n="1013">ἵνʼ ἕστακα· τύχα δέ μοι</l>
<l n="1014">ξυνάπτοι ποδός· ἀλλὰ τᾶς</l>
<l n="1015">εὐκλεΐας χάριν ἔνθεν ὁρ-</l>
<l n="1016">μάσω τᾶσδʼ ἀπὸ πέτρας πη-</l>
<l n="1017">δήσασα πυρὸς ἔσω,</l>
<l n="1018">σῶμά τʼ αἴθοπι φλογμῷ</l>
<l n="1020">πόσει συμμείξασα, φίλον</l>
<l n="1021">χρῶτα χρωτὶ πέλας θεμένα,</l>
<l n="1022">Φερσεφονείας ἥξω θαλάμους,</l>
<l n="1023">σὲ τὸν θανόντʼ οὔποτʼ ἐμᾷ</l>
<l n="1024">προδοῦσα ψυχᾷ κατὰ γᾶς.</l>
<l n="1025">ἴτω φῶς γάμοι τε·</l>
<l n="1026">ἴθʼ αἵτινες εὐναὶ</l>
<l n="1027">δικαίων ὑμεναίων ἐν Ἄργει</l>
<l n="1028">φανῶσιν τέκνοις· ὅσιος δʼ</l>
<l n="1029"><add>ὅσιος</add> εὐναῖος γαμέτας</l>
<l n="1030">συντηχθεὶς αὔραις ἀδόλοις</l>
<l n="1030a">γενναίας <del>ψυχᾶς</del> ἀλόχοιο.</l></sp>
    
<milestone resp="perseus" n="1031" unit="card"/>
    
<sp><speaker>Χορός</speaker>
<l n="1031">καὶ μὴν ὅδʼ αὐτὸς σὸς πατὴρ βαίνει πέλας</l>
<l n="1032">γεραιὸς Ἶφις ἐς νεωτέρους λόγους,</l>
<l n="1033">οὓς οὐ κατειδὼς πρόσθεν ἀλγήσει κλύων.</l></sp>

<sp><speaker>Ἶφις</speaker>
<l n="1034">ὦ δυστάλαιναι, δυστάλας δʼ ἐγὼ γέρων,</l>
<l n="1035">ἥκω διπλοῦν πένθημʼ ὁμαιμόνων ἔχων,</l>
<l n="1036">τὸν μὲν θανόντα παῖδα Καδμείων δορὶ</l>
<l n="1037">Ἐτέοκλον ἐς γῆν πατρίδα ναυσθλώσων νεκρόν,</l>
<l n="1038">ζητῶν τʼ ἐμὴν παῖδʼ, ἣ δόμων ἐξώπιος</l>
<l n="1039">βέβηκε πηδήσασα Καπανέως δάμαρ,</l>
<l n="1040">θανεῖν ἐρῶσα σὺν πόσει. χρόνον μὲν οὖν</l>
<l n="1041">τὸν πρόσθʼ ἐφρουρεῖτʼ ἐν δόμοις· ἐπεὶ δʼ ἐγὼ</l>
<l n="1042">φυλακὰς ἀνῆκα τοῖς παρεστῶσιν κακοῖς,</l>
<l n="1043">βέβηκεν. ἀλλὰ τῇδέ νιν δοξάζομεν</l>
<l n="1044">μάλιστʼ ἂν εἶναι· φράζετʼ εἰ κατείδετε.</l></sp>

<sp><speaker>Εὐάδνη</speaker>
<l n="1045">τί τάσδʼ ἐρωτᾷς; ἥδʼ ἐγὼ πέτρας ἔπι</l>
<l n="1046">ὄρνις τις ὡσεὶ Καπανέως ὑπὲρ πυρᾶς</l>
<l n="1047">δύστηνον αἰώρημα κουφίζω, πάτερ.</l></sp>

<sp><speaker>Ἶφις</speaker>
<l n="1048">τέκνον, τίς αὔρα; τίς στόλος; τίνος χάριν</l>
<l n="1049">δόμων ὑπεκβᾶσʼ ἦλθες ἐς τήνδε χθόνα;</l></sp>

<sp><speaker>Εὐάδνη</speaker>
<l n="1050">ὀργὴν λάβοις ἂν τῶν ἐμῶν βουλευμάτων</l>
<l n="1051">κλύων· ἀκοῦσαι δʼ οὔ σε βούλομαι, πάτερ.</l></sp>

<sp><speaker>Ἶφις</speaker>
<l n="1052">τί δʼ; οὐ δίκαιον πατέρα τὸν σὸν εἰδέναι;</l></sp>

<sp><speaker>Εὐάδνη</speaker>
<l n="1053">κριτὴς ἂν εἴης οὐ σοφὸς γνώμης ἐμῆς.</l></sp>

<sp><speaker>Ἶφις</speaker>
<l n="1054">σκευῇ δὲ τῇδε τοῦ χάριν κοσμεῖς δέμας;</l></sp>

<sp><speaker>Εὐάδνη</speaker>
<l n="1055">θέλει τι κλεινὸν οὗτος ὁ στολμός, πάτερ.</l></sp>

<sp><speaker>Ἶφις</speaker>
<l n="1056">ὡς οὐκ ἐπʼ ἀνδρὶ πένθιμος πρέπεις ὁρᾶν.</l></sp>

<sp><speaker>Εὐάδνη</speaker>
<l n="1057">ἐς γάρ τι πρᾶγμα νεοχμὸν ἐσκευάσμεθα.</l></sp>

<sp><speaker>Ἶφις</speaker>
<l n="1058">κἄπειτα τύμβῳ καὶ πυρᾷ φαίνῃ πέλας;</l></sp>

<sp><speaker>Εὐάδνη</speaker>
<l n="1059">ἐνταῦθα γὰρ δὴ καλλίνικος ἔρχομαι.</l></sp>

<sp><speaker>Ἶφις</speaker>
<l n="1060">νικῶσα νίκην τίνα; μαθεῖν χρῄζω σέθεν.</l></sp>

<sp><speaker>Εὐάδνη</speaker>
<l n="1061">πάσας γυναῖκας ἃς δέδορκεν ἥλιος.</l></sp>

<sp><speaker>Ἶφις</speaker>
<l n="1062">ἔργοις Ἀθάνας ἢ φρενῶν εὐβουλίᾳ;</l></sp>

<sp><speaker>Εὐάδνη</speaker>
<l n="1063">ἀρετῇ· πόσει γὰρ συνθανοῦσα κείσομαι.</l></sp>

<sp><speaker>Ἶφις</speaker>
<l n="1064">τί φῄς; τί τοῦτʼ αἴνιγμα σημαίνεις σαθρόν;</l></sp>

<sp><speaker>Εὐάδνη</speaker>
<l n="1065">ᾄσσω θανόντος Καπανέως τήνδʼ ἐς πυράν.</l></sp>

<sp><speaker>Ἶφις</speaker>
<l n="1066">ὦ θύγατερ, οὐ μὴ μῦθον ἐς πολλοὺς ἐρεῖς.</l></sp>

<sp><speaker>Εὐάδνη</speaker>
<l n="1067">τοῦτʼ αὐτὸ χρῄζω, πάντας Ἀργείους μαθεῖν.</l></sp>

<sp><speaker>Ἶφις</speaker>
<l n="1068">ἀλλʼ οὐδέ τοί σοι πείσομαι δρώσῃ τάδε.</l></sp>

<sp><speaker>Εὐάδνη</speaker>
<l n="1069">ὅμοιον· οὐ γὰρ μὴ κίχῃς μʼ ἑλὼν χερί.</l>
<l n="1070">καὶ δὴ παρεῖται σῶμα — σοὶ μὲν οὐ φίλον,</l>
<l n="1071">ἡμῖν δὲ καὶ τῷ συμπυρουμένῳ πόσει.</l></sp></div>

<milestone resp="perseus" n="1072" unit="card"/>

<div type="textpart" subtype="lyric">
<sp><speaker>Χορός</speaker>
<l n="1072" rend="indent">ἰώ, γύναι, δεινὸν ἔργον ἐξειργάσω.</l></sp>

<sp><speaker>Ἶφις</speaker>
<l n="1073">ἀπωλόμην δύστηνος, Ἀργείων κόραι.</l></sp></div>

<div type="textpart" subtype="lyric">
<sp><speaker>Χορός</speaker>
<l n="1074" rend="indent">ἒ ἔ, σχέτλια τάδε παθών,</l>
<l n="1075" rend="indent">τὸ πάντολμον ἔργον ὄψῃ τάλας.</l></sp>

<sp><speaker>Ἶφις</speaker>
<l n="1076">οὐκ ἄν τινʼ εὕροιτʼ ἄλλον ἀθλιώτερον.</l></sp></div>

<div type="textpart" subtype="lyric">
<sp><speaker>Χορός</speaker>
<l n="1077" rend="indent">ἰὼ τάλας·</l>
<l n="1078" rend="indent">μετέλαχες τύχας Οἰδιπόδα, γέρον,</l>
<l n="1079" rend="indent">μέρος καὶ σὺ <add>καὶ</add> πόλις ἐμὰ τλάμων.</l></sp>

<milestone resp="perseus" n="1080" unit="card"/>

<sp><speaker>Ἶφις</speaker>
<l n="1080">οἴμοι· τί δὴ βροτοῖσιν οὐκ ἔστιν τόδε,</l>
<l n="1081">νέους δὶς εἶναι καὶ γέροντας αὖ πάλιν;</l>
<l n="1082">ἀλλʼ ἐν δόμοις μὲν ἤν τι μὴ καλῶς ἔχῃ,</l>
<l n="1083">γνώμαισιν ὑστέραισιν ἐξορθούμεθα,</l>
<l n="1084">αἰῶνα δʼ οὐκ ἔξεστιν. εἰ δʼ ἦμεν νέοι</l>
<l n="1085">δὶς καὶ γέροντες, εἴ τις ἐξημάρτανε,</l>
<l n="1086">διπλοῦ βίου λαχόντες ἐξωρθούμεθʼ ἄν.</l>
<l n="1087">ἐγὼ γὰρ ἄλλους εἰσορῶν τεκνουμένους</l>
<l n="1088">παίδων ἐραστὴς ἦ πόθῳ τʼ ἀπωλλύμην.</l>
<l n="1089"><sic>εἰ δʼ ἐς τόδʼ ἦλθον κἀξεπειράθην τέκνων</sic></l>
<l n="1090"><sic>οἷον στέρεσθαι πατέρα γίγνεται τέκνων,</sic></l>
<l n="1091"><sic>οὐκ ἄν ποτʼ ἐς τόδʼ ἦλθον εἰς ὃ νῦν κακόν·</sic></l>
<l n="1092">ὅστις φυτεύσας καὶ νεανίαν τεκὼν</l>
<l n="1093">ἄριστον, εἶτα τοῦδε νῦν στερίσκομαι.</l>
<l n="1094" rend="indent">εἶἑν· τί δὴ χρὴ τὸν ταλαίπωρόν με δρᾶν;</l>
<l n="1095">στείχειν πρὸς οἴκους; κᾆτʼ ἐρημίαν ἴδω</l>
<l n="1096">πολλῶν μελάθρων, ἀπορίαν τʼ ἐμῷ βίῳ;</l>
<l n="1097">ἢ πρὸς μέλαθρα τοῦδε Καπανέως μόλω;</l>
<l n="1098">ἥδιστα πρίν γε δῆθʼ, ὅτʼ ἦν παῖς ἥδε μοι.</l>
<l n="1099">ἀλλʼ οὐκέτʼ ἔστιν, ἥ γʼ ἐμὴν γενειάδα</l>
<l n="1100">προσήγετʼ αἰεὶ στόματι καὶ κάρα τόδε</l>
<l n="1101">κατεῖχε χειρί· πατρὶ δʼ οὐδὲν <sic>ἥδιον</sic></l>
<l n="1102">γέροντι θυγατρός· ἀρσένων δὲ μείζονες</l>
<l n="1103">ψυχαί, γλυκεῖαι δʼ ἧσσον ἐς θωπεύματα.</l>
<l n="1104">οὐχ ὡς τάχιστα δῆτά μʼ ἄξετʼ ἐς δόμους;</l>
<l n="1105">σκότῳ δὲ δώσετʼ· ἔνθʼ ἀσιτίαις ἐμὸν</l>
<l n="1106">δέμας γεραιὸν συντακεὶς ἀποφθερῶ.</l>
<l n="1107">τί μʼ ὠφελήσει παιδὸς ὀστέων θιγεῖν;</l>
<l n="1108">ὦ δυσπάλαιστον γῆρας, ὡς μισῶ σʼ ἔχων,</l>
<l n="1109">μισῶ δʼ ὅσοι χρῄζουσιν ἐκτείνειν βίον,</l>
<l n="1110">βρωτοῖσι καὶ ποτοῖσι καὶ μαγεύμασι</l>
<l n="1111">παρεκτρέποντες ὀχετὸν ὥστε μὴ θανεῖν·</l>
<l n="1112">οὓς χρῆν, ἐπειδὰν μηδὲν ὠφελῶσι γῆν,</l>
<l n="1113">θανόντας ἔρρειν κἀκποδὼν εἶναι νέοις.</l></sp></div></div>

<milestone resp="perseus" n="1114" unit="card"/>

<div type="textpart" subtype="choral">
<div type="textpart" subtype="anapests">
<sp><speaker>Χορός</speaker>
<l n="1114">— ἰὼ <add>ἰώ·</add></l>
<l n="1114a">τάδε δὴ παίδων <sic>καὶ δὴ</sic> φθιμένων</l>
<l n="1115">ὀστᾶ φέρεται. λάβετʼ, ἀμφίπολοι,</l>
<l n="1116">γραίας ἀμενοῦς — οὐ γὰρ ἔνεστιν</l>
<l n="1117">ῥώμη παίδων ὑπὸ πένθους — </l>
<l n="1118">πολλοῦ τε χρόνου ζώσης μέτρα δὴ</l>
<l n="1119">καταλειβομένης τʼ ἄλγεσι πολλοῖς.</l>
<l n="1120">τί γὰρ ἂν μεῖζον τοῦδʼ ἔτι θνητοῖς</l>
<l n="1121">πάθος ἐξεύροις</l>
<l n="1122">ἢ τέκνα θανόντʼ ἐσιδέσθαι;</l></sp></div>

<milestone resp="perseus" n="1123" unit="card"/>

<div type="textpart" subtype="strophe" n="1">
<sp><speaker>Παῖδες</speaker>
<l n="1123">— φέρω φέρω,</l>
<l n="1124">τάλαινα μᾶτερ, ἐκ πυρὸς πατρὸς μέλη,</l>
<l n="1125">βάρος μὲν οὐκ ἀβριθὲς ἀλγέων ὕπερ,</l>
<l n="1126">ἐν δʼ ὀλίγῳ τἀμὰ πάντα συνθείς.</l></sp>

<sp><speaker>Χορός</speaker>
<l n="1127">— ἰὼ ἰώ,</l>
<l n="1128">πᾶ φέρεις δάκρυα φίλᾳ</l>
<l n="1129">ματρὶ τῶν ὀλωλότων;</l>
<l n="1130">σποδοῦ τε πλῆθος ὀλίγον ἀντὶ σωμάτων</l>
<l n="1131">εὐδοκίμων δήποτʼ ἐν Μυκήναις;</l></sp></div>

<milestone resp="perseus" n="1132" unit="card"/>

<div type="textpart" subtype="antistrophe" n="1">
<sp><speaker>Παῖδες</speaker>
<l n="1132">— ἄπαις, ἄπαις·</l>
<l n="1132a">ἐγὼ δʼ ἔρημος ἀθλίου πατρὸς τάλας</l>
<l n="1133">ἔρημον οἶκον ὀρφανεύσομαι λαβών,</l>
<l n="1134">οὐ πατρὸς ἐν χερσὶ τοῦ τεκόντος.</l></sp>

<sp><speaker>Χορός</speaker>
<l n="1135">— ἰὼ ἰώ·</l>
<l n="1135a">ποῦ δὲ πόνος ἐμῶν τέκνων,</l>
<l n="1136">ποῦ λοχευμάτων χάρις;</l>
<l n="1137">τροφαί τε ματρὸς ἄυπνά τʼ ὀμμάτων τέλη,</l>
<l n="1138">καὶ φίλιαι προσβολαὶ προσώπων;</l></sp></div>

<milestone resp="perseus" n="1139" unit="card"/>

<div type="textpart" subtype="strophe" n="2">
<sp><speaker>Παῖδες</speaker>
<l n="1139">— βεβᾶσιν, οὐκέτʼ εἰσίν· οἴμοι πάτερ·</l>
<l n="1140" part="I">βεβᾶσιν.</l></sp>

<sp><speaker>Χορός</speaker>
<l n="1140b" part="F">αἰθὴρ ἔχει νιν ἤδη,</l>
<l n="1141">πυρὸς τετακότας σποδῷ·</l>
<l n="1142">ποτανοὶ δʼ ἤνυσαν τὸν Ἅιδαν.</l></sp>

<sp><speaker>Παῖδες</speaker>
<l n="1143">— πάτερ, μῶν σῶν κλύεις τέκνων γόους;</l>
<l n="1144">ἆρʼ ἀσπιδοῦχος ἔτι ποτʼ ἀντιτάσσομαι</l>
<l n="1145">σὸν φόνον — εἰ γὰρ γένοιτο — τεκνῶν;</l></sp></div>

<milestone resp="perseus" n="1146" unit="card"/>

<div type="textpart" subtype="antistrophe" n="2">
<sp><speaker>Παῖδες</speaker>
<l n="1146">— ἔτʼ ἂν θεοῦ θέλοντος ἔλθοι δίκα</l>
<l n="1147" part="F">πατρῷος·</l></sp>

<sp><speaker>Χορός</speaker>
<l n="1147b" part="I">οὔπω κακὸν τόδʼ εὕδει.</l>
<l n="1148">αἰαῖ γόων· ἅλις τύχας,</l>
<l n="1149">ἅλις δʼ ἀλγέων ἐμοὶ πάρεστι.</l></sp>

<sp><speaker>Παῖδες</speaker>
<l n="1150">— ἔτʼ Ἀσωποῦ με δέξεται γάνος</l>
<l n="1151">χαλκέοις ἐν ὅπλοις Δαναϊδῶν στρατηλάταν,</l>
<l n="1152">τοῦ φθιμένου πατρὸς ἐκδικαστάν.</l></sp></div>

<milestone resp="perseus" n="1153" unit="card"/>

<div type="textpart" subtype="strophe" n="3">
<sp><speaker>Παῖδες</speaker>
<l n="1153">— ἔτʼ εἰσορᾶν σε, πάτερ, ἐπʼ ὀμμάτων δοκῶ  <gap reason="lost" rend=" . . . "/></l></sp>

<sp><speaker>Χορός</speaker>
<l n="1154">— φίλον φίλημα παρὰ γένυν τιθέντα σόν.</l></sp>

<sp><speaker>Παῖδες</speaker>
<l n="1155">— λόγων δὲ παρακέλευσμα σῶν</l>
<l n="1156">ἀέρι φερόμενον οἴχεται.</l></sp>

<sp><speaker>Χορός</speaker>
<l n="1157">— δυοῖν δʼ ἄχη, ματρί τʼ ἔλιπεν — </l>
<l n="1158">σέ τʼ οὔποτʼ ἄλγη πατρῷα λείψει.</l></sp></div>

<milestone resp="perseus" n="1159" unit="card"/>

<div type="textpart" subtype="antistrophe" n="3">
<sp><speaker>Παῖδες</speaker>
<l n="1159">— ἔχω τοσόνδε βάρος ὅσον μʼ ἀπώλεσεν.</l></sp>

<sp><speaker>Χορός</speaker>
<l n="1160">— φέρʼ, ἀμφὶ μαστὸν ὑποβάλω <add>φίλαν</add> σποδόν.</l></sp>

<sp><speaker>Παῖδες</speaker>
<l n="1161">— ἔκλαυσα τόδε κλύων ἔπος</l>
<l n="1162">στυγνότατον· ἔθιγέ μου φρενῶν.</l></sp>

<sp><speaker>Χορός</speaker>
<l n="1163">— ὦ τέκνον, ἔβας· οὐκέτι φίλον</l>
<l n="1164">φίλας ἄγαλμʼ ὄψομαί σε ματρός.</l></sp></div></div>

<milestone resp="perseus" n="1165" unit="card"/>


<div type="textpart" subtype="episode">
<sp><speaker>Θησεύς</speaker>
<l n="1165">Ἄδραστε καὶ γυναῖκες Ἀργεῖαι γένος,</l>
<l n="1166">ὁρᾶτε παῖδας τούσδʼ ἔχοντας ἐν χεροῖν</l>
<l n="1167">πατέρων ἀρίστων σώμαθʼ ὧν ἀνειλόμην·</l>
<l n="1168">τούτοις ἐγώ σφε καὶ πόλις δωρούμεθα.</l>
<l n="1169">ὑμᾶς δὲ τῶνδε χρὴ χάριν μεμνημένους</l>
<l n="1170">σῴζειν, ὁρῶντας ὧν ἐκύρσατʼ ἐξ ἐμοῦ,</l>
<l n="1171">παισίν θʼ ὑπειπεῖν τούσδε τοὺς αὐτοὺς λόγους,</l>
<l n="1172">τιμᾶν πόλιν τήνδʼ, ἐκ τέκνων ἀεὶ τέκνοις</l>
<l n="1173">μνήμην παραγγέλλοντας ὧν ἐκύρσατε.</l>
<l n="1174">Ζεὺς δὲ ξυνίστωρ οἵ τʼ ἐν οὐρανῷ θεοὶ</l>
<l n="1175">οἵων ὑφʼ ἡμῶν στείχετʼ ἠξιωμένοι.</l></sp>

<sp><speaker>Ἄδραστος</speaker>
<l n="1176">Θησεῦ, ξύνισμεν πάνθʼ ὅσʼ Ἀργείαν χθόνα</l>
<l n="1177">δέδρακας ἐσθλὰ δεομένην εὐεργετῶν,</l>
<l n="1178">χάριν τʼ ἀγήρων ἕξομεν· γενναῖα γὰρ</l>
<l n="1179">παθόντες ὑμᾶς ἀντιδρᾶν ὀφείλομεν.</l></sp>

<sp><speaker>Θησεύς</speaker>
<l n="1180">τί δῆτʼ ἔθʼ ὑμῖν ἄλλʼ ὑπουργῆσαί με χρή;</l></sp>

<sp><speaker>Ἄδραστος</speaker>
<l n="1181">χαῖρʼ· ἄξιος γὰρ καὶ σὺ καὶ πόλις σέθεν.</l></sp>

<sp><speaker>Θησεύς</speaker>
<l n="1182">ἔσται τάδʼ· ἀλλὰ καὶ σὺ τῶν αὐτῶν τύχοις.</l></sp>
    
<sp><speaker>Ἀθήνα</speaker>
<l n="1183">ἄκουε, Θησεῦ, τούσδʼ Ἀθηναίας λόγους,</l>
<l n="1184">ἃ χρή σε δρᾶσαι, δρῶντα δʼ ὠφελεῖν τάδε.</l>
<l n="1185">μὴ δῷς τάδʼ ὀστᾶ τοῖσδʼ ἐς Ἀργείαν χθόνα</l>
<l n="1186">παισὶν κομίζειν ῥᾳδίως οὕτω μεθείς,</l>
<l n="1187">ἀλλʼ ἀντὶ τῶν σῶν καὶ πόλεως μοχθημάτων</l>
<l n="1188">πρῶτον λάβʼ ὅρκον. τόνδε δʼ ὀμνύναι χρεὼν</l>
<l n="1189">Ἄδραστον· οὗτος κύριος, τύραννος ὤν,</l>
<l n="1190">πάσης ὑπὲρ γῆς Δαναϊδῶν ὁρκωμοτεῖν.</l>
<l n="1191">ὁ δʼ ὅρκος ἔσται, μήποτʼ Ἀργείους χθόνα</l>
<l n="1192">ἐς τήνδʼ ἐποίσειν πολέμιον παντευχίαν,</l>
<l n="1193">ἄλλων τʼ ἰόντων ἐμποδὼν θήσειν δόρυ.</l>
<l n="1194">ἢν δʼ ὅρκον ἐκλιπόντες ἔλθωσιν, πάλιν</l>
<l n="1195">κακῶς ὀλέσθαι πρόστρεπʼ Ἀργείων χθόνα.</l>
<milestone resp="perseus" n="1196" unit="card"/>
<l n="1196" rend="indent">ἐν ᾧ δὲ τέμνειν σφάγια χρή σʼ, ἄκουέ μου.</l>
<l n="1197">ἔστιν τρίπους σοι χαλκόπους ἔσω δόμων,</l>
<l n="1198">ὃν Ἰλίου ποτʼ ἐξαναστήσας βάθρα</l>
<l n="1199">σπουδὴν ἐπʼ ἄλλην Ἡρακλῆς ὁρμώμενος</l>
<l n="1200">στῆσαί σʼ ἐφεῖτο Πυθικὴν πρὸς ἐσχάραν.</l>
<l n="1201">ἐν τῷδε λαιμοὺς τρεῖς τριῶν μήλων τεμὼν</l>
<l n="1202">ἔγγραψον ὅρκους τρίποδος ἐν κοίλῳ κύτει,</l>
<l n="1203">κἄπειτα σῴζειν θεῷ δὸς ᾧ Δελφῶν μέλει,</l>
<l n="1204">μνημεῖά θʼ ὅρκων μαρτύρημά θʼ Ἑλλάδι.</l>
<l n="1205">ᾗ δʼ ἂν διοίξῃς σφάγια καὶ τρώσῃς φόνον</l>
<l n="1206">ὀξύστομον μάχαιραν ἐς γαίας μυχοὺς</l>
<l n="1207">κρύψον παρʼ αὐτὰς ἑπτὰ πυρκαιὰς νεκρῶν·</l>
<l n="1208">φόβον γὰρ αὐτοῖς, ἤν ποτʼ ἔλθωσιν πόλιν,</l>
<l n="1209">δειχθεῖσα θήσει καὶ κακὸν νόστον πάλιν.</l>
<l n="1210">δράσας δὲ ταῦτα πέμπε γῆς ἔξω νεκρούς.</l>
<l n="1211">τεμένη δʼ, ἵνʼ αὐτῶν σώμαθʼ ἡγνίσθη πυρί,</l>
<l n="1212">μέθες παρʼ αὐτὴν τρίοδον Ἰσθμίας θεοῦ·</l>
<l n="1213" rend="indent">σοὶ μὲν τάδʼ εἶπον· παισὶ δʼ Ἀργείων λέγω·</l>
<l n="1214">πορθήσεθʼ ἡβήσαντες Ἰσμηνοῦ πόλιν,</l>
<l n="1215">πατέρων θανόντων ἐκδικάζοντες φόνον,</l>
<l n="1216">σύ τʼ ἀντὶ πατρός, Αἰγιαλεῦ, στρατηλάτης</l>
<l n="1217">νέος καταστάς, παῖς τʼ ἀπʼ Αἰτωλῶν μολὼν</l>
<l n="1218">Τυδέως, ὃν ὠνόμαζε Διομήδην πατήρ.</l>
<l n="1219">ἀλλʼ οὐ φθάνειν χρὴ συσκιάζοντας γένυν</l>
<l n="1220">καὶ χαλκοπληθῆ Δαναϊδῶν ὁρμᾶν στρατὸν</l>
<l n="1221">ἑπτάστολον πύργωμα Καδμείων ἔπι·</l>
<l n="1222">πικροὶ γὰρ αὐτοῖς ἥξετʼ, ἐκτεθραμμένοι</l>
<l n="1223">σκύμνοι λεόντων, πόλεος ἐκπορθήτορες.</l>
<l n="1224">κοὐκ ἔστιν ἄλλως· Ἔκγονοι δʼ ἀνʼ Ἑλλάδα</l>
<l n="1225">κληθέντες ᾠδὰς ὑστέροισι θήσετε·</l>
<l n="1226">τοῖον στράτευμα σὺν θεῷ πορεύσετε.</l></sp>

<sp><speaker>Θησεύς</speaker>
<l n="1227">δέσποινʼ Ἀθάνα, πείσομαι λόγοισι σοῖς·</l>
<l n="1228">σὺ γάρ μʼ ἀνορθοῖς, ὥστε μὴ ʼξαμαρτάνειν·</l>
<l n="1229">καὶ τόνδʼ ἐν ὅρκοις ζεύξομαι· μόνον σύ με</l>
<l n="1230">ἐς ὀρθὸν ἵστη· σοῦ γὰρ εὐμενοῦς πόλει</l>
<l n="1231">οὔσης τὸ λοιπὸν ἀσφαλῶς οἰκήσομεν.</l></sp>

<milestone resp="perseus" n="1232" unit="card"/>

<div type="textpart" subtype="anapests">
<sp><speaker>Χορός</speaker>
<l n="1232">στείχωμεν, Ἄδρασθʼ, ὅρκια δῶμεν</l>
<l n="1233">τῷδʼ ἀνδρὶ πόλει τʼ· ἄξια δʼ ἡμῖν</l>
<l n="1234">προμεμοχθήκασι σέβεσθαι.</l></sp>
</div>
</div>
    </div>
</body>
</text>
</TEI>