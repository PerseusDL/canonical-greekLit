<?xml version="1.0" encoding="UTF-8"?><?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0" encoding='UTF-8'?><TEI xmlns="http://www.tei-c.org/ns/1.0">
    <teiHeader xml:lang="eng">
        <fileDesc>
            <titleStmt>
                <title xml:lang="grc">Ἡρακλεῖδαι</title>
                <author n="Eur.">Euripides</author>
                <editor>Gilbert Murray</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Gregory Crane</name>
                    <name>Alison Babeu</name>
                    <name>Lisa Cerrato</name>
                    <name>Bruce Robertson</name>
                </respStmt>
                <funder n="org:Tufts">Tufts University</funder>
            </titleStmt>
            <extent/>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
                <date type="release">2020</date>
            </publicationStmt>
            <sourceDesc>
                <biblStruct>
                    <monogr>
                        <author>Euripides</author>
                        <title xml:lang="lat">Euripidis Fabulae</title>
                        <editor>Gilbert Murray</editor>
                        <imprint>
                            <pubPlace>Oxford</pubPlace>
                            <publisher>Clarendon Press</publisher>
                            <date>1902</date>
                        </imprint>
                        <biblScope unit="volume">1</biblScope>
                    </monogr>
                    <ref target="https://archive.org/details/euripidisfabulae01euriuoft/page/n163">The Internet Archive</ref>
                </biblStruct>
            </sourceDesc>
        </fileDesc>
        
        <encodingDesc>
            <editorialDecl><p>Greek produced via Lace 0.5.10. Lace copyright 2013-2020, Bruce Robertson, Dept. of Classics, Mount Allison University. Developed through the support of the <ref target="https://nbif.ca/en">NBIF</ref>.</p></editorialDecl>
            <refsDecl n="CTS">
                <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
                    <p>This pointer pattern extracts line</p>
                </cRefPattern>
            </refsDecl> 
        </encodingDesc>
        
        <profileDesc>
            <langUsage>
                <language ident="grc">Greek</language>
            </langUsage>
        </profileDesc>
        <revisionDesc>
            <change when="2020-03-13" who="Lisa Cerrato">rescanned Murray via Lace; diff file against perseus version; added to structure</change>
        </revisionDesc>
    </teiHeader>
    
    <text xml:lang="grc">
        <body>
            <div type="edition" xml:lang="grc" n="urn:cts:greekLit:tlg0006.tlg004.perseus-grc2">
                <div type="textpart" subtype="episode">
                    <milestone n="1" unit="card" ed="perseus"/>
                    <l resp="perseus" style="hidden" n="0"/>
                    

<sp><speaker>Ἰόλαος</speaker>
    <l n="1">Πάλαι ποτʼ ἐστὶ τοῦτʼ ἐμοὶ δεδογμένον· </l>
    <l n="2">ὁ μὲν δίκαιος τοῖς πέλας πέφυκʼ ἀνήρ, </l>
    <l n="3">ὃ δʼ ἐς τὸ κέρδος λῆμʼ ἔχων ἀνειμένον </l>
    <l n="4">πόλει τʼ ἄχρηστος καὶ συναλλάσσειν βαρύς, </l>
    <l n="5">αὑτῷ δʼ ἄριστος· οἶδα δʼ οὐ λόγῳ μαθών. </l>
    <l n="6" rend="indent">ἐγὼ γὰρ αἰδοῖ καὶ τὸ συγγενὲς σέβων, </l>
    <l n="7">ἐξὸν κατʼ Ἄργος ἡσύχως ναίειν, πόνων </l>
    <l n="8">πλείστων μετέσχον εἷς ἀνὴρ Ἡρακλέει, </l>
    <l n="9">ὅτʼ ἦν μεθʼ ἡμῶν· νῦν δʼ, ἐπεὶ κατʼ οὐρανὸν </l>
    <l n="10">ναίει, τὰ κείνου τέκνʼ ἔχων ὑπὸ πτεροῖς </l>
    <l n="11">σῴζω τάδʼ αὐτὸς δεόμενος σωτηρίας. </l>
    <l n="12">ἐπεὶ γὰρ αὐτῶν γῆς ἀπηλλάχθη πατήρ, </l>
    <l n="13">πρῶτον μὲν ἡμᾶς ἤθελʼ Εὐρυσθεὺς κτανεῖν· </l>
    <l n="14">ἀλλʼ ἐξέδραμεν· καὶ πόλις μὲν οἴχεται, </l>
    <l n="15">ψυχὴ δʼ ἐσώθη. φεύγομεν δʼ ἀλώμενοι </l>
    <l n="16">ἄλλην ἀπʼ ἄλλης ἐξορίζοντες πόλιν. </l>
    <l n="17">πρὸς τοῖς γὰρ ἄλλοις καὶ τόδʼ Εὐρυσθεὺς κακοῖς </l>
    <l n="18">ὕβρισμʼ ἐς ἡμᾶς ἠξίωσεν ὑβρίσαι· </l>
    <l n="19">πέμπων ὅπου γῆς πυνθάνοιθʼ ἱδρυμένους </l>
    <l n="20">κήρυκας ἐξαιτεῖ τε κἀξείργει χθονός, </l>
    <l n="21">πόλιν προτείνων Ἄργος οὐ σμικρὸν φίλην </l>
    <l n="22">ἐχθράν τε θέσθαι, χαὑτὸν εὐτυχοῦνθʼ ἅμα.</l>
    <l n="23">οἳ δʼ ἀσθενῆ μὲν τἀπ’ ἐμοῦ δεδορκότες, </l>
    <l n="24">σμικροὺς δὲ τούσδε καὶ πατρὸς τητωμένους, </l>
    <l n="25">τοὺς κρείσσονας σέβοντες ἐξείργουσι γῆς. </l>
    <l n="26">ἐγὼ δὲ σὺν φεύγουσι συμφεύγω τέκνοις </l>
    <l n="27">καὶ σὺν κακῶς πράσσουσι συμπράσσω κακῶς, </l>
    <l n="28">ὀκνῶν προδοῦναι, μή τις ὧδ’ εἴπῃ βροτῶν· </l>
    <l n="29">Ἴδεσθ’, ἐπειδὴ παισὶν οὐκ ἔστιν πατήρ, </l>
    <l n="30">Ἰόλαος οὐκ ἤμυνε συγγενὴς γεγώς. </l>
    <l n="31">πάσης δὲ χώρας Ἑλλάδος τητώμενοι, </l>
    <l n="32">Μαραθῶνα καὶ σύγκληρον ἐλθόντες χθόνα </l>
    <l n="33">ἱκέται καθεζόμεσθα βώμιοι θεῶν, </l>
    <l n="34">προσωφελῆσαι· πεδία γὰρ τῆσδε χθονὸς </l>
    <l n="35">δισσοὺς κατοικεῖν Θησέως παῖδας λόγος, </l>
    <l n="36">κλήρῳ λαχόντας ἐκ γένους Πανδίονος, </l>
    <l n="37">τοῖσδʼ ἐγγὺς ὄντας· ὧν ἕκατι τέρμονας </l>
    <l n="38">κλεινῶν Ἀθηνῶν τόνδʼ ἀφικόμεσθʼ ὅρον. </l>
    <l n="39">δυοῖν γερόντοιν δὲ στρατηγεῖται φυγή· </l>
    <l n="40">ἐγὼ μὲν ἀμφὶ τοῖσδε καλχαίνων τέκνοις, </l>
    <l n="41">ἣ δʼ αὖ τὸ θῆλυ παιδὸς Ἀλκμήνη γένος </l>
    <l n="42">ἔσωθε ναοῦ τοῦδʼ ὑπηγκαλισμένη </l>
    <l n="43">σῴζει· νέας γὰρ παρθένους αἰδούμεθα </l>
    <l n="44">ὄχλῳ πελάζειν κἀπιβωμιοστατεῖν. </l>
    <l n="45">Ὕλλος δʼ ἀδελφοί θʼ οἷσι πρεσβεύει γένος </l>
    <l n="46">ζητοῦσʼ ὅπου γῆς πύργον οἰκιούμεθα, </l>
    <l n="47">ἢν τῆσδʼ ἀπωθώμεσθα πρὸς βίαν χθονός. </l>
    <milestone n="48" unit="card" ed="perseus"/>
    <l n="48" rend="indent">ὦ τέκνα τέκνα, δεῦρο, λαμβάνεσθʼ ἐμῶν </l>
    <l n="49">πέπλων· ὁρῶ κήρυκα τόνδʼ Εὐρυσθέως </l>
    <l n="50">στείχοντʼ ἐφʼ ἡμᾶς, οὗ διωκόμεσθʼ ὕπο </l>
    <l n="51">πάσης ἀλῆται γῆς ἀπεστερημένοι. </l>
    <l n="52">ὦ μῖσος, εἴθʼ ὄλοιο χὡ πέμψας <add>σ’</add> ἀνήρ· </l>
    <l n="53">ὡς πολλὰ δὴ καὶ τῶνδε γενναίῳ πατρὶ </l>
    <l n="54">ἐκ τοῦδε ταὐτοῦ στόματος ἤγγειλας κακά. </l>
</sp>

<sp><speaker>Κῆρυξ</speaker>
    <l n="55">ἦ που καθῆσθαι τήνδʼ ἕδραν καλὴν δοκεῖς </l>
    <l n="56">πόλιν τʼ ἀφῖχθαι σύμμαχον, κακῶς φρονῶν· </l>
    <l n="57">οὐ γάρ τις ἔστιν ὃς πάροιθʼ αἱρήσεται </l>
    <l n="58">τὴν σὴν ἀχρεῖον δύναμιν ἀντʼ Εὐρυσθέως.</l>
    <l n="59">χώρει· τί μοχθεῖς ταῦτʼ; ἀνίστασθαί σε χρὴ </l>
    <l n="60">ἐς Ἄργος, οὗ σε λεύσιμος μένει δίκη.</l>
</sp>

<sp><speaker>Ἰόλαος</speaker>
    <l n="61">οὐ δῆτʼ, ἐπεί μοι βωμὸς ἀρκέσει θεοῦ, </l>
    <l n="62">ἐλευθέρα τε γαῖʼ ἐν ᾗ βεβήκαμεν.</l>
</sp>

<sp><speaker>Κῆρυξ</speaker>
    <l n="63">βούλῃ πόνον μοι τῇδε προσθεῖναι χερί; </l>
</sp>

<sp><speaker>Ἰόλαος</speaker>
    <l n="64">οὔτοι βίᾳ γέ μʼ οὐδὲ τούσδʼ ἄξεις λαβών.</l>
</sp>

<sp><speaker>Κῆρυξ</speaker>
    <l n="65">γνώσῃ σύ· μάντις δʼ ἦσθʼ ἄρʼ οὐ καλὸς τάδε.</l></sp>

<sp><speaker>Ἰόλαος</speaker>
    <l n="66">οὐκ ἂν γένοιτο τοῦτʼ ἐμοῦ ζῶντός ποτε. </l>    
</sp>

<sp><speaker>Κῆρυξ</speaker>
    <l n="67">ἄπαιρʼ· ἐγὼ δὲ τούσδε, κἂν σὺ μὴ θέλῃς, </l>
    <l n="68">ἄξω νομίζων, οὗπέρ εἰσʼ, Εὐρυσθέως. </l>
</sp>

<sp><speaker>Ἰόλαος</speaker>
    <l n="69">ὦ τὰς Ἀθήνας δαρὸν οἰκοῦντες χρόνον, </l>
    <l n="70">ἀμύνεθʼ· ἱκέται δʼ ὄντες ἀγοραίου Διὸς </l>
    <l n="71">βιαζόμεσθα καὶ στέφη μιαίνεται — </l>
    <l n="72">πόλει τʼ ὄνειδος καὶ θεῶν ἀτιμία. </l>
</sp></div>

<milestone n="73" unit="card" ed="perseus"/>


<div type="textpart" subtype="choral">
<sp><speaker>Χορός</speaker>
    <l n="73"> — ἔα ἔα· τίς ἡ βοὴ βωμοῦ πέλας </l>
    <l n="74">ἕστηκε; ποίαν συμφορὰν δείξει τάχα; </l>
</sp>
    
<div type="textpart" subtype="strophe" n="1">
    <sp><speaker>Χορός</speaker>
        <l n="75"> — ἴδετε τὸν γέροντʼ ἀμαλὸν ἐπὶ πέδῳ </l>
        <l n="76">χύμενον· ὦ τάλας.</l>
        <l n="76a"><gap reason="lost" rend=" . . . . . . . . "/></l>
        <l n="77"> — πρὸς τοῦ ποτʼ ἐν γῇ πτῶμα δύστηνον πίτνεις; </l>
</sp>
    
<sp><speaker>Ἰόλαος</speaker>
    <l n="78">ὅδʼ, ὦ ξένοι, με σοὺς ἀτιμάζων θεοὺς </l>
    <l n="79">ἕλκει βιαίως Ζηνὸς ἐκ προβωμίων. </l>
</sp>

<sp><speaker>Χορός</speaker>
    <l n="80">σὺ δʼ ἐκ τίνος γῆς, ὦ γέρον, τετράπτολιν </l>
    <l n="81">ξύνοικον ἦλθες λαόν; ἢ πέρα- </l>
    <l n="82">θεν ἁλίῳ πλάτᾳ </l>
    <l n="83">κατέχετʼ ἐκλιπόντες Εὐβοῖδʼ ἀκτάν; </l>
</sp>

<sp><speaker>Ἰόλαος</speaker>
    <l n="84">οὐ νησιώτην, ὦ ξένοι, τρίβω βίον, </l>
    <l n="85">ἀλλʼ ἐκ Μυκηνῶν σὴν ἀφίγμεθα χθόνα. </l>
</sp>

<sp><speaker>Χορός</speaker>
    <l n="86">ὄνομα τί σε, γέρον, </l>
    <l n="87">Μυκηναῖος ὠνόμαζεν λεώς; </l>
</sp>

<sp><speaker>Ἰόλαος</speaker>
    <l n="88">τὸν Ἡράκλειον ἴστε που παραστάτην </l>
    <l n="89">Ἰόλαον· οὐ γὰρ σῶμʼ ἀκήρυκτον τόδε. </l>
</sp>

<sp><speaker>Χορός</speaker>
    <l n="90">οἶδʼ εἰσακούσας καὶ πρίν· ἀλλὰ τοῦ ποτὲ </l> 
    <l n="91">ἐν χερὶ σᾷ κομίζεις κόρους </l>
    <l n="92">νεοτρεφεῖς; φράσον. </l>
</sp>

<sp><speaker>Ἰόλαος</speaker>
    <l n="93">Ἡρακλέους οἵδʼ εἰσὶ παῖδες, ὦ ξένοι, </l>
    <l n="94">ἱκέται σέθεν τε καὶ πόλεως ἀφιγμένοι. </l>
</sp></div>

<milestone n="95" unit="card" ed="perseus"/>

<div type="textpart" subtype="antistrophe" n="1">
<sp><speaker>Χορός</speaker>
    <l n="95">τί χρέος; ἢ λόγων πόλεος, ἔνεπέ μοι, </l>
    <l n="96">μελόμενοι τυχεῖν; </l>
</sp>

<sp><speaker>Ἰόλαος</speaker>
    <l n="97">μήτʼ ἐκδοθῆναι μήτε πρὸς βίαν θεῶν </l>
    <l n="98">τῶν σῶν ἀποσπασθέντες εἰς  Ἄργος μολεῖν. </l>
</sp>

<sp><speaker>Κῆρυξ</speaker>
    <l n="99">ἀλλʼ οὔτι τοῖς σοῖς δεσπόταις τάδʼ ἀρκέσει, </l>
    <l n="100">οἳ σοῦ κρατοῦντες ἐνθάδʼ εὑρίσκουσί σε.</l>
</sp>

<sp><speaker>Χορός</speaker>
    <l n="101">εἰκὸς θεῶν ἱκτῆρας αἰδεῖσθαι, ξένε, </l>
    <l n="102">καὶ μὴ βιαίῳ χερὶ δαιμόνων </l>
    <l n="103">ἀπολείπειν <del>σʼ</del> ἕδη· </l>
    <l n="104">πότνια γὰρ Δίκα τάδʼ οὐ πείσεται. </l>
</sp>

<sp><speaker>Κῆρυξ</speaker>
    <l n="105">ἔκπεμπέ νυν γῆς τούσδε τοὺς Εὐρυσθέως, </l>
    <l n="106">κοὐδὲν βιαίῳ τῇδε χρήσομαι χερί. </l>
</sp>

<sp><speaker>Χορός</speaker>
    <l n="107">ἄθεον ἱκεσίαν </l>
    <l n="108">μεθεῖναι πόλει ξένων προστροπάν. </l>
</sp>

<sp><speaker>Κῆρυξ</speaker>
    <l n="109">καλὸν δέ γʼ ἔξω πραγμάτων ἔχειν πόδα, </l>
    <l n="110">εὐβουλίας τυχόντα τῆς ἀμείνονος. </l>
    <l n="110a"><gap reason="lost" rend=" . . . . . . "/></l>
</sp></div></div>

<milestone n="111" unit="card" ed="perseus"/>

<div type="textpart" subtype="episode">
<sp><speaker>Χορός</speaker>
    <l n="111">οὐκοῦν τυράννῳ τῆσδε γῆς φράσαντά σε </l>
    <l n="112">χρῆν ταῦτα τολμᾶν, ἀλλὰ μὴ βίᾳ ξένους </l>
    <l n="113">θεῶν ἀφέλκειν, γῆν σέβοντʼ ἐλευθέραν. </l>
</sp>

<sp><speaker>Κῆρυξ</speaker>
    <l n="114">τίς δʼ ἐστὶ χώρας τῆσδε καὶ πόλεως ἄναξ; </l>
</sp>

<sp><speaker>Χορός</speaker>
    <l n="115">ἐσθλοῦ πατρὸς παῖς Δημοφῶν ὁ Θησέως.</l>
</sp>

<sp><speaker>Κῆρυξ</speaker>
    <l n="116">πρὸς τοῦτον ἁγὼν ἆρα τοῦδε τοῦ λόγου </l>
    <l n="117">μάλιστʼ ἂν εἴη· τἄλλα δʼ εἴρηται μάτην. </l>
 </sp>

<sp><speaker>Χορός</speaker>
    <l n="118">καὶ μὴν ὅδʼ αὐτὸς ἔρχεται σπουδὴν ἔχων </l>
    <l n="119">Ἀκάμας τʼ ἀδελφός, τῶνδʼ ἐπήκοοι λόγων. </l>
</sp>

<sp><speaker>Δημοφῶν</speaker>
    <l n="120">ἐπείπερ ἔφθης πρέσβυς ὢν νεωτέρους </l>
    <l n="121">βοηδρομήσας τήνδʼ ἐπʼ ἐσχάραν Διός, </l>
    <l n="122">λέξον, τίς ὄχλον τόνδʼ ἀθροίζεται τύχη; </l>
</sp>

<sp><speaker>Χορός</speaker>
    <l n="123">ἱκέται κάθηνται παῖδες οἵδʼ Ἡρακλέους </l>
    <l n="124">βωμὸν καταστέψαντες, ὡς ὁρᾷς, ἄναξ, </l>
    <l n="125">πατρός τε πιστὸς Ἰόλεως παραστάτης. </l>
 </sp>

<sp><speaker>Δημοφῶν</speaker>
    <l n="126">τί δῆτʼ ἰυγμῶν ἥδʼ ἐδεῖτο συμφορά; </l>
</sp>

<sp><speaker>Χορός</speaker>
    <l n="127">βίᾳ νιν οὗτος τῆσδʼ ἀπʼ ἐσχάρας ἄγειν </l>
    <l n="128">ζητῶν βοὴν ἔστησε κἄσφηλεν γόνυ </l>
    <l n="129">γέροντος, ὥστε μʼ ἐκβαλεῖν οἴκτῳ δάκρυ. </l>
</sp>

<sp><speaker>Δημοφῶν</speaker>
    <l n="130">καὶ μὴν στολήν γʼ Ἕλληνα καὶ ῥυθμὸν πέπλων </l>
    <l n="131">ἔχει, τὰ δʼ ἔργα βαρβάρου χερὸς τάδε. </l>
    <l n="132">σὸν δὴ τὸ φράζειν ἐστί, μὴ μέλλειν τ’, ἐμοὶ </l>
    <l n="133">ποίας ἀφῖξαι δεῦρο γῆς ὅρους λιπών; </l>
</sp>

<milestone n="134" unit="card" ed="perseus"/>


<sp><speaker>Κῆρυξ</speaker>
    <l n="134">Ἀργεῖός εἰμι· τοῦτο γὰρ θέλεις μαθεῖν· </l>
    <l n="135">ἐφʼ οἷσι δʼ ἥκω καὶ παρʼ οὗ λέγειν θέλω.</l>
    <l n="136">πέμπει Μυκηνῶν δεῦρό μʼ Εὐρυσθεὺς ἄναξ </l>
    <l n="137">ἄξοντα τούσδε· πολλὰ δʼ ἦλθον, ὦ ξένε, </l>
    <l n="138">δίκαιʼ ὁμαρτῇ δρᾶν τε καὶ λέγειν ἔχων. </l>
    <l n="139" rend="indet">Ἀργεῖος ὢν γὰρ αὐτὸς Ἀργείους ἄγω </l>
    <l n="140">ἐκ τῆς ἐμαυτοῦ τούσδε δραπέτας ἔχων, </l>
    <l n="141">νόμοισι τοῖς ἐκεῖθεν ἐψηφισμένους </l>
    <l n="142">θανεῖν· δίκαιοι δʼ ἐσμὲν οἰκοῦντες πόλιν </l>
    <l n="143">αὐτοὶ καθʼ αὑτῶν κυρίους κραίνειν δίκας. </l>
    <l n="144">πολλῶν δὲ κἄλλων ἑστίας ἀφιγμένοι </l>
    <l n="145">ἐν τοῖσιν αὐτοῖς τοισίδʼ ἕσταμεν λόγοις, </l>
    <l n="146">κοὐδεὶς ἐτόλμησʼ ἴδια προσθέσθαι κακά. </l>
    <l n="147">ἀλλʼ ἤ τινʼ ἐς σὲ μωρίαν ἐσκεμμένοι </l>
    <l n="148">δεῦρʼ ἦλθον ἢ κίνδυνον ἐξ ἀμηχάνων </l>
    <l n="149">ῥίπτοντες, εἴτʼ οὖν εἴτε μὴ γενήσεται· </l>
    <l n="150">οὐ γὰρ φρενήρη γʼ ὄντα σʼ ἐλπίζουσί που </l>
    <l n="151">μόνον τοσαύτης ἣν ἐπῆλθον Ἑλλάδος </l>
    <l n="152">τὰς τῶνδʼ ἀβούλους συμφορὰς κατοικτιεῖν. </l>
    <l n="153" rend="indent">φέρʼ ἀντίθες γάρ· τούσδε τʼ ἐς γαῖαν παρεὶς </l>
    <l n="154">ἡμᾶς τʼ ἐάσας ἐξάγειν, τί κερδανεῖς; </l>
    <l n="155">τὰ μὲν παρʼ ἡμῶν τοιάδʼ ἔστι σοι λαβεῖν, </l>
    <l n="156">Ἄργους τοσήνδε χεῖρα τήν τʼ Εὐρυσθέως </l>
    <l n="157">ἰσχὺν ἅπασαν τῇδε προσθέσθαι πόλει. </l>
    <l n="158">ἢν δʼ ἐς λόγους τε καὶ τὰ τῶνδʼ οἰκτίσματα </l>
    <l n="159">βλέψας πεπανθῇς, ἐς πάλην καθίσταται </l>
    <l n="160">δορὸς τὸ πρᾶγμα· μὴ γὰρ ὡς μεθήσομεν </l>
    <l n="161">δόξῃς ἀγῶνα τόνδʼ ἄτερ χαλυβδικοῦ. </l>
    <l n="162">τί δῆτα φήσεις, ποῖα πεδίʼ ἀφαιρεθείς, </l>
    <l n="163">τί ῥυσιασθείς, πόλεμον Ἀργείοις ἔχειν; </l>
    <l n="164">ποίοις δʼ ἀμύνων συμμάχοις, τίνος δʼ ὕπερ </l>
    <l n="165">θάψεις νεκροὺς πεσόντας; ἦ κακὸν λόγον </l>
    <l n="166">κτήσῃ πρὸς ἀστῶν, εἰ γέροντος οὕνεκα, </l>
    <l n="167">τύμβου, τὸ μηδὲν ὄντος, ὡς εἰπεῖν ἔπος, </l>
    <l n="168">παίδων <add>τε</add> τῶνδʼ, ἐς ἄντλον ἐμβήσῃ πόδα. </l>
    <l n="169" rend="indent">ἐρεῖς τὸ λῷστον ἐλπίδʼ εὑρήσειν μόνον. </l>
    <l n="170">καὶ τοῦτο πολλῷ τοῦ παρόντος ἐνδεές· </l>
    <l n="171">κακῶς γὰρ Ἀργείοισιν οἵδ’ ὡπλισμένοις </l>
    <l n="172">μάχοιντʼ ἂν ἡβήσαντες, εἴ <add>τι</add> τοῦτό σε </l>
    <l n="173">ψυχὴν ἐπαίρει· χοὑν μέσῳ πολὺς χρόνος </l>
    <l n="174">ἐν ᾧ διεργασθεῖτʼ ἄν. ἀλλʼ ἐμοὶ πιθοῦ· </l>
    <l n="175">δοὺς μηδέν, ἀλλὰ τἄμ’ ἐῶν ἄγειν ἐμὲ </l>
    <l n="176">κτῆσαι Μυκήνας, μηδʼ ὅπερ φιλεῖτε δρᾶν </l>
    <l n="177">πάθῃς σὺ τοῦτο, τοὺς ἀμείνονας παρὸν </l>
    <l n="178">φίλους ἑλέσθαι, τοὺς κακίονας λάβῃς. </l>
</sp>

<sp><speaker>Χορός</speaker>
    <l n="179">τίς ἂν δίκην κρίνειεν ἢ γνοίη λόγον, </l>
    <l n="180">πρὶν ἂν παρʼ ἀμφοῖν μῦθον ἐκμάθῃ σαφῶς;</l>
</sp>

<milestone n="181" unit="card" ed="perseus"/>

<sp><speaker>Ἰόλαος</speaker>
    <l n="181">ἄναξ — ὑπάρχει μὲν τόδʼ ἐν τῇ σῇ χθονί — </l>
    <l n="182">εἰπεῖν ἀκοῦσαί τʼ ἐν μέρει πάρεστί μοι, </l>
    <l n="183">κοὐδείς μʼ ἀπώσει πρόσθεν, ὥσπερ ἄλλοθεν. </l>
    <l n="184" rend="indent">ἡμῖν δὲ καὶ τῷδʼ οὐδέν ἐστιν ἐν μέρει· </l>
    <l n="185">ἐπεὶ γὰρ Ἄργους οὐ μέτεσθʼ ἡμῖν ἔτι, </l>
    <l n="186">ψήφῳ δοκῆσαν, ἀλλὰ φεύγομεν πάτραν, </l>
    <l n="187">πῶς ἂν δικαίως ὡς Μυκηναίους ἄγοι </l>
    <l n="188">ὧδʼ ὄντας ἡμᾶς, οὓς ἀπήλασαν χθονός; </l>
    <l n="189">ξένοι γάρ ἐσμεν. ἢ τὸν Ἑλλήνων ὅρον </l>
    <l n="190">φεύγειν δικαιοῦθʼ ὅστις ἂν τἄργος φύγῃ; </l>
    <l n="191">οὔκουν Ἀθήνας γʼ· οὐ γὰρ Ἀργείων φόβῳ </l>
    <l n="192">τοὺς Ἡρακλείους παῖδας ἐξελῶσι γῆς. </l>
    <l n="193">οὐ γάρ τι Τραχίς ἐστιν οὐδʼ Ἀχαιικὸν </l>
    <l n="194">πόλισμʼ, ὅθεν σὺ τούσδε, τῇ δίκῃ μὲν οὔ, </l>
    <l n="195">τὸ δʼ Ἄργος ὀγκῶν, οἷάπερ καὶ νῦν λέγεις, </l>
    <l n="196">ἤλαυνες ἱκέτας βωμίους καθημένους. </l>
    <l n="197">εἰ γὰρ τόδʼ ἔσται καὶ λόγους κρινοῦσι σούς, </l>
    <l n="198">οὐκ οἶδʼ Ἀθήνας τάσδʼ ἐλευθέρας ἔτι. </l>
    <l n="199">ἀλλʼ οἶδʼ ἐγὼ τὸ τῶνδε λῆμα καὶ φύσιν· </l>
    <l n="200">θνῄσκειν θελήσουσʼ· ἡ γὰρ αἰσχύνη <add>πάρος</add> </l>
    <l n="201">τοῦ ζῆν παρʼ ἐσθλοῖς ἀνδράσιν νομίζεται. </l>
    <l n="202" rend="indent">πόλιν μὲν ἀρκεῖ· καὶ γὰρ οὖν ἐπίφθονον </l>
    <l n="203">λίαν ἐπαινεῖν ἐστι, πολλάκις δὲ δὴ </l>
    <l n="204">καὐτὸς βαρυνθεὶς οἶδʼ ἄγαν αἰνούμενος. </l>
    <l n="205">σοὶ δʼ ὡς ἀνάγκη τούσδε βούλομαι φράσαι </l>
    <l n="206">σῴζειν, ἐπείπερ τῆσδε προστατεῖς χθονός. </l>
    <l n="207">Πιτθεὺς μέν ἐστι Πέλοπος, ἐκ δὲ Πιτθέως </l>
    <l n="208">Αἴθρα, πατὴρ δʼ ἐκ τῆσδε γεννᾶται σέθεν </l>
    <l n="209">Θησεύς. πάλιν δὲ τῶνδʼ ἄνειμί σοι γένος. </l>
    <l n="210">Ἡρακλέης ἦν Ζηνὸς Ἀλκμήνης τε παῖς, </l>
    <l n="211">κείνη δὲ Πέλοπος θυγατρός. αὐτανεψίων </l>
    <l n="212">πατὴρ ἂν εἴη σός τε χὡ τούτων γεγώς. </l>
    <l n="213" rend="indent">γένους μὲν ἥκεις ὧδε τοῖσδε, Δημοφῶν· </l>
    <l n="214">ἃ δʼ ἐκτὸς ἤδη τοῦ προσήκοντός σε δεῖ </l>
    <l n="215">τεῖσαι λέγω σοι παισί· φημὶ γάρ ποτε </l>
    <l n="216">σύμπλους γενέσθαι τῶνδʼ ὑπασπίζων πατρὶ </l>
    <l n="217">ζωστῆρα Θησεῖ τὸν πολυκτόνον μέτα· </l>
    <l n="218">Ἅιδου τʼ ἐρυμνῶν ἐξανήγαγεν μυχῶν </l>
    <l n="219">πατέρα σόν· Ἑλλὰς πᾶσα τοῦτο μαρτυρεῖ. </l>
    <l n="220">ὧν ἀντιδοῦναί σʼ οἵδʼ ἀπαιτοῦσιν χάριν, </l>
    <l n="221">μήτʼ ἐκδοθῆναι μήτε πρὸς βίαν θεῶν </l>
    <l n="222">τῶν σῶν ἀποσπασθέντες ἐκπεσεῖν χθονός. </l>
    <l n="223">σοὶ γὰρ τόδʼ αἰσχρὸν <sic>χωρίς, ἔν τε πόλει κακόν,</sic></l>
    <l n="224">ἱκέτας ἀλήτας συγγενεῖς, οἴμοι,  κακῶς — </l>
    <l n="225">βλέψον πρὸς αὐτοὺς βλέψον· — ἕλκεσθαι βίᾳ. </l>
    <l n="226">ἀλλʼ ἄντομαί σε καὶ καταστέφω χεροῖν, </l>
    <l n="227">καὶ <gap reason="ellipsis" rend=" . . . "/> πρὸς γενείου, μηδαμῶς ἀτιμάσῃς </l>
    <l n="228">τοὺς Ἡρακλείους παῖδας ἐς χέρας λαβών· </l>
    <l n="229">γενοῦ δὲ τοῖσδε συγγενής, γενοῦ φίλος </l>
    <l n="230">πατὴρ ἀδελφὸς δεσπότης· ἅπαντα γὰρ </l>
    <l n="231">ταῦτʼ ἐστὶ κρείσσω πλὴν ὑπʼ Ἀργείοις πεσεῖν. </l>
</sp>

<milestone n="232" unit="card" ed="perseus"/>

<sp><speaker>Χορός</speaker>
    <l n="232">ᾤκτιρʼ ἀκούσας τούσδε συμφορᾶς, ἄναξ.</l>
    <l n="233">τὴν δʼ εὐγένειαν τῆς τύχης νικωμένην </l>
    <l n="234">νῦν δὴ μάλιστʼ ἐσεῖδον· οἵδε γὰρ πατρὸς </l>
    <l n="235">ἐσθλοῦ γεγῶτες δυστυχοῦσʼ ἀναξίως. </l>
</sp>

<sp><speaker>Δημοφῶν</speaker>
    <l n="236">τρισσαί μʼ ἀναγκάζουσι συμφορᾶς ὁδοί, </l>
    <l n="237">Ἰόλαε, τοὺς σοὺς μὴ παρώσασθαι ξένους· </l>
    <l n="238">τὸ μὲν μέγιστον Ζεὺς ἐφʼ οὗ σὺ βώμιος </l>
    <l n="239">θακεῖς νεοσσῶν τήνδʼ ἔχων πανήγυριν· </l>
    <l n="240">τὸ συγγενές τε καὶ τὸ προυφείλειν καλῶς </l>
    <l n="241">πράσσειν παρʼ ἡμῶν τούσδε πατρῴαν χάριν· </l>
    <l n="242">τό τʼ αἰσχρόν, οὗπερ δεῖ μάλιστα φροντίσαι· </l>
    <l n="243">εἰ γὰρ παρήσω τόνδε συλᾶσθαι βίᾳ </l>
    <l n="244">ξένου πρὸς ἀνδρὸς βωμόν, οὐκ ἐλευθέραν </l>
    <l n="245">οἰκεῖν δοκήσω γαῖαν, Ἀργείων δʼ ὄκνῳ </l>
    <l n="246">ἱκέτας προδοῦναι· καὶ τάδʼ ἀγχόνης πέλας. </l>
    <l n="247">ἀλλʼ ὤφελες μὲν εὐτυχέστερος μολεῖν, </l>
    <l n="248">ὅμως δὲ καὶ νῦν μὴ τρέσῃς ὅπως σέ τις </l>
    <l n="249">σὺν παισὶ βωμοῦ τοῦδʼ ἀποσπάσει βίᾳ. </l>
    <l n="250" rend="indent">σὺ δʼ Ἄργος ἐλθὼν ταῦτά τʼ Εὐρυσθεῖ φράσον, </l>
    <l n="251">πρὸς τοῖσδέ τʼ, εἴ τι τοισίδʼ ἐγκαλεῖ ξένοις, </l>
    <l n="252">δίκης κυρήσειν· τούσδε δʼ οὐκ ἄξεις ποτέ. </l>
</sp>

<milestone n="253" unit="card" ed="perseus"/>

<sp><speaker>Κῆρυξ</speaker>
    <l n="253">οὐκ ἢν δίκαιον ᾖ τι καὶ νικῶ λόγῳ; </l>
</sp>

<sp><speaker>Δημοφῶν</speaker>
    <l n="254">καὶ πῶς δίκαιον τὸν ἱκέτην ἄγειν βίᾳ; </l>
</sp>

<sp><speaker>Κῆρυξ</speaker>
    <l n="255">οὐκ οὖν ἐμοὶ τόδʼ αἰσχρόν, ἀλλʼ <add>οὐ</add> σοὶ βλάβος; </l>
</sp>

<sp><speaker>Δημοφῶν</speaker>
    <l n="256">ἐμοί γʼ, ἐάν σοι τούσδʼ ἐφέλκεσθαι μεθῶ. </l>   
</sp>

<sp><speaker>Κῆρυξ</speaker>
    <l n="257">σὺ δʼ ἐξόριζε, κᾆτʼ ἐκεῖθεν ἄξομεν. </l>
    
</sp>

<sp><speaker>Δημοφῶν</speaker>
    <l n="258">σκαιὸς πέφυκας τοῦ θεοῦ πλείω φρονῶν. </l>
</sp>

<sp><speaker>Κῆρυξ</speaker>
    <l n="259">δεῦρʼ, ὡς ἔοικε, τοῖς κακοῖσι φευκτέον. </l>
</sp>

<sp><speaker>Δημοφῶν</speaker>
    <l n="260">ἅπασι κοινὸν ῥῦμα δαιμόνων ἕδρα. </l>
</sp>

<sp><speaker>Κῆρυξ</speaker>
    <l n="261">ταῦτʼ οὐ δοκήσει τοῖς Μυκηναίοις ἴσως. </l>
</sp>

<sp><speaker>Δημοφῶν</speaker>
    <l n="262">οὐκ οὖν ἐγὼ τῶν ἐνθάδʼ εἰμὶ κύριος; </l>
</sp>

<sp><speaker>Κῆρυξ</speaker>
    <l n="263">βλάπτων <add>γʼ</add> ἐκείνους μηδέν, ἢν σὺ σωφρονῇς.</l>
</sp>

<sp><speaker>Δημοφῶν</speaker>
    <l n="264">βλάπτεσθʼ, ἐμοῦ γε μὴ μιαίνοντος θεούς. </l>
</sp>

<sp><speaker>Κῆρυξ</speaker>
    <l n="265">οὐ βούλομαί σε πόλεμον Ἀργείοις ἔχειν.</l>
</sp>

<sp><speaker>Δημοφῶν</speaker>
    <l n="266">κἀγὼ τοιοῦτος· τῶνδε δʼ οὐ μεθήσομαι. </l>
</sp>

<sp><speaker>Κῆρυξ</speaker>
    <l n="267">ἄξω γε μέντοι τοὺς ἐμοὺς ἐγὼ λαβών. </l>
</sp>

<sp><speaker>Δημοφῶν</speaker>
    <l n="268">οὐκ ἆρ’ ἐς Ἄργος ῥᾳδίως ἄπει πάλιν. </l>
</sp>

<sp><speaker>Κῆρυξ</speaker>
    <l n="269">πειρώμενος δὴ τοῦτό γʼ αὐτίκʼ εἴσομαι. </l>
</sp>

<sp><speaker>Δημοφῶν</speaker>
    <l n="270">κλαίων ἄρʼ ἅψῃ τῶνδε κοὐκ ἐς ἀμβολάς.</l>
</sp>

<sp><speaker>Χορός</speaker>
    <l n="271">μὴ πρὸς θεῶν κήρυκα τολμήσῃς θενεῖν.</l>
</sp>

<sp><speaker>Δημοφῶν</speaker>
    <l n="272">εἰ μή γʼ ὁ κῆρυξ σωφρονεῖν μαθήσεται.</l>
</sp>

<sp><speaker>Χορός</speaker>
    <l n="273">ἄπελθε· καὶ σὺ τοῦδε μὴ θίγῃς, ἄναξ.</l>
</sp>

<sp><speaker>Κῆρυξ</speaker>
    <l n="274">στείχω· μιᾶς γὰρ χειρὸς ἀσθενὴς μάχη. </l>
    <l n="275">ἥξω δὲ πολλὴν Ἄρεος Ἀργείου λαβὼν </l>
    <l n="276">πάγχαλκον αἰχμὴν δεῦρο. μυρίοι δέ με </l>
    <l n="277">μένουσιν ἀσπιστῆρες Εὐρυσθεύς τʼ ἄναξ </l>
    <l n="278">αὐτὸς στρατηγῶν· Ἀλκάθου δʼ ἐπʼ ἐσχάτοις </l>
    <l n="279">καραδοκῶν τἀνθένδε τέρμασιν μένει. </l>
    <l n="280">λαμπρὸς δʼ ἀκούσας σὴν ὕβριν φανήσεται </l>
    <l n="281">σοὶ καὶ πολίταις γῇ τε τῇδε καὶ φυτοῖς· </l>
    <l n="282">μάτην γὰρ ἥβην ὧδέ γʼ ἂν κεκτῄμεθα </l>
    <l n="283">πολλὴν ἐν Ἄργει, μή σε τιμωρούμενοι. </l>
</sp>

<sp><speaker>Δημοφῶν</speaker>
    <l n="284">φθείρου· τὸ σὸν γὰρ Ἄργος οὐ δέδοικʼ ἐγώ. </l>
    <l n="285">ἐνθένδε δʼ οὐκ ἔμελλες αἰσχύνας ἐμὲ </l>
    <l n="286">ἄξειν βίᾳ τούσδʼ· οὐ γὰρ Ἀργείων πόλει </l>
    <l n="287">ὑπήκοον τήνδʼ ἀλλʼ ἐλευθέραν ἔχω. </l>
</sp>

<milestone n="288" unit="card" ed="perseus"/>

<div type="textpart" subtype="anapests">
<sp><speaker>Χορός</speaker>
    <l n="288">ὥρα προνοεῖν, πρὶν ὅροις πελάσαι </l>
    <l n="289">στρατὸν Ἀργείων· </l>
    <l n="290">μάλα δʼ ὀξὺς Ἄρης ὁ Μυκηναίων, </l>
    <l n="291">ἐπὶ τοῖσι δὲ δὴ μᾶλλον ἔτʼ ἢ πρίν. </l>
    <l n="292">πᾶσι γὰρ οὗτος κήρυξι νόμος, </l>
    <l n="293">δὶς τόσα πυργοῦν τῶν γιγνομένων </l>
    <l n="294">πόσα νιν λέξειν βασιλεῦσι δοκεῖς, </l>
    <l n="295">ὡς δείνʼ ἔπαθεν καὶ παρὰ μικρὸν </l>
    <l n="296">ψυχὴν ἦλθεν διακναῖσαι; </l>
</sp>

<milestone n="297" unit="card" ed="perseus"/>

<sp><speaker>Ἰόλαος</speaker>
    <l n="297">οὐκ ἔστι τοῦδε παισὶ κάλλιον γέρας, </l>
    <l n="298">ἢ πατρὸς ἐσθλοῦ κἀγαθοῦ πεφυκέναι </l>
    <l n="299"><del>γαμεῖν τʼ ἀπʼ ἐσθλῶν· ὃς δὲ νικηθεὶς πόθῳ</del> </l>
    <l n="300"><del rend="merge">κακοῖς ἐκοινώνησεν, οὐκ ἐπαινέσω,</del> </l>
    <l n="301"><del rend="merge">τέκνοις ὄνειδος οὕνεχʼ ἡδονῆς λιπεῖν.</del> </l>
    <l n="302">τὸ δυστυχὲς γὰρ ηὑγένει’ ἀμύνεται </l>
    <l n="303">τῆς δυσγενείας μᾶλλον· ἡμεῖς γὰρ κακῶν </l>
    <l n="304">ἐς τοὔσχατον πεσόντες ηὕρομεν φίλους </l>
    <l n="305">καὶ ξυγγενεῖς τούσδʼ, οἳ τοσῆσδʼ οἰκουμένης </l>
    <l n="306">Ἑλληνίδος γῆς τῶνδε προύστησαν μόνοι. </l>
    <l n="307">δότ’, ὦ τέκνʼ, αὐτοῖς χεῖρα δεξιάν, δότε· </l>
    <l n="308">ὑμεῖς τε παισί, καὶ πέλας προσέλθετε. </l>
    <l n="309">ὦ παῖδες, ἐς μὲν πεῖραν ἤλθομεν φίλων· </l>
    <l n="310">ἢν δʼ οὖν ποθʼ ὑμῖν νόστος ἐς πάτραν φανῇ </l>
    <l n="311">καὶ δώματʼ οἰκήσητε καὶ τιμὰς πατρός </l>
    <l n="311a"><gap reason="lost" rend=" . . . . . . "/></l>
    <l n="312">σωτῆρας αἰεὶ καὶ φίλους νομίζετε, </l>
    <l n="313">καὶ μήποτʼ ἐς γῆν ἐχθρὸν αἴρεσθαι δόρυ </l>
    <l n="314">μέμνησθέ μοι τήνδʼ, ἀλλὰ φιλτάτην πόλιν </l>
    <l n="315">πασῶν νομίζετʼ. ἄξιοι δʼ ὑμῖν σέβειν </l>
    <l n="316">οἳ γῆν τοσήνδε καὶ Πελασγικὸν λεὼν </l>
    <l n="317">ἡμῶν ἀπηλλάξαντο πολεμίους ἔχειν, </l>
    <l n="318">πτωχοὺς ἀλήτας εἰσορῶντες· ἀλλʼ ὅμως </l>
    <l n="319">οὐκ ἐξέδωκαν οὐδʼ ἀπήλασαν χθονός. </l>
    <l n="320">ἐγὼ δὲ καὶ ζῶν καὶ θανών, ὅταν θάνω,</l>
    <l n="321">πολλῷ σʼ ἐπαίνῳ Θησέως, ὦ τᾶν, πέλας </l>
    <l n="322">ὑψηλὸν ἀρῶ καὶ λέγων τάδʼ εὐφρανῶ </l>
    <l n="323">ὡς εὖ τʼ ἐδέξω καὶ τέκνοισιν ἤρκεσας </l>
    <l n="324">τοῖς Ἡρακλείοις, εὐγενὴς δʼ ἀνʼ Ἑλλάδα </l>
    <l n="325">σῴζεις πατρῴαν δόξαν, ἐξ ἐσθλῶν δὲ φὺς </l>
    <l n="326">οὐδὲν κακίων τυγχάνεις γεγὼς πατρός, </l>
    <l n="327">παύρων μετʼ ἄλλων· ἕνα γὰρ ἐν πολλοῖς ἴσως </l>
    <l n="328">εὕροις ἂν ὅστις ἐστὶ μὴ χείρων πατρός. </l>
</sp>

<sp><speaker>Χορός</speaker>
    <l n="329">ἀεί ποθʼ ἥδε γαῖα τοῖς ἀμηχάνοις </l>
    <l n="330">σὺν τῷ δικαίῳ βούλεται προσωφελεῖν. </l>
    <l n="331">τοιγὰρ πόνους δὴ μυρίους ὑπὲρ φίλων </l>
    <l n="332">ἤνεγκε, καὶ νῦν τόνδʼ ἀγῶνʼ ὁρῶ πέλας. </l>
</sp>

<milestone n="333" unit="card" ed="perseus"/>

<sp><speaker>Δημοφῶν</speaker>
    <l n="333">σοί τʼ εὖ λέλεκται, καὶ τὰ τῶνδʼ αὐχῶ, γέρον, </l>
    <l n="334">τοιαῦτʼ ἔσεσθαι· μνημονεύσεται χάρις. </l>
    <l n="335">κἀγὼ μὲν ἀστῶν σύλλογον ποήσομαι, </l>
    <l n="336">τάξω δʼ, ὅπως ἂν τὸν Μυκηναίων στρατὸν </l>
    <l n="337">πολλῇ δέχωμαι χειρί· πρῶτα μὲν σκοποὺς </l>
    <l n="338">πέμψω πρὸς αὐτόν, μὴ λάθῃ με προσπεσών· </l>
    <l n="339">ταχὺς γὰρ Ἄργει πᾶς ἀνὴρ βοηδρόμος· </l>
    <l n="340">μάντεις δʼ ἀθροίσας θύσομαι. σὺ δʼ ἐς  δόμους </l>
    <l n="341">σὺν παισὶ χώρει, Ζηνὸς ἐσχάραν λιπών. </l>
    <l n="342">εἰσὶν γὰρ οἵ σου, κἂν ἐγὼ θυραῖος ὦ, </l>
    <l n="343">μέριμναν ἕξουσʼ. ἀλλʼ ἴθʼ ἐς δόμους, γέρον. </l>
</sp>

<sp><speaker>Ἰόλαος</speaker>
    <l n="344">οὐκ ἂν λίποιμι βωμόν· ἑζώμεσθα δὴ </l>
    <l n="345">ἱκέται μένοντες ἐνθάδʼ εὖ πρᾶξαι πόλιν· </l>
    <l n="346">ὅταν δʼ ἀγῶνος τοῦδʼ ἀπαλλαχθῇς καλῶς, </l>
    <l n="347">ἴμεν πρὸς οἴκους. θεοῖσι δʼ οὐ κακίοσιν </l>
    <l n="348">χρώμεσθα συμμάχοισιν Ἀργείων, ἄναξ· </l>
    <l n="349">τῶν μὲν γὰρ Ἥρα προστατεῖ, Διὸς δάμαρ, </l>
    <l n="350">ἡμῶν δʼ Ἀθηνᾶ. φημὶ δʼ εἰς εὐπραξίαν</l>
    <l n="351">καὶ τοῦθʼ ὑπάρχειν, θεῶν ἀμεινόνων τυχεῖν· </l>
    <l n="352">νικωμένη γὰρ Παλλὰς οὐκ ἀνέξεται. </l>
</sp></div></div>

<milestone n="353" unit="card" ed="perseus"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
    <l n="353">Εἰ σὺ μέγʼ αὐχεῖς, ἕτεροι </l>
    <l n="354">σοῦ πλέον οὐ μέλονται, </l>
    <l n="355"><add>ὦ</add> ξεῖν’ Ἀργόθεν ἐλθών, </l>
    <l n="356">μεγαληγορίαισι δʼ ἐμὰς </l>
    <l n="357">φρένας οὐ φοβήσεις. </l>
    <l n="358">μήπω ταῖς μεγάλαισιν οὕ- </l>
    <l n="359">τω καὶ καλλιχόροις Ἀθή- </l>
    <l n="360">ναις εἴη· σὺ δʼ ἄφρων, ὅ τʼ Ἄρ- </l>
    <l n="361">γει Σθενέλου τύραννος. </l>
</sp></div>

<milestone n="362" unit="card" ed="perseus"/>

<div type="textpart" subtype="antistrophe" n="1">
<sp><speaker>Χορός</speaker>
    <l n="362">ὃς πόλιν ἐλθὼν ἑτέραν </l>
    <l n="363">οὐδὲν ἐλάσσονʼ  Ἄργους, </l>
    <l n="364">θεῶν ἱκτῆρας ἀλάτας </l>
    <l n="365">καὶ ἐμᾶς χθονὸς ἀντομένους </l>
    <l n="366">ξένος ὢν βιαίως </l>
    <l n="367">ἕλκεις, οὐ βασιλεῦσιν εἴ- </l>
    <l n="368">ξας, οὐκ ἄλλο δίκαιον εἰ- </l>
    <l n="369">πών· ποῦ ταῦτα καλῶς ἂν εἴ- </l>
    <l n="370">η παρά γʼ εὖ φρονοῦσιν; </l>
</sp></div>

<milestone n="371" unit="card" ed="perseus"/>


<div type="textpart" subtype="epode">
<sp><speaker>Χορός</speaker>
    <l n="371">Εἰρήνα μὲν ἐμοί γʼ ἀρέ-</l>
    <l n="372">σκει· σὺ δʼ, ὦ κακόφρων ἄναξ, </l>
    <l n="373">λέγω, εἰ πόλιν ἥξεις, </l>
    <l n="374">οὐχ οὕτως ἃ δοκεῖς κυρή- </l>
    <l n="375">σεις· οὐ σοὶ μόνῳ ἔγχος οὐδʼ </l>
    <l n="376">ἰτέα κατάχαλκός <del>ἐστιν.</del> </l>
    <l n="377">ἀλλʼ οὐ, πολέμων ἐραστάς, </l>
    <l n="378">μή μοι δορὶ συνταράξεις </l>
    <l n="379">τὰν εὖ χαρίτων ἔχουσαν </l>
    <l n="380">πόλιν, ἀλλʼ ἀνάσχου. </l></sp></div></div>

<milestone n="381" unit="card" ed="perseus"/>

<div type="textpart" subtype="episode">
<sp><speaker>Ἰόλαος</speaker>
    <l n="381">ὦ παῖ, τί μοι σύννοιαν ὄμμασιν φέρων </l>
    <l n="382">ἥκεις; νέον τι πολεμίων λέξεις πέρι; </l>
    <l n="383">μέλλουσιν ἢ πάρεισιν ἢ τί πυνθάνῃ; </l>
    <l n="384">οὐ γάρ τι μὴ ψεύσῃς γε κήρυκος λόγους· </l>
    <l n="385">ὁ γὰρ στρατηγὸς εὐτυχὴς τὰ πρὸς θεῶν </l>
    <l n="386">εἶσιν, σάφʼ οἶδα, καὶ μάλʼ οὐ σμικρὸν φρονῶν, </l>
    <l n="387">ἐς τὰς Ἀθήνας. ἀλλὰ τῶν φρονημάτων </l>
    <l n="388">ὁ Ζεὺς κολαστὴς τῶν ἄγαν ὑπερφρόνων. </l>
</sp>

<sp><speaker>Δημοφῶν</speaker>
    <l n="389">ἥκει στράτευμʼ Ἀργεῖον Εὐρυσθεύς τʼ ἄναξ· </l>
    <l n="390">ἐγώ νιν αὐτὸς εἶδον. ἄνδρα γὰρ χρεών, </l>
    <l n="391">ὅστις στρατηγεῖν φησʼ ἐπίστασθαι καλῶς, </l>
    <l n="392">οὐκ ἀγγέλοισι τοὺς ἐναντίους ὁρᾶν. </l>
    <l n="393">πεδία μὲν οὖν γῆς ἐς τάδʼ οὐκ ἐφῆκέ πω </l>
    <l n="394">στρατόν, λεπαίαν δʼ ὀφρύην καθήμενος </l>
    <l n="395">σκοπεῖ — δόκησιν δὴ τόδʼ ἂν λέγοιμί σοι — </l>
    <l n="396"><sic>ποίᾳ προσάξει στρατόπεδον τὰ νῦν δορὸς</sic> </l>
    <l n="397"><sic rend="merge">ἐν ἀσφαλεῖ τε τῆσδʼ ἱδρύσεται χθονός.</sic> </l>
    <l n="398">καὶ τἀμὰ μέντοι πάντʼ ἄραρʼ ἤδη καλῶς· </l>
    <l n="399">πόλις τʼ ἐν ὅπλοις, σφάγιά θʼ ἡτοιμασμένα </l>
    <l n="400">ἕστηκεν οἷς χρὴ ταῦτα τέμνεσθαι θεῶν, </l>
    <l n="402">τροπαῖά τʼ ἐχθρῶν καὶ πόλει σωτήρια, </l>
    <l n="401">θυηπολεῖται δʼ ἄστυ μάντεων ὕπο. </l>
    <l n="403">χρησμῶν δʼ ἀοιδοὺς πάντας εἰς ἓν ἁλίσας </l>
    <l n="404">ἤλεγξα καὶ βέβηλα καὶ κεκρυμμένα </l>
    <l n="405">λόγια παλαιά, τῇδε γῇ σωτήρια. </l>
    <l n="406">καὶ τῶν μὲν ἄλλων διάφορʼ ἐστὶ θεσφάτοις </l>
    <l n="407">πόλλʼ· ἓν δὲ πᾶσι γνῶμα ταὐτὸν ἐμπρέπει· </l>
    <l n="408">σφάξαι κελεύουσίν με παρθένον Κόρῃ </l>
    <l n="409">Δήμητρος, ἥτις ἐστὶ πατρὸς εὐγενοῦς. </l>
    <l n="410" rend="indent">ἐγὼ δʼ ἔχω μέν, ὡς ὁρᾷς, προθυμίαν </l>
    <l n="411">τοσήνδʼ ἐς ὑμᾶς· παῖδα δʼ οὔτʼ ἐμὴν κτενῶ </l>
    <l n="412">οὔτʼ ἄλλον ἀστῶν τῶν ἐμῶν ἀναγκάσω </l>
    <l n="413">ἄκονθʼ· ἑκὼν δὲ τίς κακῶς οὕτω φρονεῖ, </l>
    <l n="414">ὅστις τὰ φίλτατʼ ἐκ χερῶν δώσει τέκνα; </l>
    <l n="415">καὶ νῦν πικρὰς ἂν συστάσεις ἂν εἰσίδοις, </l>
    <l n="416">τῶν μὲν λεγόντων ὡς δίκαιον ἦν ξένοις </l>
    <l n="417">ἱκέταις ἀρήγειν, τῶν δὲ μωρίαν ἐμὴν </l>
    <l n="418">κατηγορούντων· εἰ δὲ δὴ δράσω τόδε, </l>
    <l n="419">οἰκεῖος ἤδη πόλεμος ἐξαρτύεται. </l>
    <l n="420">ταῦτʼ οὖν ὅρα σὺ καὶ συνεξεύρισχʼ ὅπως </l>
    <l n="421">αὐτοί τε σωθήσεσθε καὶ πέδον τόδε, </l>
    <l n="422">κἀγὼ πολίταις μὴ διαβληθήσομαι. </l>
    <l n="423">οὐ γὰρ τυραννίδʼ ὥστε βαρβάρων ἔχω· </l>
    <l n="424">ἀλλʼ, ἢν δίκαια δρῶ, δίκαια πείσομαι. </l>
</sp>

<sp><speaker>Χορός</speaker>
    <l n="425">ἀλλʼ ἦ πρόθυμον οὖσαν οὐκ ἐᾷ θεὸς </l>
    <l n="426">ξένοις ἀρήγειν τήνδε χρῄζουσιν πόλιν; </l>
</sp>

<milestone n="427" unit="card" ed="perseus"/>

<sp><speaker>Ἰόλαος</speaker>
    <l n="427">ὦ τέκνʼ, ἔοιγμεν ναυτίλοισιν, οἵτινες </l>
    <l n="428">χειμῶνος ἐκφυγόντες ἄγριον μένος </l>
    <l n="429">ἐς χεῖρα γῇ συνῆψαν, εἶτα χερσόθεν </l>
    <l n="430">πνοιαῖσιν ἠλάθησαν ἐς πόντον πάλιν. </l>
    <l n="431">οὕτω δὲ χἡμεῖς τῆσδʼ ἀπωθούμεσθα γῆς </l>
    <l n="432">ἤδη πρὸς ἀκταῖς ὄντες ὡς σεσῳσμένοι. </l>
    <l n="433">οἴμοι· τί δῆτʼ ἔτερψας ὦ τάλαινά με </l>
    <l n="434">ἐλπὶς τότʼ, οὐ μέλλουσα διατελεῖν χάριν; </l>
    <l n="435">συγγνωστὰ γάρ τοι καὶ τὰ τοῦδʼ, εἰ μὴ θέλει </l>
    <l n="436">κτείνειν πολιτῶν παῖδας· αἰνέσαι δʼ ἔχω </l>
    <l n="437">καὶ τἀνθάδ’· εἰ θεοῖσι δὴ δοκεῖ τάδε </l>
    <l n="438">πράσσειν ἔμʼ, οὔτοι σή γʼ ἀπόλλυται χάρις. </l>
    <l n="439" rend="indent">ὦ παῖδες, ὑμῖν δʼ οὐκ ἔχω τί χρήσομαι. </l>
    <l n="440">ποῖ τρεψόμεσθα; τίς γὰρ ἄστεπτος θεῶν; </l>
    <l n="441">ποῖον δὲ γαίας ἕρκος οὐκ ἀφίγμεθα; </l>
    <l n="442">ὀλούμεθʼ, ὦ τέκνʼ· ἐκδοθησόμεσθα δή. </l>
    <l n="443">κἀμοῦ μὲν οὐδὲν εἴ με χρὴ θανεῖν μέλει, </l>
    <l n="444">πλὴν εἴ τι τέρψω τοὺς ἐμοὺς ἐχθροὺς θανών· </l>
    <l n="445">ὑμᾶς δὲ κλαίω καὶ κατοικτίρω, τέκνα, </l>
    <l n="446">καὶ τὴν γεραιὰν μητέρʼ Ἀλκμήνην πατρός. </l>
    <l n="447">ὦ δυστάλαινα τοῦ μακροῦ βίου σέθεν, </l>
    <l n="448">τλήμων δὲ κἀγὼ πολλὰ μοχθήσας μάτην. </l>
    <l n="449">χρῆν χρῆν ἄρʼ ἡμᾶς ἀνδρὸς εἰς ἐχθροῦ χέρας </l>
    <l n="450">πεσόντας αἰσχρῶς καὶ κακῶς λιπεῖν βίον. </l>
    <l n="451" rend="indent">ἀλλʼ οἶσθ’ ὅ μοι σύμπραξον; οὐχ ἅπασα γὰρ </l>
    <l n="452">πέφευγεν ἐλπὶς τῶνδέ μοι σωτηρίας· </l>
    <l n="453">ἔμʼ ἔκδος Ἀργείοισιν ἀντὶ τῶνδʼ, ἄναξ, </l>
    <l n="454">καὶ μήτε κινδύνευε, σωθήτω τέ μοι </l>
    <l n="455">τέκνʼ· οὐ φιλεῖν δεῖ τὴν ἐμὴν ψυχήν· ἴτω. </l>
    <l n="456">μάλιστα δʼ Εὐρυσθεύς με βούλοιτʼ ἂν λαβὼν </l>
    <l n="457">τὸν Ἡράκλειον σύμμαχον καθυβρίσαι· </l>
    <l n="458">σκαιὸς γὰρ ἁνήρ. τοῖς σοφοῖς δʼ εὐκτὸν σοφῷ </l>
    <l n="459">ἔχθραν συνάπτειν, μὴ ἀμαθεῖ φρονήματι· </l>
    <l n="460">πολλῆς γὰρ αἰδοῦς καὶ δίκης τις ἂν τύχοι. </l>
</sp>

<sp><speaker>Χορός</speaker>
    <l n="461">ὦ πρέσβυ, μή νυν τήνδʼ ἐπαιτιῶ πόλιν· </l>
    <l n="462">τάχʼ ἂν γὰρ ἡμῖν ψευδὲς ἀλλʼ ὅμως κακὸν </l>
    <l n="463">γένοιτʼ ὄνειδος ὡς ξένους προυδώκαμεν. </l>
</sp>

<sp><speaker>Δημοφῶν</speaker>
    <l n="464">γενναῖα μὲν τάδʼ εἶπας, ἀλλʼ ἀμήχανα. </l>
    <l n="465">οὐ σοῦ χατίζων δεῦρʼ ἄναξ στρατηλατεῖ· </l>
    <l n="466">τί γὰρ γέροντος ἀνδρὸς Εὐρυσθεῖ πλέον </l>
    <l n="467">θανόντος; ἀλλὰ τούσδε βούλεται κτανεῖν. </l>
    <l n="468">δεινὸν γὰρ ἐχθροῖς βλαστάνοντες εὐγενεῖς, </l>
    <l n="469">νεανίαι τε καὶ πατρὸς μεμνημένοι </l>
    <l n="470">λύμας· ἃ κεῖνον πάντα προσκοπεῖν χρεών.</l>
    <l n="471">ἀλλʼ, εἴ τινʼ ἄλλην οἶσθα καιριωτέραν </l>
    <l n="472">βουλήν, ἑτοίμαζʼ, ὡς ἔγωγʼ ἀμήχανος </l>
    <l n="473">χρησμῶν ἀκούσας εἰμὶ καὶ φόβου πλέως. </l>
</sp>

<milestone n="474" unit="card" ed="perseus"/>

<sp><speaker>Μακαρία</speaker>
    <l n="474">ξένοι, θράσος μοι μηδὲν ἐξόδοις ἐμαῖς </l>
    <l n="475">προσθῆτε· πρῶτον γὰρ τόδʼ ἐξαιτήσομαι· </l>
    <l n="476">γυναικὶ γὰρ σιγή τε καὶ τὸ σωφρονεῖν </l>
    <l n="477">κάλλιστον, εἴσω θʼ ἥσυχον μένειν δόμων. </l>
    <l n="478">τῶν σῶν δʼ ἀκούσασʼ, Ἰόλεως, στεναγμάτων </l>
    <l n="479">ἐξῆλθον, οὐ ταχθεῖσα πρεσβεύειν γένους. </l>
    <l n="480">ἀλλʼ, εἰμὶ γάρ πως πρόσφορος, μέλει δέ μοι </l>
    <l n="481">μάλιστ’ ἀδελφῶν, τῶνδε κἀμαυτῆς πέρι </l>
    <l n="482">θέλω πυθέσθαι, μὴ ’πὶ τοῖς πάλαι κακοῖς </l>
    <l n="483">προσκείμενόν τι πῆμα σὴν δάκνει φρένα. </l>
</sp>

<sp><speaker>Ἰόλαος</speaker>
    <l n="484">ὦ παῖ, μάλιστα σʼ οὐ νεωστὶ δὴ τέκνων </l>
    <l n="485">τῶν Ἡρακλείων ἐνδίκως αἰνεῖν ἔχω. </l>
    <l n="486">ἡμῖν δὲ δόξας εὖ προχωρῆσαι δρόμος </l>
    <l n="487">πάλιν μεθέστηκʼ αὖθις ἐς τἀμήχανον· </l>
    <l n="488">χρησμῶν γὰρ ᾠδούς φησι σημαίνειν ὅδε, </l>
    <l n="489">οὐ ταῦρον οὐδὲ μόσχον, ἀλλὰ παρθένον </l>
    <l n="490">σφάξαι Κόρῃ Δήμητρος ἥτις εὐγενής, </l>
    <l n="491">εἰ χρὴ μὲν ἡμᾶς, χρὴ δὲ τήνδʼ εἶναι πόλιν. </l>
    <l n="492">ταῦτʼ οὖν ἀμηχανοῦμεν· οὔτε γὰρ τέκνα </l>
    <l n="493">σφάξειν ὅδʼ αὑτοῦ φησιν οὔτʼ ἄλλου τινός. </l>
    <l n="494">κἀμοὶ λέγει μὲν οὐ σαφῶς, λέγει δέ πως, </l>
    <l n="495">εἰ μή τι τούτων ἐξαμηχανήσομεν, </l>
    <l n="496">ἡμᾶς μὲν ἄλλην γαῖαν εὑρίσκειν τινά, </l>
    <l n="497">αὐτὸς δὲ σῶσαι τήνδε βούλεται χθόνα. </l>
</sp>

<sp><speaker>Μακαρία</speaker>
    <l n="498">ἐν τῷδε κἀχόμεσθα σωθῆναι λόγῳ; </l>
</sp>

<sp><speaker>Ἰόλαος</speaker>
    <l n="499">ἐν τῷδε, τἄλλα γʼ εὐτυχῶς πεπραγότες. </l>
</sp>

<sp><speaker>Μακαρία</speaker>
    <l n="500">μή νυν τρέσῃς ἔτʼ ἐχθρὸν Ἀργεῖον δόρυ· </l>
    <l n="501">ἐγὼ γὰρ αὐτὴ πρὶν κελευσθῆναι, γέρον, </l>
    <l n="502">θνῄσκειν ἑτοίμη καὶ παρίστασθαι σφαγῇ. </l>
    <l n="503">τί φήσομεν γάρ, εἰ πόλις μὲν ἀξιοῖ </l>
    <l n="504">κίνδυνον ἡμῶν οὕνεκʼ αἴρεσθαι μέγαν, </l>
    <l n="505">αὐτοὶ δὲ προστιθέντες ἄλλοισιν πόνους, </l>
    <l n="506">παρόν σφε σῷσαι, φευξόμεσθα μὴ θανεῖν; </l>
    <l n="507">οὐ δῆτʼ, ἐπεί τοι καὶ γέλωτος ἄξια, </l>
    <l n="508">στένειν μὲν ἱκέτας δαιμόνων καθημένους, </l>
    <l n="509">πατρὸς δʼ ἐκείνου φύντας οὗ πεφύκαμεν </l>
    <l n="510">κακοὺς ὁρᾶσθαι· ποῦ τάδʼ ἐν χρηστοῖς πρέπει; </l>
    <l n="511">κάλλιον, οἶμαι, τῆσδʼ — ἃ μὴ τύχοι ποτέ — </l>
    <l n="512">πόλεως ἁλούσης, χεῖρας εἰς ἐχθρῶν πεσεῖν, </l>
    <l n="513"><sic>κἄπειτα τινὰ</sic> πατρὸς οὖσαν εὐγενοῦς </l>
    <l n="514">παθοῦσαν Ἅιδην μηδὲν ἧσσον εἰσιδεῖν. </l>
    <l n="515">ἀλλʼ ἐκπεσοῦσα τῆσδʼ ἀλητεύσω χθονός; </l>
    <l n="516">κοὐκ αἰσχυνοῦμαι δῆτ’, ἐὰν δή τις λέγῃ· </l>
    <l n="517">Τί δεῦρʼ ἀφίκεσθʼ ἱκεσίοισι σὺν κλάδοις </l>
    <l n="518">αὐτοὶ φιλοψυχοῦντες; ἔξιτε χθονός· </l>
    <l n="519">κακοὺς γὰρ ἡμεῖς οὐ προσωφελήσομεν. </l>
<milestone n="520" unit="card" ed="perseus"/>
    <l n="520" rend="indent">ἀλλʼ οὐδὲ μέντοι, τῶνδε μὲν τεθνηκότων, </l>
    <l n="521">αὐτὴ δὲ σωθεῖσʼ, ἐλπίδʼ εὖ πράξειν ἔχω· </l>
    <l n="522">— πολλοὶ γὰρ ἤδη τῇδε προύδοσαν φίλους. — </l>
    <l n="523">τίς γὰρ κόρην ἔρημον ἢ δάμαρτʼ ἔχειν, </l>
    <l n="524">ἢ παιδοποιεῖν ἐξ ἐμοῦ βουλήσεται; </l>
    <l n="525">οὐκ οὖν θανεῖν ἄμεινον ἢ τούτων τυχεῖν </l>
    <l n="526">ἀναξίαν; ἄλλῃ δὲ κἂν πρέποι τινὶ </l>
    <l n="527">μᾶλλον τάδʼ, ἥτις μὴ ’πίσημος ὡς ἐγώ. </l>
    <l n="528" rend="indent">ἡγεῖσθʼ ὅπου δεῖ σῶμα κατθανεῖν τόδε </l>
    <l n="529">καὶ στεμματοῦτε καὶ κατάρχεσθʼ, εἰ δοκεῖ· </l>
    <l n="530">νικᾶτε δʼ ἐχθρούς· ἥδε γὰρ ψυχὴ πάρα </l>
    <l n="531">ἑκοῦσα κοὐκ ἄκουσα· κἀξαγγέλλομαι </l>
    <l n="532">θνῄσκειν ἀδελφῶν τῶνδε κἀμαυτῆς ὕπερ.</l>
    <l n="533">εὕρημα γάρ τοι μὴ φιλοψυχοῦσʼ ἐγὼ </l>
    <l n="534">κάλλιστον ηὕρηκ’, εὐκλεῶς λιπεῖν βίον. </l>
</sp>

<sp><speaker>Χορός</speaker>
    <l n="535">φεῦ φεῦ, τί λέξω παρθένου μέγαν λόγον </l>
    <l n="536">κλύων, ἀδελφῶν ἣ πάρος θέλει θανεῖν; </l>
    <l n="537">τούτων τίς ἂν λέξειε γενναίους λόγους </l>
    <l n="538">μᾶλλον, τίς ἂν δράσειεν ἀνθρώπων ἔτι; </l>
</sp>

<sp><speaker>Ἰόλαος</speaker>
    <l n="539">ὦ τέκνον, οὐκ ἔστʼ ἄλλοθεν τὸ σὸν κάρα, </l>
    <l n="540">ἀλλʼ ἐξ ἐκείνου σπέρμα τῆς θείας φρενὸς </l>
    <l n="541">πέφυκας Ἡράκλειος· οὐδʼ αἰσχύνομαι </l>
    <l n="542">τοῖς σοῖς λόγοισι, τῇ τύχῃ δʼ ἀλγύνομαι. </l>
    <l n="543">ἀλλʼ ᾗ γένοιτʼ ἂν ἐνδικωτέρως φράσω· </l>
    <l n="544">πάσας ἀδελφὰς τῆσδε δεῦρο χρὴ καλεῖν, </l>
    <l n="545">κᾆθʼ ἡ λαχοῦσα θνῃσκέτω γένους ὕπερ· </l>
    <l n="546">σὲ δʼ οὐ δίκαιον κατθανεῖν ἄνευ πάλου. </l>
</sp>

<sp><speaker>Μακαρία</speaker>
    <l n="547">οὐκ ἂν θάνοιμι τῇ τύχῃ λαχοῦσʼ ἐγώ· </l>
    <l n="548">χάρις γὰρ οὐ πρόσεστι· μὴ λέξῃς, γέρον. </l>
    <l n="549">ἀλλʼ, εἰ μὲν ἐνδέχεσθε καὶ βούλεσθέ μοι </l>
    <l n="550">χρῆσθαι προθύμως, τὴν ἐμὴν ψυχὴν ἐγὼ </l>
    <l n="551">δίδωμʼ ἑκοῦσα τοῖσδʼ, ἀναγκασθεῖσα δʼ οὔ. </l>
</sp>

<sp><speaker>Ἰόλαος</speaker>
    <l n="552">φεῦ· </l>
    <l n="553">ὅδʼ αὖ λόγος σοι τοῦ πρὶν εὐγενέστερος· </l>
    <l n="554">κἀκεῖνος ἦν ἄριστος· ἀλλʼ ὑπερφέρεις </l>
    <l n="555">τόλμῃ τε τόλμαν καὶ λόγῳ χρηστῷ λόγον.</l>
    <l n="556">οὐ μὴν κελεύω γʼ οὐδʼ ἀπεννέπω, τέκνον, </l>
    <l n="557">θνῄσκειν σʼ· ἀδελφοὺς δʼ ὠφελεῖς θανοῦσα σούς. </l>
</sp>

<sp><speaker>Μακαρία</speaker>
    <l n="558">σοφῶς κελεύεις· μὴ τρέσῃς μιάσματος </l>
    <l n="559">τοὐμοῦ μετασχεῖν, ἀλλʼ ἐλευθέρως θάνω. </l>
    <l n="560" rend="indent">ἕπου δέ, πρέσβυ· σῇ γὰρ ἐνθανεῖν χερὶ </l>
    <l n="561">θέλω· πέπλοις δὲ σῶμʼ ἐμὸν κρύψον παρών· </l>
    <l n="562">ἐπεὶ σφαγῆς γε πρὸς τὸ δεινὸν εἶμʼ ἐγώ, </l>
    <l n="563">εἴπερ πέφυκα πατρὸς οὗπερ εὔχομαι. </l>
</sp>

<sp><speaker>Ἰόλαος</speaker>
    <l n="564">οὐκ ἂν δυναίμην σῷ παρεστάναι μόρῳ. </l> 
</sp>

<sp><speaker>Μακαρία</speaker>
    <l n="565">σὺ δʼ ἀλλὰ τοῦδε χρῇζε, μή μʼ ἐν ἀρσένων, </l>
    <l n="566">ἀλλʼ ἐν γυναικῶν, χερσὶν ἐκπνεῦσαι βίον. </l></sp>

<milestone n="567" unit="card" ed="perseus"/>

<sp><speaker>Δημοφῶν</speaker>
    <l n="567">ἔσται τάδʼ, ὦ τάλαινα παρθένων, ἐπεὶ </l>
    <l n="568">κἀμοὶ τόδʼ αἰσχρόν, μή σε κοσμεῖσθαι καλῶς, </l>
    <l n="569">πολλῶν ἕκατι, τῆς τε σῆς εὐψυχίας </l>
    <l n="570">καὶ τοῦ δικαίου· τλημονεστάτην δὲ σὲ </l>
    <l n="571">πασῶν γυναικῶν εἶδον ὀφθαλμοῖς ἐγώ. </l>
    <l n="572">ἀλλʼ, εἴ τι βούλῃ, τούσδε τὸν γέροντά τε </l>
    <l n="573">χώρει προσειποῦσʼ ὑστάτοις προσφθέγμασιν. </l>
</sp>

<sp><speaker>Μακαρία</speaker>
    <l n="574">ὦ χαῖρε, πρέσβυ, χαῖρε καὶ δίδασκέ μοι </l>
    <l n="575">τοιούσδε τούσδε παῖδας, ἐς τὸ πᾶν σοφούς, </l>
    <l n="576">ὥσπερ σύ, μηδὲν μᾶλλον· ἀρκέσουσι γάρ. </l>
    <l n="577">πειρῶ δὲ σῶσαι μὴ θανεῖν, πρόθυμος ὤν· </l>
    <l n="578">σοὶ παῖδές ἐσμεν, σαῖν χεροῖν τεθράμμεθα. </l>
    <l n="579">ὁρᾷς δὲ κἀμὲ τὴν ἐμὴν ὥραν γάμου </l>
    <l n="580">διδοῦσαν ἀντὶ τῶνδε κατθανουμένην. </l>
    <l n="581">ὑμεῖς τʼ, ἀδελφῶν ἡ παροῦσʼ ὁμιλία, </l>
    <l n="582">εὐδαιμονοῖτε, καὶ γένοιθʼ ὑμῖν ὅσων </l>
    <l n="583">ἡμὴ πάροιθε καρδία σφαγήσεται. </l>
    <l n="584">καὶ τὸν γέροντα τήν τʼ ἔσω γραῖαν δόμων </l>
    <l n="585">τιμᾶτε πατρὸς μητέρʼ Ἀλκμήνην ἐμοῦ </l>
    <l n="586">ξένους τε τούσδε. κἂν ἀπαλλαγὴ πόνων </l>
    <l n="587">καὶ νόστος ὑμῖν εὑρεθῇ ποτʼ ἐκ θεῶν, </l>
    <l n="588">μέμνησθε τὴν σώτειραν ὡς θάψαι χρεών. </l>
    <l n="589">κάλλιστά τοι δίκαιον· οὐ γὰρ ἐνδεὴς </l>
    <l n="590">ὑμῖν παρέστην, ἀλλὰ προύθανον γένους.</l>
    <l n="591">τάδʼ ἀντὶ παίδων ἐστί μοι κειμήλια </l>
    <l n="592">καὶ παρθενείας, εἴ τι δὴ κάτω χθονός· </l>
    <l n="593">εἴη γε μέντοι μηδέν. εἰ γὰρ ἕξομεν </l>
    <l n="594">κἀκεῖ μερίμνας οἱ θανούμενοι βροτῶν, </l>
    <l n="595">οὐκ οἶδ’ ὅποι τις τρέψεται· τὸ γὰρ θανεῖν </l>
    <l n="596">κακῶν μέγιστον φάρμακον νομίζεται. </l>
</sp>

<sp><speaker>Ἰόλαος</speaker>
    <l n="597">ἀλλʼ, ὦ μέγιστον ἐκπρέπουσʼ εὐψυχίᾳ </l>
    <l n="598">πασῶν γυναικῶν, ἴσθι, τιμιωτάτη </l>
    <l n="599">καὶ ζῶσʼ ὑφʼ ἡμῶν καὶ θανοῦσʼ ἔσῃ πολύ· </l>
    <l n="600">καὶ χαῖρε· δυσφημεῖν γὰρ ἅζομαι θεάν, </l>
    <l n="601">ᾗ σὸν κατῆρκται σῶμα, Δήμητρος κόρην. </l>
    <l n="602" rend="indent">ὦ παῖδες, οἰχόμεσθα· λύεται μέλη </l>
    <l n="603">λύπῃ· λάβεσθε κεἰς ἕδραν μʼ ἐρείσατε </l>
    <l n="604">αὐτοῦ πέπλοισι τοῖσδε κρύψαντες, τέκνα. </l>
    <l n="605">ὡς οὔτε τούτοις ἥδόμαι πεπραγμένοις, </l>
    <l n="606">χρησμοῦ τε μὴ κρανθέντος οὐ βιώσιμον· </l>
    <l n="607">μείζων γὰρ ἄτη· συμφορὰ δὲ καὶ τάδε. </l></sp></div>

<milestone n="608" unit="card" ed="perseus"/>


<div type="textpart" subtype="choral">
<div type="textpart" subtype="strophe" n="1">
    <sp><speaker>Χορός</speaker>
        <l n="608">οὔτινά φημι θεῶν ἄτερ ὄλβιον, οὐ βαρύποτμον, </l>
        <l n="609">ἄνδρα γενέσθαι· </l>
        <l n="610">οὐδὲ τὸν αὐτὸν ἀεὶ βεβάναι δόμον </l>
        <l n="611">εὐτυχίᾳ· παρὰ δʼ ἄλλαν ἄλλα </l>
        <l n="612">μοῖρα διώκει. </l>
        <l n="613">τὸν μὲν ἀφʼ ὑψηλῶν βραχὺν ᾤκισε, </l>
        <l n="614">τὸν δʼ ἀλέταν εὐδαίμονα τεύχει. </l>
        <l n="615">μόρσιμα δʼ οὔτι φυγεῖν θέμις, οὐ σοφί- </l>
        <l n="616">ᾳ τις ἀπώσεται, ἀλλὰ μάταν ὁ πρό- </l>
        <l n="617">θυμος ἀεὶ πόνον ἕξει. </l>
    </sp></div>

<milestone n="618" unit="card" ed="perseus"/>

<div type="textpart" subtype="antistrophe" n="1">
<sp><speaker>Χορός</speaker>
    <l n="618">ἀλλὰ σὺ μὴ προπίτνων τὰ θεῶν φέρε, μηδʼ ὑπεράλγει </l>
    <l n="620">φροντίδα λύπᾳ· </l>
    <l n="621">εὐδόκιμον γὰρ ἔχει θανάτου μέρος </l>
    <l n="622">ἁ μελέα πρό τʼ ἀδελφῶν καὶ γᾶς· </l>
    <l n="623">οὐδʼ ἀκλεής νιν </l>
    <l n="624">δόξα πρὸς ἀνθρώπων ὑποδέξεται· </l>
    <l n="625">ἁ δʼ ἀρετὰ βαίνει διὰ μόχθων. </l>
    <l n="626">ἄξια μὲν πατρός, ἄξια δʼ εὐγενί- </l>
    <l n="627">ας τάδε γίγνεται· εἰ δὲ σέβεις θανά- </l>
    <l n="628">τους ἀγαθῶν, μετέχω σοι. </l>
    <l n="629"><gap reason="lost" rend=" . . . . . . . "/></l>
    <l n="629a"><gap reason="lost" rend=" . . . . . . . "/></l>
    <l n="629b"><gap reason="lost" rend=" . . . . . . . "/></l>
    <l n="629c"><gap reason="lost" rend=" . . . . . . . "/></l>
</sp></div></div>

<milestone n="630" unit="card" ed="perseus"/>

<div type="textpart" subtype="episode">
<sp><speaker>Θεράπων</speaker>
    <l n="630">ὦ τέκνα, χαίρετʼ· Ἰόλεως δὲ ποῦ γέρων; </l>
    <l n="631">μήτηρ τε πατρὸς τῆσδʼ ἕδρας ἀποστατεῖ; </l>
</sp>

<sp><speaker>Ἰόλαος</speaker>
    <l n="632">πάρεσμεν, οἵα δή γʼ ἐμοῦ παρουσία. </l>
</sp>

<sp><speaker>Θεράπων</speaker>
    <l n="633">τί χρῆμα κεῖσαι καὶ κατηφὲς ὄμμʼ ἔχεις; </l>
</sp>

<sp><speaker>Ἰόλαος</speaker>
    <l n="634">φροντίς τις ἦλθʼ οἰκεῖος, ᾗ συνειχόμην. </l>
</sp>

<sp><speaker>Θεράπων</speaker>
    <l n="635">ἔπαιρέ νυν σεαυτόν, ὄρθωσον κάρα. </l>
</sp>

<sp><speaker>Ἰόλαος</speaker>
    <l n="636">γέροντές ἐσμεν κοὐδαμῶς ἐρρώμεθα. </l>
</sp>

<sp><speaker>Θεράπων</speaker>
    <l n="637">ἥκω γε μέντοι χάρμα σοι φέρων μέγα. </l>
</sp>

<sp><speaker>Ἰόλαος</speaker>
    <l n="638">τίς δʼ εἶ σύ; ποῦ σοι συντυχὼν ἀμνημονῶ; </l>
</sp>

<sp><speaker>Θεράπων</speaker>
    <l n="639">Ὕλλου πενέστης· οὔ με γιγνώσκεις ὁρῶν; </l>
</sp>

<sp><speaker>Ἰόλαος</speaker>
    <l n="640">ὦ φίλταθʼ, ἥκεις ἆρα σωτὴρ νῷν βλάβης; </l>
</sp>

<sp><speaker>Θεράπων</speaker>
    <l n="641">μάλιστα· καὶ πρός γʼ εὐτυχεῖς τὰ νῦν τάδε. </l>
</sp>

<sp><speaker>Ἰόλαος</speaker>
    <l n="642">ὦ μῆτερ ἐσθλοῦ παιδός, Ἀλκμήνην λέγω, </l>
    <l n="643">ἔξελθʼ, ἄκουσον τοῦδε φιλτάτους λόγους. </l>
    <l n="644">πάλαι γὰρ ὠδίνουσα τῶν ἀφιγμένων </l>
    <l n="645">ψυχὴν ἐτήκου νόστος εἰ γενήσεται. </l>
</sp>

<sp><speaker>Ἀλκμήνη</speaker>
    <l n="646">τί χρῆμʼ ἀϋτῆς πᾶν τόδʼ ἐπλήσθη στέγος </l>
    <l n="647">Ἰόλαε; μῶν τίς σʼ αὖ βιάζεται παρὼν </l>
    <l n="648">κῆρυξ ἀπʼ Ἄργους; ἀσθενὴς μὲν ἥ γʼ ἐμὴ </l>
    <l n="649">ῥώμη, τοσόνδε δʼ εἰδέναι σʼ ἐχρῆν, ξένε, </l>
    <l n="650">οὐκ ἔστʼ ἄγειν σε τούσδʼ ἐμοῦ ζώσης ποτέ. </l>
    <l n="651">ἦ τἄρ’ ἐκείνου μὴ νομιζοίμην ἐγὼ </l>
    <l n="652">μήτηρ ἔτʼ· εἰ δὲ τῶνδε προσθίξῃ χερί, </l>
    <l n="653">δυοῖν γερόντοιν οὐ καλῶς ἀγωνιῇ. </l>
</sp>

<sp><speaker>Ἰόλαος</speaker>
    <l n="654">θάρσει, γεραιά, μὴ τρέσῃς· οὐκ Ἀργόθεν </l>
    <l n="655">κῆρυξ ἀφῖκται πολεμίους λόγους ἔχων.</l>
</sp>

<sp><speaker>Ἀλκμήνη</speaker>
    <l n="656">τί γὰρ βοὴν ἔστησας ἄγγελον φόβου; </l> 
</sp>

<sp><speaker>Ἰόλαος</speaker>
    <l n="657">σέ, πρόσθε ναοῦ τοῦδʼ ὅπως βαίης πέλας. </l>
</sp>

<sp><speaker>Ἀλκμήνη</speaker>
    <l n="658">οὐκ ἴσμεν ἡμεῖς ταῦτα· τίς γάρ ἐσθʼ ὅδε; </l>
</sp>

<sp><speaker>Ἰόλαος</speaker>
    <l n="659">ἥκοντα παῖδα παιδὸς ἀγγέλλει σέθεν. </l>
</sp>

<milestone n="660" unit="card" ed="perseus"/>

<sp><speaker>Ἀλκμήνη</speaker>   
    <l n="660">ὦ χαῖρε καὶ σὺ τοῖσδε τοῖς ἀγγέλμασιν. </l>
    <l n="661">ἀτὰρ τί χώρᾳ τῇδε προσβαλὼν πόδα </l>
    <l n="662">ποῦ νῦν ἄπεστι; τίς νιν εἶργε συμφορὰ </l>
    <l n="663">σὺν σοὶ φανέντα δεῦρʼ ἐμὴν τέρψαι φρένα; </l>
</sp>

<sp><speaker>Θεράπων</speaker>
    <l n="664">στρατὸν καθίζει τάσσεταί θʼ ὃν ἦλθʼ ἔχων. </l>   
</sp>

<sp><speaker>Ἀλκμήνη</speaker>
    <l n="665">τοῦδʼ οὐκέθʼ ἡμῖν τοῦ λόγου μέτεστι δή.</l> 
</sp>

<sp><speaker>Ἰόλαος</speaker>
    <l n="666">μέτεστιν· ἡμῶν δʼ ἔργον ἱστορεῖν τάδε. </l>
</sp>

<sp><speaker>Θεράπων</speaker>
    <l n="667">τί δῆτα βούλῃ τῶν πεπραγμένων μαθεῖν; </l>
</sp>

<sp><speaker>Ἰόλαος</speaker>
    <l n="668">πόσον τι πλῆθος συμμάχων πάρεστʼ ἔχων; </l>
</sp>

<sp><speaker>Θεράπων</speaker>
    <l n="669">πολλούς· ἀριθμὸν δʼ ἄλλον οὐκ ἔχω φράσαι. </l>
</sp>
    
<sp><speaker>Ἰόλαος</speaker>
    <l n="670">ἴσασιν, οἶμαι, ταῦτʼ· Ἀθηναίων πρόμοι; </l>
</sp>

<sp><speaker>Θεράπων</speaker>
    <l n="671">ἴσασι· καὶ δὴ λαιὸν ἕστηκεν κέρας. </l> 
</sp>

<sp><speaker>Ἰόλαος</speaker>
    <l n="672">ἤδη γὰρ ὡς ἐς ἔργον ὥπλισται στρατός; </l>
</sp>

<sp><speaker>Θεράπων</speaker>
    <l n="673">καὶ δὴ παρῆκται σφάγια τάξεων ἑκάς. </l>
</sp>

<sp><speaker>Ἰόλαος</speaker>
    <l n="674">πόσον τι δʼ ἔστʼ ἄπωθεν Ἀργεῖον δόρυ; </l>
</sp>

<sp><speaker>Θεράπων</speaker>
    <l n="675">ὥστʼ ἐξορᾶσθαι τὸν στρατηγὸν ἐμφανῶς. </l>
</sp>

<sp><speaker>Ἰόλαος</speaker>
    <l n="676">τί δρῶντα; μῶν τάσσοντα πολεμίων στίχας; </l>
</sp>

<sp><speaker>Θεράπων</speaker>
    <l n="677">ᾐκάζομεν ταῦτʼ· οὐ γὰρ ἐξηκούομεν. </l>
    <l n="678">ἀλλʼ εἶμ’· ἐρήμους δεσπότας τοὐμὸν μέρος </l>
    <l n="679">οὐκ ἂν θέλοιμι πολεμίοισι συμβαλεῖν. </l>
</sp>

<sp><speaker>Ἰόλαος</speaker>
    <l n="680">κἄγωγε σὺν σοί· ταὐτὰ γὰρ φροντίζομεν, </l>
    <l n="681">φίλοις παρόντες, ὡς ἔοιγμεν, ὠφελεῖν. </l>  
</sp>

<sp><speaker>Θεράπων</speaker>
    <l n="682">ἥκιστα πρὸς σοῦ μῶρον ἦν εἰπεῖν ἔπος. </l>
</sp>

<sp><speaker>Ἰόλαος</speaker>
    <l n="683">καὶ μὴ μετασχεῖν γʼ ἀλκίμου μάχης φίλοις. </l>
</sp>

<sp><speaker>Θεράπων</speaker>
    <l n="684">οὐκ ἔστʼ ἐν ὄψει τραῦμα μὴ δρώσης χερός. </l>
 </sp>

<sp><speaker>Ἰόλαος</speaker> 
     <l n="685">τί δʼ; οὐ σθένοιμι κἂν ἐγὼ δι’ ἀσπίδος; </l></sp>

<sp><speaker>Θεράπων</speaker>
    <l n="686">σθένοις ἄν, ἀλλὰ πρόσθεν αὐτὸς ἂν πέσοις. </l>
</sp>

<sp><speaker>Ἰόλαος</speaker> 
    <l n="687">οὐδεὶς ἔμʼ ἐχθρῶν προσβλέπων ἀνέξεται. </l>
</sp>

<sp><speaker>Θεράπων</speaker>
    <l n="688">οὐκ ἔστιν, ὦ τᾶν, ἥ ποτʼ ἦν ῥώμη σέθεν. </l>
</sp>

<sp><speaker>Ἰόλαος</speaker>
    <l n="689">ἀλλʼ οὖν μαχοῦνται γʼ ἀριθμὸν οὐκ ἐλάσσοσι. </l>
</sp>

<sp><speaker>Θεράπων</speaker>
    <l n="690">σμικρὸν τὸ σὸν σήκωμα προστίθης φίλοις.</l>
</sp>

<sp><speaker>Ἰόλαος</speaker>
   <l n="691">μή τοί μʼ ἔρυκε δρᾶν παρεσκευασμένον. </l>
</sp>

<sp><speaker>Θεράπων</speaker>
    <l n="692">δρᾶν μὲν σύ γʼ οὐχ οἷός τε, βούλεσθαι δʼ ἴσως. </l>
</sp>

<sp><speaker>Ἰόλαος</speaker>
    <l n="693">ὡς μὴ μενοῦντα τἄλλα σοι λέγειν πάρα. </l>
</sp>

<sp><speaker>Θεράπων</speaker>
    <l n="694">πῶς οὖν ὁπλίταις τευχέων ἄτερ φανῇ; </l>
</sp>

<sp><speaker>Ἰόλαος</speaker>
    <l n="695">ἔστʼ ἐν δόμοισιν ἔνδον αἰχμάλωθʼ ὅπλα, </l>
    <l n="696">τοῖς δʼ οὖσι χρησόμεσθα· κἀποδώσομεν </l>
    <l n="697">ζῶντες, θανόντας δʼ οὐκ ἀπαιτήσει θεός. </l>
    <l n="698">ἀλλʼ εἴσιθʼ εἴσω κἀπὸ πασσάλων ἑλὼν </l>
    <l n="699">ἔνεγχ’ ὁπλίτην κόσμον ὡς τάχιστά μοι. </l>
    <l n="700">αἰσχρὸν γὰρ οἰκούρημα γίγνεται τόδε, </l>
    <l n="701">τοὺς μὲν μάχεσθαι, τοὺς δὲ δειλίᾳ μένειν. </l>
</sp>

<milestone n="702" unit="card" ed="perseus"/>

<div type="textpart" subtype="anapests">
<sp><speaker>Χορός</speaker>
    <l n="702">λῆμα μὲν οὔπω στόρνυσι χρόνος </l>
    <l n="703">τὸ σόν, ἀλλʼ ἡβᾷ, σῶμα δὲ φροῦδον. </l>
    <l n="704">τί πονεῖς ἄλλως ἃ σὲ μὲν βλάψει, </l>
    <l n="705">σμικρὰ δʼ ὀνήσει πόλιν ἡμετέραν; </l>
    <l n="706">χρὴ γνωσιμαχεῖν τὴν ἡλικίαν, </l>
    <l n="707">τὰ δʼ ἀμήχανʼ ἐᾶν· οὐκ ἔστιν ὅπως </l>
    <l n="708">ἥβην κτήσῃ πάλιν αὖθις. </l>
</sp>

<milestone n="709" unit="card" ed="perseus"/>

<sp><speaker>Ἀλκμήνη</speaker>
     <l n="709">τί χρῆμα μέλλεις σῶν φρενῶν οὐκ ἔνδον ὢν </l>
     <l n="710">λιπεῖν μʼ ἔρημον σὺν τέκνοις ἐμοῖς; <gap reason="ellipsis" rend=" . . "/></l>
</sp>

<sp><speaker>Ἰόλαος</speaker>
     <l n="711">ἀνδρῶν γὰρ ἀλκή· σοὶ δὲ χρῆν τούτων μέλειν. </l>
</sp>

<sp><speaker>Ἀλκμήνη</speaker>
     <l n="712">τί δʼ; ἢν θάνῃς σύ, πῶς ἐγὼ σωθήσομαι; </l>
</sp>

<sp><speaker>Ἰόλαος</speaker>
    <l n="713">παιδὸς μελήσει παισὶ τοῖς λελειμμένοις. </l>
</sp>

<sp><speaker>Ἀλκμήνη</speaker>
    <l n="714">ἢν δʼ οὖν, ὃ μὴ γένοιτο, χρήσωνται τύχῃ; </l>
</sp>

<sp><speaker>Ἰόλαος</speaker>
    <l n="715">οἵδ’ οὐ προδώσουσίν σε, μὴ τρέσῃς, ξένοι. </l>
</sp>

<sp><speaker>Ἀλκμήνη</speaker>
   <l n="716">τοσόνδε γάρ τοι θάρσος, οὐδὲν ἄλλʼ ἔχω. </l>
 </sp>

<sp><speaker>Ἰόλαος</speaker>
    <l n="717">καὶ Ζηνὶ τῶν σῶν, οἶδʼ ἐγώ, μέλει πόνων. </l>
</sp>

<sp><speaker>Ἀλκμήνη</speaker>
    <l n="718">φεῦ· </l>
    <l n="718a">Ζεὺς ἐξ ἐμοῦ μὲν οὐκ ἀκούσεται κακῶς· </l>
    <l n="719">εἰ δʼ ἐστὶν ὅσιος αὐτὸς οἶδεν εἰς ἐμέ. </l>
</sp>

<sp><speaker>Θεράπων</speaker>
    <l n="720">ὅπλων μὲν ἤδη τήνδʼ ὁρᾷς παντευχίαν, </l>
    <l n="721">φθάνοις δʼ ἂν οὐκ ἂν τοῖσδε συγκρύπτων δέμας· </l>
    <l n="722">ὡς ἐγγὺς ἁγών, καὶ μάλιστʼ Ἄρης στυγεῖ </l>
    <l n="723">μέλλοντας· εἰ δὲ τευχέων φοβῇ βάρος, </l>
    <l n="724">νῦν μὲν πορεύου γυμνός, ἐν δὲ τάξεσιν </l>
    <l n="725">κόσμῳ πυκάζου τῷδʼ· ἐγὼ δʼ οἴσω τέως.</l>
</sp>

<sp><speaker>Ἰόλαος</speaker>
    <l n="726">καλῶς ἔλεξας· ἀλλʼ ἐμοὶ πρόχειρʼ ἔχων </l>
    <l n="727">τεύχη κόμιζε, χειρὶ δʼ ἔνθες ὀξύην, </l>
    <l n="728">λαιόν τʼ ἔπαιρε πῆχυν, εὐθύνων πόδα. </l>
</sp>

<sp><speaker>Θεράπων</speaker>
    <l n="729">ἦ παιδαγωγεῖν γὰρ τὸν ὁπλίτην χρεών; </l>
</sp>

<sp><speaker>Ἰόλαος</speaker>
    <l n="730">ὄρνιθος οὕνεκʼ ἀσφαλῶς πορευτέον. </l>
</sp>

<sp><speaker>Θεράπων</speaker>
    <l n="731">εἴθʼ ἦσθα δυνατὸς δρᾶν ὅσον πρόθυμος εἶ. </l>
</sp>

<sp><speaker>Ἰόλαος</speaker>
    <l n="732">ἔπειγε· λειφθεὶς δεινὰ πείσομαι μάχης. </l>
</sp>

<sp><speaker>Θεράπων</speaker>
    <l n="733">σύ τοι βραδύνεις, οὐκ ἐγὼ δοκῶ τι δρᾶν. </l>
</sp>

<sp><speaker>Ἰόλαος</speaker>
    <l n="734">οὔκουν ὁρᾷς μου κῶλον ὡς ἐπείγεται; </l>
</sp>

<sp><speaker>Θεράπων</speaker>
    <l n="735">ὁρῶ δοκοῦντα μᾶλλον ἢ σπεύδοντά σε. </l>
</sp>

<sp><speaker>Ἰόλαος</speaker>
    <l n="736">οὐ ταῦτα λέξεις, ἡνίκʼ ἂν λεύσσῃς μʼ ἐκεῖ. </l>
</sp>

<sp><speaker>Θεράπων</speaker>
    <l n="737">τί δρῶντα; βουλοίμην δʼ ἂν εὐτυχοῦντά γε. </l>
  </sp>

<sp><speaker>Ἰόλαος</speaker>
    <l n="738">διʼ ἀσπίδος θείνοντα πολεμίων τινά. </l>  
</sp>

<sp><speaker>Θεράπων</speaker>
    <l n="739">εἰ δή ποθʼ ἥξομέν γε· τοῦτο γὰρ φόβος. </l>
</sp>

<sp><speaker>Ἰόλαος</speaker>
    <l n="740">φεῦ· </l>
    <l n="740a">εἴθʼ, ὦ βραχίων, οἷον ἡβήσαντά σε </l>
    <l n="741">μεμνήμεθʼ ἡμεῖς, ἡνίκα ξὺν Ἡρακλεῖ </l>
    <l n="742">Σπάρτην ἐπόρθεις, σύμμαχος γένοιό μοι </l>
    <l n="743">τοιοῦτος· οἵαν ἂν τροπὴν Εὐρυσθέως </l>
    <l n="744">θείμην· ἐπεί τοι καὶ κακὸς μένειν δόρυ. </l>
    <l n="745">ἔστιν δʼ ἐν ὄλβῳ καὶ τόδʼ οὐκ ὀρθῶς ἔχον, </l>
    <l n="746">εὐψυχίας δόκησις· οἰόμεσθα γὰρ </l>
    <l n="747">τὸν εὐτυχοῦντα πάντʼ ἐπίστασθαι καλῶς. </l>
</sp></div></div>

<milestone n="748" unit="card" ed="perseus"/>

<div type="textpart" subtype="choral">
<div type="textpart" subtype="strophe" n="1">
<sp><speaker>Χορός</speaker>
    <l n="748">Γᾶ καὶ παννύχιος σελά- </l>
    <l n="749">να καὶ λαμπρόταται θεοῦ </l>
    <l n="750">φαεσίμβροτοι αὐγαί, </l>
    <l n="751">ἀγγελίαν μοι ἐνέγκαιτʼ· </l>
    <l n="752">ἰαχήσατε δʼ οὐρανῷ </l>
    <l n="753">καὶ παρὰ θρόνον ἀρχέταν </l>
    <l n="754">γλαυκᾶς ἐν Ἀθάνας. </l>
    <l n="755">μέλλω τᾶς πατριώτιδος </l>
    <l n="756">γᾶς, μέλλω καὶ ὑπὲρ δόμων </l>
    <l n="757">ἱκέτας ὑποδεχθεὶς </l>
    <l n="758">κίνδυνον πολιῷ τεμεῖν σιδάρῳ. </l>
</sp></div>

<milestone n="759" unit="card" ed="perseus"/>

<div type="textpart" subtype="antistrophe" n="1">
<sp><speaker>Χορός</speaker>
    <l n="759">δεινὸν μὲν πόλιν ὡς Μυκή- </l>
    <l n="760">νας εὐδαίμονα καὶ δορὸς </l>
    <l n="761">πολυαίνετον ἀλκᾷ </l>
    <l n="762">μῆνιν ἐμᾷ χθονὶ κεύθειν· </l>
    <l n="763">κακὸν δʼ, ὦ πόλις, εἰ ξένους </l>
    <l n="764">ἱκτῆρας παραδώσομεν </l>
    <l n="765">κελεύμασιν Ἄργους. </l>
    <l n="766">Ζεύς μοι σύμμαχος, οὐ φοβοῦ- </l>
    <l n="767">μαι, Ζεύς μοι χάριν ἐνδίκως </l>
    <l n="768">ἔχει· οὔποτε θνατῶν </l>
    <l n="769">ἥσσους <add>δαίμονες</add> ἔκ γʼ ἐμοῦ φανοῦνται. </l>
</sp></div>

<milestone n="770" unit="card" ed="perseus"/>
    
<div type="textpart" subtype="strophe" n="2">
<sp><speaker>Χορός</speaker>
    <l n="770">ἀλλʼ, ὦ πότνια — σὸν γὰρ οὖ-</l> 
    <l n="771">δας <del>γᾶς</del>, σὸν καὶ πόλις, ἇς σὺ μά- </l>
    <l n="772">τηρ δέσποινά τε καὶ φύλαξ — </l>
    <l n="773">πόρευσον ἄλλᾳ τὸν οὐ δικαίως </l>
    <l n="774">τᾷδʼ ἐπάγοντα δορυσσοῦν </l>
    <l n="775">στρατὸν Ἀργόθεν· οὐ γὰρ ἐμᾷ γʼ ἀρετᾷ </l>
     <l n="776">δίκαιός εἰμʼ ἐκπεσεῖν μελάθρων. </l>
</sp></div>

<milestone n="777" unit="card" ed="perseus"/>

<div type="textpart" subtype="antistrophe" n="2">
<sp><speaker>Χορός</speaker>
    <l n="777">ἐπεί σοι πολύθυτος ἀεὶ </l>
    <l n="778">τιμὰ κραίνεται, οὐδὲ λά- </l>
    <l n="779">θει μηνῶν φθινὰς ἁμέρα, </l>
    <l n="780">νέων τʼ ἀοιδαὶ χορῶν τε μολπαί. </l>
    <l n="781">ἀνεμόεντι δʼ ἐπʼ ὄχθῳ </l>
    <l n="782">ὀλολύγματα παννυχίοις ὑπὸ παρ- </l>
    <l n="783">θένων ἰαχεῖ ποδῶν κρότοισιν. </l>
</sp></div></div>

<milestone n="784" unit="card" ed="perseus"/>

<div type="textpart" subtype="episode">
<sp><speaker>Θεράπων</speaker>
    <l n="784">δέσποινα, μύθους σοί τε συντομωτάτους </l>
    <l n="785"><sic>κλύειν ἐμοί τε τῷδε καλλίστους φέρω.</sic> </l>
    <l n="786">νικῶμεν ἐχθροὺς καὶ τροπαῖʼ ἱδρύεται </l>
    <l n="787">παντευχίαν ἔχοντα πολεμίων σέθεν. </l> 
</sp>

<sp><speaker>Ἀλκμήνη</speaker>
    <l n="788">ὦ φίλταθʼ, ἥδε σʼ ἡμέρα διήλασεν </l>
    <l n="789">ἐλευθερῶσαι τοῖσδε τοῖς ἀγγέλμασιν. </l>
    <l n="790">μιᾶς δʼ ἔμʼ οὔπω συμφορᾶς ἐλευθεροῖς· </l>
    <l n="791">φόβος γὰρ εἴ μοι ζῶσιν οὓς ἐγὼ θέλω. </l>
</sp>

<sp><speaker>Θεράπων</speaker>
    <l n="792">ζῶσιν μέγιστόν γʼ εὐκλεεῖς κατὰ στρατόν. </l>
</sp>

<sp><speaker>Ἀλκμήνη</speaker>
    <l n="793">ὁ μὲν γέρων οὐκ ἔστιν Ἰόλεως ὅδε; </l>
</sp>

<sp><speaker>Θεράπων</speaker>
    <l n="794">μάλιστα, πράξας δʼ ἐκ θεῶν κάλλιστα δή. </l>
</sp>

<sp><speaker>Ἀλκμήνη</speaker>
    <l n="795">τί δʼ ἔστι; μῶν τι κεδνὸν ἠγωνίζετο; </l></sp>

<sp><speaker>Θεράπων</speaker>
    <l n="796">νέος μεθέστηκʼ ἐκ γέροντος αὖθις αὖ. </l>  
</sp>

<sp><speaker>Ἀλκμήνη</speaker>
    <l n="797">θαυμάστʼ ἔλεξας· ἀλλά σʼ εὐτυχῆ φίλων </l>
    <l n="798">μάχης ἀγῶνα πρῶτον ἀγγεῖλαι θέλω. </l></sp>

<sp><speaker>Θεράπων</speaker>
    <l n="799">εἷς μου λόγος σοι πάντα σημανεῖ τάδε. </l>
    <l n="800">ἐπεὶ γὰρ ἀλλήλοισιν ὁπλίτην στρατὸν </l>
    <l n="801">κατὰ στόμʼ ἐκτείνοντες ἀντετάξαμεν, </l>
    <l n="802">ἐκβὰς τεθρίππων Ὕλλος ἁρμάτων πόδα </l>
    <l n="803">ἔστη μέσοισιν ἐν μεταιχμίοις δορός. </l>
    <l n="804">κἄπειτ’ ἔλεξεν· Ὦ στρατήγʼ ὃς Ἀργόθεν </l>
    <l n="805">ἥκεις, τί τήνδε γαῖαν οὐκ εἰάσαμεν </l>
    <l n="805a"><gap reason="lost" rend=" . . . . . . "/></l>
    <l n="805b"><gap reason="lost" rend=" . . . . . . "/></l>
    <l n="806">καὶ τὰς Μυκήνας οὐδὲν ἐργάσῃ κακὸν </l>
    <l n="807">ἀνδρὸς στερήσας· ἀλλʼ ἐμοὶ μόνος μόνῳ </l>
    <l n="808">μάχην συνάψας, ἢ κτανὼν ἄγου λαβὼν </l>
    <l n="809">τοὺς Ἡρακλείους παῖδας ἢ θανὼν ἐμοὶ </l>
    <l n="810">τιμὰς πατρῴους καὶ δόμους ἔχειν ἄφες. </l>
    <l n="811">στρατὸς δʼ ἐπῄνεσ’, ἔς τʼ ἀπαλλαγὰς πόνων </l>
    <l n="812">καλῶς λελέχθαι μῦθον ἔς τʼ εὐψυχίαν. </l>
    <l n="813">ὃ δʼ οὔτε τοὺς κλύοντας αἰδεσθεὶς λόγων </l>
    <l n="814">οὔτʼ αὐτὸς αὑτοῦ δειλίαν στρατηγὸς ὢν </l>
    <l n="815">ἐλθεῖν ἐτόλμησʼ ἐγγὺς ἀλκίμου δορός, </l>
    <l n="816">ἀλλʼ ἦν κάκιστος· εἶτα τοιοῦτος γεγὼς </l>
    <l n="817">τοὺς Ἡρακλείους ἦλθε δουλώσων γόνους. </l>
    <l n="818">Ὕλλος μὲν οὖν ἀπῴχετ’ ἐς τάξιν πάλιν· </l>
    <l n="819">μάντεις δʼ, ἐπειδὴ μονομάχου διʼ ἀσπίδος </l>
    <l n="820">διαλλαγὰς ἔγνωσαν οὐ τελουμένας, </l>
    <l n="821">ἔσφαζον, οὐκ ἔμελλον, ἀλλʼ ἀφίεσαν </l>
    <l n="822">λαιμῶν <sic>βροτείων</sic> εὐθὺς οὔριον φόνον. </l>
    <l n="823">οἳ δʼ ἅρματʼ εἰσέβαινον, οἳ δʼ ὑπʼ ἀσπίδων </l>
    <l n="824">πλευροῖς ἔκρυπτον πλεύρʼ· Ἀθηναίων δʼ ἄναξ </l>
    <l n="825">στρατῷ παρήγγελλ’ οἷα χρὴ τὸν εὐγενῆ· </l>
    <l n="826">Ὦ ξυμπολῖται, τῇ τε βοσκούσῃ χθονὶ </l>
    <l n="827">καὶ τῇ τεκούσῃ νῦν τινʼ ἀρκέσαι χρεών. </l>
    <l n="828">ὃ δʼ αὖ τό τʼ Ἄργος μὴ καταισχῦναι θέλειν </l>
    <l n="829">καὶ τὰς Μυκήνας συμμάχους ἐλίσσετο. </l>
<milestone n="830" unit="card" ed="perseus"/>
    <l n="830">ἐπεὶ δʼ ἐσήμηνʼ ὄρθιον Τυρσηνικῇ </l>
    <l n="831">σάλπιγγι καὶ συνῆψαν ἀλλήλοις μάχην, </l>
    <l n="832">πόσον τινʼ αὐχεῖς πάταγον ἀσπίδων βρέμειν, </l>
    <l n="833">πόσον τινὰ στεναγμὸν οἰμωγήν θʼ ὁμοῦ; </l>
    <l n="834">τὰ πρῶτα μέν νυν πίτυλος Ἀργείου δορὸς </l>
    <l n="835">ἐρρήξαθʼ ἡμᾶς· εἶτʼ ἐχώρησαν πάλιν. </l>
    <l n="836">τὸ δεύτερον δὲ ποὺς ἐπαλλαχθεὶς ποδί, </l>
    <l n="837">ἀνὴρ δʼ ἐπʼ ἀνδρὶ στάς, ἐκαρτέρει μάχη· </l>
    <l n="838">πολλοὶ δʼ ἔπιπτον. ἦν δὲ τοῦ κελεύματος· </l>
    <l n="839">Ὦ τὰς Ἀθήνας — Ὦ τὸν Ἀργείων γύην </l>
    <l n="840">σπείροντες — οὐκ ἀρήξετʼ αἰσχύνην πόλει; </l>
    <l n="841">μόλις δὲ πάντα δρῶντες οὐκ ἄτερ πόνων </l>
    <l n="842">ἐτρεψάμεσθʼ Ἀργεῖον ἐς φυγὴν δόρυ. </l>
    <l n="843" rend="indent">κἀνταῦθʼ ὁ πρέσβυς Ὕλλον ἐξορμώμενον </l>
    <l n="844">ἰδών, ὀρέξας ἱκέτευσε δεξιὰν </l>
    <l n="845">Ἰόλαος ἐμβῆσαί νιν ἵππειον δίφρον. </l>
    <l n="846">λαβὼν δὲ χερσὶν ἡνίας Εὐρυσθέως </l>
    <l n="847">πώλοις ἐπεῖχε. τἀπὸ τοῦδʼ ἤδη κλύων </l>
    <l n="848">λέγοιμʼ ἂν ἄλλων, δεῦρο δʼ αὐτὸς εἰσιδών. </l>
    <l n="849">Παλληνίδος γὰρ σεμνὸν ἐκπερῶν πάγον </l>
    <l n="850">δίας Ἀθάνας, ἅρμʼ ἰδὼν Εὐρυσθέως, </l>
    <l n="851">ἠράσαθʼ Ἥβῃ Ζηνί θʼ, ἡμέραν μίαν </l>
    <l n="852">νέος γενέσθαι κἀποτείσασθαι δίκην </l>
    <l n="853">ἐχθρούς. κλύειν δὴ θαύματος πάρεστί σοι. </l>
    <l n="854">δισσὼ γὰρ ἀστέρʼ ἱππικοῖς ἐπὶ ζυγοῖς </l>
    <l n="855">σταθέντʼ ἔκρυψαν ἅρμα λυγαίῳ νέφει· </l>
    <l n="856">σὸν δὴ λέγουσι παῖδά γʼ οἱ σοφώτεροι </l>
    <l n="857">Ἥβην θʼ· ὃ δʼ ὄρφνης ἐκ δυσαιθρίου νέων </l>
    <l n="858">βραχιόνων ἔδειξεν ἡβητὴν τύπον. </l>
    <l n="859">αἱρεῖ δʼ ὁ κλεινὸς  Ἰόλεως Εὐρυσθέως </l>
    <l n="860">τέτρωρον ἅρμα πρὸς πέτραις Σκιρωνίσιν, </l>
    <l n="861">δεσμοῖς τε δήσας χεῖρας ἀκροθίνιον </l>
    <l n="862">κάλλιστον ἥκει τὸν στρατηλάτην ἄγων </l>
    <l n="863">τὸν ὄλβιον πάροιθε. τῇ δὲ νῦν τύχῃ </l>
    <l n="864">βροτοῖς ἅπασι λαμπρὰ κηρύσσει μαθεῖν, </l>
    <l n="865">τὸν εὐτυχεῖν δοκοῦντα μὴ ζηλοῦν, πρὶν ἂν </l>
    <l n="866">θανόντʼ ἴδῃ τις· ὡς ἐφήμεροι τύχαι. </l>
</sp>

<sp><speaker>Χορός</speaker>
    <l n="867">ὦ Ζεῦ τροπαῖε, νῦν ἐμοὶ δεινοῦ φόβου </l>
    <l n="868">ἐλεύθερον πάρεστιν ἦμαρ εἰσιδεῖν. </l>
</sp>

<milestone n="869" unit="card" ed="perseus"/>

<sp><speaker>Ἀλκμήνη</speaker>
    <l n="869">ὦ Ζεῦ, χρόνῳ μὲν τἄμ’ ἐπεσκέψω κακά, </l>
    <l n="870">χάριν δʼ ὅμως σοι τῶν πεπραγμένων ἔχω· </l>
    <l n="871">καὶ παῖδα τὸν ἐμὸν πρόσθεν οὐ δοκοῦσʼ ἐγὼ </l>
    <l n="872">θεοῖς ὁμιλεῖν νῦν ἐπίσταμαι σαφῶς. </l>
    <l n="873" rend="indent">ὦ τέκνα, νῦν δὴ νῦν ἐλεύθεροι πόνων, </l>
    <l n="874">ἐλεύθεροι δὲ τοῦ κακῶς ὀλουμένου </l>
    <l n="875">Εὐρυσθέως ἔσεσθε καὶ πόλιν πατρὸς </l>
    <l n="876">ὄψεσθε, κλήρους δʼ ἐμβατεύσετε χθονὸς </l>
    <l n="877">καὶ θεοῖς πατρῴοις θύσεθʼ, ὧν ἀπειργμένοι </l>
    <l n="878">ξένοι πλανήτην εἴχετʼ ἄθλιον βίον. </l>
    <l n="879" rend="indent">ἀτὰρ τί κεύθων Ἰόλεως σοφόν ποτε </l>
    <l n="880">Εὐρυσθέως ἐφείσαθʼ ὥστε μὴ κτανεῖν; </l>
    <l n="881">λέξον· παρʼ ἡμῖν μὲν γὰρ οὐ σοφὸν τόδε, </l>
    <l n="882">ἐχθροὺς λαβόντα μὴ ἀποτείσασθαι δίκην. </l>
</sp>

<sp><speaker>Θεράπων</speaker>
    <l n="883">τὸ σὸν προτιμῶν, ὥς νιν ὀφθαλμοῖς ἴδοις </l>
    <l n="884"><sic>κρατοῦντα</sic> καὶ σῇ δεσποτούμενον χερί. </l>
    <l n="885">οὐ μὴν ἑκόντα γʼ αὐτόν, ἀλλὰ πρὸς βίαν </l>
    <l n="886">ἔζευξʼ ἀνάγκῃ· καὶ γὰρ οὐκ ἐβούλετο </l>
    <l n="887">ζῶν ἐς σὸν ἐλθεῖν ὄμμα καὶ δοῦναι δίκην. </l>
    <l n="888">ἀλλʼ, ὦ γεραιά, χαῖρε καὶ μέμνησό μοι </l>
    <l n="889">ὃ πρῶτον εἶπας, ἡνίκʼ ἠρχόμην λόγου, </l>
    <l n="890">ἐλευθερώσειν μʼ· ἐν δὲ τοῖς τοιοῖσδε χρὴ </l>
    <l n="891">ἀψευδὲς εἶναι τοῖσι γενναίοις στόμα. </l>
</sp></div>

<milestone n="892" unit="card" ed="perseus"/>

<div type="textpart" subtype="choral">
<div type="textpart" subtype="strophe" n="1">
    <sp><speaker>Χορός</speaker>
        <l n="892">Ἐμοὶ χορὸς μὲν ἡδύς, εἰ λίγεια λω- </l>
        <l n="893">τοῦ χάρις <sic>ενι δαι</sic>· </l>
        <l n="894">εἴη δʼ εὔχαρις Ἀφροδί- </l>
        <l n="895">τα· τερπνὸν δέ τι καὶ φίλων ἆρʼ </l>
        <l n="896">εὐτυχίαν ἰδέσθαι </l>
        <l n="897">τῶν πάρος οὐ δοκούντων. </l>
        <l n="898">πολλὰ γὰρ </l>
        <l n="899">τίκτει Μοῖρα τελεσσιδώ- </l>
        <l n="900">τειρʼ Αἰών τε Χρόνου παῖς.</l></sp></div>

<milestone n="901" unit="card" ed="perseus"/>

<div type="textpart" subtype="antistrophe" n="1">
<sp><speaker>Χορός</speaker>
    <l n="901">ἔχεις ὁδόν τινʼ, ὦ πόλις, δίκαιον — οὐ </l>
    <l n="902">χρή ποτε τοῦδʼ ἀφέσθαι, — </l>
    <l n="903">τιμᾶν θεούς· ὁ <add>δὲ</add> μή σε φά- </l>
    <l n="904">σκων ἐγγὺς μανιῶν ἐλαύνει, </l>
    <l n="905">δεικνυμένων ἐλέγχων </l>
    <l n="906">τῶνδʼ· ἐπίσημα γάρ τοι </l>
    <l n="907">θεὸς παραγ- </l>
    <l n="908">γέλλει, τῶν ἀδίκων παραι- </l>
    <l n="909">ρῶν φρονήματος αἰεί. </l>
</sp></div>

<milestone n="910" unit="card" ed="perseus"/>

<div type="textpart" subtype="strophe" n="2">
<sp><speaker>Χορός</speaker>
    <l n="910">ἔστιν ἐν οὐρανῷ βεβα- </l>
    <l n="911">κὼς τεὸς γόνος, ὦ γεραι- </l>
    <l n="912">ά· φεύγει λόγον ὡς τὸν Ἅι- </l>
    <l n="913">δα δόμον κατέβα, πυρὸς </l>
    <l n="914">δεινᾷ φλογὶ σῶμα δαισθείς· </l>
    <l n="915">Ἥβας τʼ ἐρατὸν χροΐζει </l>
    <l n="916">λέχος χρυσέαν κατʼ αὐλάν. </l>
    <l n="917">ὦ Ὑμέναιε, δισσοὺς παῖ- </l>
    <l n="918">δας Διὸς ἠξίωσας. </l></sp></div>

<milestone n="919" unit="card" ed="perseus"/>

<div type="textpart" subtype="antistrophe" n="2">
<sp><speaker>Χορός</speaker>
    <l n="919">συμφέρεται τὰ πολλὰ πολ- </l>
    <l n="920">λοῖς· καὶ γὰρ πατρὶ τῶνδʼ Ἀθά- </l>
    <l n="921">ναν λέγουσʼ ἐπίκουρον εἶ- </l>
    <l n="922">ναι, καὶ τούσδε θεᾶς πόλις </l>
    <l n="923">καὶ λαὸς ἔσωσε κείνας· </l>
    <l n="924">ἔσχεν δʼ ὕβριν ἀνδρὸς ᾧ θυ- </l>
    <l n="925">μὸς ἦν πρὸ δίκας βίαιος. </l>
    <l n="926">μήποτʼ ἐμοὶ φρόνημα ψυ- </l>
    <l n="927">χά τʼ ἀκόρεστος εἴη. </l>
</sp></div></div>

<milestone n="928" unit="card" ed="perseus"/>

<div type="textpart" subtype="episode">
<sp><speaker>Θεράπων</speaker>
    <l n="928">δέσποινʼ, ὁρᾷς μέν, ἀλλʼ ὅμως εἰρήσεται, </l>
    <l n="929">Εὐρυσθέα σοι τόνδʼ ἄγοντες ἥκομεν, </l>
    <l n="930">ἄελπτον ὄψιν, τῷδέ τʼ οὐχ ἧσσον τύχην· </l>
    <l n="931">οὐ γάρ ποτʼ ηὔχει χεῖρας ἵξεσθαι σέθεν, </l>
    <l n="932">ὅτʼ ἐκ Μυκηνῶν πολυπόνῳ σὺν ἀσπίδι </l>
    <l n="933">ἔστειχε μείζω τῆς δίκης φρονῶν, πόλιν </l>
    <l n="934">πέρσων Ἀθηνᾶς. ἀλλὰ τὴν ἐναντίαν </l>
    <l n="935">δαίμων ἔθηκε, καὶ μετέστησεν τύχην. </l>
    <l n="936">Ὕλλος μὲν οὖν ὅ τʼ ἐσθλὸς Ἰόλεως βρέτας </l>
    <l n="937">Διὸς τροπαίου καλλίνικον ἵστασαν· </l>
    <l n="938">ἐμοὶ δὲ πρὸς σὲ τόνδʼ ἐπιστέλλουσʼ ἄγειν, </l>
    <l n="939">τέρψαι θέλοντες σὴν φρένʼ· ἐκ γὰρ εὐτυχοῦς </l>
    <l n="940">ἥδιστον ἐχθρὸν ἄνδρα δυστυχοῦνθʼ ὁρᾶν.</l>
</sp>

<sp><speaker>Ἀλκμήνη</speaker>
    <l n="941">ὦ μῖσος, ἥκεις; εἷλέ σʼ ἡ Δίκη χρόνῳ; </l>
    <l n="942">πρῶτον μὲν οὖν μοι δεῦρʼ ἐπίστρεψον κάρα </l>
    <l n="943">καὶ τλῆθι τοὺς σοὺς προσβλέπειν ἐναντίον </l>
    <l n="944">ἐχθρούς· κρατῇ γὰρ νῦν γε κοὐ κρατεῖς ἔτι. </l>
    <l n="945">ἐκεῖνος εἶ σύ — βούλομαι γὰρ εἰδέναι — </l>
    <l n="946">ὃς πολλὰ μὲν τὸν ὄνθʼ ὅπου ’στὶ νῦν ἐμὸν </l>
    <l n="947">παῖδʼ ἠξίωσας, ὦ πανοῦργʼ, ἐφυβρίσαι; </l>
    <l n="948">τί γὰρ σὺ κεῖνον οὐκ ἔτλης καθυβρίσαι; </l>
    <l n="949">ὃς καὶ παρʼ Ἅιδην ζῶντά νιν κατήγαγες, </l>
    <l n="950">ὕδρας λέοντάς τʼ ἐξαπολλύναι λέγων </l>
    <l n="951">ἔπεμπες. ἄλλα δʼ οἷ’ ἐμηχανῶ κακὰ </l>
    <l n="952">σιγῶ· μακρὸς γὰρ μῦθος ἂν γένοιτό μοι. </l>
    <l n="953">κοὐκ ἤρκεσέν σοι ταῦτα τολμῆσαι μόνον, </l>
    <l n="954">ἀλλʼ ἐξ ἁπάσης κἀμὲ καὶ τέκνʼ Ἑλλάδος </l>
    <l n="955">ἤλαυνες ἱκέτας δαιμόνων καθημένους, </l>
    <l n="956">τοὺς μὲν γέροντας, τοὺς δὲ νηπίους ἔτι. </l>
    <l n="957">ἀλλʼ ηὗρες ἄνδρας καὶ πόλισμʼ ἐλεύθερον, </l>
    <l n="958">οἵ σʼ οὐκ ἔδεισαν. δεῖ σε κατθανεῖν κακῶς, </l>
    <l n="959">καὶ κερδανεῖς ἅπαντα· χρῆν γὰρ οὐχ ἅπαξ </l>
    <l n="960">θνῄσκειν σὲ πολλὰ πήματʼ ἐξειργασμένον. </l>
</sp>

    <sp><speaker>Χορός</speaker>
    <l n="961">οὐκ ἔστʼ ἀνυστὸν τόνδε σοι κατακτανεῖν. </l>
    </sp>

    <sp><speaker>Θεράπων</speaker>
    <l n="962">ἄλλως ἄρʼ αὐτὸν αἰχμάλωτον εἵλομεν; </l>
    </sp>

    <sp><speaker>Ἀλκμήνη</speaker>
    <l n="963">εἴργει δὲ δὴ τίς τόνδε μὴ θνῄσκειν νόμος; </l>
    </sp>

    <sp><speaker>Χορός</speaker>
    <l n="964">τοῖς τῆσδε χώρας προστάταισιν οὐ δοκεῖ. </l>
    </sp>

    <sp><speaker>Ἀλκμήνη</speaker>
    <l n="965">τί δὴ τόδʼ; ἐχθροὺς τοισίδʼ οὐ καλὸν κτανεῖν;</l></sp>

    <sp><speaker>Χορός</speaker>
    <l n="966">οὐχ ὅντινʼ ἄν γε ζῶνθʼ ἕλωσιν ἐν μάχῃ. </l> 
</sp>

<sp><speaker>Ἀλκμήνη</speaker>
    <l n="967">καὶ ταῦτα δόξανθʼ  Ὕλλος ἐξηνέσχετο; </l>
</sp>

<sp><speaker>Χορός</speaker>
    <l n="968">χρῆν δʼ αὐτόν, οἶμαι, τῇδʼ ἀπιστῆσαι χθονί; </l>
</sp>

<sp><speaker>Ἀλκμήνη</speaker>
    <l n="969">χρῆν τόνδε μὴ ζῆν μηδʼ ὁρᾶν <sic>φάος ἔτι.</sic> </l>
</sp>

<sp><speaker>Χορός</speaker>
    <l n="970">τότʼ ἠδικήθη πρῶτον οὐ θανὼν ὅδε. </l>
</sp>

<sp><speaker>Ἀλκμήνη</speaker>
    <l n="971">οὐκ οὖν ἔτʼ ἐστὶν ἐν καλῷ δοῦναι δίκην; </l>
</sp>
    
 <sp><speaker>Χορός</speaker>
    <l n="972">οὐκ ἔστι τοῦτον ὅστις ἂν κατακτάνοι. </l>
</sp>

<sp><speaker>Ἀλκμήνη</speaker>
    <l n="973">ἔγωγε· καίτοι φημὶ κἄμʼ εἶναί τινα. </l>
 </sp>

<sp><speaker>Χορός</speaker>
    <l n="974">πολλὴν ἄρʼ ἕξεις μέμψιν, εἰ δράσεις τόδε. </l>
</sp>

<milestone n="975" unit="card" ed="perseus"/>

<sp><speaker>Ἀλκμήνη</speaker>
    <l n="975">φιλῶ πόλιν τήνδʼ· οὐδὲν ἀντιλεκτέον. </l>
    <l n="976">τοῦτον δʼ, ἐπείπερ χεῖρας ἦλθεν εἰς ἐμάς, </l>
    <l n="977">οὐκ ἔστι θνητῶν ὅστις ἐξαιρήσεται. </l>
    <l n="978">πρὸς ταῦτα τὴν θρασεῖαν ὅστις ἂν θέλῃ </l>
    <l n="979">καὶ τὴν φρονοῦσαν μεῖζον ἢ γυναῖκα χρὴ </l>
    <l n="980">λέξει· τὸ δʼ ἔργον τοῦτʼ ἐμοὶ πεπράξεται. </l>
</sp>

<sp><speaker>Χορός</speaker>
    <l n="981">δεινόν τι καὶ συγγνωστόν, ὦ γύναι, σʼ ἔχει </l>
    <l n="982">νεῖκος πρὸς ἄνδρα τόνδε, γιγνώσκω καλῶς. </l>
</sp>

<sp><speaker>Ἐυρυσθεύς</speaker>
    <l n="983">γύναι, σάφʼ ἴσθι μή με θωπεύσοντά σε, </l>
    <l n="984">μηδʼ ἄλλο μηδὲν τῆς ἐμῆς  ψυχῆς πέρι </l>
    <l n="985">λέξονθʼ ὅθεν χρὴ δειλίαν ὀφλεῖν τινα. </l>
    <l n="986">ἐγὼ δὲ νεῖκος οὐχ ἑκὼν τόδʼ ἠράμην· </l>
    <l n="987">ᾔδη γε σοὶ μὲν αὐτανέψιος γεγώς, </l>
    <l n="988">τῷ σῷ δὲ παιδὶ συγγενὴς Ἡρακλέει. </l>
    <l n="989">ἀλλʼ εἴτʼ ἔχρῃζον εἴτε μή — θεὸς γὰρ ἦν — </l>
    <l n="990">Ἥρα με κάμνειν τήνδʼ ἔθηκε τὴν νόσον. </l>
    <l n="991">ἐπεὶ δʼ ἐκείνῳ δυσμένειαν ἠράμην </l>
    <l n="992">κἄγνων ἀγῶνα τόνδʼ ἀγωνιούμενος, </l>
    <l n="993">πολλῶν σοφιστὴς πημάτων ἐγιγνόμην </l>
    <l n="994">καὶ πόλλʼ ἔτικτον νυκτὶ συνθακῶν ἀεί, </l>
    <l n="995">ὅπως διώσας καὶ κατακτείνας ἐμοὺς </l>
    <l n="996">ἐχθροὺς τὸ λοιπὸν μὴ συνοικοίην φόβῳ, </l>
    <l n="997">εἰδὼς μὲν οὐκ ἀριθμὸν ἀλλʼ ἐτητύμως </l>
    <l n="998">ἄνδρʼ ὄντα τὸν σὸν παῖδα· καὶ γὰρ ἐχθρὸς ὢν </l>
    <l n="999">ἀκούσεται <add>’μοί</add> γʼ ἐσθλὰ χρηστὸς ὢν ἀνήρ. </l>
    <l n="1000">κείνου δʼ ἀπαλλαχθέντος οὐκ ἐχρῆν μʼ ἄρα </l>
    <l n="1001">μισούμενον πρὸς τῶνδε καὶ ξυνειδότα </l>
    <l n="1002">ἔχθραν πατρῴαν, πάντα κινῆσαι πέτρον, </l>
    <l n="1003">κτείνοντα κἀκβάλλοντα καὶ τεχνώμενον; </l>
    <l n="1004">τοιαῦτα δρῶντι τἄμʼ ἐγίγνετʼ ἀσφαλῆ. </l>
    <l n="1005">οὔκουν σύ γʼ ἀναλαβοῦσα τὰς ἐμὰς τύχας </l>
    <l n="1006">ἐχθροῦ λέοντος δυσγενῆ βλαστήματα </l>
    <l n="1007">ἤλαυνες ἂν κακοῖσιν, ἀλλὰ σωφρόνως </l>
    <l n="1008">εἴασας οἰκεῖν Ἄργος;  οὔτινʼ ἂν πίθοις. </l>
    <l n="1009">νῦν οὖν ἐπειδή μʼ οὐ διώλεσαν τότε </l>
    <l n="1010">πρόθυμον ὄντα, τοῖσιν Ἑλλήνων νόμοις </l>
    <l n="1011">οὐχ ἁγνός εἰμι τῷ κτανόντι κατθανών· </l>
    <l n="1012">πόλις τʼ ἀφῆκε σωφρονοῦσα, τὸν θεὸν </l>
    <l n="1013">μεῖζον τίουσα τῆς ἐμῆς ἔχθρας πολύ. </l>
    <l n="1014">προσεῖπας, ἀντήκουσας· ἐντεῦθεν δὲ χρὴ </l>
    <l n="1015">τὸν προστρόπαιον τόν τε γενναῖον καλεῖν.</l>
    <l n="1016">οὕτω γε μέντοι τἄμ’ ἔχεις· θανεῖν μὲν οὐ </l>
    <l n="1017">χρῄζω, λιπὼν δʼ ἂν οὐδὲν ἀχθοίμην βίον. </l>
    <l n="1017a"><gap reason="lost" rend=" . . . . . . "/></l>
    <l n="1017b"><gap reason="lost" rend=" . . . . . . "/></l>
    <l n="1017c"><gap reason="lost" rend=" . . . . . . "/></l></sp>

<milestone n="1018" unit="card" ed="perseus"/>

<sp><speaker>—</speaker>
    <l n="1018">παραινέσαι σοι σμικρόν, Ἀλκμήνη, θέλω, </l>
    <l n="1019">τὸν ἄνδρʼ ἀφεῖναι τόνδʼ, ἐπεὶ δοκεῖ πόλει. </l>
</sp>

<sp><speaker>Ἀλκμήνη</speaker>
    <l n="1020">τί δʼ, ἢν θάνῃ τε καὶ πόλει πιθώμεθα; </l>
</sp>

<sp><speaker>—</speaker>
    <l n="1021">τὰ λῷστ’ ἂν εἴη· πῶς τάδʼ οὖν γενήσεται; </l>
</sp>

<sp><speaker>Ἀλκμήνη</speaker>
    <l n="1022">ἐγὼ διδάξω ῥᾳδίως· κτανοῦσα γὰρ </l>
    <l n="1023">τόνδʼ εἶτα νεκρὸν τοῖς μετελθοῦσιν φίλων </l>
    <l n="1024">δώσω· τὸ γὰρ σῶμʼ οὐκ ἀπιστήσω χθονί, </l>
    <l n="1025">οὗτος δὲ δώσει τὴν δίκην θανὼν ἐμοί. </l>
</sp>

<sp><speaker>Ἐυρυσθεύς</speaker>
    <l n="1026">κτεῖνʼ, οὐ παραιτοῦμαί σε· τήνδε δὲ πτόλιν, </l>
    <l n="1027">ἐπεί μʼ ἀφῆκε καὶ κατῃδέσθη κτανεῖν, </l>
    <l n="1028">χρησμῷ παλαιῷ Λοξίου δωρήσομαι, </l>
    <l n="1029">ὃς ὠφελήσει μείζονʼ ἢ δοκεῖν χρόνῳ. </l>
    <l n="1030">θανόντα γάρ με θάψεθʼ οὗ τὸ μόρσιμον, </l>
    <l n="1031">δίας πάροιθε παρθένου Παλληνίδος· </l>
    <l n="1032">καὶ σοὶ μὲν εὔνους καὶ πόλει σωτήριος </l>
    <l n="1033">μέτοικος αἰεὶ κείσομαι κατὰ χθονός, </l>
    <l n="1034">τοῖς τῶνδε δʼ ἐκγόνοισι πολεμιώτατος, </l>
    <l n="1035">ὅταν μόλωσι δεῦρο σὺν πολλῇ χερὶ </l>
    <l n="1036">χάριν προδόντες τήνδε. τοιούτων ξένων </l>
    <l n="1037">προύστητε. πῶς οὖν ταῦτʼ ἐγὼ πεπυσμένος </l>
    <l n="1038">δεῦρʼ ἦλθον, ἀλλʼ οὐ χρησμὸν ἠρόμην θεοῦ; </l>
    <l n="1039">Ἥραν νομίζων θεσφάτων κρείσσω πολὺ </l>
    <l n="1040">κοὐκ ἂν προδοῦναί μʼ. ἀλλὰ μήτε μοι χοὰς </l>
    <l n="1041">μήθʼ αἷμʼ ἐάσῃς εἰς ἐμὸν στάξαι τόπον. </l>
    <l n="1042">κακὸν γὰρ αὐτοῖς νόστον ἀντὶ τῶνδʼ ἐγὼ </l>
    <l n="1043">δώσω· διπλοῦν δὲ κέρδος ἕξετʼ ἐξ ἐμοῦ, </l>
    <l n="1044">ὑμᾶς τʼ ὀνήσω τούσδε τε βλάψω θανών.</l>
</sp>

<sp><speaker>Ἀλκμήνη</speaker>
    <l n="1045">τί δῆτα μέλλετʼ, εἰ πόλει σωτηρίαν </l>
    <l n="1046">κατεργάσασθαι τοῖσί τʼ ἐξ ἡμῶν χρεών, </l>
    <l n="1047">κτείνειν τὸν ἄνδρα τόνδʼ, ἀκούοντες τάδε; </l>
    <l n="1048">δείκνυσι γὰρ κέλευθον ἀσφαλεστάτην· </l>
    <l n="1049">ἐχθρὸς μὲν ἁνήρ, ὠφελεῖ δὲ κατθανών. </l>
    <l n="1050">κομίζετʼ αὐτόν, δμῶες· εἶτα χρὴ κυσὶν </l>
    <l n="1051">δοῦναι κτανόντας· μὴ γὰρ ἐλπίσῃς ὅπως </l>
    <l n="1052">αὖθις πατρῴας ζῶν ἔμʼ ἐκβαλεῖς χθονός. </l>
    <l n="1052a"><gap reason="lost" rend=" . . . . . . "/></l>
    <l n="1052b"><gap reason="lost" rend=" . . . . . . "/></l>
    <l n="1052c"><gap reason="lost" rend=" . . . . . . "/></l>
    <l n="1052d"><gap reason="lost" rend=" . . . . . . "/></l>
    <l n="1052e"><gap reason="lost" rend=" . . . . . . "/></l>
</sp>

<milestone n="1053" unit="card" ed="perseus"/>

<div type="textpart" subtype="anapests">
    <sp><speaker>Ἡμιχόριον</speaker>
      <l n="1053">ταὐτὰ δοκεῖ μοι. στείχετʼ, ὀπαδοί. </l>
      <l n="1054">τὰ γὰρ ἐξ ἡμῶν </l>
      <l n="1055">καθαρῶς ἔσται βασιλεῦσιν. </l></sp>
</div>
</div>
</div>
</body>
</text>
</TEI>