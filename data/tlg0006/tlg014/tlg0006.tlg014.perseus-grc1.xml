<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Hel.">Helen</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 3</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>Judith Nelson</name>Basic SGML tagging</change><change><date>8/92</date><label>ed.</label><name>Bill Merrill</name>I made the speakers lower case; added hyphens to broken words in choral passages; took out "L N="0006" L N="014"" at line 874.</change><change><date>6/95</date><label>ed.</label><name>Lisa Cerrato</name>Added speaker tags where needed.</change><change><date>10/98</date><label>ed.</label><name>Bill Merrill</name>Fixed cardbreaks at 179, 191, 211, 229, 362, 1319, 1478; added line nos. 177b, 187b, 189b, 210b, 228b, 362b, 1318b, 1476b.</change><change><date>11-Jan-00</date><label>Markup</label><name>Anne Mahoney</name>
$Log: eur.hel_murray_gk.xml,v $
Revision 1.1  2013-09-13 11:17:31  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:23  gcrane
tagging now should be compatible with CTS

Revision 1.5  2012-02-14 18:12:30  ajones06
Standardized and in a few cases added in header info.

Revision 1.4  2011-09-07 13:57:46  rsingh04 adding rend=displayNum to lb tags

Revision 1.3  2011-03-30 17:16:22  gcrane small fixes

Revision 1.2  2011-01-13 03:38:25  gcrane more refinements making these files SDL compatible

Revision 1.1  2010-12-25 19:01:41  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:27  packel removed stray item tags

Revision 1.1  2005/07/25 14:33:54  packel
Converted to XML

Revision 1.9  2004/04/21 20:27:27  mimno added card 1s

Revision 1.8  2003/09/09 18:02:08  amahoney put spaces around em-dash entity so as not to confuse morphology stuff

Revision 1.7  2003/07/01 22:16:09  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:34:32  dasmith
Added separate funder entity to TEI header.

Revision 1.5  2000/02/17 15:51:39  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.4  2000/01/11 20:40:40  amahoney convert to P3

</change></revisionDesc></teiHeader>
<text>
<body>
<div n="urn:cts:greekLit:tlg0006.tlg014.perseus-grc1" type="edition" xml:lang="grc"><div type="episode">
<milestone ed="p" n="1" unit="card"/>
<sp n="*(ele/nh">
<speaker>Ἑλένη</speaker>
<l n="1">Νείλου μὲν αἵδε καλλιπάρθενοι ῥοαί,</l>
<l n="2">ὃς ἀντὶ δίας ψακάδος Αἰγύπτου πέδον</l>
<l n="3">λευκῆς τακείσης χιόνος ὑγραίνει γύας.</l>
<l n="4">Πρωτεὺς δʼ ὅτʼ ἔζη τῆσδε γῆς τύραννος ἦν,</l>
<l n="5">Φάρον μὲν οἰκῶν νῆσον, Αἰγύπτου δʼ ἄναξ,</l>
<l n="6">ὃς τῶν κατʼ οἶδμα παρθένων μίαν γαμεῖ,</l>
<l n="7">Ψαμάθην, ἐπειδὴ λέκτρʼ ἀφῆκεν Αἰακοῦ.</l>
<l n="8">τίκτει δὲ τέκνα δισσὰ τοῖσδε δώμασι,</l>
<l n="9">Θεοκλύμενον ἄρσενʼ <del>ὅτι δὴ θεοὺς σέβων</del>
</l>
<l n="10">
<del>βίον διήνεγκʼ</del> εὐγενῆ τε παρθένον</l>
<l n="11">Εἰδώ, τὸ μητρὸς ἀγλάισμʼ, ὅτʼ ἦν βρέφος·</l>
<l n="12">ἐπεὶ δʼ ἐς ἥβην ἦλθεν ὡραίαν γάμων,</l>
<l n="13">καλοῦσιν αὐτὴν Θεονόην· τὰ θεῖα γὰρ</l>
<l n="14">τά τʼ ὄντα καὶ μέλλοντα πάντʼ ἠπίστατο,</l>
<l n="15">προγόνου λαβοῦσα Νηρέως τιμὰς πάρα.</l>
<l n="16">
<milestone ed="P" unit="para"/>ἡμῖν δὲ γῆ μὲν πατρὶς οὐκ ἀνώνυμος</l>
<l n="17">Σπάρτη, πατὴρ δὲ Τυνδάρεως· ἔστιν δὲ δὴ</l>
<l n="18">λόγος τις ὡς Ζεὺς μητέρʼ ἔπτατʼ εἰς ἐμὴν</l>
<l n="19">Λήδαν κύκνου μορφώματʼ ὄρνιθος λαβών,</l>
<l n="20">ὃς δόλιον εὐνὴν ἐξέπραξʼ ὑπʼ αἰετοῦ</l>
<l n="21">δίωγμα φεύγων, εἰ σαφὴς οὗτος λόγος·</l>
<l n="22">Ἑλένη δʼ ἐκλήθην. ἃ δὲ πεπόνθαμεν κακὰ</l>
<l n="23">λέγοιμʼ ἄν. ἦλθον τρεῖς θεαὶ κάλλους πέρι</l>
<l n="24">Ἰδαῖον ἐς κευθμῶνʼ Ἀλέξανδρον πάρα,</l>
<l n="25">Ἥρα Κύπρις τε διογενής τε παρθένος,</l>
<l n="26">μορφῆς θέλουσαι διαπεράνασθαι κρίσιν.</l>
<l n="27">τοὐμὸν δὲ κάλλος, εἰ καλὸν τὸ δυστυχές,</l>
<l n="28">Κύπρις προτείνασʼ ὡς Ἀλέξανδρος γαμεῖ,</l>
<l n="29">νικᾷ. λιπὼν δὲ βούσταθμʼ Ἰδαῖος Πάρις</l>
<l n="30">Σπάρτην ἀφίκεθʼ ὡς ἐμὸν σχήσων λέχος.</l>
<milestone ed="p" n="31" unit="card"/>
<l n="31">
<milestone ed="P" unit="para"/>Ἥρα δὲ μεμφθεῖσʼ οὕνεκʼ οὐ νικᾷ θεάς,</l>
<l n="32">ἐξηνέμωσε τἄμʼ Ἀλεξάνδρῳ λέχη,</l>
<l n="33">δίδωσι δʼ οὐκ ἔμʼ, ἀλλʼ ὁμοιώσασʼ ἐμοὶ</l>
<l n="34">εἴδωλον ἔμπνουν οὐρανοῦ ξυνθεῖσʼ ἄπο,</l>
<l n="35">Πριάμου τυράννου παιδί· καὶ δοκεῖ μʼ ἔχειν — </l>
<l n="36">κενὴν δόκησιν, οὐκ ἔχων. τὰ δʼ αὖ Διὸς</l>
<l n="37">βουλεύματʼ ἄλλα τοῖσδε συμβαίνει κακοῖς·</l>
<l n="38">πόλεμον γὰρ εἰσήνεγκεν Ἑλλήνων χθονὶ</l>
<l n="39">καὶ Φρυξὶ δυστήνοισιν, ὡς ὄχλου βροτῶν</l>
<l n="40">πλήθους τε κουφίσειε μητέρα χθόνα</l>
<l n="41">γνωτόν τε θείη τὸν κράτιστον Ἑλλάδος.</l>
<l n="42">Φρυγῶν δʼ ἐς ἀλκὴν προυτέθην ἐγὼ μὲν οὔ,</l>
<l n="43">τὸ δʼ ὄνομα τοὐμόν, ἆθλον Ἕλλησιν δορός.</l>
<l n="44">λαβὼν δέ μʼ Ἑρμῆς ἐν πτυχαῖσιν αἰθέρος</l>
<l n="45">νεφέλῃ καλύψας — οὐ γὰρ ἠμέλησέ μου</l>
<l n="46">Ζεύς — τόνδʼ ἐς οἶκον Πρωτέως ἱδρύσατο,</l>
<l n="47">πάντων προκρίνας σωφρονέστατον βροτῶν,</l>
<l n="48">ἀκέραιον ὡς σῴσαιμι Μενέλεῳ λέχος.</l>
<l n="49">κἀγὼ μὲν ἐνθάδʼ εἴμʼ, ὁ δʼ ἄθλιος πόσις</l>
<l n="50">στράτευμʼ ἀθροίσας τὰς ἐμὰς ἀναρπαγὰς </l>
<l n="51">θηρᾷ πορευθεὶς Ἰλίου πυργώματα.</l>
<l n="52">ψυχαὶ δὲ πολλαὶ διʼ ἔμʼ ἐπὶ Σκαμανδρίοις</l>
<l n="53">ῥοαῖσιν ἔθανον· ἡ δὲ πάντα τλᾶσʼ ἐγὼ</l>
<l n="54">κατάρατός εἰμι καὶ δοκῶ προδοῦσʼ ἐμὸν</l>
<l n="55">πόσιν συνάψαι πόλεμον Ἕλλησιν μέγαν.</l>
<l n="56">τί δῆτʼ ἔτι ζῶ; θεοῦ τόδʼ εἰσήκουσʼ ἔπος</l>
<l n="57">Ἑρμοῦ, τὸ κλεινὸν ἔτι κατοικήσειν πέδον</l>
<l n="58">Σπάρτης σὺν ἀνδρί, γνόντος ὡς ἐς Ἴλιον</l>
<l n="59">οὐκ ἦλθον, ἵνα μὴ λέκτρʼ ὑποστρώσω τινί.</l>
<l n="60">ἕως μὲν οὖν φῶς ἡλίου τόδʼ ἔβλεπεν</l>
<l n="61">Πρωτεύς, ἄσυλος ἦ γάμων· ἐπεὶ δὲ γῆς</l>
<l n="62">σκότῳ κέκρυπται, παῖς ὁ τοῦ τεθνηκότος</l>
<l n="63">θηρᾷ γαμεῖν με. τὸν πάλαι δʼ ἐγὼ πόσιν</l>
<l n="64">τιμῶσα Πρωτέως μνῆμα προσπίτνω τόδε</l>
<l n="65">ἱκέτις, ἵνʼ ἀνδρὶ τἀμὰ διασῴσῃ λέχη,</l>
<l n="66">ὡς, εἰ καθʼ Ἑλλάδʼ ὄνομα δυσκλεὲς φέρω,</l>
<l n="67">μή μοι τὸ σῶμά γʼ ἐνθάδʼ αἰσχύνην ὄφλῃ.</l>
</sp>
<milestone ed="p" n="68" unit="card"/>
<sp>
<speaker>Τεῦκρος</speaker>
<l n="68">τίς τῶνδʼ ἐρυμνῶν δωμάτων ἔχει κράτος;</l>
<l n="69">πλούτου γὰρ οἶκος ἄξιος προσεικάσαι,</l>
<l n="70">βασίλειά τʼ ἀμφιβλήματʼ εὔθριγκοί θʼ ἕδραι.</l>
<l n="71">ἔα·</l>
<l n="72">ὦ θεοί, τίνʼ εἶδον ὄψιν; ἐχθίστην ὁρῶ</l>
<l n="73">γυναικὸς εἰκὼ φόνιον, ἥ μʼ ἀπώλεσεν</l>
<l n="74">πάντας τʼ Ἀχαιούς. θεοί σʼ, ὅσον μίμημʼ ἔχεις</l>
<l n="75">Ἑλένης, ἀποπτύσειαν. εἰ δὲ μὴ ʼν ξένῃ</l>
<l n="76">γαίᾳ πόδʼ εἶχον, τῷδʼ ἂν εὐστόχῳ πτερῷ </l>
<l n="77">ἀπόλαυσιν εἰκοῦς ἔθανες ἂν Διὸς κόρης.</l>
</sp>
<sp>
<speaker>Ἑλένη</speaker>
<l n="78">τί δʼ, ὦ ταλαίπωρʼ — ὅστις ὤν μʼ ἀπεστράφης</l>
<l n="79">καὶ ταῖς ἐκείνης συμφοραῖς ἐμὲ στυγεῖς;</l>
</sp>
<sp>
<speaker>Τεῦκρος</speaker>
<l n="80">ἥμαρτον· ὀργῇ δʼ εἶξα μᾶλλον ἤ με χρῆν·</l>
<l n="81">μισεῖ γὰρ Ἑλλὰς πᾶσα τὴν Διὸς κόρην.</l>
<l n="82">σύγγνωθι δʼ ἡμῖν τοῖς λελεγμένοις, γύναι.</l>
</sp>
<sp>
<speaker>Ἑλένη</speaker>
<l n="83">τίς δʼ εἶ; πόθεν γῆς τῆσδʼ ἐπεστράφης πέδον;</l>
</sp>
<sp>
<speaker>Τεῦκρος</speaker>
<l n="84">εἷς τῶν Ἀχαιῶν, ὦ γύναι, τῶν ἀθλίων.</l>
</sp>
<sp>
<speaker>Ἑλένη</speaker>
<l n="85">οὐ τἄρα σʼ Ἑλένην εἰ στυγεῖς θαυμαστέον.</l>
<l n="86">ἀτὰρ τίς εἶ πόθεν; τίνος δʼ αὐδᾶν σε χρή;</l>
</sp>
<sp>
<speaker>Τεῦκρος</speaker>
<l n="87">ὄνομα μὲν ἡμῖν Τεῦκρος, ὁ δὲ φύσας πατὴρ</l>
<l n="88">Τελαμών, Σαλαμὶς δὲ πατρὶς ἡ θρέψασά με.</l>
</sp>
<sp>
<speaker>Ἑλένη</speaker>
<l n="89">τί δῆτα Νείλου τούσδʼ ἐπιστρέφῃ γύας;</l>
</sp>
<sp>
<speaker>Τεῦκρος</speaker>
<l n="90">φυγὰς πατρῴας ἐξελήλαμαι χθονός.</l>
</sp>
<sp>
<speaker>Ἑλένη</speaker>
<l n="91">τλήμων ἂν εἴης· τίς δέ σʼ ἐκβάλλει πάτρας;</l>
</sp>
<sp>
<speaker>Τεῦκρος</speaker>
<l n="92">Τελαμὼν ὁ φύσας. τίνʼ ἂν ἔχοις μᾶλλον φίλον;</l>
</sp>
<sp>
<speaker>Ἑλένη</speaker>
<l n="93">ἐκ τοῦ; τὸ γάρ τοι πρᾶγμα συμφορὰν ἔχει.</l>
</sp>
<sp>
<speaker>Τεῦκρος</speaker>
<l n="94">Αἴας μʼ ἀδελφὸς ὤλεσʼ ἐν Τροίᾳ θανών.</l>
</sp>
<sp>
<speaker>Ἑλένη</speaker>
<l n="95">πῶς; οὔ τί που σῷ φασγάνῳ βίον στερείς;</l>
</sp>
<sp>
<speaker>Τεῦκρος</speaker>
<l n="96">οἰκεῖον αὐτὸν ὤλεσʼ ἅλμʼ ἐπὶ ξίφος.</l>
</sp>
<sp>
<speaker>Ἑλένη</speaker>
<l n="97">μανέντʼ; ἐπεὶ τίς σωφρονῶν τλαίη τάδʼ ἄν;</l>
</sp>
<sp>
<speaker>Τεῦκρος</speaker>
<l n="98">τὸν Πηλέως τινʼ οἶσθʼ Ἀχιλλέα γόνον;</l>
</sp>
<sp>
<speaker>Ἑλένη</speaker>
<l n="99">ναί·</l>
<l n="100">μνηστήρ ποθʼ Ἑλένης ἦλθεν, ὡς ἀκούομεν.</l>
</sp>
<sp>
<speaker>Τεῦκρος</speaker>
<l n="101">θανὼν ὅδʼ ὅπλων ἔριν ἔθηκε συμμάχοις.</l>
</sp>
<sp>
<speaker>Ἑλένη</speaker>
<l n="102">καὶ δὴ τί τοῦτʼ Αἴαντι γίγνεται κακόν;</l>
</sp>
<sp>
<speaker>Τεῦκρος</speaker>
<l n="103">ἄλλου λαβόντος ὅπλʼ ἀπηλλάχθη βίου.</l>
</sp>
<sp>
<speaker>Ἑλένη</speaker>
<l n="104">σὺ τοῖς ἐκείνου δῆτα πήμασιν νοσεῖς; </l>
</sp>
<sp>
<speaker>Τεῦκρος</speaker>
<l n="105">ὁθούνεκʼ αὐτῷ γʼ οὐ ξυνωλόμην ὁμοῦ.</l>
</sp>
<sp>
<speaker>Ἑλένη</speaker>
<l n="106">ἦλθες γάρ, ὦ ξένʼ, Ἰλίου κλεινὴν πόλιν;</l>
</sp>
<sp>
<speaker>Τεῦκρος</speaker>
<l n="107">καὶ ξύν γε πέρσας αὐτὸς ἀνταπωλόμην.</l>
</sp>
<sp>
<speaker>Ἑλένη</speaker>
<l n="108">ἤδη γὰρ ἧπται καὶ κατείργασται πυρί;</l>
</sp>
<sp>
<speaker>Τεῦκρος</speaker>
<l n="109">ὥστʼ οὐδʼ ἴχνος γε τειχέων εἶναι σαφές.</l>
</sp>
<sp>
<speaker>Ἑλένη</speaker>
<l n="110">ὦ τλῆμον Ἑλένη, διὰ σʼ ἀπόλλυνται Φρύγες.</l>
</sp>
<sp>
<speaker>Τεῦκρος</speaker>
<l n="111">καὶ πρός γʼ Ἀχαιοί· μεγάλα δʼ εἴργασται κακά.</l>
</sp>
<sp>
<speaker>Ἑλένη</speaker>
<l n="112">πόσον χρόνον γὰρ διαπεπόρθηται πόλις;</l>
</sp>
<sp>
<speaker>Τεῦκρος</speaker>
<l n="113">ἑπτὰ σχεδόν τι καρπίμους ἐτῶν κύκλους.</l>
</sp>
<sp>
<speaker>Ἑλένη</speaker>
<l n="114">χρόνον δʼ ἐμείνατʼ ἄλλον ἐν Τροίᾳ πόσον;</l>
</sp>
<sp>
<speaker>Τεῦκρος</speaker>
<l n="115">πολλὰς σελήνας, δέκα διελθούσας ἔτη.</l>
<milestone ed="p" n="115" unit="card"/>
</sp>
<sp>
<speaker>Ἑλένη</speaker>
<l n="116">ἦ καὶ γυναῖκα Σπαρτιᾶτιν εἵλετε;</l>
</sp>
<sp>
<speaker>Τεῦκρος</speaker>
<l n="117">Μενέλαος αὐτὴν ἦγʼ ἐπισπάσας κόμης.</l>
</sp>
<sp>
<speaker>Ἑλένη</speaker>
<l n="118">εἶδες σὺ τὴν δύστηνον; ἢ κλύων λέγεις;</l>
</sp>
<sp>
<speaker>Τεῦκρος</speaker>
<l n="119">ὥσπερ γε σέ, οὐδὲν ἧσσον, ὀφθαλμοῖς ὁρῶ.</l>
</sp>
<sp>
<speaker>Ἑλένη</speaker>
<l n="120">σκοπεῖτε μὴ δόκησιν εἴχετʼ ἐκ θεῶν.</l>
</sp>
<sp>
<speaker>Τεῦκρος</speaker>
<l n="121">ἄλλου λόγου μέμνησο, μὴ κείνης ἔτι.</l>
</sp>
<sp>
<speaker>Ἑλένη</speaker>
<l n="122">οὕτω δοκεῖτε τὴν δόκησιν ἀσφαλῆ;</l>
</sp>
<sp>
<speaker>Τεῦκρος</speaker>
<l n="123">αὐτὸς γὰρ ὄσσοις εἰδόμην· καὶ νοῦς ὁρᾷ.</l>
</sp>
<sp>
<speaker>Ἑλένη</speaker>
<l n="124">ἤδη δʼ ἐν οἴκοις σὺν δάμαρτι Μενέλεως;</l>
</sp>
<sp>
<speaker>Τεῦκρος</speaker>
<l n="125">οὔκουν ἐν Ἄργει <add>γʼ</add> οὐδʼ ἐπʼ Εὐρώτα ῥοαῖς.</l>
</sp>
<sp>
<speaker>Ἑλένη</speaker>
<l n="126">αἰαῖ· κακὸν τόδʼ εἶπας οἷς κακὸν λέγεις.</l>
</sp>
<sp>
<speaker>Τεῦκρος</speaker>
<l n="127">ὡς κεῖνος ἀφανὴς σὺν δάμαρτι κλῄζεται.</l>
</sp>
<sp>
<speaker>Ἑλένη</speaker>
<l n="128">οὐ πᾶσι πορθμὸς αὑτὸς Ἀργείοισιν ἦν;</l>
</sp>
<sp>
<speaker>Τεῦκρος</speaker>
<l n="129">ἦν, ἀλλὰ χειμὼν ἄλλοσʼ ἄλλον ὥρισεν.</l>
</sp>
<sp>
<speaker>Ἑλένη</speaker>
<l n="130">ποίοισιν ἐν νώτοισι ποντίας ἁλός;</l>
</sp>
<sp>
<speaker>Τεῦκρος</speaker>
<l n="131">μέσον περῶσι πέλαγος Αἰγαίου πόρου. </l>
</sp>
<sp>
<speaker>Ἑλένη</speaker>
<l n="132">κἀκ τοῦδε Μενέλαν οὔτις εἶδʼ ἀφιγμένον;</l>
</sp>
<sp>
<speaker>Τεῦκρος</speaker>
<l n="133">οὐδείς· θανὼν δὲ κλῄζεται καθʼ Ἑλλάδα.</l>
</sp>
<sp>
<speaker>Ἑλένη</speaker>
<l n="134">ἀπωλόμεσθα· Θεστιὰς δʼ ἔστιν κόρη;</l>
</sp>
<sp>
<speaker>Τεῦκρος</speaker>
<l n="135">Λήδαν ἔλεξας; οἴχεται θανοῦσα δή.</l>
</sp>
<sp>
<speaker>Ἑλένη</speaker>
<l n="136">οὔ πού νιν Ἑλένης αἰσχρὸν ὤλεσεν κλέος;</l>
</sp>
<sp>
<speaker>Τεῦκρος</speaker>
<l n="137">φασίν, βρόχῳ γʼ ἅψασαν εὐγενῆ δέρην.</l>
</sp>
<sp>
<speaker>Ἑλένη</speaker>
<l n="138">οἱ Τυνδάρειοι δʼ εἰσὶν ἢ οὐκ εἰσὶν κόροι;</l>
</sp>
<sp>
<speaker>Τεῦκρος</speaker>
<l n="139">τεθνᾶσι καὶ οὐ τεθνᾶσι· δύο δʼ ἐστὸν λόγω.</l>
</sp>
<sp>
<speaker>Ἑλένη</speaker>
<l n="140">πότερος ὁ κρείσσων; ὦ τάλαινʼ ἐγὼ κακῶν.</l>
</sp>
<sp>
<speaker>Τεῦκρος</speaker>
<l n="141">ἄστροις σφʼ ὁμοιωθέντε φάσʼ εἶναι θεώ.</l>
</sp>
<sp>
<speaker>Ἑλένη</speaker>
<l n="142">καλῶς ἔλεξας τοῦτο· θάτερον δὲ τί;</l>
</sp>
<sp>
<speaker>Τεῦκρος</speaker>
<l n="143">σφαγαῖς ἀδελφῆς οὕνεκʼ ἐκπνεῦσαι βίον.</l>
<l n="144">ἅλις δὲ μύθων· οὐ διπλᾶ χρῄζω στένειν.</l>
<l n="145">ὧν δʼ οὕνεκʼ ἦλθον τούσδε βασιλείους δόμους,</l>
<l n="146">τὴν θεσπιῳδὸν Θεονόην χρῄζων ἰδεῖν,</l>
<l n="147">σὺ προξένησον, ὡς τύχω μαντευμάτων</l>
<l n="148">ὅπῃ νεὼς στείλαιμʼ ἂν οὔριον πτερὸν</l>
<l n="149">ἐς γῆν ἐναλίαν Κύπρον, οὗ μʼ ἐθέσπισεν</l>
<l n="150">οἰκεῖν Ἀπόλλων, ὄνομα νησιωτικὸν</l>
<l n="151">Σαλαμῖνα θέμενον τῆς ἐκεῖ χάριν πάτρας.</l>
</sp>
<sp>
<speaker>Ἑλένη</speaker>
<l n="152">πλοῦς, ὦ ξένʼ, αὐτὸς σημανεῖ· σὺ δʼ ἐκλιπὼν</l>
<l n="153">γῆν τήνδε φεῦγε πρίν σε παῖδα Πρωτέως</l>
<l n="154">ἰδεῖν, ὃς ἄρχει τῆσδε γῆς· ἄπεστι δὲ</l>
<l n="155">κυσὶν πεποιθὼς ἐν φοναῖς θηροκτόνοις·</l>
<l n="156">κτείνει γὰρ Ἕλληνʼ ὅντινʼ ἂν λάβῃ ξένον.</l>
<l n="157">ὅτου δʼ ἕκατι, μήτε σὺ ζήτει μαθεῖν</l>
<l n="158">ἐγώ τε σιγῶ· τί γὰρ ἂν ὠφελοῖμί σε;</l>
</sp>
<sp>
<speaker>Τεῦκρος</speaker>
<l n="159">καλῶς ἔλεξας, ὦ γύναι· θεοὶ δέ σοι</l>
<l n="160">ἐσθλῶν ἀμοιβὰς ἀντιδωρησαίατο. </l>
<l n="161">Ἑλένῃ δʼ ὅμοιον σῶμʼ ἔχουσʼ οὐ τὰς φρένας</l>
<l n="162">ἔχεις ὁμοίας, ἀλλὰ διαφόρους πολύ.</l>
<l n="163">κακῶς δʼ ὄλοιτο μηδʼ ἐπʼ Εὐρώτα ῥοὰς</l>
<l n="164">ἔλθοι· σὺ δʼ εἴης εὐτυχὴς ἀεί, γύναι.</l>
<milestone ed="p" n="164" unit="card"/>
</sp>
</div>
<div type="choral">
<div type="hexameter">
<sp>
<speaker>Ἑλένη</speaker>
<l n="165">ὤ, μεγάλων ἀχέων καταβαλλομένα μέγαν οἶκτον</l>
<l n="166">ποῖον ἁμιλλαθῶ γόον; ἢ τίνα μοῦσαν ἐπέλθω</l>
<l n="167">δάκρυσιν ἢ θρήνοις ἢ πένθεσιν; αἰαῖ.</l>
<milestone ed="p" n="167" unit="card"/>
</sp>
</div>
<div type="strophe" n="1">
<sp>
<speaker>Ἑλένη</speaker>
<l n="168">πτεροφόροι νεάνιδες,</l>
<l n="169">παρθένοι Χθονὸς κόραι</l>
<l n="170">Σειρῆνες, εἴθʼ ἐμοῖς γόοις</l>
<l n="171">μόλοιτʼ ἔχουσαι Λίβυν</l>
<l n="172">λωτὸν ἢ σύριγγας ἢ</l>
<l n="173">φόρμιγγας, αἰλίνοις κακοῖς</l>
<l n="174">τοῖς ἐμοῖσι σύνοχα δάκρυα·</l>
<l n="175">πάθεσι πάθεα, μέλεσι μέλεα,</l>
<l n="176">μουσεῖα θρηνήμα-</l>
<l n="177">σι ξυνῳδὰ πέμψειε</l>
<l n="178">Φερσέφασσα</l>
<l n="179">φόνια, χάριτας ἵνʼ ἐπὶ δάκρυσι</l>
<l n="180">παρʼ ἐμέθεν ὑπὸ μέλαθρα νύχια</l>
<l n="181">παιᾶνα</l>
<l n="182">νέκυσιν ὀλομένοις λάβῃ.</l>
</sp>
<milestone ed="p" n="179" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="183">κυανοειδὲς ἀμφʼ ὕδωρ</l>
<l n="184">ἔτυχον ἕλικά τʼ ἀνὰ χλόαν</l>
<l n="185">φοίνικας ἁλίου πέπλους</l>
<l n="186">αὐγαῖσιν ἐν χρυσέαις </l>
<l n="187">ἀμφὶ δόνακος ἔρνεσιν</l>
<l n="188">θάλπουσα· <add>ποτνίας δʼ ἐμᾶς,</add>
</l>
<l n="189">ἔνθεν οἰκτρὸν ἀνεβόασεν,</l>
<l n="190">ὅμαδον ἔκλυον, ἄλυρον ἔλεγον,</l>
<l n="191">ὅτι ποτʼ ἔλακεν αἰάγμα</l>
<l n="192">σι στένουσα, Νύμφα τις</l>
<l n="193">οἷα Ναῒς</l>
<l n="194">ὄρεσι φυγάδα νόμον ἱεῖσα</l>
<l n="195">γοερόν, ὑπὸ δὲ πέτρινα γύαλα</l>
<l n="196">κλαγγαῖσι</l>
<l n="197">Πανὸς ἀναβοᾷ γάμους.</l>
</sp>
<milestone ed="p" n="191" unit="card"/>
</div>
<div type="strophe" n="2">
<sp>
<speaker>Ἑλένη</speaker>
<l n="198">ἰὼ ἰώ·</l>
<l n="199">θήραμα βαρβάρου πλάτας,</l>
<l n="200">Ἑλλανίδες κόραι,</l>
<l n="201">ναύτας Ἀχαιῶν</l>
<l n="202">τις ἔμολεν ἔμολε δάκρυα δάκρυσί μοι φέρων.</l>
<l n="203">Ἰλίου κατασκαφαὶ</l>
<l n="204">πυρὶ μέλουσι δαΐῳ</l>
<l n="205">διʼ ἐμὲ τὰν πολυκτόνον,</l>
<l n="206">διʼ ἐμὸν ὄνομα πολύπονον.</l>
<l n="207">Λήδα δʼ ἐν ἀγχόναις</l>
<l n="208">θάνατον ἔλαβεν αἰσχύ-</l>
<l n="209">νας ἐμᾶς ὑπʼ ἀλγέων.</l>
<l n="210">ὁ δʼ ἐμὸς ἐν ἁλὶ πολυπλανὴς</l>
<l n="211">πόσις ὀλόμενος οἴχεται,</l>
<l n="212">κάστορός τε συγγόνου τε </l>
<l n="213">διδυμογενὲς ἄγαλμα πατρίδος</l>
<l n="214">ἀφανὲς ἀφανὲς ἱππόκροτα λέ-</l>
<l n="215">λοιπε δάπεδα γυμνάσιά τε</l>
<l n="216">δονακόεντος Εὐρώ-</l>
<l n="217">τα, νεανιᾶν πόνον.</l>
</sp>
<milestone ed="p" n="211" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="218">αἰαῖ αἰαῖ·</l>
<l n="219">ὦ δαίμονος πολυστόνου</l>
<l n="220">μοίρας τε σᾶς, γύναι.</l>
<l n="221">αἰὼν δυσαίων</l>
<l n="222">τις ἔλαχεν ἔλαχεν, ὅτε σʼ ἐτέκετο ματρόθεν</l>
<l n="223">χιονόχρως κύκνου πτερῷ</l>
<l n="224">Ζεὺς πρέπων διʼ αἰθέρος·</l>
<l n="225">τί γὰρ ἄπεστί σοι κακῶν;</l>
<l n="226">τίνα δὲ βίοτον οὐκ ἔτλας;</l>
<l n="227">μάτηρ μὲν οἴχεται,</l>
<l n="228">δίδυμά τε Διὸς οὐκ εὐ-</l>
<l n="229">δαιμονεῖ τέκεα φίλα,</l>
<l n="230">χθόνα δὲ πάτριον οὐχ ὁρᾷς,</l>
<l n="231">διὰ δὲ πόλεας ἔρχεται</l>
<l n="232">βάξις, ἅ σε βαρβάροισι,</l>
<l n="233">πότνια, παραδίδωσι λέχεσιν,</l>
<l n="234">ὁ δὲ σὸς ἐν ἁλὶ κύμασί τε λέ-</l>
<l n="235">λοιπε βίοτον, οὐδέ ποτʼ ἔτι</l>
<l n="236">πάτρια μέλαθρα καὶ τὰν</l>
<l n="237">Χαλκίοικον ὀλβιεῖς.</l>
</sp>
<milestone ed="p" n="229" unit="card"/>
</div>
<div type="epode">
<sp>
<speaker>Ἑλένη</speaker>
<l n="238">φεῦ φεῦ, τίς ἢ Φρυγῶν</l>
<l n="239">ἢ τίς Ἑλλανίας ἀπὸ χθονὸς </l>
<l n="240">ἔτεμε τὰν δακρυόεσσαν</l>
<l n="241">Ἰλίῳ πεύκαν;</l>
<l n="242">ἔνθεν ὀλόμενον σκάφος</l>
<l n="243">συναρμόσας ὁ Πριαμίδας</l>
<l n="244">ἔπλευσε βαρβάρῳ πλάτᾳ</l>
<l n="245">τὰν ἐμὰν ἐφʼ ἑστίαν,</l>
<l n="246">ἐπὶ τὸ δυστυχέστατον</l>
<l n="247">κάλλος, ὡς ἕλοι, γάμων</l>
<l n="248">ἀμῶν· ἅ τε δόλιος</l>
<l n="249">ἁ πολυκτόνος Κύπρις</l>
<l n="250">Δαναΐδαις ἄγουσα θάνατον <del>Πριαμίδαις</del>,</l>
<l n="251">ὦ τάλαινα συμφορᾶς.</l>
<l n="252">ἁ δὲ χρυσέοις θρόνοις</l>
<l n="253">Διὸς ὑπαγκάλισμα σεμνὸν</l>
<l n="254">Ἥρα τὸν ὠκύπουν</l>
<l n="255">ἔπεμψε Μαιάδος γόνον·</l>
<l n="256">ὅς με χλοερὰ δρεπομέναν</l>
<l n="257">ἔσω πέπλων ῥόδεα πέταλα,</l>
<l n="258">Χαλκίοικον ὡς <del>Ἀθάναν</del> μόλοιμʼ,</l>
<l n="259">ἀναρπάσας διʼ αἰθέρος</l>
<l n="260">τάνδε γαῖαν εἰς ἄνολβον</l>
<l n="261">ἔριν ἔριν τάλαιναν ἔθετο</l>
<l n="262">Πριαμίδαισιν Ἑλλάδος.</l>
<l n="263">τὸ δʼ ἐμὸν ὄνομα</l>
<l n="264">παρὰ Σιμουντίοις ῥοαῖσι</l>
<l n="265">μαψίδιον ἔχει φάτιν.</l>
</sp>
<milestone ed="p" n="253" unit="card"/>
</div>
</div>
<div type="episode">
<sp>
<speaker>Χορός</speaker>
<l n="266">ἔχεις μὲν ἀλγείνʼ, οἶδα· σύμφορον δέ τοι </l>
<l n="267">ὡς ῥᾷστα τἀναγκαῖα τοῦ βίου φέρειν.</l>
</sp>
<sp n="*(ele/nh">
<speaker>Ἑλένη</speaker>
<l n="268">φίλαι γυναῖκες, τίνι πότμῳ συνεζύγην;</l>
<l n="269">ἆρʼ ἡ τεκοῦσά μʼ ἔτεκεν ἀνθρώποις τέρας;</l>
<l n="270">
<del>γυνὴ γὰρ οὔθʼ Ἑλληνὶς οὔτε βάρβαρος</del>
</l>
<l n="271">
<del>τεῦχος νεοσσῶν λευκὸν ἐκλοχεύεται,</del>
</l>
<l n="272">
<del>ἐν ᾧ με Λήδαν φασὶν ἐκ Διὸς τεκεῖν.</del>
</l>
<l n="273">τέρας γὰρ ὁ βίος καὶ τὰ πράγματʼ ἐστί μου,</l>
<l n="274">τὰ μὲν διʼ Ἥραν, τὰ δὲ τὸ κάλλος αἴτιον.</l>
<l n="275">εἴθʼ ἐξαλειφθεῖσʼ ὡς ἄγαλμʼ αὖθις πάλιν</l>
<l n="276">αἴσχιον εἶδος ἔλαβον ἀντὶ τοῦ καλοῦ,</l>
<l n="277">καὶ τὰς τύχας μὲν τὰς κακὰς ἃς νῦν ἔχω</l>
<l n="278">Ἕλληνες ἐπελάθοντο, τὰς δὲ μὴ κακὰς</l>
<l n="279">ἔσῳζον ὥσπερ τὰς κακὰς σῴζουσί μου.</l>
<l n="280">
<milestone ed="P" unit="para"/>ὅστις μὲν οὖν ἐς μίαν ἀποβλέπων τύχην</l>
<l n="281">πρὸς θεῶν κακοῦται, βαρὺ μέν, οἰστέον δʼ ὅμως·</l>
<l n="282">ἡμεῖς δὲ πολλαῖς συμφοραῖς ἐγκείμεθα.</l>
<l n="283">πρῶτον μὲν οὐκ οὖσʼ ἄδικος, εἰμὶ δυσκλεής·</l>
<l n="284">καὶ τοῦτο μεῖζον τῆς ἀληθείας κακόν,</l>
<l n="285">ὅστις τὰ μὴ προσόντα κέκτηται κακά.</l>
<l n="286">ἔπειτα πατρίδος θεοί μʼ ἀφιδρύσαντο γῆς</l>
<l n="287">ἐς βάρβαρʼ ἤθη, καὶ φίλων τητωμένη</l>
<l n="288">δούλη καθέστηκʼ οὖσʼ ἐλευθέρων ἄπο·</l>
<l n="289">τὰ βαρβάρων γὰρ δοῦλα πάντα πλὴν ἑνός.</l>
<l n="290">ἄγκυρα δʼ ἥ μου τὰς τύχας ὤχει μόνη,</l>
<l n="291">πόσιν ποθʼ ἥξειν καί μʼ ἀπαλλάξειν κακῶν — </l>
<l n="292">οὗτος τέθνηκεν, οὗτος οὐκέτʼ ἔστι δή.</l>
<l n="293">
<milestone ed="P" unit="para"/>μήτηρ δʼ ὄλωλε, καὶ φονεὺς αὐτῆς ἐγώ,</l>
<l n="294">ἀδίκως μέν, ἀλλὰ τἄδικον τοῦτʼ ἔστʼ ἐμόν·</l>
<l n="295">ὃ δʼ ἀγλάισμα δωμάτων ἐμοῦ τʼ ἔφυ, </l>
<l n="296">θυγάτηρ ἄνανδρος πολιὰ παρθενεύεται·</l>
<l n="297">τὼ τοῦ Διὸς δὲ λεγομένω Διοσκόρω</l>
<l n="298">οὐκ ἐστόν. ἀλλὰ πάντʼ ἔχουσα δυστυχῆ</l>
<l n="299">τοῖς πράγμασιν τέθνηκα, τοῖς δʼ ἔργοισιν οὔ.</l>
<l n="300">τὸ δʼ ἔσχατον τοῦτʼ, εἰ μόλοιμεν ἐς πάτραν,</l>
<l n="301">κλῄθροις ἂν εἰργοίμεσθα — τὴν ὑπʼ Ἰλίῳ</l>
<l n="302">δοκοῦντες Ἑλένην Μενέλεώ μʼ ἐλθεῖν μέτα.</l>
<l n="303">εἰ μὲν γὰρ ἔζη πόσις, ἀνεγνώσθημεν ἂν</l>
<l n="304">ἐλθόντες, ἃ φανέρʼ ἦν μόνοις, ἐς ξύμβολα.</l>
<l n="305">νῦν δʼ οὔτε τοῦτʼ ἔστʼ οὔτε μὴ σωθῇ ποτε.</l>
<milestone ed="p" n="293" unit="card"/>
<l n="306">
<milestone ed="P" unit="para"/>τί δῆτʼ ἔτι ζῶ; τίνʼ ὑπολείπομαι τύχην;</l>
<l n="307">γάμους ἑλομένη τῶν κακῶν ὑπαλλαγάς,</l>
<l n="308">μετʼ ἀνδρὸς οἰκεῖν βαρβάρου πρὸς πλουσίαν</l>
<l n="309">τράπεζαν ἵζουσʼ; ἀλλʼ ὅταν πόσις πικρὸς</l>
<l n="310">ξυνῇ γυναικί, καὶ τὸ σῶμʼ ἐστιν πικρόν.</l>
<l n="311">θανεῖν κράτιστον· πῶς θάνοιμʼ ἂν οὐ καλῶς;</l>
<l n="312">
<del>ἀσχήμονες μὲν ἀγχόναι μετάρσιοι,</del>
</l>
<l n="313">
<del>κἀν τοῖσι δούλοις δυσπρεπὲς νομίζεται·</del>
</l>
<l n="314">
<del>σφαγαὶ δʼ ἔχουσιν εὐγενές τι καὶ καλόν,</del>
</l>
<l n="315">
<del>σμικρὸν δʼ ὁ καιρὸς σάρκʼ ἀπαλλάξαι βίου.</del>
</l>
<l n="316">ἐς γὰρ τοσοῦτον ἤλθομεν βάθος κακῶν·</l>
<l n="317">αἱ μὲν γὰρ ἄλλαι διὰ τὸ κάλλος εὐτυχεῖς</l>
<l n="318">γυναῖκες, ἡμᾶς δʼ αὐτὸ τοῦτʼ ἀπώλεσεν.</l>
</sp>
<sp>
<speaker>Χορός</speaker>
<l n="319">Ἑλένη, τὸν ἐλθόνθʼ, ὅστις ἐστὶν ὁ ξένος,</l>
<l n="320">μὴ πάντʼ ἀληθῆ δοξάσῃς εἰρηκέναι.</l>
</sp>
<sp>
<speaker>Ἑλένη</speaker>
<l n="321">καὶ μὴν σαφῶς γʼ ἔλεξʼ ὀλωλέναι πόσιν. </l>
</sp>
<sp>
<speaker>Χορός</speaker>
<l n="322">πόλλʼ ἂν γένοιτο καὶ διὰ ψευδῶν ἔπη.</l>
</sp>
<sp>
<speaker>Ἑλένη</speaker>
<l n="323">καὶ τἄμπαλίν γε τῶνδʼ ἀληθείᾳ σαφῆ.</l>
</sp>
<sp>
<speaker>Χορός</speaker>
<l n="324">ἐς ξυμφορὰν γὰρ ἀντὶ τἀγαθοῦ φέρῃ.</l>
</sp>
<sp>
<speaker>Ἑλένη</speaker>
<l n="325">φόβος γὰρ ἐς τὸ δεῖμα περιβαλών μʼ ἄγει.</l>
</sp>
<sp>
<speaker>Χορός</speaker>
<l n="326">πῶς δʼ εὐμενείας τοισίδʼ ἐν δόμοις ἔχεις;</l>
</sp>
<sp>
<speaker>Ἑλένη</speaker>
<l n="327">πάντες φίλοι μοι πλὴν ὁ θηρεύων γάμους.</l>
</sp>
<sp>
<speaker>Χορός</speaker>
<l n="328">οἶσθʼ οὖν ὃ δρᾶσον; μνήματος λιποῦσʼ ἕδραν — </l>
</sp>
<sp>
<speaker>Ἑλένη</speaker>
<l n="329">ἐς ποῖον ἕρπεις μῦθον ἢ παραίνεσιν;</l>
</sp>
<sp>
<speaker>Χορός</speaker>
<l n="330">ἐλθοῦσʼ ἐς οἴκους, ἣ τὰ πάντʼ ἐπίσταται,</l>
<l n="331">τῆς ποντίας Νηρῇδος ἐκγόνου κόρης,</l>
<l n="332">πυθοῦ πόσιν σὸν Θεονόης, εἴτʼ ἔστʼ ἔτι</l>
<l n="333">εἴτʼ ἐκλέλοιπε φέγγος· ἐκμαθοῦσα δʼ εὖ</l>
<l n="334">πρὸς τὰς τύχας τὸ χάρμα τοὺς γόους τʼ ἔχε.</l>
<l n="335">πρὶν δʼ οὐδὲν ὀρθῶς εἰδέναι, τί σοι πλέον</l>
<l n="336">λυπουμένῃ γένοιτʼ ἄν; ἀλλʼ ἐμοὶ πιθοῦ·</l>
<l n="337">τάφον λιποῦσα τόνδε σύμμειξον κόρῃ·</l>
<l n="338">ὅθενπερ εἴσῃ πάντα τἀληθῆ μαθεῖν</l>
<l n="339">ἔχουσʼ ἐν οἴκοις τοῖσδε, τί βλέπεις πρόσω;</l>
<l n="340">θέλω δὲ κἀγὼ σοὶ συνεισελθεῖν δόμους</l>
<l n="341">καὶ συμπυθέσθαι παρθένου θεσπίσματα·</l>
<l n="342">γυναῖκα γὰρ δὴ συμπονεῖν γυναικὶ χρή.</l>
</sp>
<milestone ed="p" n="330" unit="card"/>
<div type="lyric">
<sp>
<speaker>Ἑλένη</speaker>
<l n="343">φίλαι, λόγους ἐδεξάμαν·</l>
<l n="344">βᾶτε βᾶτε δʼ ἐς δόμους,</l>
<l n="345">ἀγῶνας ἐντὸς οἴκων</l>
<l n="346">ὡς πύθησθε τοὺς ἐμούς.</l>
</sp>
<sp>
<speaker>Χορός</speaker>
<l n="347">θέλουσαν οὐ μόλις καλεῖς.</l>
</sp>
<sp>
<speaker>Ἑλένη</speaker>
<l n="348">ἰὼ μέλεος ἁμέρα.</l>
<l n="349">τίνʼ ἄρα τάλαινα τίνα δακρυό- </l>
<l n="350">εντα λόγον ἀκούσομαι;</l>
</sp>
<sp>
<speaker>Χορός</speaker>
<l n="351">μὴ πρόμαντις ἀλγέων</l>
<l n="352">προλάμβανʼ, ὦ φίλα, γόους.</l>
</sp>
<sp>
<speaker>Ἑλένη</speaker>
<l n="353">τί μοι πόσις μέλεος ἔτλα;</l>
<l n="354">πότερα δέρκεται φάος</l>
<l n="355">τέθριππά θʼ ἁλίου κέλευθά τʼ ἀστέρων,</l>
<l n="356">ἢ ʼν νέκυσι κατὰ χθονὸς</l>
<l n="357">τὰν χρόνιον ἔχει τύχαν;</l>
</sp>
<sp>
<speaker>Χορός</speaker>
<l n="358">ἐς τὸ φέρτερον τίθει</l>
<l n="359">τὸ μέλλον, ὅ τι γενήσεται.</l>
</sp>
<sp>
<speaker>Ἑλένη</speaker>
<l n="360">σὲ γὰρ ἐκάλεσα, σὲ δὲ κατόμοσα,</l>
<l n="361">τὸν ὑδρόεντι δόνακι χλωρὸν</l>
<l n="362">Εὐρώταν, θανόντος</l>
<l n="363">εἰ βάξις ἔτυμος ἀνδρὸς</l>
<l n="364">ἅδε μοι — τί τάδʼ ἀσύνετα;  — </l>
<l n="365">φόνιον αἰώρημα</l>
<l n="366">διὰ δέρης ὀρέξομαι,</l>
<l n="367">ἢ ξιφοκτόνον δίωγμα</l>
<l n="368">λαιμορρύτου σφαγᾶς</l>
<l n="369">αὐτοσίδαρον ἔσω πελάσω διὰ σαρκὸς ἅμιλλαν,</l>
<l n="370">θῦμα τριζύγοις θεαῖσι</l>
<l n="371">τῷ τε σήραγγας Ἰδαί</l>
<l n="372">ας ἐνίζοντι Πριαμί</l>
<l n="373">δᾳ ποτʼ ἀμφὶ βουστάθμους.</l>
</sp>
<sp>
<speaker>Χορός</speaker>
<l n="374">ἄλλοσʼ ἀποτροπὰ κακῶν</l>
<l n="375">γένοιτο, τὸ δὲ σὸν εὐτυχές.</l>
<milestone ed="p" n="362" unit="card"/>
</sp>
<sp n="*(ele/nh">
<speaker>Ἑλένη</speaker>
<l n="376">ἰὼ Τροία τάλαινα,</l>
<l n="377">διʼ ἔργʼ ἄνεργʼ ὄλλυσαι</l>
<l n="378">μέλεά τʼ ἔτλας· τὰ δʼ ἐμὰ δῶρα</l>
<l n="379">Κύπριδος ἔτεκε πολὺ μὲν αἷμα,</l>
<l n="380">πολὺ δὲ δάκρυον· ἄχεά τʼ ἄχεσι,</l>
<l n="381">δάκρυα δάκρυσιν ἔλαβε, πάθεα <gap/>
</l>
<l n="382">ματέρες τε παῖδας ὄλεσαν,</l>
<l n="383">ἀπὸ δὲ παρθένοι κόμας</l>
<l n="384">ἔθεντο σύγγονοι νεκρῶν Σκαμάνδριον</l>
<l n="385">ἀμφὶ Φρύγιον οἶδμα.</l>
<l n="386">βοὰν βοὰν δʼ Ἑλλὰς</l>
<l n="387">κελάδησε κἀνοτότυξεν,</l>
<l n="388">ἐπὶ δὲ κρατὶ χέρας ἔθηκεν,</l>
<l n="389">ὄνυχι δʼ ἁπαλόχροα γένυν</l>
<l n="390">δεῦσε φονίαισι πλαγαῖς.</l>
<milestone ed="p" n="375" unit="card"/>
<l n="391">ὦ μάκαρ Ἀρκαδίᾳ ποτὲ παρθένε Καλλιστοῖ, Διὸς</l>
<l n="392">ἃ λεχέων ἐπέβας τετραβάμοσι γυίοις,</l>
<l n="393">ὡς πολὺ ματρὸς ἐμᾶς ἔλαχες πλέον,</l>
<l n="394">ἁ μορφᾷ θηρῶν λαχνογυίων — </l>
<l n="395">ὄμματι λάβρῷ σχῆμα λεαίνης — </l>
<l n="396">ἐξαλλάξασʼ ἄχθεα λύπης·</l>
<l n="397">ἅν τέ ποτʼ Ἄρτεμις ἐξεχορεύσατο</l>
<l n="398">χρυσοκέρατʼ ἔλαφον Μέροπος Τιτανίδα κούραν</l>
<l n="399">καλλοσύνας ἕνεκεν· τὸ δʼ ἐμὸν δέμας</l>
<l n="400">ὤλεσεν ὤλεσε πέργαμα Δαρδανίας</l>
<l n="401">ὀλομένους τʼ Ἀχαιούς. </l>
</sp>
<milestone ed="p" n="386" unit="card"/>
</div>
<div type="dialogue">
<sp>
<speaker>Μενελέως</speaker>
<l n="402">ὦ τὰς τεθρίππους Οἰνομάῳ Πῖσαν κάτα</l>
<l n="403">Πέλοψ ἁμίλλας ἐξαμιλληθείς ποτε,</l>
<l n="404">εἴθʼ ὤφελες τόθʼ, ἡνίκʼ ἔρανον εἰς θεοὺς</l>
<l n="405">πεισθεὶς ἐποίεις, ἐν θεοῖς λιπεῖν βίον,</l>
<l n="406">πρὶν τὸν ἐμὸν Ἀτρέα πατέρα γεννῆσαί ποτε,</l>
<l n="407">ὃς ἐξέφυσεν Ἀερόπης λέκτρων ἄπο</l>
<l n="408">Ἀγαμέμνονʼ ἐμέ τε Μενέλεων, κλεινὸν ζυγόν·</l>
<l n="409">πλεῖστον γὰρ οἶμαι — καὶ τόδʼ οὐ κόμπῳ λέγω — </l>
<l n="410">στράτευμα κώπῃ διορίσαι Τροίαν ἔπι,</l>
<l n="411">τύραννος οὐδὲν πρὸς βίαν στρατηλατῶν,</l>
<l n="412">ἑκοῦσι δʼ ἄρξας Ἑλλάδος νεανίαις.</l>
<l n="413">καὶ τοὺς μὲν οὐκέτʼ ὄντας ἀριθμῆσαι πάρα,</l>
<l n="414">τοὺς δʼ ἐκ θαλάσσης ἀσμένους πεφευγότας,</l>
<l n="415">νεκρῶν φέροντας ὀνόματʼ εἰς οἴκους πάλιν.</l>
<l n="416">ἐγὼ δʼ ἐπʼ οἶδμα πόντιον γλαυκῆς ἁλὸς</l>
<l n="417">τλήμων ἀλῶμαι χρόνον ὅσονπερ Ἰλίου</l>
<l n="418">πύργους ἔπερσα, κἀς πάτραν χρῄζων μολεῖν</l>
<l n="419">οὐκ ἀξιοῦμαι τοῦδε πρὸς θεῶν τυχεῖν.</l>
<l n="420">Λιβύης τʼ ἐρήμους ἀξένους τʼ ἐπιδρομὰς</l>
<l n="421">πέπλευκα πάσας· χὥταν ἐγγὺς ὦ πάτρας,</l>
<l n="422">πάλιν μʼ ἀπωθεῖ πνεῦμα, κοὔποτʼ οὔριον</l>
<l n="423">ἐσῆλθε λαῖφος ὥστε μʼ ἐς πάτραν μολεῖν.</l>
<l n="424">
<milestone ed="P" unit="para"/>καὶ νῦν τάλας ναυαγὸς ἀπολέσας φίλους</l>
<l n="425">ἐξέπεσον ἐς γῆν τήνδε· ναῦς δὲ πρὸς πέτρας</l>
<l n="426">πολλοὺς ἀριθμοὺς ἄγνυται ναυαγίων.</l>
<l n="427">τρόπις δʼ ἐλείφθη ποικίλων ἁρμοσμάτων,</l>
<l n="428">ἐφʼ ἧς ἐσώθην μόλις ἀνελπίστῳ τύχῃ</l>
<l n="429">Ἑλένη τε, Τροίας ἣν ἀποσπάσας ἔχω. </l>
<l n="430">ὄνομα δὲ χώρας ἥτις ἥδε καὶ λεὼς</l>
<l n="431">οὐκ οἶδα· ὄχλον γὰρ ἐσπεσεῖν ᾐσχυνόμην</l>
<l n="432">ὥσθʼ ἱστορῆσαι, τὰς ἐμὰς δυσχλαινίας</l>
<l n="433">κρύπτων ὑπʼ αἰδοῦς τῆς τύχης. ὅταν δʼ ἀνὴρ</l>
<l n="434">πράξῃ κακῶς ὑψηλός, εἰς ἀηθίαν</l>
<l n="435">πίπτει κακίω τοῦ πάλαι δυσδαίμονος.</l>
<l n="436">χρεία δὲ τείρει μʼ· οὔτε γὰρ σῖτος πάρα</l>
<l n="437">οὔτʼ ἀμφὶ χρῶτʼ ἐσθῆτες· αὐτὰ δʼ εἰκάσαι</l>
<l n="438">πάρεστι ναὸς ἐκβόλοις ἃ ἀμπίσχομαι.</l>
<l n="439">πέπλους δὲ τοὺς πρὶν λαμπρά τʼ ἀμφιβλήματα</l>
<l n="440">χλιδάς τε πόντος ἥρπασʼ· ἐν δʼ ἄντρου μυχοῖς</l>
<l n="441">κρύψας γυναῖκα τὴν κακῶν πάντων ἐμοὶ</l>
<l n="442">ἄρξασαν ἥκω τούς τε περιλελειμμένους</l>
<l n="443">φίλων φυλάσσειν τἄμʼ ἀναγκάσας λέχη.</l>
<l n="444">μόνος δὲ νοστῶ, τοῖς ἐκεῖ ζητῶν φίλοις</l>
<l n="445">τὰ πρόσφορʼ ἤν πως ἐξερευνήσας λάβω.</l>
<l n="446">ἰδὼν δὲ δῶμα περιφερὲς θριγκοῖς τόδε</l>
<l n="447">πύλας τε σεμνὰς ἀνδρὸς ὀλβίου τινός,</l>
<l n="448">προσῆλθον· ἐλπὶς δʼ ἔκ γε πλουσίων δόμων</l>
<l n="449">λαβεῖν τι ναύταις· ἐκ δὲ μὴ ἐχόντων βίον — </l>
<l n="450">οὐδʼ εἰ θέλοιεν, ὠφελεῖν ἔχοιεν ἄν.</l>
<l n="451">
<milestone ed="P" unit="para"/>ὠή· τίς ἂν πυλωρὸς ἐκ δόμων μόλοι,</l>
<l n="452">ὅστις διαγγείλειε τἄμʼ ἔσω κακά;</l>
</sp>
<milestone ed="p" n="437" unit="card"/>
<sp>
<speaker>Γραῦς</speaker>
<l n="453">τίς πρὸς πύλαισιν; οὐκ ἀπαλλάξῃ δόμων</l>
<l n="454">καὶ μὴ πρὸς αὐλείοισιν ἑστηκὼς πύλαις</l>
<l n="455">ὄχλον παρέξεις δεσπόταις; ἢ κατθανῇ</l>
<l n="456">Ἕλλην πεφυκώς, οἷσιν οὐκ ἐπιστροφαί. </l>
</sp>
<sp>
<speaker>Μενελέως</speaker>
<l n="457">ὦ γραῖα, ταὐτὰ ταῦτʼ ἔπη κἄλλως λέγειν</l>
<l n="458">ἔξεστι, πείσομαι γάρ· ἀλλʼ ἄνες λόγον.</l>
</sp>
<sp>
<speaker>Γραῦς</speaker>
<l n="459">ἄπελθʼ· ἐμοὶ γὰρ τοῦτο πρόσκειται, ξένε,</l>
<l n="460">μηδένα πελάζειν τοισίδʼ Ἑλλήνων δόμοις.</l>
</sp>
<sp>
<speaker>Μενελέως</speaker>
<l n="461">ἆ· μὴ προσείλει χεῖρα μηδʼ ὤθει βίᾳ.</l>
</sp>
<sp>
<speaker>Γραῦς</speaker>
<l n="462">πείθῃ γὰρ οὐδὲν ὧν λέγω, σὺ δʼ αἴτιος.</l>
</sp>
<sp>
<speaker>Μενελέως</speaker>
<l n="463">ἄγγειλον εἴσω δεσπόταισι τοῖσι σοῖς <gap/>
</l>
</sp>
<sp>
<speaker>Γραῦς</speaker>
<l n="464">πικρῶς ἄρʼ οἶμαί γʼ ἀγγελεῖν τοὺς σοὺς λόγους.</l>
</sp>
<sp>
<speaker>Μενελέως</speaker>
<l n="465">ναυαγὸς ἥκω ξένος, ἀσύλητον γένος.</l>
</sp>
<sp>
<speaker>Γραῦς</speaker>
<l n="466">οἶκον πρὸς ἄλλον νύν τινʼ ἀντὶ τοῦδʼ ἴθι.</l>
</sp>
<sp>
<speaker>Μενελέως</speaker>
<l n="467">οὔκ, ἀλλʼ ἔσω πάρειμι· καὶ σύ μοι πιθοῦ.</l>
</sp>
<sp>
<speaker>Γραῦς</speaker>
<l n="468">ὀχληρὸς ἴσθʼ ὤν· καὶ τάχʼ ὠσθήσῃ βίᾳ.</l>
</sp>
<sp>
<speaker>Μενελέως</speaker>
<l n="469">αἰαῖ· τὰ κλεινὰ ποῦ ʼστί μοι στρατεύματα;</l>
</sp>
<sp>
<speaker>Γραῦς</speaker>
<l n="470">οὐκοῦν ἐκεῖ που σεμνὸς ἦσθʼ, οὐκ ἐνθάδε.</l>
</sp>
<sp>
<speaker>Μενελέως</speaker>
<l n="471">ὦ δαῖμον, ὡς ἀνάξιʼ ἠτιμώμεθα.</l>
</sp>
<sp>
<speaker>Γραῦς</speaker>
<l n="472">τί βλέφαρα τέγγεις δάκρυσι; πρὸς τίνʼ οἰκτρὸς εἶ;</l>
</sp>
<sp>
<speaker>Μενελέως</speaker>
<l n="473">πρὸς τὰς πάροιθεν συμφορὰς εὐδαίμονας.</l>
</sp>
<sp>
<speaker>Γραῦς</speaker>
<l n="474">οὔκουν ἀπελθὼν δάκρυα σοῖς δώσεις φίλοις;</l>
</sp>
<sp>
<speaker>Μενελέως</speaker>
<l n="475">τίς δʼ ἥδε χώρα; τοῦ δὲ βασίλειοι δόμοι;</l>
</sp>
<sp>
<speaker>Γραῦς</speaker>
<l n="476">Πρωτεὺς τάδʼ οἰκεῖ δώματʼ, Αἴγυπτος δὲ γῆ.</l>
</sp>
<sp>
<speaker>Μενελέως</speaker>
<l n="477">Αἴγυπτος; ὦ δύστηνος, οἷ πέπλευκʼ ἄρα.</l>
</sp>
<sp>
<speaker>Γραῦς</speaker>
<l n="478">τί δὴ τὸ Νείλου μεμπτόν ἐστί σοι γάνος;</l>
</sp>
<sp>
<speaker>Μενελέως</speaker>
<l n="479">οὐ τοῦτʼ ἐμέμφθην· τὰς ἐμὰς στένω τύχας.</l>
</sp>
<sp>
<speaker>Γραῦς</speaker>
<l n="480">πολλοὶ κακῶς πράσσουσιν, οὐ σὺ δὴ μόνος.</l>
</sp>
<sp>
<speaker>Μενελέως</speaker>
<l n="481">ἔστʼ οὖν ἐν οἴκοις ὅντινʼ ὀνομάζεις ἄναξ; </l>
</sp>
<sp>
<speaker>Γραῦς</speaker>
<l n="482">τόδʼ ἐστὶν αὐτοῦ μνῆμα, παῖς δʼ ἄρχει χθονός.</l>
</sp>
<sp>
<speaker>Μενελέως</speaker>
<l n="483">ποῦ δῆτʼ ἂν εἴη; πότερον ἐκτὸς ἢ ʼν δόμοις;</l>
</sp>
<sp>
<speaker>Γραῦς</speaker>
<l n="484">οὐκ ἔνδον· Ἕλλησιν δὲ πολεμιώτατος.</l>
</sp>
<sp>
<speaker>Μενελέως</speaker>
<l n="485">τίνʼ αἰτίαν σχὼν ἧς ἐπηυρόμην ἐγώ;</l>
</sp>
<sp>
<speaker>Γραῦς</speaker>
<l n="486">Ἑλένη κατʼ οἴκους ἐστὶ τούσδʼ ἡ τοῦ Διός.</l>
</sp>
<sp>
<speaker>Μενελέως</speaker>
<l n="487">πῶς φῄς; τίνʼ εἶπας μῦθον; αὖθίς μοι φράσον.</l>
</sp>
<sp>
<speaker>Γραῦς</speaker>
<l n="488">ἡ Τυνδαρὶς παῖς, ἣ κατὰ Σπάρτην ποτʼ ἦν.</l>
</sp>
<sp>
<speaker>Μενελέως</speaker>
<l n="489">πόθεν μολοῦσα; τίνα τὸ πρᾶγμʼ ἔχει λόγον;</l>
</sp>
<sp>
<speaker>Γραῦς</speaker>
<l n="490">Λακεδαίμονος γῆς δεῦρο νοστήσασʼ ἄπο.</l>
</sp>
<sp>
<speaker>Μενελέως</speaker>
<l n="491">πότε; οὔ τί που λελῄσμεθʼ ἐξ ἄντρων λέχος;</l>
<milestone ed="p" n="476" unit="card"/>
</sp>
<sp>
<speaker>Γραῦς</speaker>
<l n="492">πρὶν τοὺς Ἀχαιούς, ὦ ξένʼ, ἐς Τροίαν μολεῖν.</l>
<l n="493">ἀλλʼ ἕρπʼ ἀπʼ οἴκων· ἔστι γάρ τις ἐν δόμοις</l>
<l n="494">τύχη, τύραννος ᾗ ταράσσεται δόμος.</l>
<l n="495">καιρὸν γὰρ οὐδένʼ ἦλθες· ἢν δὲ δεσπότης</l>
<l n="496">λάβῃ σε, θάνατος ξένιά σοι γενήσεται.</l>
<l n="497">εὔνους γάρ εἰμʼ Ἕλλησιν, οὐχ ὅσον πικροὺς</l>
<l n="498">λόγους ἔδωκα δεσπότην φοβουμένη.</l>
</sp>
<sp>
<speaker>Μενελέως</speaker>
<l n="499">τί φῶ; τί λέξω; συμφορὰς γὰρ ἀθλίας</l>
<l n="500">ἐκ τῶν πάροιθεν τὰς παρεστώσας κλύω,</l>
<l n="501">εἰ τὴν μὲν αἱρεθεῖσαν ἐκ Τροίας ἄγων</l>
<l n="502">ἥκω δάμαρτα καὶ κατʼ ἄντρα σῴζεται,</l>
<l n="503">ὄνομα δὲ ταὐτὸν τῆς ἐμῆς ἔχουσά τις</l>
<l n="504">δάμαρτος ἄλλη τοισίδʼ ἐνναίει δόμοις.</l>
<l n="505">Διὸς δʼ ἔλεξε παῖδά νιν πεφυκέναι.</l>
<l n="506">ἀλλʼ ἦ τις ἔστι Ζηνὸς ὄνομʼ ἔχων ἀνὴρ</l>
<l n="507">Νείλου παρʼ ὄχθας; εἷς γὰρ ὅ γε κατʼ οὐρανόν.</l>
<l n="508">Σπάρτη δὲ ποῦ γῆς ἐστι πλὴν ἵνα ῥοαὶ</l>
<l n="509">τοῦ καλλιδόνακός εἰσιν Εὐρώτα μόνον; </l>
<l n="510">ἁπλοῦν δὲ Τυνδάρειον ὄνομα κλῄζεται.</l>
<l n="511">Λακεδαίμονος δὲ γαῖα τίς ξυνώνυμος</l>
<l n="512">Τροίας τε; ἐγὼ μὲν οὐκ ἔχω τί χρὴ λέγειν.</l>
<l n="513">πολλοὶ γάρ, ὡς εἴξασιν, ἐν πολλῇ χθονὶ</l>
<l n="514">ὀνόματα ταὔτʼ ἔχουσι καὶ πόλις πόλει</l>
<l n="515">γυνὴ γυναικί τʼ· οὐδὲν οὖν θαυμαστέον.</l>
<l n="516">οὐδʼ αὖ τὸ δεινὸν προσπόλου φευξούμεθα·</l>
<l n="517">ἀνὴρ γὰρ οὐδεὶς ὧδε βάρβαρος φρένας,</l>
<l n="518">ὃς ὄνομʼ ἀκούσας τοὐμὸν οὐ δώσει βοράν.</l>
<l n="519">κλεινὸν τὸ Τροίας πῦρ ἐγώ θʼ ὃς ἧψά νιν,</l>
<l n="520">Μενέλαος, οὐκ ἄγνωστος ἐν πάσῃ χθονί.</l>
<l n="521">δόμων ἄνακτα προσμενῶ· δισσὰς δέ μοι</l>
<l n="522">ἔχει φυλάξεις· ἢν μὲν ὠμόφρων τις ᾖ,</l>
<l n="523">κρύψας ἐμαυτὸν εἶμι πρὸς ναυάγια·</l>
<l n="524">ἢν δʼ ἐνδιδῷ τι μαλθακόν, τὰ πρόσφορα</l>
<l n="525">τῆς νῦν παρούσης συμφορᾶς αἰτήσομαι.</l>
<l n="526">κακῶν μὲν ἡμῖν ἔσχατον τοῖς ἀθλίοις,</l>
<l n="527">ἄλλους τυράννους αὐτὸν ὄντα βασιλέα</l>
<l n="528">βίον προσαιτεῖν· ἀλλʼ ἀναγκαίως ἔχει.</l>
<l n="529">λόγος γάρ ἐστιν οὐκ ἐμός, σοφὸν δʼ ἔπος,</l>
<l n="530">δεινῆς ἀνάγκης οὐδὲν ἰσχύειν πλέον.</l>
</sp>
<milestone ed="p" n="515" unit="card"/>
</div>
<div type="lyric">
<sp>
<speaker>Χορός</speaker>
<l n="531">ἤκουσα τᾶς θεσπιῳδοῦ κόρας,</l>
<l n="532">ἃ χρῄζουσʼ ἐφάνη τυράννοις</l>
<l n="533">δόμοις, ὡς Μενέλαος οὔ</l>
<l n="534">πω μελαμφαὲς οἴχεται</l>
<l n="535">διʼ ἔρεβος χθονὶ κρυφθείς, </l>
<l n="536">ἀλλʼ ἔτι κατʼ οἶδμʼ ἅλιον</l>
<l n="537">τρυχόμενος οὔπω λιμένων</l>
<l n="538">ψαύσειεν πατρίας γᾶς,</l>
<l n="539">ἀλατείᾳ βιότου</l>
<l n="540">ταλαίφρων, ἄφιλος φίλων,</l>
<l n="541">παντοδαπᾶς † ἐπὶ γᾶς † πόδα</l>
<l n="542">χριμπτόμενος εἰναλίῳ</l>
<l n="543">κώπᾳ Τρῳάδος ἐκ γᾶς.</l>
<milestone ed="p" n="528" unit="card"/>
</sp>
</div>
<div type="dialogue">
<sp>
<speaker>Ἑλένη</speaker>
<l n="544">ἥδʼ αὖ τάφου τοῦδʼ εἰς ἕδρας ἐγὼ πάλιν</l>
<l n="545">στείχω, μαθοῦσα Θεονόης φίλους λόγους,</l>
<l n="546">ἣ πάντʼ ἀληθῶς οἶδε· φησὶ δʼ ἐν φάει</l>
<l n="547">πόσιν τὸν ἁμὸν ζῶντα φέγγος εἰσορᾶν,</l>
<l n="548">πορθμοὺς δʼ ἀλᾶσθαι μυρίους πεπλωκότα</l>
<l n="549">ἐκεῖσε κἀκεῖσʼ οὐδʼ ἀγύμναστον πλάνοις,</l>
<l n="550">ἥξειν <add>δʼ</add> ὅταν δὴ πημάτων λάβῃ τέλος.</l>
<l n="551">ἓν δʼ οὐκ ἔλεξεν, εἰ μολὼν σωθήσεται.</l>
<l n="552">ἐγὼ δʼ ἀπέστην τοῦτʼ ἐρωτῆσαι σαφῶς,</l>
<l n="553">ἡσθεῖσʼ ἐπεί νιν εἶπέ μοι σεσῳσμένον.</l>
<l n="554">ἐγγὺς δέ νίν που τῆσδʼ ἔφασκʼ εἶναι χθονός,</l>
<l n="555">ναυαγὸν ἐκπεσόντα σὺν παύροις φίλοις.</l>
<l n="556">ὤμοι, πόθʼ ἥξεις; ὡς ποθεινὸς ἂν μόλοις.</l>
<l n="557">ἔα, τίς οὗτος; οὔ τί που κρυπτεύομαι</l>
<l n="558">Πρωτέως ἀσέπτου παιδὸς ἐκ βουλευμάτων;</l>
<l n="559">οὐχ ὡς δρομαία πῶλος ἢ Βάκχη θεοῦ</l>
<l n="560">τάφῳ ξυνάψω κῶλον; ἄγριος δέ τις</l>
<l n="561">μορφὴν ὅδʼ ἐστίν, ὅς με θηρᾶται λαβεῖν.</l>
</sp>
<sp>
<speaker>Μενελέως</speaker>
<l n="562">σὲ τὴν ὄρεγμα δεινὸν ἡμιλλημένην</l>
<l n="563">τύμβου ʼπὶ κρηπῖδʼ ἐμπύρους τʼ ὀρθοστάτας, </l>
<l n="564">μεῖνον· τί φεύγεις; ὡς δέμας δείξασα σὸν</l>
<l n="565">ἔκπληξιν ἡμῖν ἀφασίαν τε προστίθης.</l>
</sp>
<sp>
<speaker>Ἑλένη</speaker>
<l n="566">ἀδικούμεθʼ, ὦ γυναῖκες· εἰργόμεσθα γὰρ</l>
<l n="567">τάφου πρὸς ἀνδρὸς τοῦδε, καί μʼ ἑλὼν θέλει</l>
<l n="568">δοῦναι τυράννοις ὧν ἐφεύγομεν γάμους.</l>
</sp>
<sp>
<speaker>Μενελέως</speaker>
<l n="569">οὐ κλῶπές ἐσμεν, οὐχ ὑπηρέται κακῶν.</l>
</sp>
<sp>
<speaker>Ἑλένη</speaker>
<l n="570">καὶ μὴν στολήν γʼ ἄμορφον ἀμφὶ σῶμʼ ἔχεις.</l>
</sp>
<sp>
<speaker>Μενελέως</speaker>
<l n="571">στῆσον, φόβου μεθεῖσα, λαιψηρὸν πόδα.</l>
</sp>
<sp>
<speaker>Ἑλένη</speaker>
<l n="572">ἵστημʼ, ἐπεί γε τοῦδʼ ἐφάπτομαι τόπου.</l>
</sp>
<sp>
<speaker>Μενελέως</speaker>
<l n="573">τίς εἶ; τίνʼ ὄψιν σήν, γύναι, προσδέρκομαι;</l>
</sp>
<sp>
<speaker>Ἑλένη</speaker>
<l n="574">σὺ δʼ εἶ τίς; αὑτὸς γὰρ σὲ κἄμʼ ἔχει λόγος.</l>
</sp>
<sp>
<speaker>Μενελέως</speaker>
<l n="575">οὐπώποτʼ εἶδον προσφερέστερον δέμας.</l>
</sp>
<sp>
<speaker>Ἑλένη</speaker>
<l n="576">ὦ θεοί· θεὸς γὰρ καὶ τὸ γιγνώσκειν φίλους.</l>
</sp>
<sp>
<speaker>
<add>Μενελέως</add>
</speaker>
<l n="577">
<add>Ἑλληνὶς εἶ τις ἢ ἐπιχωρία γυνή;</add>
</l>
</sp>
<sp>
<speaker>Ἑλένη</speaker>
<l n="578">Ἑλληνίς· ἀλλὰ καὶ τὸ σὸν θέλω μαθεῖν.</l>
</sp>
<sp>
<speaker>Μενελέως</speaker>
<l n="579">Ἑλένῃ σʼ ὁμοίαν δὴ μάλιστʼ εἶδον, γύναι.</l>
</sp>
<sp>
<speaker>Ἑλένη</speaker>
<l n="580">ἐγὼ δὲ Μενέλεῴ γε σέ· οὐδʼ ἔχω τί φῶ.</l>
</sp>
<sp>
<speaker>Μενελέως</speaker>
<l n="581">ἔγνως γὰρ ὀρθῶς ἄνδρα δυστυχέστατον.</l>
<milestone ed="p" n="566" unit="card"/>
</sp>
<sp>
<speaker>Ἑλένη</speaker>
<l n="582">ὦ χρόνιος ἐλθὼν σῆς δάμαρτος ἐς χέρας.</l>
</sp>
<sp>
<speaker>Μενελέως</speaker>
<l n="583">ποίας δάμαρτος; μὴ θίγῃς ἐμῶν πέπλων.</l>
</sp>
<sp>
<speaker>Ἑλένη</speaker>
<l n="584">ἥν σοι δίδωσι Τυνδάρεως, ἐμὸς πατήρ.</l>
</sp>
<sp>
<speaker>Μενελέως</speaker>
<l n="585">ὦ φωσφόρʼ Ἑκάτη, πέμπε φάσματʼ εὐμενῆ.</l>
</sp>
<sp>
<speaker>Ἑλένη</speaker>
<l n="586">οὐ νυκτίφαντον πρόπολον Ἐνοδίας μʼ ὁρᾷς.</l>
</sp>
<sp>
<speaker>Μενελέως</speaker>
<l n="587">οὐ μὴν γυναικῶν γʼ εἷς δυοῖν ἔφυν πόσις.</l>
</sp>
<sp>
<speaker>Ἑλένη</speaker>
<l n="588">ποίων δὲ λέκτρων δεσπότης ἄλλων ἔφυς;</l>
</sp>
<sp>
<speaker>Μενελέως</speaker>
<l n="589">ἣν ἄντρα κεύθει κἀκ Φρυγῶν κομίζομαι.</l>
</sp>
<sp>
<speaker>Ἑλένη</speaker>
<l n="590">οὐκ ἔστιν ἄλλη σή τις ἀντʼ ἐμοῦ γυνή. </l>
</sp>
<sp>
<speaker>Μενελέως</speaker>
<l n="591">οὔ που φρονῶ μὲν εὖ, τὸ δʼ ὄμμα μου νοσεῖ;</l>
</sp>
<sp>
<speaker>Ἑλένη</speaker>
<l n="592">οὐ γάρ με λεύσσων σὴν δάμαρθʼ ὁρᾶν δοκεῖς;</l>
</sp>
<sp>
<speaker>Μενελέως</speaker>
<l n="593">τὸ σῶμʼ ὅμοιον, τὸ δὲ σαφές μʼ ἀποστερεῖ.</l>
</sp>
<sp>
<speaker>Ἑλένη</speaker>
<l n="594">σκέψαι· τί σοὐνδεῖ; τίς δὲ σοῦ σοφώτερος;</l>
</sp>
<sp>
<speaker>Μενελέως</speaker>
<l n="595">ἔοικας· οὔτοι τοῦτό γʼ ἐξαρνήσομαι.</l>
</sp>
<sp>
<speaker>Ἑλένη</speaker>
<l n="596">τίς οὖν διδάξει σʼ ἄλλος ἢ τὰ σʼ ὄμματα;</l>
</sp>
<sp>
<speaker>Μενελέως</speaker>
<l n="597">ἐκεῖ νοσοῦμεν, ὅτι δάμαρτʼ ἄλλην ἔχω.</l>
</sp>
<sp>
<speaker>Ἑλένη</speaker>
<l n="598">οὐκ ἦλθον ἐς γῆν Τρῳάδʼ, ἀλλʼ εἴδωλον ἦν.</l>
</sp>
<sp>
<speaker>Μενελέως</speaker>
<l n="599">καὶ τίς βλέποντα σώματʼ ἐξεργάζεται;</l>
</sp>
<sp>
<speaker>Ἑλένη</speaker>
<l n="600">αἰθήρ, ὅθεν σὺ θεοπόνητʼ ἔχεις λέχη.</l>
</sp>
<sp>
<speaker>Μενελέως</speaker>
<l n="601">τίνος πλάσαντος θεῶν; ἄελπτα γὰρ λέγεις.</l>
</sp>
<sp>
<speaker>Ἑλένη</speaker>
<l n="602">Ἥρας, διάλλαγμʼ, ὡς Πάρις με μὴ λάβοι.</l>
</sp>
<sp>
<speaker>Μενελέως</speaker>
<l n="603">πῶς οὖν ἂν ἐνθάδʼ ἦσθά <add>τʼ</add> ἐν Τροίᾳ θʼ ἅμα;</l>
</sp>
<sp>
<speaker>Ἑλένη</speaker>
<l n="604">τοὔνομα γένοιτʼ ἂν πολλαχοῦ, τὸ σῶμα δʼ οὔ.</l>
</sp>
<sp>
<speaker>Μενελέως</speaker>
<l n="605">μέθες με, λύπης ἅλις ἔχων ἐλήλυθα.</l>
</sp>
<sp>
<speaker>Ἑλένη</speaker>
<l n="606">λείψεις γὰρ ἡμᾶς, τὰ δὲ κένʼ ἐξάξεις λέχη;</l>
</sp>
<sp>
<speaker>Μενελέως</speaker>
<l n="607">καὶ χαῖρέ γʼ, Ἑλένῃ προσφερὴς ὁθούνεκʼ εἶ.</l>
</sp>
<sp>
<speaker>Ἑλένη</speaker>
<l n="608">ἀπωλόμην· λαβοῦσά σʼ οὐχ ἕξω πόσιν.</l>
</sp>
<sp>
<speaker>Μενελέως</speaker>
<l n="609">τοὐκεῖ με μέγεθος τῶν πόνων πείθει, σὺ δʼ οὔ.</l>
</sp>
<sp>
<speaker>Ἑλένη</speaker>
<l n="610">οἲ ἐγώ· τίς ἡμῶν ἐγένετʼ ἀθλιωτέρα;</l>
<l n="611">οἱ φίλτατοι λείπουσί μʼ οὐδʼ ἀφίξομαι</l>
<l n="612">Ἕλληνας οὐδὲ πατρίδα τὴν ἐμήν ποτε.</l>
<milestone ed="p" n="597" unit="card"/>
</sp>
<sp>
<speaker>Ἄγγελος</speaker>
<l n="613">Μενέλαε, μαστεύων σε κιγχάνω μόλις</l>
<l n="614">πᾶσαν πλανηθεὶς τήνδε βάρβαρον χθόνα,</l>
<l n="615">πεμφθεὶς ἑταίρων τῶν λελειμμένων ὕπο. </l>
</sp>
<sp>
<speaker>Μενελέως</speaker>
<l n="616">τί δʼ ἔστιν; οὔ που βαρβάρων συλᾶσθʼ ὕπο;</l>
</sp>
<sp>
<speaker>Ἄγγελος</speaker>
<l n="617">θαῦμʼ ἔστʼ, ἔλασσον τοὔνομʼ ἢ τὸ πρᾶγμʼ ἔχον.</l>
</sp>
<sp>
<speaker>Μενελέως</speaker>
<l n="618">λέγʼ· ὡς φέρεις τι τῇδε τῇ σπουδῇ νέον.</l>
</sp>
<sp>
<speaker>Ἄγγελος</speaker>
<l n="619">λέγω πόνους σε μυρίους τλῆναι μάτην.</l>
</sp>
<sp>
<speaker>Μενελέως</speaker>
<l n="620">παλαιὰ θρηνεῖς πήματʼ· ἀγγέλλεις δὲ τί;</l>
</sp>
<sp>
<speaker>Ἄγγελος</speaker>
<l n="621">βέβηκεν ἄλοχος σὴ πρὸς αἰθέρος πτυχὰς</l>
<l n="622">ἀρθεῖσʼ ἄφαντος· οὐρανῷ δὲ κρύπτεται</l>
<l n="623">λιποῦσα σεμνὸν ἄντρον οὗ σφʼ ἐσῴζομεν,</l>
<l n="624">τοσόνδε λέξασʼ· ὦ ταλαίπωροι Φρύγες</l>
<l n="625">πάντες τʼ Ἀχαιοί, διʼ ἔμʼ ἐπὶ Σκαμανδρίοις</l>
<l n="626">ἀκταῖσιν Ἥρας μηχαναῖς ἐθνῄσκετε,</l>
<l n="627">δοκοῦντες Ἑλένην οὐκ ἔχοντʼ ἔχειν Πάριν.</l>
<l n="628">ἐγὼ δʼ, ἐπειδὴ χρόνον ἔμεινʼ ὅσον με χρῆν,</l>
<l n="629">τὸ μόρσιμον σῴσασα, πατέρʼ ἐς οὐρανὸν</l>
<l n="630">ἄπειμι· φήμας δʼ ἡ τάλαινα Τυνδαρὶς</l>
<l n="631">ἄλλως κακὰς ἤκουσεν οὐδὲν αἰτία.</l>
<l n="632">
<milestone ed="P" unit="para"/>ὦ χαῖρε, Λήδας θύγατερ, ἐνθάδʼ ἦσθʼ ἄρα;</l>
<l n="633">ἐγὼ δέ σʼ ἄστρων ὡς βεβηκυῖαν μυχοὺς</l>
<l n="634">ἤγγελλον εἰδὼς οὐδὲν ὡς ὑπόπτερον</l>
<l n="635">δέμας φοροίης. οὐκ ἐῶ σε κερτομεῖν</l>
<l n="636">ἡμᾶς τόδʼ αὖθις, ὡς ἄδην ἐν Ἰλίῳ</l>
<l n="637">πόνους παρεῖχες σῷ πόσει καὶ συμμάχοις.</l>
</sp>
<sp>
<speaker>Μενελέως</speaker>
<l n="638">τοῦτʼ ἔστʼ ἐκεῖνο· ξυμβεβᾶσιν οἱ λόγοι</l>
<l n="639">οἱ τῆσδʼ ἀληθεῖς. ὦ ποθεινὸς ἡμέρα,</l>
<l n="640">ἥ σʼ εἰς ἐμὰς ἔδωκεν ὠλένας λαβεῖν.</l>
<milestone ed="p" n="625" unit="card"/>
</sp>
<sp>
<speaker>Ἑλένη</speaker>
<l n="641">ὦ φίλτατʼ ἀνδρῶν Μενέλεως, ὁ μὲν χρόνος</l>
<l n="642">παλαιός, ἡ δὲ τέρψις ἀρτίως πάρα.</l>
<!-- dochmiacs here -->
<l n="643">ἔλαβον ἀσμένα πόσιν ἐμόν, φίλαι, </l>
<l n="644">περί τʼ ἐπέτασα χέρα</l>
<l n="645">φίλιον ἐν μακρᾷ φλογὶ φαεσφόρῳ.</l>
</sp>
<sp>
<speaker>Μενελέως</speaker>
<l n="646">κἀγὼ σέ· πολλοὺς δʼ ἐν μέσῳ λόγους ἔχων</l>
<l n="647">οὐκ οἶδʼ ὁποίου πρῶτον ἄρξωμαι τὰ νῦν.</l>
</sp>
</div>
<div type="lyric">
<sp>
<speaker>Ἑλένη</speaker>
<l n="648">γέγηθα, κρατὶ δʼ ὀρθίους ἐθείρας</l>
<l n="649">ἀνεπτέρωκα καὶ δάκρυ σταλάσσω,</l>
<l n="650">περὶ δὲ γυῖα χέρας ἔβαλον, ἡδονάν,</l>
<l n="651">ὦ πόσις, ὡς λάβω.</l>
</sp>
<sp>
<!-- still lyric -->
<speaker>Μενελέως</speaker>
<l n="652">ὦ φιλτάτη πρόσοψις, οὐκ ἐμέμφθην·</l>
<l n="653">ἔχω τὰ τῆς Διός τε λέκτρα Λήδας θʼ,</l>
<l n="654">ἃν ὑπὸ λαμπάδων κόροι λεύκιπποι</l>
<l n="655">ξυνομαίμονες ὤλβισαν ὤλβισαν</l>
<l n="656">τὸ πρόσθεν, ἐκ δόμων δὲ νοσφίσας σʼ ἐμοῦ</l>
<l n="657">πρὸς ἄλλαν ἐλαύνει</l>
<l n="658">θεὸς συμφορὰν τᾶσδε κρείσσω.</l>
<l n="659">τὸ κακὸν δʼ ἀγαθὸν σέ τε κἀμὲ συνάγαγε, πόσιν</l>
<l n="660">χρόνιον, ἀλλʼ ὅμως ὀναίμαν τύχας.</l>
</sp>
<sp>
<speaker>Χορός</speaker>
<l n="661">ὄναιο δῆτα. ταὐτὰ δὴ ξυνεύχομαι·</l>
<l n="662">δυοῖν γὰρ ὄντοιν οὐχ ὃ μὲν τλήμων, ὃ δʼ οὔ.</l>
</sp>
<sp>
<speaker>Ἑλένη</speaker>
<l n="663">φίλαι φίλαι, τὰ πάρος οὐκέτι</l>
<l n="664">στένομεν οὐδʼ ἀλγῶ.</l>
<l n="665">πόσιν ἐμὸν ἔχομεν <del>ἔχομεν,</del> ὃν <del>ἔμενον</del>
</l>
<l n="666">ἔμενον ἐκ Τροίας πολυετῆ μολεῖν.</l>
</sp>
<sp>
<speaker>Μενελέως</speaker>
<l n="667">ἔχεις, ἐγώ τε σέ· ἡλίους δὲ μυρίους</l>
<l n="668">μόλις διελθὼν ᾐσθόμην τὰ τῆς θεοῦ.</l>
<l n="669">ἐμὰ δὲ χαρμονὰ δάκρυα· πλέον ἔχει</l>
<l n="670">χάριτος ἢ λύπας.</l>
</sp>
<sp>
<speaker>Ἑλένη</speaker>
<l n="671">τί φῶ; τίς ἂν τάδʼ ἤλπισεν βροτῶν ποτε;</l>
<l n="672">ἀδόκητον ἔχω σε πρὸς στέρνοις.</l>
</sp>
<sp>
<speaker>Μενελέως</speaker>
<l n="673">κἀγὼ σὲ τὴν δοκοῦσαν Ἰδαίαν πόλιν</l>
<l n="674">μολεῖν Ἰλίου τε μελέους πύργους.</l>
<l n="675">πρὸς θεῶν, δόμων πῶς τῶν ἐμῶν ἀπεστάλης;</l>
</sp>
<sp>
<speaker>Ἑλένη</speaker>
<l n="676">ἒ ἔ· πικρὰς ἐς ἀρχὰς βαίνεις,</l>
<l n="677">ἒ ἔ· πικρὰν δʼ ἐρευνᾷς φάτιν.</l>
</sp>
<sp>
<speaker>Μενελέως</speaker>
<l n="678">λέγʼ· ὡς ἀκουστὰ πάντα δῶρα δαιμόνων.</l>
</sp>
<sp>
<speaker>Ἑλένη</speaker>
<l n="679">ἀπέπτυσα μὲν λόγον, οἷον οἷον ἐσοίσομαι.</l>
</sp>
<sp>
<speaker>Μενελέως</speaker>
<l n="680">ὅμως δὲ λέξον· ἡδύ τοι μόχθων κλύειν.</l>
<milestone ed="p" n="666" unit="card"/>
</sp>
<sp>
<speaker>Ἑλένη</speaker>
<l n="681">οὐκ ἐπὶ βαρβάρου λέκτρα νεανία</l>
<l n="682">πετομένας κώπας,</l>
<l n="683">πετομένου δʼ ἔρωτος ἀδίκων γάμων  <gap/>
</l>
</sp>
<sp>
<speaker>Μενελέως</speaker>
<l n="684">τίς <add>γάρ</add> σε δαίμων ἢ πότμος συλᾷ πάτρας;</l>
</sp>
<sp>
<speaker>Ἑλένη</speaker>
<l n="685">ὁ Διὸς ὁ Διός, ὦ πόσι, παῖς μʼ  <gap/>
</l>
<l n="686">ἐπέλασεν Νείλῳ.</l>
</sp>
<sp>
<speaker>Μενελέως</speaker>
<l n="687">θαυμαστά· τοῦ πέμψαντος; ὦ δεινοὶ λόγοι.</l>
</sp>
<sp>
<speaker>Ἑλένη</speaker>
<l n="688">κατεδάκρυσα καὶ βλέφαρον ὑγραίνω</l>
<l n="689">δάκρυσιν· ἁ Διός μʼ ἄλοχος ὤλεσεν.</l>
</sp>
<sp>
<speaker>Μενελέως</speaker>
<l n="690">Ἥρα; τί νῷν χρῄζουσα προσθεῖναι κακόν;</l>
</sp>
<sp>
<speaker>Ἑλένη</speaker>
<l n="691">ὤμοι ἐμῶν δεινῶν, λουτρῶν καὶ κρηνῶν,</l>
<l n="692">ἵνα θεαὶ μορφὰν </l>
<l n="693">ἐφαίδρυναν, ἔνθεν ἔμολεν κρίσις.</l>
</sp>
<sp>
<speaker>Μενελέως</speaker>
<l n="694">τὰ δʼ ἐς κρίσιν σοι τῶνδʼ ἔθηχʼ Ἥρα κακῶν — ;</l>
</sp>
<sp>
<speaker>Ἑλένη</speaker>
<l n="695">Πάριν ὡς ἀφέλοιτο — </l>
</sp>
<sp>
<speaker>Μενελέως</speaker>
<l n="696">πῶς; αὔδα.</l>
</sp>
<sp>
<speaker>Ἑλένη</speaker>
<l n="697">Κύπρις ᾧ μʼ ἐπένευσεν — </l>
</sp>
<sp>
<speaker>Μενελέως</speaker>
<l n="698">ὦ τλᾶμον.</l>
</sp>
<sp>
<speaker>Ἑλένη</speaker>
<l n="699">τλάμων, τλάμων· ὧδʼ ἐπέλασʼ Αἰγύπτῳ.</l>
</sp>
<sp>
<speaker>Μενελέως</speaker>
<l n="700">εἶτʼ ἀντέδωκʼ εἴδωλον, ὡς σέθεν κλύω.</l>
</sp>
<sp>
<speaker>Ἑλένη</speaker>
<l n="701">τὰ δὲ <add>σὰ</add> κατὰ μέλαθρα πάθεα πάθεα, μᾶ-</l>
<l n="702">τερ, οἲ ʼγώ.</l>
</sp>
<sp>
<speaker>Μενελέως</speaker>
<l n="703">τί φῄς;</l>
</sp>
<sp>
<speaker>Ἑλένη</speaker>
<l n="704">οὐκ ἔστι μάτηρ· ἀγχόνιον δὲ βρόχον</l>
<l n="705">διʼ ἐμὰν κατεδήσατο δυσγάμου αἰσχύναν.</l>
</sp>
<sp>
<speaker>Μενελέως</speaker>
<l n="706">ὤμοι· θυγατρὸς δʼ Ἑρμιόνης ἔστιν βίος;</l>
</sp>
<sp>
<speaker>Ἑλένη</speaker>
<l n="707">ἄγαμος ἄτεκνος, ὦ πόσι, καταστένει</l>
<l n="708">γάμον ἄγαμον <add>ἐμόν</add>.</l>
</sp>
<sp>
<speaker>Μενελέως</speaker>
<l n="709">ὦ πᾶν κατʼ ἄκρας δῶμʼ ἐμὸν πέρσας Πάρις,</l>
<l n="710">τάδε καὶ σὲ διώλεσε μυριάδας τε</l>
<l n="711">χαλκεόπλων Δαναῶν.</l>
</sp>
<sp>
<speaker>Ἑλένη</speaker>
<l n="712">ἐμὲ δὲ πατρίδος ἄπο κακόποτμον ἀραίαν</l>
<l n="713">ἔβαλε θεὸς ἀπό <add>τε</add> πόλεος ἀπό τε σέθεν,</l>
<l n="714">ὅτε μέλαθρα λέχεά τʼ ἔλιπον — οὐ λιποῦσʼ</l>
<l n="715">ἐπʼ αἰσχροῖς γάμοις.</l>
<milestone ed="p" n="698" unit="card"/>
</sp>
</div>
<div type="dialogue">
<sp>
<speaker>Χορός</speaker>
<l n="716">εἰ καὶ τὰ λοιπὰ τῆς τύχης εὐδαίμονος</l>
<l n="717">τύχοιτε, πρὸς τὰ πρόσθεν ἀρκέσειεν ἄν.</l>
</sp>
<sp>
<speaker>Ἄγγελος</speaker>
<l n="718">Μενέλαε, κἀμοὶ πρόσδοτον τῆς ἡδονῆς, </l>
<l n="719">ἣν μανθάνω μὲν καὐτός, οὐ σαφῶς δʼ ἔχω.</l>
</sp>
<sp>
<speaker>Μενελέως</speaker>
<l n="720">ἀλλʼ, ὦ γεραιέ, καὶ σὺ κοινώνει λόγων.</l>
</sp>
<sp>
<speaker>Ἄγγελος</speaker>
<l n="721">οὐχ ἥδε μόχθων τῶν ἐν Ἰλίῳ βραβεύς;</l>
</sp>
<sp>
<speaker>Μενελέως</speaker>
<l n="722">οὐχ ἥδε, πρὸς θεῶν δʼ ἦμεν ἠπατημένοι,</l>
<l n="723">νεφέλης ἄγαλμʼ ἔχοντες ἐν χεροῖν λυγρόν.</l>
</sp>
<sp>
<speaker>Ἄγγελος</speaker>
<l n="724">τί φῄς;</l>
<l n="725">νεφέλης ἄρʼ ἄλλως εἴχομεν πόνους πέρι;</l>
</sp>
<sp>
<speaker>Μενελέως</speaker>
<l n="726">Ἥρας τάδʼ ἔργα καὶ θεῶν τρισσῶν ἔρις.</l>
</sp>
<sp>
<speaker>Ἄγγελος</speaker>
<l n="727">ἡ δʼ οὖσʼ ἀληθῶς ἐστιν ἥδε σὴ δάμαρ;</l>
</sp>
<sp>
<speaker>Μενελέως</speaker>
<l n="728">αὕτη· λόγοις <del>δʼ</del> ἐμοῖσι πίστευσον τάδε.</l>
</sp>
<sp>
<speaker>Ἄγγελος</speaker>
<l n="729">ὦ θύγατερ, ὁ θεὸς ὡς ἔφυ τι ποικίλον</l>
<l n="730">καὶ δυστέκμαρτον. εὖ δέ πως πάντα στρέφει</l>
<l n="731">ἐκεῖσε κἀκεῖσʼ ἀναφέρων· ὃ μὲν πονεῖ,</l>
<l n="732">ὃ δʼ οὐ πονήσας αὖθις ὄλλυται κακῶς,</l>
<l n="733">βέβαιον οὐδὲν τῆς ἀεὶ τύχης ἔχων.</l>
<l n="734">σὺ γὰρ πόσις τε σὸς πόνων μετέσχετε,</l>
<l n="735">σὺ μὲν λόγοισιν, ὃ δὲ δορὸς προθυμίᾳ.</l>
<l n="736">σπεύδων δʼ ὅτʼ ἔσπευδʼ οὐδὲν εἶχε· νῦν δʼ ἔχει</l>
<l n="737">αὐτόματα πράξας τἀγάθʼ εὐτυχέστατα.</l>
<l n="738">οὐκ ἄρα γέροντα πατέρα καὶ Διοσκόρω</l>
<l n="739">ᾔσχυνας, οὐδʼ ἔδρασας οἷα κλῄζεται.</l>
<l n="740">νῦν ἀνανεοῦμαι τὸν σὸν ὑμέναιον πάλιν</l>
<l n="741">καὶ λαμπάδων μεμνήμεθʼ ἃς τετραόροις</l>
<l n="742">ἵπποις τροχάζων παρέφερον· σὺ δʼ ἐν δίφροις</l>
<l n="743">ξὺν τῷδε νύμφη δῶμʼ ἔλειπες ὄλβιον.</l>
<l n="744">κακὸς γὰρ ὅστις μὴ σέβει τὰ δεσποτῶν</l>
<l n="745">καὶ ξυγγέγηθε καὶ συνωδίνει κακοῖς. </l>
<l n="746">ἐγὼ μὲν εἴην, κεἰ πέφυχʼ ὅμως λάτρις,</l>
<l n="747">ἐν τοῖσι γενναίοισιν ἠριθμημένος</l>
<l n="748">δούλοισι, τοὔνομʼ οὐκ ἔχων ἐλεύθερον,</l>
<l n="749">τὸν νοῦν δέ· κρεῖσσον γὰρ τόδʼ ἢ δυοῖν κακοῖν</l>
<l n="750">ἕνʼ ὄντα χρῆσθαι, τὰς φρένας τʼ ἔχειν κακὰς</l>
<l n="751">ἄλλων τʼ ἀκούειν δοῦλον ὄντα τῶν πέλας.</l>
<milestone ed="p" n="734" unit="card"/>
</sp>
<sp>
<speaker>Μενελέως</speaker>
<l n="752">ἄγʼ, ὦ γεραιέ, πολλὰ μὲν παρʼ ἀσπίδα</l>
<l n="753">μοχθήματʼ ἐξέπλησας ἐκπονῶν ἐμοί,</l>
<l n="754">καὶ νῦν μετασχὼν τῆς ἐμῆς εὐπραξίας</l>
<l n="755">ἄγγειλον ἐλθὼν τοῖς λελειμμένοις φίλοις</l>
<l n="756">τάδʼ ὡς ἔχονθʼ ηὕρηκας οἷ τʼ ἐσμὲν τύχης,</l>
<l n="757">μένειν τʼ ἐπʼ ἀκταῖς τούς τʼ ἐμοὺς καραδοκεῖν</l>
<l n="758">ἀγῶνας οἳ μένουσί μʼ, ὡς ἐλπίζομεν,</l>
<l n="759">κεἰ τήνδε πως δυναίμεθʼ ἐκκλέψαι χθονός,</l>
<l n="760">φρουρεῖν ὅπως ἂν εἰς ἓν ἐλθόντες τύχης</l>
<l n="761">ἐκ βαρβάρων σωθῶμεν, ἢν δυνώμεθα.</l>
</sp>
<sp>
<speaker>Ἄγγελος</speaker>
<l n="762">ἔσται τάδʼ, ὦναξ. ἀλλά τοι τὰ μάντεων</l>
<l n="763">ἐσεῖδον ὡς φαῦλʼ ἐστὶ καὶ ψευδῶν πλέα.</l>
<l n="764">οὐδʼ ἦν ἄρʼ ὑγιὲς οὐδὲν ἐμπύρου φλογὸς</l>
<l n="765">οὐδὲ πτερωτῶν φθέγματʼ· εὔηθες δέ τοι</l>
<l n="766">τὸ καὶ δοκεῖν ὄρνιθας ὠφελεῖν βροτούς.</l>
<l n="767">Κάλχας γὰρ οὐκ εἶπʼ οὐδʼ ἐσήμηνε στρατῷ</l>
<l n="768">νεφέλης ὑπερθνῄσκοντας εἰσορῶν φίλους</l>
<l n="769">οὐδʼ Ἕλενος, ἀλλὰ πόλις ἀνηρπάσθη μάτην.</l>
<l n="770">εἴποις ἄν· οὕνεχʼ ὁ θεὸς οὐκ ἠβούλετο;</l>
<l n="771">τί δῆτα μαντευόμεθα; τοῖς θεοῖσι χρὴ</l>
<l n="772">θύοντας αἰτεῖν ἀγαθά, μαντείας δʼ ἐᾶν· </l>
<l n="773">βίου γὰρ ἄλλως δέλεαρ ηὑρέθη τόδε,</l>
<l n="774">κοὐδεὶς ἐπλούτησʼ ἐμπύροισιν ἀργὸς ὤν·</l>
<l n="775">γνώμη δʼ ἀρίστη μάντις ἥ τʼ εὐβουλία.</l>
<milestone ed="p" n="758" unit="card"/>
</sp>
<sp>
<speaker>Χορός</speaker>
<l n="776">ἐς ταὐτὸ κἀμοὶ δόξα μαντειῶν πέρι</l>
<l n="777">χωρεῖ γέροντι· τοὺς θεοὺς ἔχων τις ἂν</l>
<l n="778">φίλους ἀρίστην μαντικὴν ἔχοι δόμοις.</l>
</sp>
<sp>
<speaker>Ἑλένη</speaker>
<l n="779">εἶἑν· τὰ μὲν δὴ δεῦρʼ ἀεὶ καλῶς ἔχει.</l>
<l n="780">ὅπως δʼ ἐσώθης, ὦ τάλας, Τροίας ἄπο,</l>
<l n="781">κέρδος μὲν οὐδὲν εἰδέναι, πόθος δέ τις</l>
<l n="782">τὰ τῶν φίλων φίλοισιν αἰσθέσθαι κακά.</l>
</sp>
<sp>
<speaker>Μενελέως</speaker>
<l n="783">ἦ πόλλʼ ἀνήρου μʼ ἑνὶ λόγῳ μιᾷ θʼ ὁδῷ.</l>
<l n="784">τί σοι λέγοιμʼ ἂν τὰς ἐν Αἰγαίῳ φθορὰς</l>
<l n="785">τὰ Ναυπλίου τʼ Εὐβοικὰ πυρπολήματα</l>
<l n="786">Κρήτην τε Λιβύης θʼ ἃς ἐπεστράφην πόλεις,</l>
<l n="787">σκοπιάς τε Περσέως; οὐ γὰρ ἐμπλήσαιμί σʼ <add>ἂν</add>
</l>
<l n="788">μύθων, λέγων τʼ ἄν σοι κάκʼ ἀλγοίην ἔτι,</l>
<l n="789">πάσχων τʼ ἔκαμνον· δὶς δὲ λυπηθεῖμεν ἄν.</l>
</sp>
<sp>
<speaker>Ἑλένη</speaker>
<l n="790">κάλλιον εἶπας ἤ σʼ ἀνηρόμην ἐγώ.</l>
<l n="791">ἓν δʼ εἰπὲ πάντα παραλιπών, πόσον χρόνον</l>
<l n="792">πόντου ʼπὶ νώτοις ἅλιον ἐφθείρου πλάνον;</l>
</sp>
<sp>
<speaker>Μενελέως</speaker>
<l n="793">ἐν ναυσὶν ὢν πρὸς τοῖσιν ἐν Τροίᾳ δέκα</l>
<l n="794">ἔτεσι διῆλθον ἑπτὰ περιδρομὰς ἐτῶν.</l>
</sp>
<sp>
<speaker>Ἑλένη</speaker>
<l n="795">φεῦ φεῦ· μακρόν γʼ ἔλεξας, ὦ τάλας, χρόνον</l>
<l n="796">σωθεὶς δʼ ἐκεῖθεν ἐνθάδʼ ἦλθες ἐς σφαγάς.</l>
</sp>
<sp>
<speaker>Μενελέως</speaker>
<l n="797">πῶς φῄς; τί λέξεις; ὥς μʼ ἀπώλεσας, γύναι.</l>
</sp>
<sp>
<speaker>Ἑλένη</speaker>
<l n="798">φεῦγʼ ὡς τάχιστα τῆσδʼ ἀπαλλαχθεὶς χθονός. </l>
<l n="799">θανῇ πρὸς ἀνδρὸς οὗ τάδʼ ἐστὶ δώματα.</l>
</sp>
<sp>
<speaker>Μενελέως</speaker>
<l n="800">τί χρῆμα δράσας ἄξιον τῆς συμφορᾶς;</l>
</sp>
<sp>
<speaker>Ἑλένη</speaker>
<l n="801">ἥκεις ἄελπτος ἐμποδὼν ἐμοῖς γάμοις.</l>
</sp>
<sp>
<speaker>Μενελέως</speaker>
<l n="802">ἦ γὰρ γαμεῖν τις τἄμʼ ἐβουλήθη λέχη;</l>
</sp>
<sp>
<speaker>Ἑλένη</speaker>
<l n="803">ὕβριν θʼ ὑβρίζειν εἰς ἔμʼ, ἣν ἔτλην ἐγώ.</l>
</sp>
<sp>
<speaker>Μενελέως</speaker>
<l n="804">ἰδίᾳ σθένων τις ἢ τυραννεύων χθονός;</l>
</sp>
<sp>
<speaker>Ἑλένη</speaker>
<l n="805">ὃς γῆς ἀνάσσει τῆσδε Πρωτέως γόνος.</l>
</sp>
<sp>
<speaker>Μενελέως</speaker>
<l n="806">τόδʼ ἔστʼ ἐκεῖνʼ αἴνιγμʼ ὃ προσπόλου κλύω.</l>
</sp>
<sp>
<speaker>Ἑλένη</speaker>
<l n="807">ποίοις ἐπιστὰς βαρβάροις πυλώμασιν;</l>
</sp>
<sp>
<speaker>Μενελέως</speaker>
<l n="808">τοῖσδʼ, ἔνθεν ὥσπερ πτωχὸς ἐξηλαυνόμην.</l>
</sp>
<sp>
<speaker>Ἑλένη</speaker>
<l n="809">οὔ που προσῄτεις βίοτον; ὦ τάλαινʼ ἐγώ.</l>
</sp>
<sp>
<speaker>Μενελέως</speaker>
<l n="810">τοὔργον μὲν ἦν τοῦτʼ, ὄνομα δʼ οὐκ εἶχεν τόδε.</l>
<milestone ed="p" n="793" unit="card"/>
</sp>
<sp>
<speaker>Ἑλένη</speaker>
<l n="811">πάντʼ οἶσθʼ ἄρʼ, ὡς ἔοικας, ἀμφʼ ἐμῶν γάμων.</l>
</sp>
<sp>
<speaker>Μενελέως</speaker>
<l n="812">οἶδʼ· εἰ δὲ λέκτρα διέφυγες τάδʼ οὐκ ἔχω.</l>
</sp>
<sp>
<speaker>Ἑλένη</speaker>
<l n="813">ἄθικτον εὐνὴν ἴσθι σοι σεσῳσμένην.</l>
</sp>
<sp>
<speaker>Μενελέως</speaker>
<l n="814">τίς τοῦδε πειθώ; φίλα γάρ, εἰ σαφῆ λέγεις.</l>
</sp>
<sp>
<speaker>Ἑλένη</speaker>
<l n="815">ὁρᾷς τάφου τοῦδʼ ἀθλίους ἕδρας ἐμάς;</l>
</sp>
<sp>
<speaker>Μενελέως</speaker>
<l n="816">ὁρῶ ταλαίνας στιβάδας, ὧν τί σοὶ μέτα;</l>
</sp>
<sp>
<speaker>Ἑλένη</speaker>
<l n="817">ἐνταῦθα λέκτρων ἱκετεύομεν φυγάς.</l>
</sp>
<sp>
<speaker>Μενελέως</speaker>
<l n="818">βωμοῦ σπανίζουσʼ ἢ νόμοισι βαρβάροις;</l>
</sp>
<sp>
<speaker>Ἑλένη</speaker>
<l n="819">ἐρρύεθʼ ἡμᾶς τοῦτʼ ἴσον ναοῖς θεῶν.</l>
</sp>
<sp>
<speaker>Μενελέως</speaker>
<l n="820">οὐδʼ ἄρα πρὸς οἴκους ναυστολεῖν <add>σʼ</add> ἔξεστί μοι;</l>
</sp>
<sp>
<speaker>Ἑλένη</speaker>
<l n="821">ξίφος μένει σε μᾶλλον ἢ τοὐμὸν λέχος.</l>
</sp>
<sp>
<speaker>Μενελέως</speaker>
<l n="822">οὕτως ἂν εἴην ἀθλιώτατος βροτῶν.</l>
</sp>
<sp>
<speaker>Ἑλένη</speaker>
<l n="823">μή νυν καταιδοῦ, φεῦγε δʼ ἐκ τῆσδε χθονός.</l>
</sp>
<sp>
<speaker>Μενελέως</speaker>
<l n="824">λιπών σε; Τροίαν ἐξέπερσα σὴν χάριν.</l>
</sp>
<sp>
<speaker>Ἑλένη</speaker>
<l n="825">κρεῖσσον γὰρ ἤ σε τἄμʼ ἀποκτεῖναι λέχη. </l>
</sp>
<sp>
<speaker>Μενελέως</speaker>
<l n="826">ἄνανδρά γʼ εἶπας Ἰλίου τʼ οὐκ ἄξια.</l>
</sp>
<sp>
<speaker>Ἑλένη</speaker>
<l n="827">οὐκ ἂν κτάνοις τύραννον, ὃ σπεύδεις ἴσως.</l>
</sp>
<sp>
<speaker>Μενελέως</speaker>
<l n="828">οὕτω σιδήρῳ τρωτὸν οὐκ ἔχει δέμας;</l>
</sp>
<sp>
<speaker>Ἑλένη</speaker>
<l n="829">εἴσῃ. τὸ τολμᾶν δʼ ἀδύνατʼ ἀνδρὸς οὐ σοφοῦ.</l>
</sp>
<sp>
<speaker>Μενελέως</speaker>
<l n="830">σιγῇ παράσχω δῆτʼ ἐμὰς δῆσαι χέρας;</l>
</sp>
<sp>
<speaker>Ἑλένη</speaker>
<l n="831">ἐς ἄπορον ἥκεις· δεῖ δὲ μηχανῆς τινος.</l>
</sp>
<sp>
<speaker>Μενελέως</speaker>
<l n="832">δρῶντας γὰρ ἢ μὴ δρῶντας ἥδιον θανεῖν.</l>
</sp>
<sp>
<speaker>Ἑλένη</speaker>
<l n="833">μίʼ ἔστιν ἐλπίς, ᾗ μόνῃ σωθεῖμεν ἄν.</l>
</sp>
<sp>
<speaker>Μενελέως</speaker>
<l n="834">ὠνητὸς ἢ τολμητὸς ἢ λόγων ὕπο;</l>
</sp>
<sp>
<speaker>Ἑλένη</speaker>
<l n="835">εἰ μὴ τύραννός <add>σʼ</add> ἐκπύθοιτʼ ἀφιγμένον.</l>
</sp>
<sp>
<speaker>Μενελέως</speaker>
<l n="836">ἐρεῖ δὲ τίς μʼ; οὐ γνώσεταί γʼ ὅς εἰμʼ ἐγώ.</l>
</sp>
<sp>
<speaker>Ἑλένη</speaker>
<l n="837">ἔστʼ ἔνδον αὐτῷ ξύμμαχος θεοῖς ἴση.</l>
</sp>
<sp>
<speaker>Μενελέως</speaker>
<l n="838">φήμη τις οἴκων ἐν μυχοῖς ἱδρυμένη;</l>
</sp>
<sp>
<speaker>Ἑλένη</speaker>
<l n="839">οὔκ, ἀλλʼ ἀδελφή· Θεονόην καλοῦσί νιν.</l>
</sp>
<sp>
<speaker>Μενελέως</speaker>
<l n="840">χρηστήριον μὲν τοὔνομʼ· ὅ τι δὲ δρᾷ φράσον.</l>
</sp>
<sp>
<speaker>Ἑλένη</speaker>
<l n="841">πάντʼ οἶδʼ, ἐρεῖ τε συγγόνῳ παρόντα σε.</l>
</sp>
<sp>
<speaker>Μενελέως</speaker>
<l n="842">θνῄσκοιμεν ἄν· λαθεῖν γὰρ οὐχ οἷόν τέ μοι.</l>
</sp>
<sp>
<speaker>Ἑλένη</speaker>
<l n="843">ἴσως ἂν ἀναπείσαιμεν ἱκετεύοντέ νιν — </l>
</sp>
<sp>
<speaker>Μενελέως</speaker>
<l n="844">τί χρῆμα δρᾶσαι; τίνʼ ὑπάγεις μʼ ἐς ἐλπίδα;</l>
</sp>
<sp>
<speaker>Ἑλένη</speaker>
<l n="845">παρόντα γαίᾳ μὴ φράσαι σε συγγόνῳ.</l>
</sp>
<sp>
<speaker>Μενελέως</speaker>
<l n="846">πείσαντε δʼ ἐκ γῆς διορίσαιμεν ἂν πόδα;</l>
</sp>
<sp>
<speaker>Ἑλένη</speaker>
<l n="847">κοινῇ γʼ ἐκείνῃ ῥᾳδίως, λάθρᾳ δʼ ἂν οὔ.</l>
</sp>
<sp>
<speaker>Μενελέως</speaker>
<l n="848">σὸν ἔργον, ὡς γυναικὶ πρόσφορον γυνή.</l>
</sp>
<sp>
<speaker>Ἑλένη</speaker>
<l n="849">ὡς οὐκ ἄχρωστα γόνατʼ ἐμῶν ἕξει χερῶν.</l>
<milestone ed="p" n="832" unit="card"/>
</sp>
<sp>
<speaker>Μενελέως</speaker>
<l n="850">φέρʼ, ἢν δὲ δὴ νῷν μὴ ἀποδέξηται λόγους;</l>
</sp>
<sp>
<speaker>Ἑλένη</speaker>
<l n="851">θανῇ· γαμοῦμαι δʼ ἡ τάλαινʼ ἐγὼ βίᾳ.</l>
</sp>
<sp>
<speaker>Μενελέως</speaker>
<l n="852">προδότις ἂν εἴης· τὴν βίαν σκήψασʼ ἔχεις. </l>
</sp>
<sp>
<speaker>Ἑλένη</speaker>
<l n="853">ἀλλʼ ἁγνὸν ὅρκον σὸν κάρα κατώμοσα  <gap/>
</l>
</sp>
<sp>
<speaker>Μενελέως</speaker>
<l n="854">τί φῄς; θανεῖσθαι; κοὔποτʼ ἀλλάξεις λέχη;</l>
</sp>
<sp>
<speaker>Ἑλένη</speaker>
<l n="855">ταὐτῷ ξίφει γε· κείσομαι δὲ σοῦ πέλας.</l>
</sp>
<sp>
<speaker>Μενελέως</speaker>
<l n="856">ἐπὶ τοῖσδε τοίνυν δεξιᾶς ἐμῆς θίγε.</l>
</sp>
<sp>
<speaker>Ἑλένη</speaker>
<l n="857">ψαύω, θανόντος σοῦ τόδʼ ἐκλείψειν φάος.</l>
</sp>
<sp>
<speaker>Μενελέως</speaker>
<l n="858">κἀγὼ στερηθεὶς σοῦ τελευτήσειν βίον.</l>
</sp>
<sp>
<speaker>Ἑλένη</speaker>
<l n="859">πῶς οὖν θανούμεθʼ ὥστε καὶ δόξαν λαβεῖν;</l>
</sp>
<sp>
<speaker>Μενελέως</speaker>
<l n="860">τύμβου ʼπὶ νώτῳ σὲ κτανὼν ἐμὲ κτενῶ.</l>
<l n="861">πρῶτον δʼ ἀγῶνα μέγαν ἀγωνιούμεθα</l>
<l n="862">λέκτρων ὑπὲρ σῶν. ὁ δὲ θέλων ἴτω πέλας·</l>
<l n="863">τὸ Τρωικὸν γὰρ οὐ καταισχυνῶ κλέος</l>
<l n="864">οὐδʼ Ἑλλάδʼ ἐλθὼν λήψομαι πολὺν ψόγον,</l>
<l n="865">ὅστις Θέτιν μὲν ἐστέρησʼ Ἀχιλλέως,</l>
<l n="866">Τελαμωνίου δʼ Αἴαντος εἰσεῖδον σφαγάς,</l>
<l n="867">τὸν Νηλέως τʼ ἄπαιδα· διὰ δὲ τὴν ἐμὴν</l>
<l n="868">οὐκ ἀξιώσω κατθανεῖν δάμαρτʼ ἐγώ;</l>
<l n="869">μάλιστά γε· εἰ γάρ εἰσιν οἱ θεοὶ σοφοί,</l>
<l n="870">εὔψυχον ἄνδρα πολεμίων θανόνθʼ ὕπο</l>
<l n="871">κούφῃ καταμπίσχουσιν ἐν τύμβῳ χθονί,</l>
<l n="872">κακοὺς δʼ ἐφʼ ἕρμα στερεὸν ἐκβάλλουσι γῆς.</l>
</sp>
<sp>
<speaker>Χορός</speaker>
<l n="873">ὦ θεοί, γενέσθω δή ποτʼ εὐτυχὲς γένος</l>
<l n="874">τὸ Ταντάλειον καὶ μεταστήτω κακῶν.</l>
</sp>
<sp>
<speaker>Ἑλένη</speaker>
<l n="875">οἲ ἐγὼ τάλαινα· τῆς τύχης γὰρ ὧδʼ ἔχω.</l>
<l n="876">Μενέλαε, διαπεπράγμεθʼ· ἐκβαίνει δόμων</l>
<l n="877">ἡ θεσπιῳδὸς Θεονόη· κτυπεῖ δόμος</l>
<l n="878">κλῄθρων λυθέντων. φεῦγʼ· ἀτὰρ τί φευκτέον;</l>
<l n="879">ἀποῦσα γάρ σε καὶ παροῦσʼ ἀφιγμένον </l>
<l n="880">δεῦρʼ οἶδεν· ὦ δύστηνος, ὡς ἀπωλόμην.</l>
<l n="881">Τροίας δὲ σωθεὶς κἀπὸ βαρβάρου χθονὸς</l>
<l n="882">ἐς βάρβαρʼ ἐλθὼν φάσγανʼ αὖθις ἐμπεσῇ.</l>
<milestone ed="p" n="865" unit="card"/>
</sp>
<sp>
<speaker>Θεονόη</speaker>
<l n="883">ἡγοῦ σύ μοι φέρουσα λαμπτήρων σέλας</l>
<l n="884">θείου δε σεμνὸν θεσμὸν αἰθέρος μυχούς,</l>
<l n="885">ὡς πνεῦμα καθαρὸν οὐρανοῦ δεξώμεθα·</l>
<l n="886">σὺ δʼ αὖ κέλευθον εἴ τις ἔβλαψεν ποδὶ</l>
<l n="887">στείβων ἀνοσίῳ, δὸς καθαρσίῳ φλογί,</l>
<l n="888">κροῦσον δὲ πεύκην, ἵνα διεξέλθω, πυρός.</l>
<l n="889">νόμον δὲ τὸν ἐμὸν θεοῖσιν ἀποδοῦσαι πάρος</l>
<l n="890">ἐφέστιον φλόγʼ ἐς δόμους κομίζετε.</l>
<l n="891">
<milestone ed="P" unit="para"/>Ἑλένη, τί τἀμὰ — πῶς ἔχει — θεσπίσματα;</l>
<l n="892">ἥκει πόσις σοι Μενέλεως ὅδʼ ἐμφανής,</l>
<l n="893">νεῶν στερηθεὶς τοῦ τε σοῦ μιμήματος.</l>
<l n="894">ὦ τλῆμον, οἵους διαφυγὼν ἦλθες πόνους,</l>
<l n="895">οὐδʼ οἶσθα νόστον οἴκαδʼ εἴτʼ αὐτοῦ μενεῖς·</l>
<l n="896">ἔρις γὰρ ἐν θεοῖς σύλλογός τε σοῦ πέρι</l>
<l n="897">ἔσται πάρεδρος Ζηνὶ τῷδʼ ἐν ἤματι.</l>
<l n="898">Ἥρα μέν, ἥ σοι δυσμενὴς πάροιθεν ἦν,</l>
<l n="899">νῦν ἐστιν εὔνους κἀς πάτραν σῷσαι θέλει</l>
<l n="900">ξὺν τῇδʼ, ἵνʼ Ἑλλὰς τοὺς Ἀλεξάνδρου γάμους,</l>
<l n="901">δώρημα Κύπριδος, ψευδονυμφεύτους μάθῃ·</l>
<l n="902">Κύπρις δὲ νόστον σὸν διαφθεῖραι θέλει,</l>
<l n="903">ὡς μὴ ʼξελεγχθῇ μηδὲ πριαμένη φανῇ </l>
<l n="904">τὸ κάλλος, Ἑλένης οὕνεκʼ, ἀνονήτοις γάμοις.</l>
<l n="905">τέλος δʼ ἐφʼ ἡμῖν, εἴθʼ, ἃ βούλεται Κύπρις,</l>
<l n="906">λέξασʼ ἀδελφῷ σʼ ἐνθάδʼ ὄντα διολέσω,</l>
<l n="907">εἴτʼ αὖ μεθʼ Ἥρας στᾶσα σὸν σώσω βίον,</l>
<l n="908">κρύψασʼ ὁμαίμονʼ, ὅς με προστάσσει τάδε</l>
<l n="909">εἰπεῖν, ὅταν γῆν τήνδε νοστήσας τύχῃς <gap/>
</l>
<l n="910">
<milestone ed="P" unit="para"/>τίς εἶσʼ ἀδελφῷ τόνδε σημανῶν ἐμῷ</l>
<l n="911">παρόνθʼ, ὅπως ἂν τοὐμὸν ἀσφαλῶς ἔχῃ;</l>
<milestone ed="p" n="894" unit="card"/>
</sp>
<sp>
<speaker>Ἑλένη</speaker>
<l n="912">ὦ παρθένʼ, ἱκέτις ἀμφὶ σὸν πίτνω γόνυ</l>
<l n="913">καὶ προσκαθίζω θᾶκον οὐκ εὐδαίμονα</l>
<l n="914">ὑπέρ τʼ ἐμαυτῆς τοῦδέ θʼ, ὃν μόλις ποτὲ</l>
<l n="915">λαβοῦσʼ ἐπʼ ἀκμῆς εἰμι κατθανόντʼ ἰδεῖν·</l>
<l n="916">μή μοι κατείπῃς σῷ κασιγνήτῳ πόσιν</l>
<l n="917">τόνδʼ εἰς ἐμὰς ἥκοντα φιλτάτας χέρας,</l>
<l n="918">σῷσον δέ, λίσσομαί σε· συγγόνῳ δὲ σῷ</l>
<l n="919">τὴν εὐσέβειαν μὴ προδῷς τὴν σήν ποτε,</l>
<l n="920">χάριτας πονηρὰς κἀδίκους ὠνουμένη.</l>
<l n="921">μισεῖ γὰρ ὁ θεὸς τὴν βίαν, τὰ κτητὰ δὲ</l>
<l n="922">κτᾶσθαι κελεύει πάντας οὐκ ἐς ἁρπαγάς.</l>
<l n="923">
<del>ἐατέος δʼ ὁ πλοῦτος ἄδικός τις ὤν.</del>
</l>
<l n="924">κοινὸς γάρ ἐστιν οὐρανὸς πᾶσιν βροτοῖς</l>
<l n="925">καὶ γαῖʼ, ἐν ᾗ χρὴ δώματʼ ἀναπληρουμένους</l>
<l n="926">τἀλλότρια μὴ σχεῖν μηδʼ ἀφαιρεῖσθαι βίᾳ.</l>
<l n="927">ἡμᾶς δὲ καιρίως μέν, ἀθλίως δʼ ἐμοί,</l>
<l n="928">Ἑρμῆς ἔδωκε πατρὶ σῷ σῴζειν πόσει</l>
<l n="929">τῷδʼ ὃς πάρεστι κἀπολάζυσθαι θέλει.</l>
<l n="930">πῶς οὖν θανὼν ἂν ἀπολάβοι; κεῖνος δὲ πῶς </l>
<l n="931">τὰ ζῶντα τοῖς θανοῦσιν ἀποδοίη ποτʼ ἄν;</l>
<l n="932">ἤδη τὰ τοῦ θεοῦ καὶ τὰ τοῦ πατρὸς σκόπει·</l>
<l n="933">πότερον ὁ δαίμων χὡ θανὼν τὰ τῶν πέλας</l>
<l n="934">βούλοιντʼ ἂν ἢ οὐ βούλοιντʼ ἂν ἀποδοῦναι πάλιν;</l>
<l n="935">δοκῶ μέν. οὔκουν χρή σε συγγόνῳ πλέον</l>
<l n="936">νέμειν ματαίῳ μᾶλλον ἢ χρηστῷ πατρί.</l>
<l n="937">εἰ δʼ οὖσα μάντις καὶ τὰ θεῖʼ ἡγουμένη</l>
<l n="938">τὸ μὲν δίκαιον τοῦ πατρὸς διαφθερεῖς,</l>
<l n="939">τῷ δʼ οὐ δικαίῳ συγγόνῳ σώσεις χάριν,</l>
<l n="940">αἰσχρὸν τὰ μέν σε θεῖα πάντʼ ἐξειδέναι,</l>
<l n="941">τά τʼ ὄντα καὶ μέλλοντα, τὰ δὲ δίκαια μή.</l>
<l n="942">τήν τʼ ἀθλίαν ἔμʼ, οἷσιν ἔγκειμαι κακοῖς,</l>
<l n="943">ῥῦσαι, πάρεργον δοῦσα τοῦτο τῆς τύχης·</l>
<l n="944">Ἑλένην γὰρ οὐδεὶς ὅστις οὐ στυγεῖ βροτῶν·</l>
<l n="945">ἣ κλῄζομαι καθʼ Ἑλλάδʼ ὡς προδοῦσʼ ἐμὸν</l>
<l n="946">πόσιν Φρυγῶν ᾤκησα πολυχρύσους δόμους.</l>
<l n="947">ἢν δʼ Ἑλλάδʼ ἔλθω κἀπιβῶ Σπάρτης <add>πάλιν</add>,</l>
<l n="948">κλύοντες εἰσιδόντες ὡς τέχναις θεῶν</l>
<l n="949">ὤλοντʼ, ἐγὼ δὲ προδότις οὐκ ἄρʼ ἦ φίλων,</l>
<l n="950">πάλιν μʼ ἀνάξουσʼ ἐς τὸ σῶφρον αὖθις αὖ,</l>
<l n="951">ἑδνώσομαί τε θυγατέρʼ, ἣν οὐδεὶς γαμεῖ,</l>
<l n="952">τὴν δʼ ἐνθάδʼ ἐκλιποῦσʼ ἀλητείαν πικρὰν</l>
<l n="953">ὄντων ἐν οἴκοις χρημάτων ὀνήσομαι.</l>
<l n="954">κεἰ μὲν θανὼν ὅδʼ ἐν πυρᾷ κατεσφάγη,</l>
<l n="955">πρόσω σφʼ ἀπόντα δακρύοις ἂν ἠγάπων· </l>
<l n="956">νῦν δʼ ὄντα καὶ σωθέντʼ ἀφαιρεθήσομαι;</l>
<l n="957">
<milestone ed="P" unit="para"/>μὴ δῆτα, παρθένʼ, ἀλλά σʼ ἱκετεύω τόδε·</l>
<l n="958">δὸς τὴν χάριν μοι τήνδε καὶ μιμοῦ τρόπους</l>
<l n="959">πατρὸς δικαίου· παισὶ γὰρ κλέος τόδε</l>
<l n="960">κάλλιστον, ὅστις ἐκ πατρὸς χρηστοῦ γεγὼς</l>
<l n="961">ἐς ταὐτὸν ἦλθε τοῖς τεκοῦσι τοὺς τρόπους.</l>
<milestone ed="p" n="944" unit="card"/>
</sp>
<sp>
<speaker>Χορός</speaker>
<l n="962">οἰκτρὸν μὲν οἱ παρόντες ἐν μέσῳ λόγοι,</l>
<l n="963">οἰκτρὰ δὲ καὶ σύ. τοὺς δὲ Μενέλεω ποθῶ</l>
<l n="964">λόγους ἀκοῦσαι τίνας ἐρεῖ ψυχῆς πέρι.</l>
</sp>
<sp n="*menele/ws">
<speaker>Μενελέως</speaker>
<l n="965">ἐγὼ σὸν οὔτʼ ἂν προσπεσεῖν τλαίην γόνυ</l>
<l n="966">οὔτʼ ἂν δακρῦσαι βλέφαρα· τὴν Τροίαν γὰρ ἂν</l>
<l n="967">δειλοὶ γενόμενοι πλεῖστον αἰσχύνοιμεν ἄν.</l>
<l n="968">καίτοι λέγουσιν ὡς πρὸς ἀνδρὸς εὐγενοῦς</l>
<l n="969">ἐν ξυμφοραῖσι δάκρυʼ ἀπʼ ὀφθαλμῶν βαλεῖν.</l>
<l n="970">ἀλλʼ οὐχὶ τοῦτο τὸ καλόν, εἰ καλὸν τόδε,</l>
<l n="971">αἱρήσομαι ʼγὼ πρόσθε τῆς εὐψυχίας.</l>
<l n="972">ἀλλʼ, εἰ μὲν ἄνδρα σοι δοκεῖ σῷσαι ξένον</l>
<l n="973">ζητοῦντά γʼ ὀρθῶς ἀπολαβεῖν δάμαρτʼ ἐμήν,</l>
<l n="974">ἀπόδος τε καὶ πρὸς σῷσον· εἰ δὲ μὴ δοκεῖ,</l>
<l n="975">ἐγὼ μὲν οὐ νῦν πρῶτον ἀλλὰ πολλάκις</l>
<l n="976">ἄθλιος ἂν εἴην, σὺ δὲ γυνὴ κακὴ φανῇ.</l>
<l n="977">ἃ δʼ ἄξιʼ ἡμῶν καὶ δίκαιʼ ἡγούμεθα</l>
<l n="978">καὶ σῆς μάλιστα καρδίας ἀνθάψεται,</l>
<l n="979">λέξω τάδʼ ἀμφὶ μνῆμα σοῦ πατρὸς πόθῳ·</l>
<l n="980">
<milestone ed="P" unit="para"/>ὦ γέρον, ὃς οἰκεῖς τόνδε λάινον τάφον,</l>
<l n="981">ἀπόδος, ἀπαιτῶ τὴν ἐμὴν δάμαρτά σε,</l>
<l n="982">ἣν Ζεὺς ἔπεμψε δεῦρό σοι σῴζειν ἐμοί.</l>
<l n="983">οἶδʼ οὕνεκʼ ἡμῖν οὔποτʼ ἀποδώσεις θανών· </l>
<l n="984">ἀλλʼ ἥδε πατέρα νέρθεν ἀνακαλούμενον</l>
<l n="985">οὐκ ἀξιώσει τὸν πρὶν εὐκλεέστατον</l>
<l n="986">κακῶς ἀκοῦσαι· κυρία γάρ ἐστι νῦν.</l>
<milestone ed="p" n="969" unit="card"/>
<l n="987">
<milestone ed="P" unit="para"/>ὦ νέρτερʼ Ἅιδη, καὶ σὲ σύμμαχον καλῶ,</l>
<l n="988">ὃς πόλλʼ ἐδέξω τῆσδʼ ἕκατι σώματα</l>
<l n="989">πεσόντα τὠμῷ φασγάνῳ, μισθὸν δʼ ἔχεις·</l>
<l n="990">ἢ νῦν ἐκείνους ἀπόδος ἐμψύχους πάλιν,</l>
<l n="991">ἢ τήνδε πατρὸς εὐσεβοῦς ἀνάγκασον</l>
<l n="992">κρείσσω φανεῖσαν τἀμά γʼ ἀποδοῦναι λέχη.</l>
<l n="993">εἰ δʼ ἐμὲ γυναῖκα τὴν ἐμὴν συλήσετε,</l>
<l n="994">ἅ σοι παρέλιπεν ἥδε τῶν λόγων, φράσω.</l>
<l n="995">ὅρκοις κεκλῄμεθʼ, ὡς μάθῃς, ὦ παρθένε,</l>
<l n="996">πρῶτον μὲν ἐλθεῖν διὰ μάχης σῷ συγγόνῳ</l>
<l n="997">κἀκεῖνον ἢ ʼμὲ δεῖ θανεῖν· ἁπλοῦς λόγος.</l>
<l n="998">ἢν δʼ ἐς μὲν ἀλκὴν μὴ πόδʼ ἀντιθῇ ποδί,</l>
<l n="999">λιμῷ δὲ θηρᾷ τύμβον ἱκετεύοντε νώ,</l>
<l n="1000">κτανεῖν δέδοκται τήνδε μοι κἄπειτʼ ἐμὸν</l>
<l n="1001">πρὸς ἧπαρ ὦσαι δίστομον ξίφος τόδε</l>
<l n="1002">τύμβου ʼπὶ νώτοις τοῦδʼ, ἵνʼ αἵματος ῥοαὶ</l>
<l n="1003">τάφου καταστάζωσι· κεισόμεσθα δὲ</l>
<l n="1004">νεκρὼ δύʼ ἑξῆς τῷδʼ ἐπὶ ξεστῷ τάφῳ,</l>
<l n="1005">ἀθάνατον ἄλγος σοί, ψόγος δὲ σῷ πατρί.</l>
<l n="1006">οὐ γὰρ γαμεῖ τήνδʼ οὔτε σύγγονος σέθεν</l>
<l n="1007">οὔτʼ ἄλλος οὐδείς· ἀλλʼ ἐγώ σφʼ ἀπάξομαι,</l>
<l n="1008">εἰ μὴ πρὸς οἴκους δυνάμεθʼ, ἀλλὰ πρὸς νεκρούς.</l>
<l n="1009">
<milestone ed="P" unit="para"/>τί ταῦτα; δακρύοις ἐς τὸ θῆλυ τρεπόμενος</l>
<l n="1010">ἐλεινὸς ἦν ἂν μᾶλλον ἢ δραστήριος. </l>
<l n="1011">κτεῖνʼ, εἰ δοκεῖ σοι· δυσκλεᾶς γὰρ οὐ κτενεῖς·</l>
<l n="1012">μᾶλλόν γε μέντοι τοῖς ἐμοῖς πείθου λόγοις,</l>
<l n="1013">ἵνʼ ᾖς δικαία καὶ δάμαρτʼ ἐγὼ λάβω.</l>
</sp>
<sp>
<speaker>Χορός</speaker>
<l n="1014">ἐν σοὶ βραβεύειν, ὦ νεᾶνι, τοὺς λόγους·</l>
<l n="1015">οὕτω δὲ κρῖνον, ὡς ἅπασιν ἁνδάνῃς.</l>
</sp>
<milestone ed="p" n="998" unit="card"/>
<sp>
<speaker>Θεονόη</speaker>
<l n="1016">ἐγὼ πέφυκά τʼ εὐσεβεῖν καὶ βούλομαι,</l>
<l n="1017">φιλῶ τʼ ἐμαυτήν, καὶ κλέος τοὐμοῦ πατρὸς</l>
<l n="1018">οὐκ ἂν μιάναιμʼ, οὐδὲ συγγόνῳ χάριν</l>
<l n="1019">δοίην ἂν ἐξ ἧς δυσκλεὴς φανήσομαι.</l>
<l n="1020">ἔνεστι δʼ ἱερὸν τῆς δίκης ἐμοὶ μέγα</l>
<l n="1021">ἐν τῇ φύσει· καὶ τοῦτο Νηρέως πάρα</l>
<l n="1022">ἔχουσα σῴζειν, Μενέλεως, πειράσομαι.</l>
<l n="1023">Ἥρᾳ δʼ, ἐπείπερ βούλεταί σʼ εὐεργετεῖν,</l>
<l n="1024">ἐς ταὐτὸν οἴσω ψῆφον· ἡ Κύπρις δʼ ἐμοὶ</l>
<l n="1025">ἵλεως μὲν εἴη, ξυμβέβηκε δʼ οὐδαμοῦ·</l>
<l n="1026">πειράσομαι δὲ παρθένος μένειν ἀεί.</l>
<l n="1027">ἃ δʼ ἀμφὶ τύμβῳ τῷδʼ ὀνειδίζεις πατρί,</l>
<l n="1028">ἡμῖν ὅδʼ αὑτὸς μῦθος. ἀδικοίημεν ἄν,</l>
<l n="1029">εἰ μὴ ἀποδώσω· καὶ γὰρ ἂν κεῖνος βλέπων</l>
<l n="1030">ἀπέδωκεν ἂν σοὶ τήνδʼ ἔχειν, ταύτῃ δὲ σέ.</l>
<l n="1031">
<milestone ed="P" unit="para"/>καὶ γὰρ τίσις τῶνδʼ ἐστὶ τοῖς τε νερτέροις</l>
<l n="1032">καὶ τοῖς ἄνωθεν πᾶσιν ἀνθρώποις· ὁ νοῦς</l>
<l n="1033">τῶν κατθανόντων ζῇ μὲν οὔ, γνώμην δʼ ἔχει</l>
<l n="1034">ἀθάνατον εἰς ἀθάνατον αἰθέρʼ ἐμπεσών.</l>
<l n="1035">ὡς οὖν παραινῶ μὴ μακράν, σιγήσομαι</l>
<l n="1036">ἅ μου καθικετεύσατʼ, οὐδὲ μωρίᾳ</l>
<l n="1037">ξύμβουλος ἔσομαι τῇ κασιγνήτου ποτέ.</l>
<l n="1038">εὐεργετῶ γὰρ κεῖνον οὐ δοκοῦσʼ ὅμως, </l>
<l n="1039">ἐκ δυσσεβείας ὅσιον εἰ τίθημί νιν.</l>
<l n="1040">αὐτοὶ μὲν οὖν ὁδόν τινʼ ἐξευρίσκετε,</l>
<l n="1041">ἐγὼ δʼ ἀποστᾶσʼ ἐκποδὼν σιγήσομαι.</l>
<l n="1042">ἐκ τῶν θεῶν δʼ ἄρχεσθε χἱκετεύετε</l>
<l n="1043">τὴν μέν σʼ ἐᾶσαι πατρίδα νοστῆσαι Κύπριν,</l>
<l n="1044">Ἥρας δὲ τὴν ἔννοιαν ἐν ταὐτῷ μένειν</l>
<l n="1045">ἣν ἐς σὲ καὶ σὸν πόσιν ἔχει σωτηρίας.</l>
<l n="1046">σὺ δʼ, ὦ θανών μοι πάτερ, ὅσον γʼ ἐγὼ σθένω,</l>
<l n="1047">οὔποτε κεκλήσῃ δυσσεβὴς ἀντʼ εὐσεβοῦς.</l>
</sp>
<sp>
<speaker>Χορός</speaker>
<l n="1048">οὐδείς ποτʼ εὐτύχησεν ἔκδικος γεγώς,</l>
<l n="1049">ἐν τῷ δικαίῳ δʼ ἐλπίδες σωτηρίας.</l>
<milestone ed="p" n="1032" unit="card"/>
</sp>
<sp>
<speaker>Ἑλένη</speaker>
<l n="1050">Μενέλαε, πρὸς μὲν παρθένου σεσῴσμεθα·</l>
<l n="1051">τοὐνθένδε δὴ σὲ τοὺς λόγους φέροντα χρὴ</l>
<l n="1052">κοινὴν ξυνάπτειν μηχανὴν σωτηρίας.</l>
</sp>
<sp>
<speaker>Μενελέως</speaker>
<l n="1053">ἄκουε δή νυν· χρόνιος εἶ κατὰ στέγας</l>
<l n="1054">καὶ συντέθραψαι προσπόλοισι βασιλέως.</l>
</sp>
<sp>
<speaker>Ἑλένη</speaker>
<l n="1055">τί τοῦτʼ ἔλεξας; ἐσφέρεις γὰρ ἐλπίδας</l>
<l n="1056">ὡς δή τι δράσων χρηστὸν ἐς κοινόν γε νῷν.</l>
</sp>
<sp>
<speaker>Μενελέως</speaker>
<l n="1057">πείσειας ἄν τινʼ οἵτινες τετραζύγων</l>
<l n="1058">ὄχων ἀνάσσουσʼ, ὥστε νῷν δοῦναι δίφρους;</l>
</sp>
<sp>
<speaker>Ἑλένη</speaker>
<l n="1059">πείσαιμʼ <add>ἄν</add>· ἀλλὰ τίνα φυγὴν φευξούμεθα</l>
<l n="1060">πεδίων ἄπειροι βαρβάρου τʼ ὄντες χθονός;</l>
</sp>
<sp>
<speaker>Μενελέως</speaker>
<l n="1061">ἀδύνατον εἶπας. φέρε, τί δʼ, εἰ κρυφθεὶς δόμοις</l>
<l n="1062">κτάνοιμʼ ἄνακτα τῷδε διστόμῳ ξίφει;</l>
</sp>
<sp>
<speaker>Ἑλένη</speaker>
<l n="1063">οὐκ ἄν σʼ ἀνάσχοιτʼ οὐδὲ σιγήσειεν ἂν</l>
<l n="1064">μέλλοντʼ ἀδελφὴ σύγγονον κατακτενεῖν.</l>
</sp>
<sp>
<speaker>Μενελέως</speaker>
<l n="1065">ἀλλʼ οὐδὲ μὴν ναῦς ἔστιν ᾗ σωθεῖμεν ἂν</l>
<l n="1066">φεύγοντες· ἣν γὰρ εἴχομεν θάλασσʼ ἔχει. </l>
</sp>
<sp>
<speaker>Ἑλένη</speaker>
<l n="1067">ἄκουσον, ἤν τι καὶ γυνὴ λέξῃ σοφόν.</l>
<l n="1068">βούλῃ λέγεσθαι, μὴ θανών, λόγῳ θανεῖν;</l>
</sp>
<sp>
<speaker>Μενελέως</speaker>
<l n="1069">κακὸς μὲν ὄρνις· εἰ δὲ κερδανῶ, λέγειν</l>
<l n="1070">ἕτοιμός εἰμι μὴ θανὼν λόγῳ θανεῖν.</l>
</sp>
<sp>
<speaker>Ἑλένη</speaker>
<l n="1071">καὶ μὴν γυναικείοις σʼ ἂν οἰκτισαίμεθα</l>
<l n="1072">κουραῖσι καὶ θρήνοισι πρὸς τὸν ἀνόσιον.</l>
</sp>
<sp>
<speaker>Μενελέως</speaker>
<l n="1073">σωτηρίας δὲ τοῦτʼ ἔχει τί νῷν ἄκος;</l>
<l n="1074">παλαιότης γὰρ τῷ λόγῳ γʼ ἔνεστί τις.</l>
</sp>
<sp>
<speaker>Ἑλένη</speaker>
<l n="1075">ὡς δὴ θανόντα σʼ ἐνάλιον κενῷ τάφῳ</l>
<l n="1076">θάψαι τύραννον τῆσδε γῆς αἰτήσομαι.</l>
</sp>
<sp>
<speaker>Μενελέως</speaker>
<l n="1077">καὶ δὴ παρεῖκεν· εἶτα πῶς ἄνευ νεὼς</l>
<l n="1078">σωθησόμεσθα κενοταφοῦντʼ ἐμὸν δέμας;</l>
</sp>
<sp>
<speaker>Ἑλένη</speaker>
<l n="1079">δοῦναι κελεύσω πορθμίδʼ, ᾗ καθήσομαι</l>
<l n="1080">κόσμον τάφῳ σῷ πελαγίους ἐς ἀγκάλας.</l>
</sp>
<sp>
<speaker>Μενελέως</speaker>
<l n="1081">ὡς εὖ τόδʼ εἶπας πλὴν ἕν· εἰ χέρσῳ ταφὰς</l>
<l n="1082">θεῖναι κελεύσει σʼ, οὐδὲν ἡ σκῆψις φέρει.</l>
</sp>
<sp>
<speaker>Ἑλένη</speaker>
<l n="1083">ἀλλʼ οὐ νομίζειν φήσομεν καθʼ Ἑλλάδα</l>
<l n="1084">χέρσῳ καλύπτειν τοὺς θανόντας ἐναλίους.</l>
<milestone ed="p" n="1067" unit="card"/>
</sp>
<sp>
<speaker>Μενελέως</speaker>
<l n="1085">τοῦτʼ αὖ κατορθοῖς· εἶτʼ ἐγὼ συμπλεύσομαι</l>
<l n="1086">καὶ συγκαθήσω κόσμον ἐν ταὐτῷ σκάφει.</l>
</sp>
<sp>
<speaker>Ἑλένη</speaker>
<l n="1087">σὲ καὶ παρεῖναι δεῖ μάλιστα τούς τε σοὺς</l>
<l n="1088">πλωτῆρας οἵπερ ἔφυγον ἐκ ναυαγίας.</l>
</sp>
<sp>
<speaker>Μενελέως</speaker>
<l n="1089">καὶ μὴν ἐάνπερ ναῦν ἐπʼ ἀγκύρας λάβω,</l>
<l n="1090">ἀνὴρ παρʼ ἄνδρα στήσεται ξιφηφόρος.</l>
</sp>
<sp>
<speaker>Ἑλένη</speaker>
<l n="1091">σὲ χρὴ βραβεύειν πάντα· πόμπιμοι μόνον </l>
<l n="1092">λαίφει πνοαὶ γένοιντο καὶ νεὼς δρόμος.</l>
</sp>
<sp>
<speaker>Μενελέως</speaker>
<l n="1093">ἔσται· πόνους γὰρ δαίμονες παύσουσί μου.</l>
<l n="1094">ἀτὰρ θανόντα τοῦ μʼ ἐρεῖς πεπυσμένη;</l>
</sp>
<sp>
<speaker>Ἑλένη</speaker>
<l n="1095">σοῦ· καὶ μόνος γε φάσκε διαφυγεῖν μόρον</l>
<l n="1096">Ἀτρέως πλέων σὺν παιδὶ καὶ θανόνθʼ ὁρᾶν.</l>
</sp>
<sp>
<speaker>Μενελέως</speaker>
<l n="1097">καὶ μὴν τάδʼ ἀμφίβληστρα σώματος ῥάκη</l>
<l n="1098">ξυμμαρτυρήσει ναυτικῶν ἐρειπίων.</l>
</sp>
<sp>
<speaker>Ἑλένη</speaker>
<l n="1099">ἐς καιρὸν ἦλθε, τότε δʼ ἄκαιρʼ ἀπώλλυτο·</l>
<l n="1100">τὸ δʼ ἄθλιον κεῖνʼ εὐτυχὲς τάχʼ ἂν πέσοι.</l>
</sp>
<sp>
<speaker>Μενελέως</speaker>
<l n="1101">πότερα δʼ ἐς οἴκους σοὶ συνεισελθεῖν με χρὴ</l>
<l n="1102">ἢ πρὸς τάφῳ τῷδʼ ἥσυχοι καθώμεθα;</l>
</sp>
<sp>
<speaker>Ἑλένη</speaker>
<l n="1103">αὐτοῦ μένʼ· ἢν γὰρ καί τι πλημμελές σε δρᾷ,</l>
<l n="1104">τάφος σʼ ὅδʼ ἂν ῥύσαιτο φάσγανόν τε σόν.</l>
<l n="1105">ἐγὼ δʼ ἐς οἴκους βᾶσα βοστρύχους τεμῶ</l>
<l n="1106">πέπλων τε λευκῶν μέλανας ἀνταλλάξομαι</l>
<l n="1107">παρῇδί τʼ ὄνυχα φόνιον ἐμβαλῶ χροός.</l>
<l n="1108">μέγας γὰρ ἁγών, καὶ βλέπω δύο ῥοπάς·</l>
<l n="1109">ἢ γὰρ θανεῖν δεῖ μʼ, ἢν ἁλῶ τεχνωμένη,</l>
<l n="1110">ἢ πατρίδα τʼ ἐλθεῖν καὶ σὸν ἐκσῷσαι δέμας.</l>
<l n="1111">
<milestone ed="P" unit="para"/>ὦ πότνιʼ ἣ Δίοισιν ἐν λέκτροις πίτνεις</l>
<l n="1112">Ἥρα, δύʼ οἰκτρὼ φῶτʼ ἀνάψυξον πόνων,</l>
<l n="1113">αἰτούμεθʼ ὀρθὰς ὠλένας πρὸς οὐρανὸν</l>
<l n="1114">ῥίπτονθʼ, ἵνʼ οἰκεῖς ἀστέρων ποικίλματα.</l>
<l n="1115">σύ θʼ, ἣ ʼπὶ τὠμῷ κάλλος ἐκτήσω γάμῳ,</l>
<l n="1116">κόρη Διώνης Κύπρι, μή μʼ ἐξεργάσῃ.</l>
<l n="1117">ἅλις δὲ λύμης ἥν μʼ ἐλυμήνω πάρος</l>
<l n="1118">τοὔνομα παρασχοῦσʼ, οὐ τὸ σῶμʼ, ἐν βαρβάροις.</l>
<l n="1119">θανεῖν δʼ ἔασόν μʼ, εἰ κατακτεῖναι θέλεις,</l>
<l n="1120">ἐν γῇ πατρῴᾳ. τί ποτʼ ἄπληστος εἶ κακῶν, </l>
<l n="1121">ἔρωτας ἀπάτας δόλιά τʼ ἐξευρήματα</l>
<l n="1122">ἀσκοῦσα φίλτρα θʼ αἱματηρὰ δωμάτων;</l>
<l n="1123">εἰ δʼ ἦσθα μετρία, τἄλλα γʼ ἡδίστη θεῶν</l>
<l n="1124">πέφυκας ἀνθρώποισιν· οὐκ ἄλλως λέγω.</l>
<milestone ed="p" n="1107" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1125">σὲ τὰν ἐναύλοις ὑπὸ δενδροκόμοις</l>
<l n="1126">μουσεῖα καὶ θάκους ἐνί-</l>
<l n="1127">ζουσαν ἀναβοάσω,</l>
<l n="1128">σὲ τὰν ἀοιδοτάταν ὄρνιθα μελῳδὸν</l>
<l n="1129">ἀηδόνα δακρυόεσσαν,</l>
<l n="1130">ἔλθʼ ὦ διὰ ξουθᾶν</l>
<l n="1131">γενύων ἐλελιζομένα</l>
<l n="1132">θρήνων ἐμοὶ ξυνεργός,</l>
<l n="1133">Ἑλένας μελέας πόνους</l>
<l n="1134">τὸν Ἰλιάδων τʼ ἀει</l>
<l n="1135">δούσᾳ δακρυόεντα πότμον</l>
<l n="1136">Ἀχαιῶν ὑπὸ λόγχαις·</l>
<l n="1137">ὅτʼ ἔδραμε ῥόθια πεδία βαρβάρῳ πλάτᾳ</l>
<l n="1138">ὅτʼ ἔμολεν ἔμολε, μέλεα Πριαμίδαις ἄγων</l>
<l n="1139">Λακεδαίμονος ἄπο λέχεα</l>
<l n="1140">σέθεν, ὦ Ἑλένα, Πάρις αἰνόγαμος</l>
<l n="1141">πομπαῖσιν Ἀφροδίτας.</l>
</sp>
<milestone ed="p" n="1122" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1142">πολλοὶ δʼ Ἀχαιῶν δορὶ καὶ πετρίναις</l>
<l n="1143">ῥιπαῖσιν ἐκπνεύσαντες Ἅι-</l>
<l n="1144">δαν μέλεον ἔχουσιν, </l>
<l n="1145">ταλαινᾶν ἀλόχων κείραντες ἔθειραν·</l>
<l n="1146">ἄνυμφα δὲ μέλαθρα κεῖται·</l>
<l n="1147">πολλοὺς δὲ πυρσεύσας</l>
<l n="1148">φλογερὸν σέλας ἀμφιρύταν</l>
<l n="1149">Εὔβοιαν εἷλʼ Ἀχαιῶν</l>
<l n="1150">μονόκωπος ἀνήρ, πέτραις</l>
<l n="1151">Καφηρίσιν ἐμβαλὼν</l>
<l n="1152">Αἰγαίαις τʼ ἐνάλοις δόλιον</l>
<l n="1153">ἀκταῖς ἀστέρα λάμψας.</l>
<l n="1154">ἀλίμενα δʼ ὄρεα Μάλεα χειμάτων πνοᾷ,</l>
<l n="1155">ὅτʼ ἔσυτο πατρίδος ἀποπρό, βαρβάρου στολᾶς</l>
<l n="1156">γέρας, οὐ γέρας ἀλλʼ ἔριν,</l>
<l n="1157">Δαναῶν Μενέλας ἐπὶ ναυσὶν ἄγων,</l>
<l n="1158">εἴδωλον ἱερὸν Ἥρας.</l>
</sp>
<milestone ed="p" n="1137" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="1159">ὅ τι θεὸς ἢ μὴ θεὸς ἢ τὸ μέσον,</l>
<l n="1160">τίς φησʼ ἐρευνήσας βροτῶν</l>
<l n="1161">μακρότατον πέρας εὑρεῖν</l>
<l n="1162">ὃς τὰ θεῶν ἐσορᾷ</l>
<l n="1163">δεῦρο καὶ αὖθις ἐκεῖσε</l>
<l n="1164">καὶ πάλιν ἀντιλόγοις</l>
<l n="1165">πηδῶντʼ ἀνελπίστοις τύχαις;</l>
<l n="1166">σὺ Διὸς ἔφυς, ὦ Ἑλένα, θυγάτηρ·</l>
<l n="1167">πτανὸς γὰρ ἐν κόλποις σε Λή- </l>
<l n="1168">δας ἐτέκνωσε πατήρ.</l>
<l n="1169">κᾆτʼ ἰαχήθης καθʼ Ἑλλανίαν</l>
<l n="1170">προδότις ἄπιστος ἄδικος ἄθεος· οὐδʼ ἔχω</l>
<l n="1171">τί τὸ σαφὲς ἔτι ποτʼ ἐν βροτοῖς·</l>
<l n="1172">τὸ τῶν θεῶν <add>δʼ</add> ἔπος ἀλαθὲς ηὗρον.</l>
</sp>
<milestone ed="p" n="1151" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="1173">ἄφρονες ὅσοι τὰς ἀρετὰς πολέμῳ</l>
<l n="1174">λόγχαισί τʼ ἀλκαίου δορὸς</l>
<l n="1175">κτᾶσθε, πόνους ἀμαθῶς θνα-</l>
<l n="1176">τῶν καταπαυόμενοι·</l>
<l n="1177">εἰ γὰρ ἅμιλλα κρινεῖ νιν</l>
<l n="1178">αἵματος, οὔποτʼ ἔρις</l>
<l n="1179">λείψει κατʼ ἀνθρώπων πόλεις·</l>
<l n="1180">ᾇ Πριαμίδος γᾶς ἔλαχον θαλάμους,</l>
<l n="1181">ἐξὸν διορθῶσαι λόγοις</l>
<l n="1182">σὰν ἔριν, ὦ Ἑλένα.</l>
<l n="1183">νῦν δʼ οἳ μὲν Ἅιδᾳ μέλονται κάτω,</l>
<l n="1184">τείχεα δὲ φλογμὸς ὥστε Διός ἐπέσυτο φλόξ,</l>
<l n="1185">ἐπὶ δὲ πάθεα πάθεσι φέρεις</l>
<l n="1186">† ἀθλίοις συμφοραῖς αἰλίνοις. †</l>
</sp>
<milestone ed="p" n="1165" unit="card"/>
</div>
</div>
<div type="episode">
<sp>
<speaker>Θεοκλύμενος</speaker>
<l n="1187">ὦ χαῖρε, πατρὸς μνῆμʼ· ἐπʼ ἐξόδοισι γὰρ</l>
<l n="1188">ἔθαψα, Πρωτεῦ, σʼ ἕνεκʼ ἐμῆς προσρήσεως· </l>
<l n="1189">ἀεὶ δέ σʼ ἐξιών τε κἀσιὼν δόμους</l>
<l n="1190">Θεοκλύμενος παῖς ὅδε προσεννέπει, πάτερ.</l>
<l n="1191">ὑμεῖς μὲν οὖν κύνας τε καὶ θηρῶν βρόχους,</l>
<l n="1192">δμῶες, κομίζετʼ ἐς δόμους τυραννικούς·</l>
<l n="1193">ἐγὼ δʼ ἐμαυτὸν πόλλʼ ἐλοιδόρησα δή·</l>
<l n="1194">οὐ γάρ τι θανάτῳ τοὺς κακοὺς κολάζομεν;</l>
<l n="1195">καὶ νῦν πέπυσμαι φανερὸν Ἑλλήνων τινὰ</l>
<l n="1196">ἐς γῆν ἀφῖχθαι καὶ λεληθέναι σκοπούς,</l>
<l n="1197">ἤτοι κατόπτην ἢ κλοπαῖς θηρώμενον</l>
<l n="1198">Ἑλένην· θανεῖται δʼ, ἤν γε δὴ ληφθῇ μόνον.</l>
<l n="1199">ἔα·</l>
<l n="1200">ἀλλʼ, ὡς ἔοικε, πάντα διαπεπραγμένα</l>
<l n="1201">ηὕρηκα· τύμβου γὰρ κενὰς λιποῦσʼ ἕδρας</l>
<l n="1202">ἡ Τυνδαρὶς παῖς ἐκπεπόρθμευται χθονός.</l>
<l n="1203">ὠή, χαλᾶτε κλῇθρα· λύεθʼ ἱππικὰ</l>
<l n="1204">φάτνης, ὀπαδοί, κἀκκομίζεθʼ ἅρματα,</l>
<l n="1205">ὡς ἂν πόνου γʼ ἕκατι μὴ λάθῃ με γῆς</l>
<l n="1206">τῆσδʼ ἐκκομισθεῖσʼ ἄλοχος, ἧς ἐφίεμαι.  — </l>
<l n="1207">
<milestone ed="P" unit="para"/>ἐπίσχετʼ· εἰσορῶ γὰρ οὓς διώκομεν</l>
<l n="1208">παρόντας ἐν δόμοισι κοὐ πεφευγότας.</l>
<l n="1209">
<milestone ed="P" unit="para"/>αὕτη, τί πέπλους μέλανας ἐξήψω χροὸς</l>
<l n="1210">λευκῶν ἀμείψασʼ ἔκ τε κρατὸς εὐγενοῦς</l>
<l n="1211">κόμας σίδηρον ἐμβαλοῦσʼ ἀπέθρισας</l>
<l n="1212">χλωροῖς τε τέγγεις δάκρυσι σὴν παρηίδα</l>
<l n="1213">κλαίουσα; πότερον ἐννύχοις πεπεισμένη</l>
<l n="1214">στένεις ὀνείροις, ἢ φάτιν τινʼ οἴκοθεν</l>
<l n="1215">κλύουσα λύπῃ σὰς διέφθαρσαι φρένας;</l>
</sp>
<sp>
<speaker>Ἑλένη</speaker>
<l n="1216">ὦ δέσποτʼ — ἤδη γὰρ τόδʼ ὀνομάζω σʼ ἔπος — </l>
<l n="1217">ὄλωλα· φροῦδα τἀμὰ κοὐδέν εἰμʼ ἔτι.</l>
</sp>
<sp>
<speaker>Θεοκλύμενος</speaker>
<l n="1218">ἐν τῷ δὲ κεῖσαι συμφορᾶς; τίς ἡ τύχη; </l>
</sp>
<sp>
<speaker>Ἑλένη</speaker>
<l n="1219">Μενέλαος — οἴμοι, πῶς φράσω;  — τέθνηκέ μοι.</l>
</sp>
<sp>
<speaker>Θεοκλύμενος</speaker>
<l n="1220">οὐδέν τι χαίρω σοῖς λόγοις, τὰ δʼ εὐτυχῶ.</l>
<l n="1221">πῶς <add>δʼ</add> οἶσθα; μῶν σοι Θεονόη λέγει τάδε;</l>
</sp>
<sp>
<speaker>Ἑλένη</speaker>
<l n="1222">κείνη τε φησὶν ὅ τε παρὼν ὅτʼ ὤλλυτο.</l>
</sp>
<sp>
<speaker>Θεοκλύμενος</speaker>
<l n="1223">ἥκει γὰρ ὅστις καὶ τάδʼ ἀγγέλλει σαφῆ;</l>
</sp>
<sp>
<speaker>Ἑλένη</speaker>
<l n="1224">ἥκει· μόλοι γὰρ οἷ σφʼ ἐγὼ χρῄζω μολεῖν.</l>
</sp>
<sp>
<speaker>Θεοκλύμενος</speaker>
<l n="1225">τίς ἐστι; ποῦ ʼστιν; ἵνα σαφέστερον μάθω.</l>
</sp>
<sp>
<speaker>Ἑλένη</speaker>
<l n="1226">ὅδʼ ὃς κάθηται τῷδʼ ὑποπτήξας τάφῳ.</l>
</sp>
<sp>
<speaker>Θεοκλύμενος</speaker>
<l n="1227">Ἄπολλον, ὡς ἐσθῆτι δυσμόρφῳ πρέπει.</l>
</sp>
<sp>
<speaker>Ἑλένη</speaker>
<l n="1228">οἴμοι, δοκῶ μὲν κἀμὸν ὧδʼ ἔχειν πόσιν.</l>
<milestone ed="p" n="1206" unit="card"/>
</sp>
<sp>
<speaker>Θεοκλύμενος</speaker>
<l n="1229">ποδαπὸς δʼ ὅδʼ ἁνὴρ καὶ πόθεν κατέσχε γῆν;</l>
</sp>
<sp>
<speaker>Ἑλένη</speaker>
<l n="1230">Ἕλλην, Ἀχαιῶν εἷς ἐμῷ σύμπλους πόσει.</l>
</sp>
<sp>
<speaker>Θεοκλύμενος</speaker>
<l n="1231">θανάτῳ δὲ ποίῳ φησὶ Μενέλεων θανεῖν;</l>
</sp>
<sp>
<speaker>Ἑλένη</speaker>
<l n="1232">οἰκτρόταθʼ, ὑγροῖσιν ἐν κλυδωνίοις ἁλός.</l>
</sp>
<sp>
<speaker>Θεοκλύμενος</speaker>
<l n="1233">ποῦ βαρβάροισι πελάγεσιν ναυσθλούμενον;</l>
</sp>
<sp>
<speaker>Ἑλένη</speaker>
<l n="1234">Λιβύης ἀλιμένοις ἐκπεσόντα πρὸς πέτραις.</l>
</sp>
<sp>
<speaker>Θεοκλύμενος</speaker>
<l n="1235">καὶ πῶς ὅδʼ οὐκ ὄλωλε κοινωνῶν πλάτης;</l>
</sp>
<sp>
<speaker>Ἑλένη</speaker>
<l n="1236">ἐσθλῶν κακίους ἐνίοτʼ εὐτυχέστεροι.</l>
</sp>
<sp>
<speaker>Θεοκλύμενος</speaker>
<l n="1237">λιπὼν δὲ ναὸς ποῦ πάρεστιν ἔκβολα;</l>
</sp>
<sp>
<speaker>Ἑλένη</speaker>
<l n="1238">ὅπου κακῶς ὄλοιτο, Μενέλεως δὲ μή.</l>
</sp>
<sp>
<speaker>Θεοκλύμενος</speaker>
<l n="1239">ὄλωλʼ ἐκεῖνος. ἦλθε δʼ ἐν ποίῳ σκάφει;</l>
</sp>
<sp>
<speaker>Ἑλένη</speaker>
<l n="1240">ναῦταί σφʼ ἀνείλοντʼ ἐντυχόντες, ὡς λέγει.</l>
</sp>
<sp>
<speaker>Θεοκλύμενος</speaker>
<l n="1241">ποῦ δὴ τὸ πεμφθὲν ἀντὶ σοῦ Τροίᾳ κακόν;</l>
</sp>
<sp>
<speaker>Ἑλένη</speaker>
<l n="1242">νεφέλης λέγεις ἄγαλμα; ἐς αἰθέρʼ οἴχεται.</l>
</sp>
<sp>
<speaker>Θεοκλύμενος</speaker>
<l n="1243">ὦ Πρίαμε καὶ γῆ Τρῳάς, <add>ὡς</add> ἔρρεις μάτην.</l>
</sp>
<sp>
<speaker>Ἑλένη</speaker>
<l n="1244">κἀγὼ μετέσχον Πριαμίδαις δυσπραξίας.</l>
</sp>
<sp>
<speaker>Θεοκλύμενος</speaker>
<l n="1245">πόσιν δʼ ἄθαπτον ἔλιπεν ἢ κρύπτει χθονί; </l>
</sp>
<sp>
<speaker>Ἑλένη</speaker>
<l n="1246">ἄθαπτον· οἲ ἐγὼ τῶν ἐμῶν τλήμων κακῶν.</l>
</sp>
<sp>
<speaker>Θεοκλύμενος</speaker>
<l n="1247">τῶνδʼ οὕνεκʼ ἔταμες βοστρύχους ξανθῆς κόμης·</l>
</sp>
<sp>
<speaker>Ἑλένη</speaker>
<l n="1248">φίλος γάρ ἐστιν, ὅς ποτʼ ἐστίν, ἐνθάδʼ ὤν.</l>
</sp>
<sp>
<speaker>Θεοκλύμενος</speaker>
<l n="1249">ὀρθῶς μὲν ἥδε συμφορὰ δακρύεται — </l>
</sp>
<sp>
<speaker>Ἑλένη</speaker>
<l n="1250">ἐν εὐμαρεῖ γοῦν σὴν κασιγνήτην λαθεῖν.</l>
</sp>
<sp>
<speaker>Θεοκλύμενος</speaker>
<l n="1251">οὐ δῆτα. πῶς οὖν; τόνδʼ ἔτʼ οἰκήσεις τάφον;</l>
</sp>
<sp>
<speaker>Ἑλένη</speaker>
<l n="1252">τί κερτομεῖς με, τὸν θανόντα δʼ οὐκ ἐᾷς;</l>
</sp>
<sp>
<speaker>Θεοκλύμενος</speaker>
<l n="1253">πιστὴ γὰρ εἶ σὺ σῷ πόσει φεύγουσά με.</l>
</sp>
<sp>
<speaker>Ἑλένη</speaker>
<l n="1254">ἀλλʼ οὐκέτʼ· ἤδη δʼ ἄρχε τῶν ἐμῶν γάμων.</l>
</sp>
<sp>
<speaker>Θεοκλύμενος</speaker>
<l n="1255">χρόνια μὲν ἦλθεν, ἀλλʼ ὅμως αἰνῶ τάδε.</l>
</sp>
<sp>
<speaker>Ἑλένη</speaker>
<l n="1256">οἶσθʼ οὖν ὃ δρᾶσον; τῶν πάρος λαθώμεθα.</l>
</sp>
<sp>
<speaker>Θεοκλύμενος</speaker>
<l n="1257">ἐπὶ τῷ; χάρις γὰρ ἀντὶ χάριτος ἐλθέτω.</l>
</sp>
<sp>
<speaker>Ἑλένη</speaker>
<l n="1258">σπονδὰς τέμωμεν καὶ διαλλάχθητί μοι.</l>
</sp>
<sp>
<speaker>Θεοκλύμενος</speaker>
<l n="1259">μεθίημι νεῖκος τὸ σόν, ἴτω δʼ ὑπόπτερον.</l>
</sp>
<sp>
<speaker>Ἑλένη</speaker>
<l n="1260">πρός νύν σε γονάτων τῶνδʼ, ἐπείπερ εἶ φίλος — </l>
</sp>
<sp>
<speaker>Θεοκλύμενος</speaker>
<l n="1261">τί χρῆμα θηρῶσʼ ἱκέτις ὠρέχθης ἐμοῦ;</l>
</sp>
<sp>
<speaker>Ἑλένη</speaker>
<l n="1262">τὸν κατθανόντα πόσιν ἐμὸν θάψαι θέλω.</l>
</sp>
<sp>
<speaker>Θεοκλύμενος</speaker>
<l n="1263">τί δʼ; ἔστʼ ἀπόντων τύμβος; ἢ θάψεις σκιάν;</l>
</sp>
<sp>
<speaker>Ἑλένη</speaker>
<l n="1264">Ἕλλησίν ἐστι νόμος, ὃς ἂν πόντῳ θάνῃ — </l>
</sp>
<sp>
<speaker>Θεοκλύμενος</speaker>
<l n="1265">τί δρᾶν; σοφοί τοι Πελοπίδαι τὰ τοιάδε.</l>
</sp>
<sp>
<speaker>Ἑλένη</speaker>
<l n="1266">κενοῖσι θάπτειν ἐν πέπλων ὑφάσμασιν.</l>
</sp>
<sp>
<speaker>Θεοκλύμενος</speaker>
<l n="1267">κτέριζʼ· ἀνίστη τύμβον οὗ χρῄζεις χθονός.</l>
</sp>
<sp>
<speaker>Ἑλένη</speaker>
<l n="1268">οὐχ ὧδε ναύτας ὀλομένους τυμβεύομεν.</l>
</sp>
<sp>
<speaker>Θεοκλύμενος</speaker>
<l n="1269">πῶς δαί; λέλειμμαι τῶν ἐν Ἕλλησιν νόμων.</l>
</sp>
<sp>
<speaker>Ἑλένη</speaker>
<l n="1270">ἐς πόντον ὅσα χρὴ νέκυσιν ἐξορμίζομεν.</l>
</sp>
<sp>
<speaker>Θεοκλύμενος</speaker>
<l n="1271">τί σοι παράσχω δῆτα τῷ τεθνηκότι;</l>
</sp>
<sp>
<speaker>Ἑλένη</speaker>
<l n="1272">ὅδʼ οἶδʼ, ἐγὼ δʼ ἄπειρος, εὐτυχοῦσα πρίν. </l>
<milestone ed="p" n="1250" unit="card"/>
</sp>
<sp>
<speaker>Θεοκλύμενος</speaker>
<l n="1273">ὦ ξένε, λόγων μὲν κληδόνʼ ἤνεγκας φίλην.</l>
</sp>
<sp>
<speaker>Μενελέως</speaker>
<l n="1274">οὔκουν ἐμαυτῷ γʼ οὐδὲ τῷ τεθνηκότι.</l>
</sp>
<sp>
<speaker>Θεοκλύμενος</speaker>
<l n="1275">πῶς τοὺς θανόντας θάπτετʼ ἐν πόντῳ νεκρούς;</l>
</sp>
<sp>
<speaker>Μενελέως</speaker>
<l n="1276">ὡς ἂν παρούσης οὐσίας ἕκαστος ᾖ.</l>
</sp>
<sp>
<speaker>Θεοκλύμενος</speaker>
<l n="1277">πλούτου λέγʼ οὕνεχʼ ὅ τι θέλεις ταύτης χάριν.</l>
</sp>
<sp>
<speaker>Μενελέως</speaker>
<l n="1278">προσφάζεται μὲν αἷμα πρῶτα νερτέροις.</l>
</sp>
<sp>
<speaker>Θεοκλύμενος</speaker>
<l n="1279">τίνος; σύ μοι σήμαινε, πείσομαι δʼ ἐγώ.</l>
</sp>
<sp>
<speaker>Μενελέως</speaker>
<l n="1280">αὐτὸς σὺ γίγνωσκʼ· ἀρκέσει γὰρ ἃν διδῷς.</l>
</sp>
<sp>
<speaker>Θεοκλύμενος</speaker>
<l n="1281">ἐν βαρβάροις μὲν ἵππον ἢ ταῦρον νόμος.</l>
</sp>
<sp>
<speaker>Μενελέως</speaker>
<l n="1282">διδούς γε μὲν δὴ δυσγενὲς μηδὲν δίδου.</l>
</sp>
<sp>
<speaker>Θεοκλύμενος</speaker>
<l n="1283">οὐ τῶνδʼ ἐν ἀγέλαις ὀλβίαις σπανίζομεν.</l>
</sp>
<sp>
<speaker>Μενελέως</speaker>
<l n="1284">καὶ στρωτὰ φέρεται λέκτρα σώματος κενά.</l>
</sp>
<sp>
<speaker>Θεοκλύμενος</speaker>
<l n="1285">ἔσται· τί δʼ ἄλλο προσφέρειν νομίζεται;</l>
</sp>
<sp>
<speaker>Μενελέως</speaker>
<l n="1286">χαλκήλαθʼ ὅπλα· καὶ γὰρ ἦν φίλος δορί.</l>
</sp>
<sp>
<speaker>Θεοκλύμενος</speaker>
<l n="1287">ἄξια τάδʼ ἔσται Πελοπιδῶν ἃ δώσομεν.</l>
</sp>
<sp>
<speaker>Μενελέως</speaker>
<l n="1288">καὶ τἄλλʼ ὅσα χθὼν καλὰ φέρει βλαστήματα.</l>
</sp>
<sp>
<speaker>Θεοκλύμενος</speaker>
<l n="1289">πῶς οὖν; ἐς οἶδμα τίνι τρόπῳ καθίετε;</l>
</sp>
<sp>
<speaker>Μενελέως</speaker>
<l n="1290">ναῦν δεῖ παρεῖναι κἀρετμῶν ἐπιστάτας.</l>
</sp>
<sp>
<speaker>Θεοκλύμενος</speaker>
<l n="1291">πόσον δʼ ἀπείργει μῆκος ἐκ γαίας δόρυ;</l>
</sp>
<sp>
<speaker>Μενελέως</speaker>
<l n="1292">ὥστʼ ἐξορᾶσθαι ῥόθια χερσόθεν μόλις.</l>
</sp>
<sp>
<speaker>Θεοκλύμενος</speaker>
<l n="1293">τί δή; τόδʼ Ἑλλὰς νόμιμον ἐκ τίνος σέβει;</l>
</sp>
<sp>
<speaker>Μενελέως</speaker>
<l n="1294">ὡς μὴ πάλιν γῇ λύματʼ ἐκβάλῃ κλύδων.</l>
</sp>
<sp>
<speaker>Θεοκλύμενος</speaker>
<l n="1295">Φοίνισσα κώπη ταχύπορος γενήσεται.</l>
</sp>
<sp>
<speaker>Μενελέως</speaker>
<l n="1296">καλῶς ἂν εἴη Μενέλεῴ τε πρὸς χάριν.</l>
</sp>
<sp>
<speaker>Θεοκλύμενος</speaker>
<l n="1297">οὔκουν σὺ χωρὶς τῆσδε δρῶν ἀρκεῖς τάδε;</l>
</sp>
<sp>
<speaker>Μενελέως</speaker>
<l n="1298">μητρὸς τόδʼ ἔργον ἢ γυναικὸς ἢ τέκνων.</l>
</sp>
<sp>
<speaker>Θεοκλύμενος</speaker>
<l n="1299">ταύτης ὁ μόχθος, ὡς λέγεις, θάπτειν πόσιν. </l>
</sp>
<sp>
<speaker>Μενελέως</speaker>
<l n="1300">ἐν εὐσεβεῖ γοῦν νόμιμα μὴ κλέπτειν νεκρῶν.</l>
</sp>
<sp>
<speaker>Θεοκλύμενος</speaker>
<l n="1301">ἴτω· πρὸς ἡμῶν ἄλοχον εὐσεβῆ τρέφειν.</l>
<l n="1302">ἐλθὼν δʼ ἐς οἴκους ἐξελοῦ κόσμον νεκρῷ·</l>
<l n="1303">καὶ σὲ οὐ κεναῖσι χερσὶ γῆς ἀποστελῶ,</l>
<l n="1304">δράσαντα τῇδε πρὸς χάριν· φήμας δʼ ἐμοὶ</l>
<l n="1305">ἐσθλὰς ἐνεγκὼν ἀντὶ τῆς ἀχλαινίας</l>
<l n="1306">ἐσθῆτα λήψῃ σῖτά θʼ, ὥστε σʼ ἐς πάτραν</l>
<l n="1307">ἐλθεῖν, ἐπεὶ νῦν γʼ ἀθλίως ἔχονθʼ ὁρῶ.</l>
<l n="1308">σὺ δʼ, ὦ τάλαινα, μὴ ʼπὶ τοῖς ἀνηνύτοις</l>
<l n="1309">τρύχουσα σαυτήν — Μενέλεως δʼ ἔχει πότμον,</l>
<l n="1310">κοὐκ ἂν δύναιτο ζῆν ὁ κατθανὼν πόσις.</l>
</sp>
<sp>
<speaker>Μενελέως</speaker>
<l n="1311">σὸν ἔργον, ὦ νεᾶνι· τὸν παρόντα μὲν</l>
<l n="1312">στέργειν πόσιν χρή, τὸν δὲ μηκέτʼ ὄντʼ ἐᾶν·</l>
<l n="1313">ἄριστα γάρ σοι ταῦτα πρὸς τὸ τυγχάνον.</l>
<l n="1314">ἢν δʼ Ἑλλάδʼ ἔλθω καὶ τύχω σωτηρίας,</l>
<l n="1315">παύσω ψόγου σε τοῦ πρίν, ἢν γυνὴ γένῃ</l>
<l n="1316">οἵαν γενέσθαι χρή σε σῷ ξυνευνέτῃ.</l>
</sp>
<sp>
<speaker>Ἑλένη</speaker>
<l n="1317">ἔσται τάδʼ· οὐδὲ μέμψεται πόσις ποτὲ</l>
<l n="1318">ἡμῖν· σὺ δʼ αὐτὸς ἐγγὺς ὢν εἴσῃ τάδε.</l>
<l n="1319">ἀλλʼ, ὦ τάλας, εἴσελθε καὶ λουτρῶν τύχε</l>
<l n="1320">ἐσθῆτά τʼ ἐξάλλαξον. οὐκ ἐς ἀμβολὰς</l>
<l n="1321">εὐεργετήσω σʼ· εὐμενέστερον γὰρ ἂν</l>
<l n="1322">τῷ φιλτάτῳ μοι Μενέλεῳ τὰ πρόσφορα</l>
<l n="1323">δρῴης ἄν, ἡμῶν τυγχάνων οἵων σε χρή.</l>
<milestone ed="p" n="1301" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1324">Ὀρεία ποτὲ δρομάδι κώ-</l>
<l n="1325">λῳ μάτηρ θεῶν ἐσύθη ἀνʼ</l>
<l n="1326">ὑλάεντα νάπη </l>
<l n="1327">ποτάμιόν τε χεῦμʼ ὑδάτων</l>
<l n="1328">βαρύβρομόν τε κῦμʼ ἅλιον</l>
<l n="1329">πόθῳ τᾶς ἀποιχομένας</l>
<l n="1330">ἀρρήτου κούρας.</l>
<l n="1331">κρόταλα δὲ βρόμια διαπρύσιον</l>
<l n="1332">ἱέντα κέλαδον ἀνεβόα,</l>
<l n="1333">θηρῶν ὅτε ζυγίους</l>
<l n="1334">ζευξάσᾳ θεᾷ σατίνας</l>
<l n="1335">τὰν ἁρπασθεῖσαν κυκλίων</l>
<l n="1336">χορῶν ἔξω παρθενίων</l>
<l n="1337">μετὰ κούραν, ἀελλόποδες,</l>
<l n="1338">ἃ μὲν τόξοις Ἄρτεμις, ἃ δʼ</l>
<l n="1339">ἔγχει Γοργῶπις πάνοπλος,</l>
<l n="1340">
<add>συνείποντο. Ζεὺς δʼ ἑδράνων</add>
</l>
<l n="1341">αὐγάζων ἐξ οὐρανίων</l>
<l n="1342">ἄλλαν μοῖραν ἔκραινε.</l>
</sp>
<milestone ed="p" n="1319" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1343">δρομαῖον δʼ ὅτε πολυπλάνη-</l>
<l n="1344">τον μάτηρ ἔπαυσε πόνον,</l>
<l n="1345">μαστεύουσα † πόνους †</l>
<l n="1346">θυγατρὸς ἁρπαγὰς δολίους,</l>
<l n="1347">χιονοθρέμμονάς γʼ ἐπέρασʼ</l>
<l n="1348">Ἰδαιᾶν Νυμφᾶν σκοπιάς·</l>
<l n="1349">ῥίπτει δʼ ἐν πένθει</l>
<l n="1350">πέτρινα κατὰ δρία πολυνιφέα· </l>
<l n="1351">βροτοῖσι δʼ ἄχλοα πεδία γᾶς</l>
<l n="1352">οὐ καρπίζουσʼ ἀρότοις</l>
<l n="1353">λαῶν <del>δὲ</del> φθείρει γενεάν·</l>
<l n="1354">ποίμναις δʼ οὐχ ἵει θαλερὰς</l>
<l n="1355">βοσκὰς εὐφύλλων ἑλίκων,</l>
<l n="1356">πόλεων δʼ ἀπέλειπε βίος·</l>
<l n="1357">οὐδʼ ἦσαν θεῶν θυσίαι,</l>
<l n="1358">βωμοῖς δʼ ἄφλεκτοι πέλανοι·</l>
<l n="1359">πηγὰς δʼ ἀμπαύει δροσερὰς</l>
<l n="1360">λευκῶν ἐκβάλλειν ὑδάτων</l>
<l n="1361">πένθει παιδὸς ἀλάστωρ.</l>
</sp>
<milestone ed="p" n="1338" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="1362">ἐπεὶ δʼ ἔπαυσʼ εἰλαπίνας</l>
<l n="1363">θεοῖς βροτείῳ τε γένει,</l>
<l n="1364">Ζεὺς μειλίσσων στυγίους</l>
<l n="1365">ματρὸς ὀργὰς ἐνέπει·</l>
<l n="1366">βᾶτε, σεμναὶ Χάριτες,</l>
<l n="1367">ἴτε, τᾷ περὶ παρθένῳ</l>
<l n="1368">Δηοῖ θυμωσαμένᾳ</l>
<l n="1369">λύπαν ἐξαλλάξατʼ ἀλαλᾷ,</l>
<l n="1370">Μοῦσαί θʼ ὕμνοισι χορῶν.</l>
<l n="1371">χαλκοῦ δʼ αὐδὰν χθονίαν</l>
<l n="1372">τύπανά τʼ ἔλαβε βυρσοτενῆ</l>
<l n="1373">καλλίστα τότε πρῶτα μακά</l>
<l n="1374">ρων Κύπρις· γέλασέν τε θεὰ </l>
<l n="1375">δέξατό τʼ ἐς χέρας</l>
<l n="1376">βαρύβρομον αὐλὸν</l>
<l n="1377">τερφθεῖσʼ ἀλαλαγμῷ.</l>
</sp>
<milestone ed="p" n="1353" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="1378">ὧν οὐ θέμις <add>σʼ</add> οὔθʼ ὁσία</l>
<l n="1379">ʼπʼύρωσας ἐν <add>θεῶν</add> θαλάμοις,</l>
<l n="1380">μῆνιν δʼ ἔσχες μεγάλας</l>
<l n="1381">ματρός, ὦ παῖ, θυσίας</l>
<l n="1382">οὐ σεβίζουσα θεᾶς.</l>
<l n="1383">μέγα τοι δύναται νεβρῶν</l>
<l n="1384">παμποίκιλοι στολίδες</l>
<l n="1385">κισσοῦ τε στεφθεῖσα χλόα</l>
<l n="1386">νάρθηκας εἰς ἱερούς,</l>
<l n="1387">ῥόμβου θʼ εἱλισσομένα</l>
<l n="1388">κύκλιος ἔνοσις αἰθερία,</l>
<l n="1389">βακχεύουσά τʼ ἔθειρα Βρομί</l>
<l n="1390">ῳ καὶ παννυχίδες θεᾶς.</l>
<l n="1391">† εὖ δέ νιν ἄμασιν</l>
<l n="1392">ὑπέρβαλε σελάνα †</l>
<l n="1393">μορφᾷ μόνον ηὔχεις.</l>
</sp>
<milestone ed="p" n="1369" unit="card"/>
</div>
</div>
<div type="episode">
<sp>
<speaker>Ἑλένη</speaker>
<l n="1394">τὰ μὲν κατʼ οἴκους εὐτυχοῦμεν, ὦ φίλαι·</l>
<l n="1395">ἡ γὰρ συνεκκλέπτουσα Πρωτέως κόρη</l>
<l n="1396">πόσιν παρόντα τὸν ἐμὸν ἱστορουμένη</l>
<l n="1397">οὐκ εἶπʼ ἀδελφῷ· κατθανόντα δʼ ἐν χθονὶ</l>
<l n="1398">οὔ φησιν αὐγὰς εἰσορᾶν ἐμὴν χάριν.</l>
<l n="1399">
<add>
<gap><desc>*</desc></gap>
</add>
</l>
<l n="1400">κάλλιστα δῆτʼ ἀνήρπασʼ ἐν τύχῃ πόσις· </l>
<l n="1401">ἃ γὰρ καθήσειν ὅπλʼ ἔμελλεν εἰς ἅλα,</l>
<l n="1402">ταῦτʼ ἐμβαλὼν πόρπακι γενναίαν χέρα</l>
<l n="1403">αὐτὸς κομίζει δόρυ τε δεξιᾷ λαβών,</l>
<l n="1404">ὡς τῷ θανόντι χάριτα δὴ συνεκπονῶν.</l>
<l n="1405">προύργου δʼ ἐς ἀλκὴν σῶμʼ ὅπλοις ἠσκήσατο,</l>
<l n="1406">ὡς βαρβάρων τρόπαια μυρίων χερὶ</l>
<l n="1407">θήσων, ὅταν κωπῆρες ἐσβῶμεν σκάφος,</l>
<l n="1408">πέπλους δʼ ἀμείψασʼ ἀντὶ ναυφθόρου στολῆς</l>
<l n="1409">ἐγώ νιν ἐξήσκησα, καὶ λουτροῖς χρόα</l>
<l n="1410">ἔδωκα, χρόνια νίπτρα ποταμίας δρόσου.</l>
<l n="1411">ἀλλʼ, ἐκπερᾷ γὰρ δωμάτων ὁ τοὺς ἐμοὺς</l>
<l n="1412">γάμους ἑτοίμους ἐν χεροῖν ἔχειν δοκῶν,</l>
<l n="1413">σιγητέον μοι· καὶ σὲ προσποιούμεθα</l>
<l n="1414">εὔνουν κρατεῖν τε στόματος, ἢν δυνώμεθα</l>
<l n="1415">σωθέντες αὐτοὶ καὶ σὲ συνσῶσαί ποτε.</l>
</sp>
<sp>
<speaker>Θεοκλύμενος</speaker>
<l n="1416">χωρεῖτʼ ἐφεξῆς, ὡς ἔταξεν ὁ ξένος,</l>
<l n="1417">δμῶες, φέροντες ἐνάλια κτερίσματα.</l>
<l n="1418">Ἑλένη, σὺ δʼ, ἤν σοι μὴ κακῶς δόξω λέγειν,</l>
<l n="1419">πείθου, μένʼ αὐτοῦ· ταὐτὰ γὰρ παροῦσά τε</l>
<l n="1420">πράξεις τὸν ἄνδρα τὸν σὸν ἤν τε μὴ παρῇς.</l>
<l n="1421">δέδοικα γάρ σε μή τις ἐμπεσὼν πόθος</l>
<l n="1422">πείσῃ μεθεῖναι σῶμʼ ἐς οἶδμα πόντιον</l>
<l n="1423">τοῦ πρόσθεν ἀνδρὸς χάρισιν ἐκπεπληγμένην·</l>
<l n="1424">ἄγαν γὰρ αὐτὸν οὐ παρόνθʼ ὅμως στένεις.</l>
</sp>
<sp>
<speaker>Ἑλένη</speaker>
<l n="1425">ὦ καινὸς ἡμῖν πόσις, ἀναγκαίως ἔχει</l>
<l n="1426">τὰ πρῶτα λέκτρα νυμφικάς θʼ ὁμιλίας</l>
<l n="1427">τιμᾶν· ἐγὼ δὲ διὰ τὸ μὲν στέργειν πόσιν </l>
<l n="1428">καὶ ξυνθάνοιμʼ ἄν· ἀλλὰ τίς κείνῳ χάρις</l>
<l n="1429">ξὺν κατθανόντι κατθανεῖν; ἔα δέ με</l>
<l n="1430">αὐτὴν μολοῦσαν ἐντάφια δοῦναι νεκρῷ.</l>
<l n="1431">θεοὶ δὲ σοί τε δοῖεν οἷʼ ἐγὼ θέλω,</l>
<l n="1432">καὶ τῷ ξένῳ τῷδʼ, ὅτι συνεκπονεῖ τάδε.</l>
<l n="1433">ἕξεις δέ μʼ οἵαν χρή σʼ ἔχειν ἐν δώμασι</l>
<l n="1434">γυναῖκʼ, ἐπειδὴ Μενέλεων εὐεργετεῖς</l>
<l n="1435">κἄμʼ· ἔρχεται γὰρ δή τινʼ ἐς τύχην τάδε.</l>
<l n="1436">ὅστις δὲ δώσει ναῦν ἐν ᾗ τάδʼ ἄξομεν,</l>
<l n="1437">πρόσταξον, ὡς ἂν τὴν χάριν πλήρη λάβω.</l>
<milestone ed="p" n="1412" unit="card"/>
</sp>
<sp>
<speaker>Θεοκλύμενος</speaker>
<l n="1438">χώρει σὺ καὶ ναῦν τοῖσδε πεντηκόντορον</l>
<l n="1439">Σιδωνίαν δὸς κἀρετμῶν ἐπιστάτας.</l>
</sp>
<sp>
<speaker>Ἑλένη</speaker>
<l n="1440">οὔκουν ὅδʼ ἄρξει ναὸς ὃς κοσμεῖ τάφον;</l>
</sp>
<sp>
<speaker>Θεοκλύμενος</speaker>
<l n="1441">μάλιστʼ· ἀκούειν τοῦδε χρὴ ναύτας ἐμούς.</l>
</sp>
<sp>
<speaker>Ἑλένη</speaker>
<l n="1442">αὖθις κέλευσον, ἵνα σαφῶς μάθωσί σου.</l>
</sp>
<sp>
<speaker>Θεοκλύμενος</speaker>
<l n="1443">αὖθις κελεύω καὶ τρίτον γʼ, εἴ σοι φίλον.</l>
</sp>
<sp>
<speaker>Ἑλένη</speaker>
<l n="1444">ὄναιο· κἀγὼ τῶν ἐμῶν βουλευμάτων.</l>
</sp>
<sp>
<speaker>Θεοκλύμενος</speaker>
<l n="1445">μή νυν ἄγαν σὸν δάκρυσιν ἐκτήξῃς χρόα.</l>
</sp>
<sp>
<speaker>Ἑλένη</speaker>
<l n="1446">ἥδʼ ἡμέρα σοι τὴν ἐμὴν δείξει χάριν.</l>
</sp>
<sp>
<speaker>Θεοκλύμενος</speaker>
<l n="1447">τὰ τῶν θανόντων οὐδέν, ἀλλʼ ἄλλως πόνος.</l>
</sp>
<sp>
<speaker>Ἑλένη</speaker>
<l n="1448">ἔστιν τι κἀκεῖ κἀνθάδʼ ὧν ἐγὼ λέγω.</l>
</sp>
<sp>
<speaker>Θεοκλύμενος</speaker>
<l n="1449">οὐδὲν κακίω Μενέλεώ μʼ ἕξεις πόσιν.</l>
</sp>
<sp>
<speaker>Ἑλένη</speaker>
<l n="1450">οὐδὲν σὺ μεμπτός· τῆς τύχης με δεῖ μόνον.</l>
</sp>
<sp>
<speaker>Θεοκλύμενος</speaker>
<l n="1451">ἐν σοὶ τόδʼ, ἢν σὴν εἰς ἔμʼ εὔνοιαν διδῷς.</l>
</sp>
<sp>
<speaker>Ἑλένη</speaker>
<l n="1452">οὐ νῦν διδαξόμεσθα τοὺς φίλους φιλεῖν.</l>
</sp>
<sp>
<speaker>Θεοκλύμενος</speaker>
<l n="1453">βούλῃ ξυνεργῶν αὐτὸς ἐκπέμψω στόλον;</l>
</sp>
<sp>
<speaker>Ἑλένη</speaker>
<l n="1454">ἥκιστα· μὴ δούλευε σοῖς δούλοις, ἄναξ. </l>
</sp>
<sp>
<speaker>Θεοκλύμενος</speaker>
<l n="1455">ἀλλʼ εἶα· τοὺς μὲν Πελοπιδῶν ἐῶ νόμους·</l>
<l n="1456">καθαρὰ γὰρ ἡμῖν δώματʼ· οὐ γὰρ ἐνθάδε</l>
<l n="1457">ψυχὴν ἀφῆκε Μενέλεως· ἴτω δέ τις</l>
<l n="1458">φράσων ὑπάρχοις τοῖς ἐμοῖς φέρειν γάμων</l>
<l n="1459">ἀγάλματʼ οἴκους εἰς ἐμούς· πᾶσαν δὲ χρὴ</l>
<l n="1460">γαῖαν βοᾶσθαι μακαρίαις ὑμνῳδίαις</l>
<l n="1461">ὑμέναιον Ἑλένης κἀμόν, ὡς ζηλωτὸς ᾖ.</l>
<l n="1462">σὺ δʼ, ὦ ξένʼ, ἐλθών, πελαγίους ἐς ἀγκάλας</l>
<l n="1463">τῷ τῆσδε πρίν ποτʼ ὄντι δοὺς πόσει τάδε,</l>
<l n="1464">πάλιν πρὸς οἴκους σπεῦδʼ ἐμὴν δάμαρτʼ ἔχων,</l>
<l n="1465">ὡς τοὺς γάμους τοὺς τῆσδε συνδαίσας ἐμοὶ</l>
<l n="1466">στέλλῃ πρὸς οἴκους ἢ μένων εὐδαιμονῇς.</l>
</sp>
<sp>
<speaker>Μενελέως</speaker>
<l n="1467">ὦ Ζεῦ, πατήρ τε καὶ σοφὸς κλῄζῃ θεός,</l>
<l n="1468">βλέψον πρὸς ἡμᾶς καὶ μετάστησον κακῶν.</l>
<l n="1469">ἕλκουσι δʼ ἡμῖν πρὸς λέπας τὰς συμφορὰς</l>
<l n="1470">σπουδῇ σύναψαι· κἂν ἄκρᾳ θίγῃς χερί,</l>
<l n="1471">ἥξομεν ἵνʼ ἐλθεῖν βουλόμεσθα τῆς τύχης.</l>
<l n="1472">ἅλις δὲ μόχθων οὓς ἐμοχθοῦμεν πάρος.</l>
<l n="1473">κέκλησθέ μοι, θεοί, πολλά χρήσθʼ ἐμοῦ κλύειν</l>
<l n="1474">καὶ λύπρʼ· ὀφείλω δʼ οὐκ ἀεὶ πράσσειν κακῶς,</l>
<l n="1475">ὀρθῷ δὲ βῆναι ποδί· μίαν δέ μοι χάριν</l>
<l n="1476">δόντες τὸ λοιπὸν εὐτυχῆ με θήσετε.</l>
<milestone ed="p" n="1451" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1477">Φοίνισσα Σιδωνιὰς ὦ</l>
<l n="1478">ταχεῖα κώπα, ῥοθίοισι μάτηρ</l>
<l n="1479">εἰρεσίας φίλα,</l>
<l n="1480">χοραγὲ τῶν καλλιχόρων</l>
<l n="1481">δελφίνων, ὅταν αὔραις</l>
<l n="1482">πέλαγος ἀνήνεμον ᾖ, </l>
<l n="1483">γλαυκὰ δὲ Πόντου θυγάτηρ</l>
<l n="1484">Γαλάνεια τάδʼ εἴπῃ·</l>
<l n="1485">κατὰ μὲν ἱστία πετάσατʼ αὔ-</l>
<l n="1486">ραις λιπόντες εἰναλίαις,</l>
<l n="1487">λάβετε δʼ εἰλατίνας πλάτας,</l>
<l n="1488">ὦ ναῦται, ναῦται,</l>
<l n="1489">πέμποντες εὐλιμένους</l>
<l n="1490">Περσείων οἴκων Ἑλέναν ἐπʼ ἀκτάς.</l>
</sp>
<milestone ed="p" n="1465" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1491">ἦ που κόρας ἂν ποταμοῦ</l>
<l n="1492">παρʼ οἶδμα Λευκιππίδας ἢ πρὸ ναοῦ</l>
<l n="1493">Παλλάδος ἂν λάβοις</l>
<l n="1494">χρόνῳ ξυνελθοῦσα χοροῖς</l>
<l n="1495">ἢ κώμοις Ὑακίνθου</l>
<l n="1496">νύχιον ἐς εὐφροσύναν,</l>
<l n="1497">ὃν ἐξαμιλλησάμενος</l>
<l n="1498">τροχῷ τέρμονα δίσκου</l>
<l n="1499">ἔκανε Φοῖβος, τᾷ Λακαί-</l>
<l n="1500">νᾳ γᾷ βούθυτον ἁμέραν·</l>
<l n="1501">ὁ Διὸς δʼ εἶπε σέβειν γόνος·</l>
<l n="1502">μόσχον θʼ, ἃν οἴκοις</l>
<l n="1503">
<add>ἔλειπες, Ἑρμιόναν,</add>
</l>
<l n="1504">ἇς οὔπω πεῦκαι πρὸ γάμων ἔλαμψαν.</l>
</sp>
<milestone ed="p" n="1478" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="1505">διʼ ἀέρος εἴθε ποτανοὶ</l>
<l n="1506">γενοίμεσθʼ ᾇ Λιβύας </l>
<l n="1507">οἰωνοὶ στοχάδες</l>
<l n="1508">ὄμβρον λιποῦσαι χειμέριον</l>
<l n="1509">νίσονται πρεσβυτάτᾳ</l>
<l n="1510">σύριγγι πειθόμεναι</l>
<l n="1511">ποιμένος, ὃς ἄβροχα πεδία καρποφόρα τε γᾶς</l>
<l n="1512">ἐπιπετόμενος ἰαχεῖ.</l>
<l n="1513">ὦ πταναὶ δολιχαύχενες,</l>
<l n="1514">σύννομοι νεφέων δρόμου,</l>
<l n="1515">βᾶτε Πλειάδας ὑπὸ μέσας</l>
<l n="1516">ὠρίωνά τʼ ἐννύχιον·</l>
<l n="1517">καρύξατʼ ἀγγελίαν,</l>
<l n="1518">Εὐρώταν ἐφεζόμεναι,</l>
<l n="1519">Μενέλεως ὅτι Δαρδάνου</l>
<l n="1520">πόλιν ἑλὼν δόμον ἥξει.</l>
</sp>
<milestone ed="p" n="1495" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="1521">μόλοιτέ ποθʼ ἵππιον οἶμον</l>
<l n="1522">διʼ αἰθέρος ἱέμενοι</l>
<l n="1523">παῖδες Τυνδαρίδαι,</l>
<l n="1524">λαμπρῶν ἄστρων ὑπʼ ἀέλλαισιν·</l>
<l n="1525">οἳ ναίετʼ οὐράνιοι,</l>
<l n="1526">σωτῆρες τᾶς Ἑλένας,</l>
<l n="1527">γλαυκὸν ἔπιτʼ οἶδμα κυανόχροά τε κυμάτων</l>
<l n="1528">ῥόθια πολιὰ θαλάσσας,</l>
<l n="1529">ναύταις εὐαεῖς ἀνέμων </l>
<l n="1530">πέμποντες Διόθεν πνοάς·</l>
<l n="1531">δύσκλειαν δʼ ἀπὸ συγγόνου</l>
<l n="1532">βάλετε βαρβάρων λεχέων,</l>
<l n="1533">ἃν Ἰδαίων ἐρίδων</l>
<l n="1534">ποιναθεῖσʼ ἐκτήσατο, γᾶν</l>
<l n="1535">οὐκ ἐλθοῦσά <add>ποτʼ</add> Ἰλίου</l>
<l n="1536">Φοιβείους ἐπὶ πύργους.</l>
</sp>
<milestone ed="p" n="1512" unit="card"/>
</div>
</div>
<div type="episode">
<sp>
<speaker>Ἄγγελος</speaker>
<l n="1537">† ἄναξ, τὰ κάκιστʼ ἐν δόμοις εὑρήκαμεν· †</l>
<l n="1538">ὡς καίνʼ ἀκούσῃ πήματʼ ἐξ ἐμοῦ τάχα.</l>
</sp>
<sp>
<speaker>Θεοκλύμενος</speaker>
<l n="1539">τί δʼ ἔστιν;</l>
</sp>
<sp>
<speaker>Ἄγγελος</speaker>
<l n="1540">ἄλλης ἐκπόνει μνηστεύματα</l>
<l n="1541">γυναικός· Ἑλένη γὰρ βέβηκʼ ἔξω χθονός.</l>
</sp>
<sp>
<speaker>Θεοκλύμενος</speaker>
<l n="1542">πτεροῖσιν ἀρθεῖσʼ ἢ πεδοστιβεῖ ποδί;</l>
</sp>
<sp>
<speaker>Ἄγγελος</speaker>
<l n="1543">Μενέλαος αὐτὴν ἐκπεπόρθμευται χθονός,</l>
<l n="1544">ὃς αὐτὸς αὑτὸν ἦλθεν ἀγγέλλων θανεῖν.</l>
</sp>
<sp>
<speaker>Θεοκλύμενος</speaker>
<l n="1545">ὦ δεινὰ λέξας· τίς δέ νιν ναυκληρία</l>
<l n="1546">ἐκ τῆσδʼ ἀπῆρε χθονός; ἄπιστα γὰρ λέγεις.</l>
</sp>
<sp>
<speaker>Ἄγγελος</speaker>
<l n="1547">ἥν γε ξένῳ δίδως σύ· τούς τε σοὺς ἔχων</l>
<l n="1548">ναύτας βέβηκεν, ὡς ἂν ἐν βραχεῖ μάθῃς.</l>
</sp>
<sp>
<speaker>Θεοκλύμενος</speaker>
<l n="1549">πῶς; εἰδέναι πρόθυμος· οὐ γὰρ ἐλπίδων</l>
<l n="1550">ἔσω βέβηκα μίαν ὑπερδραμεῖν χέρα</l>
<l n="1551">τοσούσδε ναύτας, ὧν ἀπεστάλης μέτα.</l>
</sp>
<sp n="*)/aggelos">
<speaker>Ἄγγελος</speaker>
<l n="1552">ἐπεὶ λιποῦσα τούσδε βασιλείους δόμους</l>
<l n="1553">ἡ τοῦ Διὸς παῖς πρὸς θάλασσαν ἐστάλη</l>
<l n="1554">σοφώταθʼ ἁβρὸν πόδα τιθεῖσʼ ἀνέστενε</l>
<l n="1555">πόσιν πέλας παρόντα κοὐ τεθνηκότα. </l>
<l n="1556">ὡς δʼ ἤλθομεν σῶν περίβολον νεωρίων,</l>
<l n="1557">Σιδωνίαν ναῦν πρωτόπλουν καθείλκομεν</l>
<l n="1558">ζυγῶν τε πεντήκοντα κἀρετμῶν μέτρα</l>
<l n="1559">ἔχουσαν. ἔργου δʼ ἔργον ἐξημείβετο·</l>
<l n="1560">ὃ μὲν γὰρ ἱστόν, ὃ δὲ πλάτην καθίσατο</l>
<l n="1561">†ταρσόν τε χειρί, λευκά θʼ ἱστίʼ εἰς ἓν ἦν†</l>
<l n="1562">πηδάλιά τε ζεύγλαισι παρακαθίετο.</l>
<l n="1563">κἀν τῷδε μόχθῳ, τοῦτʼ ἄρα σκοπούμενοι,</l>
<l n="1564">Ἕλληνες ἄνδρες Μενέλεῳ ξυνέμποροι</l>
<l n="1565">προσῆλθον ἀκταῖς ναυφθόροις ἠσθημένοι</l>
<l n="1566">πέπλοισιν, εὐειδεῖς μέν, αὐχμηροὶ δʼ ὁρᾶν.</l>
<l n="1567">ἰδὼν δέ νιν παρόντας Ἀτρέως γόνος</l>
<l n="1568">προσεῖπε δόλιον οἶκτον ἐς μέσον φέρων·</l>
<l n="1569">ὦ τλήμονες, πῶς ἐκ τίνος νεώς ποτε</l>
<l n="1570">Ἀχαιίδος θραύσαντες ἥκετε σκάφος;</l>
<l n="1571">ἆρʼ Ἀτρέως παῖδʼ ὀλόμενον συνθάπτετε,</l>
<l n="1572">ὃν Τυνδαρὶς παῖς ἥδʼ ἀπόντα κενοταφεῖ;</l>
<l n="1573">οἳ δʼ ἐκβαλόντες δάκρυα ποιητῷ τρόπῳ,</l>
<l n="1574">ἐς ναῦν ἐχώρουν Μενέλεῳ ποντίσματα</l>
<l n="1575">φέροντες. ἡμῖν δʼ ἦν μὲν ἥδʼ ὑποψία</l>
<l n="1576">λόγος τʼ ἐν ἀλλήλοισι, τῶν ἐπεσβατῶν</l>
<l n="1577">ὡς πλῆθος εἴη· διεσιωπῶμεν δʼ ὅμως</l>
<l n="1578">τοὺς σοὺς λόγους σῴζοντες· ἄρχειν γὰρ νεὼς</l>
<l n="1579">ξένον κελεύσας πάντα συνέχεας τάδε.</l>
<milestone ed="p" n="1554" unit="card"/>
<l n="1580">
<milestone ed="P" unit="para"/>καὶ τἄλλα μὲν δὴ ῥᾳδίως ἔσω νεὼς</l>
<l n="1581">ἐθέμεθα κουφίζοντα· ταύρειος δὲ ποὺς</l>
<l n="1582">οὐκ ἤθελʼ ὀρθὸς σανίδα προσβῆναι κάτα, </l>
<l n="1583">ἀλλʼ ἐξεβρυχᾶτʼ ὄμμʼ ἀναστρέφων κύκλῳ</l>
<l n="1584">κυρτῶν τε νῶτα κἀς κέρας παρεμβλέπων</l>
<l n="1585">μὴ θιγγάνειν ἀπεῖργεν. ὁ δʼ Ἑλένης πόσις</l>
<l n="1586">ἐκάλεσεν· ὦ πέρσαντες Ἰλίου πόλιν,</l>
<l n="1587">οὐκ εἶʼ ἀναρπάσαντες Ἑλλήνων νόμῳ</l>
<l n="1588">νεανίαις ὤμοισι ταύρειον δέμας</l>
<l n="1589">ἐς πρῷραν ἐμβαλεῖτε, †φάσγανόν θʼ ἅμα</l>
<l n="1590">πρόχειρον ὤσει† σφάγια τῷ τεθνηκότι;</l>
<l n="1591">οἳ δʼ ἐς κέλευσμʼ ἐλθόντες ἐξανήρπασαν</l>
<l n="1592">ταῦρον φέροντές τʼ εἰσέθεντο σέλματα.</l>
<l n="1593">μονάμπυκον δὲ Μενέλεως ψήχων δέρην</l>
<l n="1594">μέτωπά τʼ ἐξέπεισεν ἐσβῆναι δόρυ.</l>
<l n="1595">
<milestone ed="P" unit="para"/>τέλος δʼ, ἐπειδὴ ναῦς τὰ πάντʼ ἐδέξατο,</l>
<l n="1596">πλήσασα κλιμακτῆρας εὐσφύρῳ ποδί</l>
<l n="1597">Ἑλένη καθέζετʼ ἐν μέσοις ἑδωλίοις,</l>
<l n="1598">ὅ τʼ οὐκέτʼ ὢν λόγοισι Μενέλεως πέλας·</l>
<l n="1599">ἄλλοι δὲ τοίχους δεξιοὺς λαιούς τʼ ἴσοι</l>
<l n="1600">ἀνὴρ παρʼ ἄνδρʼ ἕζονθʼ, ὑφʼ εἵμασι ξίφη</l>
<l n="1601">λαθραῖʼ ἔχοντες, ῥόθιά τʼ ἐξεπίμπλατο</l>
<l n="1602">βοῆς κελευστοῦ φθέγμαθʼ ὡς ἠκούσαμεν.</l>
<milestone ed="p" n="1577" unit="card"/>
<l n="1603">
<milestone ed="P" unit="para"/>ἐπεὶ δὲ γαίας ἦμεν οὔτʼ ἄγαν πρόσω</l>
<l n="1604">οὔτʼ ἐγγύς, οὕτως ἤρετʼ οἰάκων φύλαξ·</l>
<l n="1605">ἔτʼ, ὦ ξένʼ, ἐς τὸ πρόσθεν — ἢ καλῶς ἔχει — </l>
<l n="1606">πλεύσωμεν; ἀρχαὶ γὰρ νεὼς μέλουσι σοί.</l>
<l n="1607">ὃ δʼ εἶφʼ· ἅλις μοι. δεξιᾷ δʼ ἑλὼν ξίφος</l>
<l n="1608">ἐς πρῷραν εἷρπε κἀπὶ ταυρείῳ σφαγῇ </l>
<l n="1609">σταθεὶς νεκρῶν μὲν οὐδενὸς μνήμην ἔχων,</l>
<l n="1610">τέμνων δὲ λαιμὸν ηὔχετʼ· ὦ ναίων ἅλα</l>
<l n="1611">πόντιε Πόσειδον Νηρέως θʼ ἁγναὶ κόραι,</l>
<l n="1612">σώσατέ μʼ ἐπʼ ἀκτὰς Ναυπλίας δάμαρτά τε</l>
<l n="1613">ἄσυλον ἐκ γῆς. αἵματος δʼ ἀπορροαὶ</l>
<l n="1614">ἐς οἶδμʼ ἐσηκόντιζον οὔριοι ξένῳ.</l>
<l n="1615">καί τις τόδʼ εἶπε· δόλιος ἡ ναυκληρία.</l>
<l n="1616">πάλιν πλέωμεν· δεξιὰν κέλευε σύ,</l>
<l n="1617">σὺ δὲ στρέφʼ οἴακʼ. ἐκ δὲ ταυρείου φόνου</l>
<l n="1618">Ἀτρέως σταθεὶς παῖς ἀνεβόησε συμμάχους·</l>
<l n="1619">τί μέλλετʼ, ὦ γῆς Ἑλλάδος λωτίσματα,</l>
<l n="1620">σφάζειν φονεύειν βαρβάρους νεώς τʼ ἄπο</l>
<l n="1621">ῥίπτειν ἐς οἶδμα; ναυβάταις δὲ τοῖσι σοῖς</l>
<l n="1622">βοᾷ κελευστὴς τὴν ἐναντίαν ὄπα·</l>
<l n="1623">οὐκ εἶʼ ὃ μέν τις λοῖσθον ἀρεῖται δόρυ,</l>
<l n="1624">ὃ δὲ ζύγʼ ἄξας, ὃ δʼ ἀφελὼν σκαλμοῦ πλάτην</l>
<l n="1625">καθαιματώσει κρᾶτα πολεμίων ξένων;</l>
<l n="1626">
<milestone ed="P" unit="para"/>ὀρθοὶ δʼ ἀνῇξαν πάντες, οἳ μὲν ἐν χεροῖν</l>
<l n="1627">κορμοὺς ἔχοντες ναυτικούς, οἳ δὲ ξίφη·</l>
<l n="1628">φόνῳ δὲ ναῦς ἐρρεῖτο. παρακέλευσμα δʼ ἦν</l>
<l n="1629">πρύμνηθεν Ἑλένης· ποῦ τὸ Τρωικὸν κλέος;</l>
<l n="1630">δείξατε πρὸς ἄνδρας βαρβάρους· σπουδῆς δʼ ὕπο</l>
<l n="1631">ἔπιπτον, οἳ δʼ ὠρθοῦντο, τοὺς δὲ κειμένους</l>
<l n="1632">νεκροὺς ἂν εἶδες. Μενέλεως δʼ ἔχων ὅπλα,</l>
<l n="1633">ὅποι νοσοῖεν ξύμμαχοι κατασκοπῶν,</l>
<l n="1634">ταύτῃ προσῆγε χειρὶ δεξιᾷ ξίφος, </l>
<l n="1635">ὥστʼ ἐκκολυμβᾶν ναός, ἠρήμωσε δὲ</l>
<l n="1636">σῶν ναυβατῶν ἐρετμά. ἐπʼ οἰάκων δὲ βὰς</l>
<l n="1637">ἄνακτʼ ἐς Ἑλλάδʼ εἶπεν εὐθύνειν δόρυ.</l>
<l n="1638">οἳ δʼ ἱστὸν ᾖρον, οὔριαι δʼ ἧκον πνοαί.</l>
<l n="1639">
<milestone ed="P" unit="para"/>βεβᾶσι δʼ ἐκ γῆς. διαφυγὼν δʼ ἐγὼ φόνον</l>
<l n="1640">καθῆκʼ ἐμαυτὸν εἰς ἅλʼ ἄγκυραν πάρα·</l>
<l n="1641">ἤδη δὲ κάμνονθʼ ὁρμιατόνων μέ τις</l>
<l n="1642">ἀνείλετʼ, ἐς δὲ γαῖαν ἐξέβησέ σοι</l>
<l n="1643">τάδʼ ἀγγελοῦντα. σώφρονος δʼ ἀπιστίας</l>
<l n="1644">οὐκ ἔστιν οὐδὲν χρησιμώτερον βροτοῖς.</l>
</sp>
<sp>
<speaker>Χορός</speaker>
<l n="1645">οὐκ ἄν ποτʼ ηὔχουν οὔτε σʼ οὔθʼ ἡμᾶς λαθεῖν</l>
<l n="1646">Μενέλαον, ὦναξ, ὡς ἐλάνθανεν παρών.</l>
</sp>
<milestone ed="p" n="1621" unit="card"/>
<div type="trochees">
<sp>
<speaker>Θεοκλύμενος</speaker>
<l n="1647">ὦ γυναικείαις τέχναισιν αἱρεθεὶς ἐγὼ τάλας·</l>
<l n="1648">ἐκπεφεύγασιν γάμοι με. κεἰ μὲν ἦν ἁλώσιμος</l>
<l n="1649">ναῦς διώγμασιν, πονήσας εἷλον ἂν τάχα ξένους·</l>
<l n="1650">νῦν δὲ τὴν προδοῦσαν ἡμᾶς τεισόμεσθα σύγγονον,</l>
<l n="1651">ἥτις ἐν δόμοις ὁρῶσα Μενέλεων οὐκ εἶπέ μοι.</l>
<l n="1652">τοιγὰρ οὔποτʼ ἄλλον ἄνδρα ψεύσεται μαντεύμασιν.</l>
</sp>
<sp>
<speaker>Θεράπων</speaker>
<l n="1653">οὗτος ὤ, ποῖ σὸν πόδʼ αἴρεις, δέσποτʼ, ἐς ποῖον φόνον;</l>
</sp>
<sp>
<speaker>Θεοκλύμενος</speaker>
<l n="1654">οἷπερ ἡ δίκη κελεύει με· ἀλλʼ ἀφίστασʼ ἐκποδών.</l>
</sp>
<sp>
<speaker>Θεράπων</speaker>
<l n="1655">οὐκ ἀφήσομαι πέπλων σῶν· μεγάλα <add>γὰρ</add> σπεύδεις κακά.</l>
</sp>
<sp>
<speaker>Θεοκλύμενος</speaker>
<l n="1656">ἀλλὰ δεσποτῶν κρατήσεις δοῦλος ὤν;</l>
</sp>
<sp>
<speaker>Θεράπων</speaker>
<l n="1657">φρονῶ γὰρ εὖ.</l>
</sp>
<sp>
<speaker>Θεοκλύμενος</speaker>
<l n="1658">οὐκ ἔμοιγʼ, εἰ μή μʼ ἐάσεις — </l>
</sp>
<sp>
<speaker>Θεράπων</speaker>
<l n="1659">οὐ μὲν οὖν σʼ ἐάσομεν.</l>
</sp>
<sp>
<speaker>Θεοκλύμενος</speaker>
<l n="1660">σύγγονον κτανεῖν κακίστην — </l>
</sp>
<sp>
<speaker>Θεράπων</speaker>
<l n="1661">εὐσεβεστάτην μὲν οὖν.</l>
</sp>
<sp>
<speaker>Θεοκλύμενος</speaker>
<l n="1662">ἥ με προύδωκεν — </l>
</sp>
<sp>
<speaker>Θεράπων</speaker>
<l n="1663">καλήν γε προδοσίαν, δίκαια δρᾶν.</l>
</sp>
<sp>
<speaker>Θεοκλύμενος</speaker>
<l n="1664">τἀμὰ λέκτρʼ ἄλλῳ διδοῦσα.</l>
</sp>
<sp>
<speaker>Θεράπων</speaker>
<l n="1665">τοῖς γε κυριωτέροις.</l>
</sp>
<sp>
<speaker>Θεοκλύμενος</speaker>
<l n="1666">κύριος δὲ τῶν ἐμῶν τίς;</l>
</sp>
<sp>
<speaker>Θεράπων</speaker>
<l n="1667">ὃς ἔλαβεν πατρὸς πάρα.</l>
</sp>
<sp>
<speaker>Θεοκλύμενος</speaker>
<l n="1668">ἀλλʼ ἔδωκεν ἡ τύχη μοι.</l>
</sp>
<sp>
<speaker>Θεράπων</speaker>
<l n="1669">τὸ δὲ χρεὼν ἀφείλετο.</l>
</sp>
<sp>
<speaker>Θεοκλύμενος</speaker>
<l n="1670">οὐ σὲ τἀμὰ χρὴ δικάζειν.</l>
</sp>
<sp>
<speaker>Θεράπων</speaker>
<l n="1671">ἤν γε βελτίω λέγω.</l>
</sp>
<sp>
<speaker>Θεοκλύμενος</speaker>
<l n="1672">ἀρχόμεσθʼ ἄρʼ, οὐ κρατοῦμεν.</l>
</sp>
<sp>
<speaker>Θεράπων</speaker>
<l n="1673">ὅσια δρᾶν, τὰ δʼ ἔκδικʼ οὔ.</l>
</sp>
<sp>
<speaker>Θεοκλύμενος</speaker>
<l n="1674">κατθανεῖν ἐρᾶν ἔοικας.</l>
</sp>
<sp>
<speaker>Θεράπων</speaker>
<l n="1675">κτεῖνε· σύγγονον δὲ σὴν</l>
<l n="1676">οὐ κτενεῖς ἡμῶν ἑκόντων, ἀλλʼ ἔμε· <add>ὡς</add> πρὸ δεσποτῶν</l>
<l n="1677">τοῖσι γενναίοισι δούλοις εὐκλεέστατον θανεῖν.</l>
<milestone ed="p" n="1642" unit="card"/>
</sp>
</div>
<div type="dialogue">
<sp>
<speaker>Διόσκοροι</speaker>
<l n="1678">ἐπίσχες ὀργὰς αἷσιν οὐκ ὀρθῶς φέρῃ,</l>
<l n="1679">Θεοκλύμενε, γαίας τῆσδʼ ἄναξ· δισσοὶ δέ σε</l>
<l n="1680">Διόσκοροι καλοῦμεν, οὓς Λήδα ποτὲ</l>
<l n="1681">ἔτικτεν Ἑλένην θʼ, ἣ πέφευγε σοὺς δόμους·</l>
<l n="1682">οὐ γὰρ πεπρωμένοισιν ὀργίζῃ γάμοις,</l>
<l n="1683">οὐδʼ ἡ θεᾶς Νηρῇδος ἔκγονος κόρη</l>
<l n="1684">ἀδικεῖ σʼ ἀδελφὴ Θεονόη, τὰ τῶν θεῶν</l>
<l n="1685">τιμῶσα πατρός τʼ ἐνδίκους ἐπιστολάς.</l>
<l n="1686">
<milestone ed="P" unit="para"/>ἐς μὲν γὰρ αἰεὶ τὸν παρόντα νῦν χρόνον</l>
<l n="1687">κείνην κατοικεῖν σοῖσιν ἐν δόμοις ἐχρῆν· </l>
<l n="1688">ἐπεὶ δὲ Τροίας ἐξανεστάθη βάθρα,</l>
<l n="1689">καὶ τοῖς θεοῖς παρέσχε τοὔνομʼ, οὐκέτι·</l>
<l n="1690">ἐν τοῖσι δʼ αὑτῆς δεῖ νιν ἐζεῦχθαι γάμοις</l>
<l n="1691">ἐλθεῖν τʼ ἐς οἴκους καὶ συνοικῆσαι πόσει.</l>
<l n="1692">ἀλλʼ ἴσχε μὲν σῆς συγγόνου μέλαν ξίφος,</l>
<l n="1693">νόμιζε δʼ αὐτὴν σωφρόνως πράσσειν τάδε.</l>
<l n="1694">πάλαι δʼ ἀδελφὴν κἂν πρὶν ἐξεσώσαμεν,</l>
<l n="1695">ἐπείπερ ἡμᾶς Ζεὺς ἐποίησεν θεούς·</l>
<l n="1696">ἀλλʼ ἥσσονʼ ἦμεν τοῦ πεπρωμένου θʼ ἅμα</l>
<l n="1697">καὶ τῶν θεῶν, οἷς ταῦτʼ ἔδοξεν ὧδʼ ἔχειν.</l>
<l n="1698">
<milestone ed="P" unit="para"/>σοὶ μὲν τάδʼ αὐδῶ, συγγόνῳ δʼ ἐμῇ λέγω·</l>
<l n="1699">πλεῖ ξὺν πόσει σῷ· πνεῦμα δʼ ἕξετʼ οὔριον·</l>
<l n="1700">σωτῆρε δʼ ἡμεῖς σὼ κασιγνήτω διπλῶ</l>
<l n="1701">πόντον παριππεύοντε πέμψομεν πάτραν.</l>
<l n="1702">ὅταν δὲ κάμψῃς καὶ τελευτήσῃς βίον,</l>
<l n="1703">θεὸς κεκλήσῃ καὶ Διοσκόρων μέτα</l>
<l n="1704">σπονδῶν μεθέξεις ξένιά τʼ ἀνθρώπων πάρα</l>
<l n="1705">ἕξεις μεθʼ ἡμῶν· Ζεὺς γὰρ ὧδε βούλεται.</l>
<l n="1706">οὗ δʼ ὥρισέν σοι πρῶτα Μαιάδος τόκος,</l>
<l n="1707">Σπάρτης ἀπάρας, τὸν κατʼ οὐρανὸν δρόμον,</l>
<l n="1708">κλέψας δέμας σὸν μὴ Πάρις γήμειέ σε,</l>
<l n="1709">— φρουρὸν παρʼ Ἀκτὴν τεταμένην νῆσον λέγω — </l>
<l n="1710">Ἑλένη τὸ λοιπὸν ἐν βροτοῖς κεκλήσεται,</l>
<l n="1711">ἐπεὶ κλοπαίαν σʼ ἐκ δόμων ἐδέξατο. </l>
<l n="1712">καὶ τῷ πλανήτῃ Μενέλεῳ θεῶν πάρα</l>
<l n="1713">μακάρων κατοικεῖν νῆσόν ἐστι μόρσιμον·</l>
<l n="1714">τοὺς εὐγενεῖς γὰρ οὐ στυγοῦσι δαίμονες,</l>
<l n="1715">τῶν δʼ ἀναριθμήτων μᾶλλόν εἰσιν οἱ πόνοι.</l>
</sp>
<sp>
<speaker>Θεοκλύμενος</speaker>
<l n="1716">ὦ παῖδε Λήδας καὶ Διός, τὰ μὲν πάρος</l>
<l n="1717">νείκη μεθήσω σφῶν κασιγνήτης πέρι·</l>
<l n="1718">ἐγὼ δʼ ἀδελφὴν οὐκέτʼ ἂν κτάνοιμʼ ἐμήν.</l>
<l n="1719">κείνη δʼ ἴτω πρὸς οἶκον, εἰ θεοῖς δοκεῖ.</l>
<l n="1720">ἴστον δʼ ἀρίστης σωφρονεστάτης θʼ ἅμα</l>
<l n="1721">γεγῶτʼ ἀδελφῆς ὁμογενοῦς ἀφʼ αἵματος.</l>
<l n="1722">καὶ χαίρεθʼ Ἑλένης οὕνεκʼ εὐγενεστάτης</l>
<l n="1723">γνώμης, ὃ πολλαῖς ἐν γυναιξὶν οὐκ ἔνι.</l>
<milestone ed="p" n="1688" unit="card"/>
</sp>
</div>
<div type="anapests">
<sp>
<speaker>Χορός</speaker>
<l n="1724">πολλαὶ μορφαὶ τῶν δαιμονίων,</l>
<l n="1725">πολλὰ δʼ ἀέλπτως κραίνουσι θεοί·</l>
<l n="1726">καὶ τὰ δοκηθέντʼ οὐκ ἐτελέσθη,</l>
<l n="1727">τῶν δʼ ἀδοκήτων πόρον ηὗρε θεός.</l>
<l n="1728">τοιόνδʼ ἀπέβη τόδε πρᾶγμα.</l>
</sp>
</div>
</div>
</div></body>
</text>
</TEI>