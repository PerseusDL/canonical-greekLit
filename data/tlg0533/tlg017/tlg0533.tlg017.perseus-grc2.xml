<?xml version="1.0"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Hymn to Artemis</title>
				<author>Callimachus</author>
				<sponsor>Perseus Project, Tufts University</sponsor>
				<principal>Gregory Crane</principal>
				<respStmt>
					<resp>Prepared under the supervision of</resp>
					<name>Lisa Cerrato</name>
					<name>William Merrill</name>
					<name>Elli Mylonas</name>
					<name>David Smith</name>
				</respStmt>
				<funder n="org:Tufts">Tufts</funder>

			</titleStmt>
			<publicationStmt>
				<publisher>Trustees of Tufts University</publisher>
				<pubPlace>Medford, MA</pubPlace>
				<authority>Perseus Project</authority>
			</publicationStmt>


			<sourceDesc>
				<biblStruct>
					<monogr>
						<title>Hymns and Epigrams</title>
						<author>Callimachus</author>
						<editor role="editor">Ulrich von Wilamowitz-Moellendorff</editor>
						<imprint>
							<pubPlace>Berlin</pubPlace>
							<publisher>Weidmann</publisher>
							<date>1897</date>
						</imprint>
					</monogr>
				</biblStruct>
			</sourceDesc>
		</fileDesc>

		<encodingDesc>
			<editorialDecl>
				<correction method="silent" status="medium">
					<p>Perseus DL</p>
				</correction>
			</editorialDecl>
			<refsDecl>
				<refState unit="text"/>
				<refState n="chunk" unit="section"/>
			</refsDecl>
			<refsDecl>
				<refState unit="text"/>
				<refState n="chunk" unit="poem"/>
				<refState unit="line"/>
			</refsDecl>
			<refsDecl>
				<refState unit="text"/>
				<refState n="chunk" unit="poem"/>
				<refState unit="line"/>
			</refsDecl>
		</encodingDesc>

		<profileDesc>
			<langUsage>
				<language ident="greek">Greek</language>
				<language ident="en">English</language>
				<language ident="la">Latin</language>
				<language ident="de">German</language>
				<language ident="fr">French</language>
				<language ident="it">Italian</language>
			</langUsage>
		</profileDesc>

		<revisionDesc>
			<!--
			<change><date>23-Jul-02</date>
				<respStmt><name>AEM</name><resp>markup</resp></respStmt>
				<item>Initial markup
				</item>
			</change>
			<change><date>5/27/09</date><respStmt><name>RS</name><resp>(n/a)</resp></respStmt>
				<item>  
					$Log: call_gk.xml,v $
					Revision 1.4  2013-09-13 11:21:30  balmas01
					reverting texts back to pre_cts_reorg tagged version

					Revision 1.2  2011-09-07 13:40:45  rsingh04
					adding rend=displayNum or displayNumAndIdent to lb tags

					Revision 1.1  2011-09-07 13:33:17  rsingh04
					moved from Aristotle directory

					Revision 1.2  2011-01-15 16:10:31  gcrane
					alternate editions

					Revision 1.1  2011-01-01 22:28:59  gcrane
					LB milestones instead of L containers
					Q tags added

					Revision 1.1  2009/10/09 19:49:34  rsingh04
					more reorganizing of texts module by collection

					Revision 1.3  2009/05/27 16:39:10  rsingh04
					added/fixed cvs log keyword

				</item>
			</change>
		<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite file and converted to unicode</item>
      </change>-->
			<change when="2014-08-01" who="Stella Dee">edited markup</change>
		</revisionDesc>

	</teiHeader>
	<text xml:lang="grc">
		<body>

			<div n="3" type="poem">
				<head>εἰς Ἄρτεμιν.</head>
				<p>
					<lb/>Ἄρτεμιν (οὐ γὰρ ἐλαφρὸν ἀειδόντεσσι λαθέσθαι) <lb/>ὑμνέομεν, τῆι τόξα
					λαγωβολίαι τε μέλονται <lb/>καὶ χορὸς ἀμφιλαφὴς καὶ ἐν οὔρεσιν ἑψιάασθαι,
					<lb/>ἄρχμενοι, ὡς ὅτε πατρὸς ἐφεζομένη γονάτεσσι <lb n="5" rend="displayNum"
					/>παῖς ἔτι κουρίζουσα τάδε προσέειπε γονῆα <lb/>ʼδός μοι παρθενίην αἰώνιον ἄππα
					φυλάσσειν, <lb/>καὶ πολυωνυμίην, ἵνα μή μοι Φοῖβος ἐρίζηι. <lb/>δὸς δʼ ἰοὺς καὶ
					τόξα — ἔα πάτερ, οὔ σε φαρέτρην <lb/>οὐδʼ αἰτέω μέγα τόξον· ἐμοὶ Κύκλωπες
					ὀιστοὺς <lb n="10" rend="displayNum"/>αὐτίκα τεχνήσονται, ἐμοὶ δʼ εὐκαμπὲς
					ἄεμμα· <lb/>ἀλλὰ φαεσφορίην τε καὶ ἐς γόνυ μέχρι χιτῶνα <lb/>ζώννυσθαι λεγνωτόν,
					ἵνʼ ἄγρια θηρία καίνω. <lb/>δὸς δέ μοι ἑξήκοντα χορίτιδας Ὠκεανίνας, <lb/>πάσας
					εἰνέτεας, πάσας ἔτι παῖδας ἀμίτρους. <lb n="15" rend="displayNum"/>δὸς δέ μοι
					ἀμφιπόλους Ἀμνισίδας εἴκοσι νύμφας, <lb/>αἵ τέ μοι ἐνδρομίδας τε καί, ὁππότε
					μηκέτι λύγκας <lb/>μήτʼ ἐλάφους βάλλοιμι, θοοὺς κύνας εὖ κομέοιεν, <lb/>δὸς δέ
					μοι οὔρεα πάντα· πόλιν δέ μοι ἥντινα νεῖμον <lb/>ἥντινα λῆις· σπαρνὸν γὰρ ὅτʼ
					Ἄρτεμις ἄστυ κάτεισιν· <lb n="20" rend="displayNum"/>οὔρεσιν οἰκήσω, πόλεσιν δʼ
					ἐπιμείξομαι ἀνδρῶν <lb/>μοῦνον ὅτʼ ὀξείηισιν ὑπʼ ὠδίνεσσι γυναῖκες
					<lb/>τειρόμεναι καλέουσι βοηθόον, ἧισί με Μοῖραι <lb/>γεινομένην τὸ πρῶτον
					ἐπεκλήρωσαν ἀρήγειν, <lb/>ὅττι με καὶ τίκτουσα καὶ οὐκ ἤλγησε φέρουσα <pb n="26"/>
					<lb n="25" rend="displayNum"/>μήτηρ, ἀλλʼ ἀμογητὶ φίλων ἀπεθήκατο γυίωνʼ.
					<lb/>ὣς ἡ παῖς εἰποῦσα γενειάδος ἤθελε πατρὸς <lb/>ἅψασθαι, πολλὰς δὲ μάτην
					ἐτανύσσατο χεῖρας, <lb/>μέχρις ἵνα ψαύσειε. πατὴρ δʼ ἐπένευσε γελάσσας, <lb/>φῆ
					δὲ καταρρέζων ʼὅτε μοι τοιαῦτα θέαιναι <lb n="30" rend="displayNum"/>τίκτοιεν,
					τυτθόν κεν ἐγὼ ζηλήμονος Ἥρης <lb/>χωομένης ἀλέγοιμι. φέρευ τέκος ὅσσʼ ἐθελημός
					<lb/>αἰτίζεις, καὶ δʼ ἄλλα πατὴρ ἔτι μείζονα δώσει. <lb/>τρὶς δέκα τοι πτολίεθρα
					καὶ οὐχ ἕνα πύργον ὀπάσσω, <lb/>τρὶς δέκα τοι πτολίεθρα, τὰ μὴ θεὸν ἄλλον ἀέξειν
						<lb n="35" rend="displayNum"/>εἴσεται ἀλλὰ μόνην σὲ καὶ Ἀρτέμιδος καλέεσθαι·
					<lb/>πολλὰς δὲ ξυνῆι πόλιας διαμετρήσασθαι <lb/>μεσσόγεως νήσους τε· καὶ ἐν
					πάσηισιν ἔσονται <lb/>Ἀρτέμιδος βωμοί τε καὶ ἄλσεα. καὶ μὲν ἀγυιαῖς <lb/>ἔσσηι
					καὶ λιμένεσσιν ἐπίσκοποσʼ. ὣς ὃ μὲν εἰπὼν <lb n="40" rend="displayNum"/>μῦθον
					ἐπεκρήηνε καρήατι. βαῖνε δὲ κούρη <lb/>λευκὸν ἐπὶ Κρηταῖον ὄρος κεκομημένον
					ὕληι· <lb/>ἔνθεν ἐπʼ Ὠκεανόν· πολέας δʼ ἐπελέξατο νύμφας, <lb/><del>πάσας
						εἰνέτεας, πάσας ἔτι παῖδας ἀμίτρους.</del>
					<lb/>χαῖρε δὲ Καίρατος ποταμὸς μέγα, χαῖρε δὲ Τηθύς, <lb n="45"
						rend="displayNum"/>οὕνεκα θυγατέρας Λητωίδι πέμπον ἀμορβούς. <milestone
						unit="card" n="46"/>
					<lb rend="displayNumAndIndent"/>αὖθι δὲ Κύκλωπας μετεκίαθε· τοὺς μὲν ἔτετμε
					<lb/>νήσωι ἐνὶ Λιπάρηι (Λιπάρη νέον, ἀλλὰ τότʼ ἔσκεν <lb/>οὔνομά οἱ Μελιγουνίς)
					ἐπʼ ἄκμοσιν Ἡφαίστοιο <lb/>ἑσταότας περὶ μύδρον· ἐπείγετο γὰρ μέγα ἔργον· <lb
						n="50" rend="displayNum"/>ἱππείην τετύκοντο Ποσειδάωνι ποτίστρην. <lb/>αἱ
					νύμφαι δʼ ἔδδεισαν, ὅπως ἴδον αἰνὰ πέλωρα <lb/>πρηόσιν †ὀσσείοισιν ἐοικότα, πᾶσι
					δʼ ὑπʼ ὀφρύν <lb/>φάεα μουνόγληνα σάκει ἴσα τετραβοείωι <lb/>δεινὸν
					ὑπογλαύσσοντα, καὶ ὁππότε δοῦπον ἄκουσαν <lb n="55" rend="displayNum"/>ἄκμονος
					ἠχήσαντος ἐπὶ μέγα πουλύ τʼ ἄημα <lb/>φυσάων αὐτῶν τε βαρὺν στόνον· αὖε γὰρ
					Αἴτνη, <pb n="27"/>
					<lb/>αὖε δὲ Τρινακίη, Σικανῶν ἕδος, αὖε δὲ γείτων <lb/>Ἰταλίη, μεγάλην δὲ βοὴν
					ἐπὶ Κύρνος ἀύτει, <lb/>εὖθʼ οἵ γε ρῥαιστῆρας ἀειράμενοι ὑπὲρ ὤμων <lb n="60"
						rend="displayNum"/>ἢ χαλκὸν ζείοντα καμινόθεν ἠὲ σίδηρον <lb/>ἀμβολαδὶς
					τετυπόντες ἐπὶ μέγα μοχθήσειαν. <lb/>τῶι σφέας οὐκ ἐτάλασσαν ἀκηδέες Ὠκεανῖναι
					<lb/>οὔτʼ ἄντην ἰδέειν οὔτε κτύπον οὔασι δέχθαι. <lb/>οὐ νέμεσις· κείνους γε καὶ
					αἱ μάλα μηκέτι τυτθαί <lb n="65" rend="displayNum"/>οὐδέποτʼ ἀφρικτὶ μακάρων
					ὁρόωσι θύγατρες. <lb/>ἀλλʼ ὅτε κουράων τις ἀπειθέα μητέρι τεύχοι, <lb/>μήτηρ μὲν
					Κύκλωπας ἑῆι ἐπὶ παιδὶ καλιστρεῖ, <lb/>Ἄργην ἢ Στερόπην· ὃ δὲ δώματος ἐκ
					μυχάτοιο <lb/>ἔρχεται Ἑρμείης σποδιῆι κεχριμένος αἰθῆι· <lb n="70"
						rend="displayNum"/>αὐτίκα τὴν κούρην μορμύσσεται, ἣ δὲ τεκούσης <lb/>δύνει
					ἔσω κόλπους θεμένη ἐπὶ φάεσι χεῖρας. <lb/>κοῦρα σὺ δὲ προτέρω περ, ἔτι τριέτηρος
					ἐοῦσα, <lb/>εὖτʼ ἔμολεν Λητώ σε μετʼ ἀγκαλίδεσσι φέρουσα, <lb/>Ἡφαίστου
					καλέοντος ὅπως ὀπτήρια δοίη, <lb n="75" rend="displayNum"/>Βρόντεώ σε
					στιβαροῖσιν ἐφεσσαμένου γονάτεσσι, <lb/>στήθεος ἐκ μεγάλου λασίης ἐδράξαο
					χαίτης, <lb/>ὤλοψας δὲ βίηιφι· τὸ δʼ ἄτριχον εἰσέτι καὶ νῦν <lb/>μεσσάτιον
					στέρνοιο μένει μέρος, ὡς ὅτε κόρσηι <lb/>φωτὸς ἐνιδρυθεῖσα κόμην ἐπενείματʼ
					ἀλώπηξ. <lb n="80" rend="displayNum"/>τῶι μάλα θαρσαλέη σφε τάδε προσελέξαο
					τῆμος <lb/>ʼΚύκλωπες κἠμοί τι Κυδώνιον εἰ δʼ ἄγε τόξον <lb/>ἠδʼ ἰοὺς κοίλην τε
					κατακληῖδα βελέμνων <lb/>τεύξατε· καὶ γὰρ ἐγὼ Λητωιὰς ὥσπερ Ἀπόλλων. <lb/>αἰ δέ
					κʼ ἐγὼ τόξοις μονιὸν δάκος ἤ τι πέλωρον <lb n="85" rend="displayNum"/>θηρίον
					ἀγρεύσω, τὸ δέ κεν Κύκλωπες ἔδοιενʼ. <lb/>ἔννεπες· οἳ δʼ ἐτέλεσσαν· ἄφαρ δʼ
					ὡπλίσσαο δαῖμον. <milestone unit="card" n="87"/>
					<lb rend="displayNumAndIndent"/>αἶψα δʼ ἐπὶ σκύλακας πάλιν ἤιες· ἵκεο δʼ αὖλιν
					<lb/>Ἀρκαδικὴν ἔπι Πανός. ὃ δὲ κρέα λυγκὸς ἔταμνε <lb/>Μαιναλίης, ἵνα οἱ τοκάδες
					κύνες εἶδαρ ἔδοιεν. <pb n="28"/>
					<lb n="90" rend="displayNum"/>τὶν δʼ ὁ γενειήτης δύο μὲν κύνας ἥμισυ πηγούς
					<lb/>τρεῖς δὲ παρουαίους ἕνα δʼ αἰόλον, οἵ ῥα λέοντας <lb/>αὐτοὺς αὖ ἐρύοντας,
					ὅτε δράξαιντο δεράων, <lb/>εἷλκον ἔτι ζώοντας ἐπʼ αὐλίον, ἑπτὰ δʼ ἔδωκε
					<lb/>θάσσονας αὐράων Κυνοσουρίδας, αἵ ῥα διῶξαι <lb n="95" rend="displayNum"
					/>ὤκισται νεβρούς τε καὶ οὐ μύοντα λαγωόν, <lb/>καὶ κοίτην ἐλάφοιο καὶ ὕστριχος
					ἔνθα καλιαί <lb/>σημῆναι, καὶ ζορκὸς ἐπʼ ἴχνιον ἡγήσασθαι. <lb/>ἔνθεν ἀπερχομένη
					(μετὰ καὶ κύνες ἐσσεύοντο) <lb/>εὗρες ἐπὶ προμολῆισʼ ὄρεος τοῦ Παρρασίοιο <lb
						n="100" rend="displayNum"/>σκαιρούσας ἐλάφους, μέγα τι χρέος· αἳ μὲν ἐπʼ
					ὄχθηις <lb/>αἰὲν ἐβουκολέοντο μελαμψήφιδος ἀναύρου, <lb/>μάσσονες ἢ ταῦροι,
					κεράων δʼ ἀπελάμπετο χρυσός· <lb/>ἐξαπίνης δʼ ἔταφές τε καὶ ὃν ποτὶ θυμὸν ἔειπες
					<lb/>ʼτοῦτό κεν Ἀρτέμιδος πρωτάγριον ἄξιον εἴηʼ. <lb n="105" rend="displayNum"
					/>πέντʼ ἔσαν αἱ πᾶσαι· πίσυρας δʼ ἕλες ὦκα θέουσα <lb/>νόσφι κυνοδρομίης, ἵνα
					τοι θοὸν ἅρμα φέρωσι. <lb/>τὴν δὲ μίαν Κελάδοντος ὑπὲρ ποταμοῖο φυγοῦσαν
					<lb/>Ἥρης ἐννεσίηισιν, ἀέθλιον Ἡρακλῆι <lb/>ὕστερον ὅφρα γένοιτο, πάγος
					Κερύνειος ἔδεκτο. <lb rend="displayNumAndIndent" n="110"/>Ἄρτεμι Παρθενίη
					Τιτυοκτόνε, χρύσεα μέν τοι <lb/>ἔντεα καὶ ζώνη, χρύσεον δʼ ἐζεύξαο δίφρον,
					<lb/>ἐν δʼ ἐβάλευ χρύσεια θεὴ κεμάδεσσι χαλινά. <lb/>ποῦ δέ σε τὸ πρῶτον κερόεις
					ὄχος ἤρξατʼ ἀείρειν; <lb/>Αἵμωι ἐπὶ Θρήικι, τόθεν βορέαο κατᾶιξ <lb n="115"
						rend="displayNum"/>ἔρχεται ἀχλαίνοισι δυσαέα κρυμὸν ἄγουσα. <lb/>ποῦ δʼ
					ἔταμες πεύκην, ἀπὸ δὲ φλογὸς ἥψαο ποίης; <lb/>Μυσῶι ἐν Οὐλύμπωι, φάεος δʼ
					ἐνέηκας ἀυτμήν <lb/>ἀσβέστου, τό ῥα πατρὸς ἀποστάζουσι κεραυνοί. <lb/>ποσσάκι δʼ
					ἀργυρέοιο θεὴ πειρήσαο τόξου; <lb n="120" rend="displayNum"/>πρῶτον ἐπὶ πτελέην,
					τὸ δὲ δεύτερον ἧκας ἐπὶ δρῦν, <lb/>τὸ τρίτον αὖτʼ ἐπὶ θῆρα. τὸ τέτρατον οὐκέτʼ
					ἐπὶ δρῦν, <lb/><gap/>
					<milestone unit="card" n="122"/>
					<pb n="29"/>
					<lb/>ἀλλά μιν εἰς ἀδίκων ἔβαλες πόλιν, οἵ τε περὶ σφέας <lb/>οἵ τε περὶ ξείνους
					ἀλιτήμονα πολλὰ τέλεσκον, <lb/>σχέτλιοι· οἷς τύνη χαλεπὴν ἐμμάξεαι ὀργήν· <lb
						n="125" rend="displayNum"/>κτήνεά φιν λοιμὸς καταβόσκεται, ἔργα δὲ πάχνη,
					<lb/>κείρονται δὲ γέροντες ἐφʼ υἱάσιν, αἱ δὲ γυναῖκες <lb/>ἢ βληταὶ θνήισκουσι
					λεχωίδες ἠὲ φυγοῦσαι <lb/>τίκτουσιν τῶν οὐδὲν ἐπὶ σφυρὸν ὀρθὸν ἀνέστη. <lb/>οἷς
					δέ κεν εὐμειδής τε καὶ ἵλαος αὐγάσσηαι, <lb n="130" rend="displayNum"/>κείνοις
					εὖ μὲν ἄρουρα φέρει στάχυν, εὖ δὲ γενέθλη <lb/>τετραπόδων, εὖ δʼ ὄλβος ἀέξεται·
					οὐδʼ ἐπὶ σῆμα <lb/>ἔρχονται πλὴν εὖτε πολυχρόνιόν τι φέρωσιν· <lb/>οὐδὲ
					διχοστασίη τρώει γένος, ἥ τε καὶ εὖ περ <lb/>οἴκους ἑστηῶτας ἐσίνατο· ταὶ δὲ
					θυωρόν <lb n="135" rend="displayNum"/>εἰνάτερες γαλόωι τε μίαν πέρι δίφρα
					τίθενται. <lb/>πότνια, τῶν εἴη μὲν ἐμοὶ φίλος ὅστις ἀληθής, <lb/>εἴην δʼ αὐτός,
					ἄνασσα, μέλοι δέ μοι αἰὲν ἀοιδή· <lb/>τῆι ἔνι μὲν Λητοῦς γάμος ἔσσεται, ἐν δὲ σὺ
					πολλή, <lb/>ἐν δὲ καὶ Ἀπόλλων, ἐν δʼ οἵ σεο πάντες ἄεθλοι, <lb n="140"
						rend="displayNum"/>ἐν δὲ κύνες καὶ τόξα καὶ ἄντυγες, αἵ τέ σε ῥεῖα
					<lb/>θηητὴν φορέουσιν, ὅτʼ ἐς Διὸς οἶκον ἐλαύνεις. <lb/>ἔνθα τοι ἀντιόωντες ἐνὶ
					προμολῆισι δέχονται <lb/>ὅπλα μὲν Ἑρμείης Ἀκακήσιος, αὐτὰρ Ἀπόλλων <lb/>θηρίον
					ὅττι φέρηισθα· πάροιθέ γέ, πρίν περ ἱκέσθαι <lb n="145" rend="displayNum"
					/>καρτερὸν Ἀλκεΐδην· νῦν δʼ οὐκέτι τοῦτον ἄεθλον <lb/>Φοῖβος ἔχει, τοῖος γὰρ ἀεὶ
					Τιρύνθιος ἄκμων <lb/>ἕστηκε πρὸ πυλέων ποτιδέγμενος, εἴ τι φέρουσα <lb/>νεῖαι
					πῖον ἔδεσμα· θεοὶ δʼ ἐπὶ πάντες ἐκείνωι <lb/>ἄλληκτον γελόωσι, μάλιστα δὲ
					πενθερὴ αὐτή, <lb n="150" rend="displayNum"/>ταῦρον ὅτʼ ἐκ δίφροιο μάλα μέγαν ἢ
					ὅ γε χλούνην <lb/>κάπρον ὀπισθιδίοιο φέροι ποδὸς ἀσπαίροντα· <lb/>κερδαλέωι
					μύθωι σε θεὴ μάλα τῶιδε πινύσκει <lb/><q>βάλλε κακοὺς ἐπὶ θῆρας, ἵνα θνητοί σε
						βοηθόν <lb/>ὡς ἐμὲ κικλήσκωσιν. ἔα πρόκας ἠδὲ λαγωούς <pb n="30"/>
						<lb n="155" rend="displayNum"/>οὔρεα βόσκεσθαι· τί κέ μιν πρόκες ἠὲ λαγωοί
						<lb/>ῥέξειαν; σύες ἔργα, σύες φυτὰ λυμαίνονται. <lb/>καὶ βόες ἀνθρώποισι
						κακὸν μέγα· βάλλʼ ἐπὶ καὶ τούς.</q>
					<lb/>ὣς ἔνεπεν, ταχινὸς δὲ μέγαν περὶ θῆρα πονεῖτο. <lb/>οὐ γὰρ ὅ γε Φρυγίηι περ
					ὑπὸ δρυὶ γυῖα θεωθείς <lb n="160" rend="displayNum"/>παύσατʼ ἀδηφαγίης· ἔτι οἱ
					πάρα νηδὺς ἐκείνη, <lb/>τῆι ποτʼ ἀροτριόωντι συνήντετο Θειοδάμαντι. <lb/>σοὶ δʼ
					Ἀμνισιάδες μὲν ὑπὸ ζεύγληφι λυθείσας <lb/>ψήχουσιν κεμάδας, παρὰ δέ σφισι πουλὺ
					νέμεσθαι <lb/>Ἥρης ἐκ λειμῶνος ἀμησάμεναι φορέουσιν <lb n="165"
						rend="displayNum"/>ὠκύθοον τριπέτηλον, ὃ καὶ Διὸς ἵπποι ἔδουσιν· <lb/>ἐν καὶ
					χρυσείας ὑποληνίδας ἐπλήσαντο <lb/>ὕδατος, ὄφρʼ ἐλάφοισι ποτὸν θυμάρμενον εἴη.
					<lb/>αὐτὴ δʼ ἐς πατρὸς δόμον ἔρχεαι· οἳ δέ σʼ ἐφʼ ἕδρην <lb/>πάντες ὁμῶς
					καλέουσι· σὺ δʼ Ἀπόλλωνι παρίζεις. <milestone unit="card" n="170"/>
					<lb rend="displayNumAndIndent" n="170"/>ἡνίκα δʼ αἱ νύμφαι σε χορῶι ἔνι
					κυκλώσονται <lb/>ἀγχόθι πηγάων Αἰγυπτίου Ἰνωποῖο <lb/>ἢ Πιτάνης (καὶ γὰρ Πιτάνη
					σέθεν) ἢ ἐνὶ Λίμναις, <lb/>ἢ ἵνα δαῖμον Ἀλὰς Ἀραφηνίδας οἰκήσουσα <lb/>ἦλθες ἀπὸ
					Σκυθίης, ἀπὸ δʼ εἴπαο τέθμια Ταύρων, <lb n="175" rend="displayNum"/>μὴ νειὸν
					τημοῦτος ἐμαὶ βόες εἵνεκα μισθοῦ <lb/>τετράγυον τέμνοιεν ὑπʼ ἀλλοτρίωι ἀροτῆρι·
					<lb/>ἦ γάρ κεν γυιαί τε καὶ αὐχένα κεκμηυῖαι <lb/>κόπρον ἔπι προγένοιντο, καὶ εἰ
					Στυμφαιίδες εἶεν <lb/>εἰναετιζόμεναι κεραελκέες, αἳ μέγʼ ἄρισται <lb n="180"
						rend="displayNum"/>τέμνειν ὦλκα βαθεῖαν· ἐπεὶ θεὸς οὔποτʼ ἐκεῖνον <lb/>ἦλθε
					παρʼ Ἠέλιος καλὸν χορόν, ἀλλὰ θεῆται <lb/>δίφρον ἐπιστήσας, τὰ δὲ φάεα
					μηκύνονται. <lb rend="displayNumAndIndent"/>τίς δέ νύ τοι νήσων, ποῖον δʼ ὄρος
					εὔαδε πλεῖστον, <lb/>τίς δὲ λιμήν, ποίη δὲ πόλις; τίνα δʼ ἔξοχα νυμφέων <lb
						n="185" rend="displayNum"/>φίλαο, καὶ ποίας ἡρωίδας ἔσχες ἑταίρας; <lb/>εἰπὲ
					θεὴ σὺ μὲν ἄμμιν, ἐγὼ δʼ ἑτέροισιν ἀείσω. <lb/>νήσων μὲν Δολίχη, πολίων δέ τοι
					εὔαδε Πέργη, <pb n="31"/>
					<lb/>Τηύγετον δʼ ὀρέων, λιμένες γε μὲν Εὐρίποιο. <lb/>ἔξοχα δʼ ἀλλάων Γορτυνίδα
					φίλαο νύμφην, <lb n="190" rend="displayNum"/>ἐλλοφόνον Βριτόμαρτιν ἐύσκοπον· ἧς
					ποτε Μίνως <lb/>πτοιηθεὶς ὑπʼ ἔρωτι κατέδραμεν οὔρεα Κρήτης. <lb/>ἣ δʼ ὁτὲ μὲν
					λασίηισιν ὑπὸ δρυσὶ κρύπτετο νύμφη, <lb/>ἄλλοτε δʼ εἱαμενῆισιν· ὃ δʼ ἐννέα μῆνας
					ἐφοίτα <lb/>παίπαλά τε κρημνούς τε καὶ οὐκ ἀνέπαυσε διωκτύν, <lb n="195"
						rend="displayNum"/>μέσφʼ ὅτε μαρπτομένη καὶ δὴ σχεδὸν ἥλατο πόντον
					<lb/>πρηόνος ἐξ ὑπάτοιο καὶ ἔνθορεν εἰς ἁλιήων <lb/>δίκτυα, τά σφʼ ἐσάωσαν· ὅθεν
					μετέπειτα Κύδωνες <lb/>νύμφην μὲν Δίκτυναν, ὄρος δʼ ὅθεν ἥλατο νύμφη
					<lb/>Δικταῖον καλέουσιν, ἀνεστήσαντο δὲ βωμούς <lb n="200" rend="displayNum"
					/>ἱερά τε ῥέζουσι· τὸ δὲ στέφος ἤματι κείνωι <lb/>ἢ πίτυς ἢ σχῖνος, μύρτοιο δὲ
					χεῖρες ἄθικτοι· <lb/>δὴ τότε γὰρ πέπλοισιν ἐνέσχετο μύρσινος ὄζος <lb/>τῆς
					κούρης, ὅτʼ ἔφευγεν· ὅθεν μέγα χώσατο μύρτωι. <lb/>Οὖπι ἄνασσʼ εὐῶπι φαεσφόρε,
					καὶ δὲ σὲ κείνην <lb n="205" rend="displayNum"/>Κρηταέες καλέουσιν ἐπωνυμίην ἀπὸ
					νύμφης. <lb/>καὶ μὴν Κυρήνην ἑταρίσσαο, τῆι ποτʼ ἔδωκας <lb/>αὐτὴ θηρητῆρε δύω
					κύνε, τοῖς ἔνι κούρη <lb/>Ὑψηὶς παρὰ τύμβον Ἰώλκιον ἔμμορʼ ἀέθλου. <lb/>καὶ
					Κεφάλου ξανθὴν ἄλοχον Δηιονίδαο <lb n="210" rend="displayNum"/>πότνια σὴν
					ὁμόθηρον ἐθήκαο· καὶ δὲ σὲ φασί <lb/>καλὴν Ἀντίκλειαν ἴσον φαέεσσι φιλῆσαι,
					<lb/>αἳ πρῶται θοὰ τόξα καὶ ἀμφʼ ὤμοισι φαρέτρας <lb/>ἰοδόκους ἐφόρησαν·
					ἀσύλλωτοι δέ φιν ὦμοι <lb/>δεξιτεροὶ καὶ γυμνὸς ἀεὶ παρεφαίνετο μαζός. <lb
						n="215" rend="displayNum"/>ἤινησας δʼ ἔτι πάγχυ ποδορρώρην Ἀταλάντην,
					<lb/>κούρην Ἰασίοιο συοκτόνον Ἀρκασίδαο, <lb/>καί ἑ κυνηλασίην τε καὶ εὐστοχίην
					ἐδίδαξας. <lb/>οὔ μιν ἐπίκλητοι Καλυδωνίου ἀγρευτῆρες <lb/>μέμφονται κάπροιο· τὰ
					γὰρ σημήια νίκης <lb n="220" rend="displayNum"/>Ἀρκαδίην εἰσῆλθεν, ἔχει δʼ ἔτι
					θηρὸς ὀδόντας· <pb n="32"/>
					<lb/>οὐδὲ μὲν Ὑλαῖόν τε καὶ ἄφρονα Ῥοῖκον ἔολπα <lb/>οὐδέ περ ἐχθαίροντας ἐν
					Ἄιδι μωμήσασθαι <lb/>τοξότιν· οὐ γάρ σφιν λαγόνες συνεπιψεύσονται, <lb/>τάων
					Μαιναλίη νᾶεν φόνωι ἀκρώρεια. <milestone unit="card" n="225"/>
					<lb rend="displayNumAndIndent" n="225"/>πότνια πουλυμέλαθρε πολύπτολι χαῖρε
					Χιτώνη <lb/>Μιλήτωι ἐπίδημε· σὲ γὰρ ποιήσατο Νηλεύς <lb/>ἡγεμόνην, ὅτε νηυσὶν
					ἀνήγετο Κεκροπίηθεν. <lb/>Χησιὰς Ἰμβρασίη πρωτόθρονε, σοὶ δʼ Ἀγαμέμνων
					<lb/>πηδάλιον νηὸς σφετέρης ἐγκάτθετο νηῶι <lb n="230" rend="displayNum"
					/>μείλιον ἀπλοΐης, ὅτε οἱ κατέδησας ἀήτας, <lb/>Τευκρῶν ἡνίκα νῆες Ἀχαιίδες
					ἄστεα κήδειν <lb/>ἔπλεον ἀμφʼ Ἑλένηι Ῥαμνουσίδι θυμωθεῖσαι. <lb/>ἦ μέν τοι
					Προῖτός γε δύω ἐκαθίσσατο νηούς, <lb/>ἄλλον μὲν Κορίης, ὅτι οἱ συνελέξαο κούρας
						<lb n="235" rend="displayNum"/>οὔρεα πλαζομένας Ἀζήνια, τὸν δʼ ἐνὶ Λούσοις
					<lb/>Ἡμέρηι, οὕνεκα θυμὸν ἀπʼ ἄγριον εἵλεο παίδων. <lb/>σοὶ καὶ Ἀμαζονίδες
					πολέμου ἐπιθυμήτειραι <lb/>ἔν ποτε παρραλίηι Ἐφέσωι βρέτας ἱδρύσαντο <lb/>φηγῶι
					ὑπὸ πρέμνωι, τέλεσεν δέ τοι ἱερὸν Ἱππώ· <lb n="240" rend="displayNum"/>αὐταὶ δʼ,
					Οὖπι ἄνασσα, περὶ πρύλιν ὠρχήσαντο <lb/>πρῶτα μὲν ἐν σακέεσσιν ἐνόπλιον, αὖθι δὲ
					κύκλωι <lb/>στησάμεναι χορὸν εὐρύν· ὑπήεισαν δὲ λίγειαι <lb/>λεπταλέον σύριγγες,
					ἵνα ῥήσσωσιν ὁμαρτῆι <lb/>(οὐ γάρ πω νέβρεια διʼ ὀστέα τετρήναντο, <lb n="245"
						rend="displayNum"/>ἔργον Ἀθηναίης ἐλάφωι κακόν)· ἔδραμε δʼ ἠχώ <lb/>Σάρδιας
					ἔς τε νομὸν Βερεκύνθιον. αἳ δὲ πόδεσσιν <lb/>οὖλα κατεκροτάλιζον, ἐπεψόφεον δὲ
					φαρέτραι. <lb/>κεῖνο δέ τοι μετέπειτα περὶ βρέτας εὐρὺ θέμειλον <lb/>δωμήθη, τοῦ
					δʼ οὔτι θεώτερον ὄψεται ἠώς <lb n="250" rend="displayNum"/>οὐδʼ ἀφνειότερον· ῥέα
					κεν Πυθῶνα παρέλθοι. <lb/>τῶι ῥα καὶ ἠλαίνων ἀλαπαξέμεν ἠπείλησε <lb/>Λύγδαμις
					ὑβριστής· ἐπὶ δὲ στρατὸν ἱππημολγῶν <lb/>ἤγαγε Κιμμερίων ψαμάθωι ἴσον, οἵ ῥα
					παρʼ αὐτόν <pb n="33"/>
					<lb/>κεκλιμένοι ναίουσι βοὸς πόρον Ἰναχιώνης. <lb n="255" rend="displayNum"/>ἆ
					δειλὸς βασιλέων, ὅσον ἤλιτεν· οὐ γὰρ ἔμελλεν <lb/>οὔτʼ αὐτὸς Σκυθίηνδε
					παλιμπετὲς οὔτε τις ἄλλος <lb/>ὅσσων ἐν λειμῶνι Καϋστρίωι ἔσταν ἅμαζαι
					<lb/>νοστήσειν· Ἐφέσου γὰρ ἀεὶ τεὰ τόξα πρόκειται. <lb
						rend="displayNumAndIndent"/>πότνια Μουνιχίη λιμενοσκόπε, χαῖρε Φεραίη. <lb
						n="260" rend="displayNum"/>μή τις ἀτιμήσηι τὴν Ἄρτεμιν (οὐδὲ γὰρ Οἰνεῖ
					<lb/>βωμὸν ἀτιμάσσαντι καλοὶ πόλιν ἦλθον ἀγῶνες), <lb/>μηδʼ ἐλαφηβολίην μηδʼ
					εὐστοχίην ἐριδαίνειν <lb/>(οὐδὲ γὰρ Ἀτρεΐδης ὀλίγωι ἔπι κόμπασε μισθῶι),
					<lb/>μηδέ τινα μνᾶσθαι τὴν παρθένον (οὐδὲ γὰρ Ὦτος, <lb n="265"
						rend="displayNum"/>οὐδὲ μὲν Ὠαρίων ἀγαθὸν γάμον ἐμνήστευσαν), <lb/>μηδὲ
					χορὸν φεύγειν ἐνιαύσιον (οὐδὲ γὰρ Ἱππώ <lb/>ἀκλαυτεὶ περὶ βωμὸν ἀπείπατο
					κυκλώσασθαι)· <lb/>χαῖρε μέγα κρείουσα καὶ εὐάντησον ἀοιδῆι. <pb/></p>
			</div>

		</body>
	</text>
</TEI>
