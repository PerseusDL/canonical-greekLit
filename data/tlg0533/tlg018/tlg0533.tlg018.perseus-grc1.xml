<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Hymn to Delos</title>
				<author>Callimachus</author>
				<sponsor>Perseus Project, Tufts University</sponsor>
				<principal>Gregory Crane</principal>
				<respStmt>
					<resp>Prepared under the supervision of</resp>
					<name>Lisa Cerrato</name>
					<name>William Merrill</name>
					<name>Elli Mylonas</name>
					<name>David Smith</name>
				</respStmt>
				<funder n="org:AnnCPB">The Annenberg CPB/Project</funder>
			</titleStmt>
			<publicationStmt>
				<publisher>Trustees of Tufts University</publisher>
				<pubPlace>Medford, MA</pubPlace>
				<authority>Perseus Project</authority>
			</publicationStmt>


			<sourceDesc>
				<biblStruct>
					<monogr>
						<title>Hymns and Epigrams</title>
						<author>Callimachus</author>
						<editor role="editor">Ulrich von Wilamowitz-Moellendorff</editor>
						<imprint>
							<pubPlace>Berlin</pubPlace>
							<publisher>Weidmann</publisher>
							<date>1897</date>
						</imprint>
					</monogr>
				</biblStruct>
			</sourceDesc>
		</fileDesc>

		<encodingDesc>
			<editorialDecl>
				<correction status="medium" method="silent">
					<!--&Perseus.DE;-->
					<p>Perseus DL</p>
				</correction>
			</editorialDecl>
			<refsDecl>
				<refState unit="text"/>
				<refState unit="section" n="chunk"/>
			</refsDecl>
			<refsDecl>
				<refState unit="text"/>
				<refState unit="poem" n="chunk"/>
				<refState unit="line"/>
			</refsDecl>
			<refsDecl>
				<refState unit="text"/>
				<refState unit="poem" n="chunk"/>
				<refState unit="line"/>
			</refsDecl>
		</encodingDesc>

		<profileDesc>
			<langUsage>
				<language ident="greek">Greek</language>
				<language ident="en">English</language>
				<language ident="la">Latin</language>
				<language ident="de">German</language>
				<language ident="fr">French</language>
				<language ident="it">Italian</language>
			</langUsage>
		</profileDesc>

		<revisionDesc>
			<!--
        <change><date>23-Jul-02</date>
            <respStmt><name>AEM</name><resp>markup</resp></respStmt>
            <item>Initial markup
            </item>
        </change>
        <change><date>5/27/09</date><respStmt><name>RS</name><resp>(n/a)</resp></respStmt>
            <item>  
                $Log: call_gk.xml,v $
                Revision 1.4  2013-09-13 11:21:30  balmas01
                reverting texts back to pre_cts_reorg tagged version
                
                Revision 1.2  2011-09-07 13:40:45  rsingh04
                adding rend=displayNum or displayNumAndIdent to lb tags
                
                Revision 1.1  2011-09-07 13:33:17  rsingh04
                moved from Aristotle directory
                
                Revision 1.2  2011-01-15 16:10:31  gcrane
                alternate editions
                
                Revision 1.1  2011-01-01 22:28:59  gcrane
                LB milestones instead of L containers
                Q tags added
                
                Revision 1.1  2009/10/09 19:49:34  rsingh04
                more reorganizing of texts module by collection
                
                Revision 1.3  2009/05/27 16:39:10  rsingh04
                added/fixed cvs log keyword
                
            </item>
        </change>
        <change><date>July 2014</date>
            <respStmt><name>Stella Dee</name><resp>ed.</resp></respStmt>
            <item>split composite text and converted to unicode</item>
        </change>-->
			<change when="2014-08-01" who="Stella Dee">edited markup</change>
		</revisionDesc>

	</teiHeader>
	<text xml:lang="grc">
		<body>
			<p>
				<lb/>τὴν ἱερήν, ὦ θυμέ, τίνα χρόνον ἢ πότʼ ἀείσεις <lb/>δῆλον, Ἀπόλλωνος
				κουροτρόφον; ἦ μὲν ἅπασαι <lb/>Κυκλάδες, αἳ νήσων ἱερώταται εἰν ἁλὶ κεῖνται,
				<lb/>εὔυμνοι· δῆλος δʼ ἐθέλει τὰ πρῶτα φέρεσθαι <lb n="5" rend="displayNum"/>ἐκ
				Μουσέων, ὅτι Φοῖβον ἀοιδάων μεδέοντα <lb/>λοῦσέ τε καὶ σπείρωσε καὶ ὡς θεὸν ἤινεσε
				πρώτη. <lb/>ὡς Μοῦσαι τὸν ἀοιδὸν ὃ μὴ Πίμπλειαν ἀείσηι <lb/>ἔχθουσιν, τὼς Φοῖβος
				ὅτις Δήλοιο λάθηται. <lb/>Δήλωι νῦν οἴμης ἀποδάσσομαι, ὡς ἂν Ἀπόλλων <lb n="10"
					rend="displayNum"/>Κύνθιος αἰνήσηι με φίλης ἀλέγοντα τιθήνης. <lb
					rend="displayNumAndIndent"/>κείνη δʼ ἠνεμόεσσα καὶ ἄτροπος οἷά θʼ ἁλιπλήξ
				<lb/>αἰθυίηις καὶ μᾶλλον ἐπίδρομος ἠέπερ ἵπποις <lb/>πόντωι ἐνεστήρικται· ὃ δʼ ἀμφί
				ἑ πουλὺς ἑλίσσων <lb/>Ἰκαρίου πολλὴν ἀπομάσσεται ὕδατος ἄχνην· <lb n="15"
					rend="displayNum"/>τῶι σφε καὶ ἰχθυβολῆες ἁλίπλοοι ἐννάσσαντο. <lb/>ἀλλά οἱ οὐ
				νεμεσητὸν ἐνὶ πρώτηισι λέγεσθαι, <lb/>ὁππότʼ ἐς Ὠκεανόν τε καὶ ἐς Τιτηνίδα Τηθύν
				<lb/>νῆσοι ἀολλίζονται, ἀεὶ δʼ ἔξαρχος ὁδεύει. <lb/>ἣ δʼ ὄπιθεν Φοίνισσα μετʼ ἴχνια
				Κύρνος ὀπηδεῖ <lb n="20" rend="displayNum"/>οὐκ ὀνοτὴ καὶ Μάκρις Ἀβαντιὰς Ἐλλοπιήων
				<lb/>Σαρδώ θʼ ἱμερόεσσα καὶ ἣν ἐπενήξατο Κύπρις <lb/>ἐξ ὕδατος τὰ πρῶτα, σαοῖ δέ μιν
				ἀντʼ ἐπιβάθρων. <lb/>κεῖναι μὲν πύργοισι περισκεπέεσσιν ἐρυμναί, <lb/>δῆλος δʼ
				Ἀπόλλωνι· τί δὲ στιβαρώτερον ἕρκος; <pb n="35"/>
				<lb n="25" rend="displayNum"/>τείχεα μὲν καὶ λᾶες ὑπαὶ ῥιπῆς κε πέσοιεν
				<lb/>Στρυμονίου βορέαο· θεὸς δʼ ἀεὶ ἀστυφέλικτος· <lb/>Δῆλε φίλη, τοῖός σε βοηθόος
				ἀμφιβέβηκεν. <lb/>εἰ δὲ λίην πολέες σε περιτροχόωσιν ἀοιδαί, <lb/>ποίηι ἐνιπλέξω σε;
				τί τοι θυμῆρες ἀκοῦσαι; <lb n="30" rend="displayNum"/>ἢ ὡς τὰ πρώτιστα μέγας θεὸς
				οὔρεα θείνων <lb/>ἄορι τριγλώχινι, τό οἱ Τελχῖνες ἔτευξαν, <lb/>νήσους εἰναλίας
				εἰργάζετο, νέρθε δʼ ἐλάσσας <lb/>ἐκ νεάτων ὤχλισσε καὶ εἰσεκύλισε θαλάσσηι; <lb/>καὶ
				τὰς μὲν κατὰ βυσσόν, ἵνʼ ἠπείροιο λάθωνται, <lb n="35" rend="displayNum"/>πρυμνόθεν
				ἐρρίζωσε· σὲ δʼ οὐκ ἔθλιψεν ἀνάγκη, <lb/>ἀλλʼ ἄφετος πελάγεσσιν ἐπέπλεες, οὔνομα δʼ
				ἦν τοι <lb/>Ἀστερίη τὸ παλαιόν, ἐπεὶ βαθὺν ἥλαο τάφρον <lb/>οὐρανόθεν φεύγουσα Διὸς
				γάμον ἀστέρι ἴση. <lb/>τόφρα μὲν οὔπω τοι χρυσέη ἐπεμίσγετο Λητώ, <lb n="40"
					rend="displayNum"/>τόφρα δʼ ἔτʼ Ἀστερίη σὺ καὶ οὐδέπω ἔκλεο Δῆλος. <lb/>πολλάκι
				σε Τροιζῆνος ἀπὸ ξάνθοιο πολίχνης <lb/>ἐρχόμενοι Ἐφύρηνδε Σαρωνικοῦ ἔνδοθι κόλπου
				<lb/>ναῦται ἐπεσκέψαντο, καὶ ἐξ Ἐφύρης ἀνιόντες <lb/>οἳ μὲν ἔτʼ οὐκ ἴδον αὖθι, σὺ δὲ
				στεινοῖο παρʼ ὀξύν <lb n="45" rend="displayNum"/>ἔδραμες Εὐρίποιο πόρον καναχηδὰ
				ῥέοντος, <lb/>Χαλκιδικῆς δʼ αὐτῆμαρ ἀνηναμένη ἁλὸς ὕδωρ <lb/>μέσφʼ ἐς Ἀθηναίων
				προσενήξαο Σούνιον ἄκρον <lb/>ἢ Χίον ἢ νήσοιο διάβροχον ὕδατι μαστόν <lb/>παρθενίης
				(οὔπω γὰρ ἔην Σάμος), ἧχί σε νύμφαι <lb n="50" rend="displayNum"/>γείτονες Ἀγκαίου
				Μυκαλησσίδες ἐξείνισσαν. <lb/>ἡνίκα δʼ Ἀπόλλωνι γενέθλιον οὖδας ὑπέσχες, <lb/>τοῦτό
				τοι ἀντημοιβὸν ἁλίπλοοι οὔνομʼ ἔθεντο, <lb/>οὕνεκεν οὐκέτʼ ἄδηλος ἐπέπλεες, ἀλλʼ ἐνὶ
				πόντου <lb/>κύμασιν Αἰγαίοιο ποδῶν ἐνεθήκαο ῥίζας. <lb n="55" rend="displayNum"
				/>οὐδʼ Ἥρην κοτέουσαν ὑπέτρεσας· ἣ μὲν ἁπάσαις <lb/>δεινὸν ἐπεβρωμᾶτο λεχωίσιν αἳ
				Διὶ παῖδας <pb n="36"/>
				<lb/>ἐξέφερον, Λητοῖ δὲ διακριδόν, οὕνεκα μούνη <lb/>Ζηνὶ τεκεῖν ἤμελλε φιλαίτερον
				Ἄρεος υἷα. <lb/>τῶι ῥα καὶ αὐτὴ μὲν σκοπιὴν ἔχεν αἰθέρος εἴσω <lb n="60"
					rend="displayNum"/>σπερχομένη μέγα δή τι καὶ οὐ φατόν, εἶργε δὲ Λητώ
				<lb/>τειρομένην ὠδῖσι· δύω δέ οἱ εἵατο φρουροί <lb/>γαῖαν ἐποπτεύοντες, ὃ μὲν πέδον
				ἠπείροιο <lb/>ἥμενος ὑψηλῆς κορυφῆς ἔπι Θρήικος Αἵμου <lb/>θοῦρος Ἄρης ἐφύλασσε σὺν
				ἔντεσι, τὼ δέ οἱ ἵππω <lb n="65" rend="displayNum"/>ἑπτάμυχον βορέαο παρὰ σπέος
				ηὐλίζοντο· <lb/>ἣ δʼ ἐπὶ νησάων ἑτέρη σκοπὸς εὐρειάων <lb/>ἧστο κόρη Θαύμαντος
				ἐπαΐξασα Μίμαντι. <lb/>ἔνθʼ οἳ μὲν πολίεσσιν ὅσαις ἐπεβάλλετο Λητώ <lb/>μίμνον
				ἀπειλητῆρες, ἀπετρώπων δὲ δέχεσθαι. <milestone unit="card" n="70"/>
				<lb n="70" rend="displayNum"/>φεῦγε μὲν Ἀρκαδίη, φεῦγεν δʼ ὄρος ἱερὸν Αὔγης
				<lb/>Παρθένιον, φεῦγεν δʼ ὁ γέρων μετόπισθε Φενειός. <lb/>φεῦγε δʼ ὅλη Πελοπηὶς ὅση
				παρακέκλιται Ἰσθμῶι, <lb/>ἔμπλην Αἰγιαλοῦ γε καὶ Ἄργεος· οὐ γὰρ ἐκείνας
				<lb/>ἀτραπιτοὺς ἐπάτησεν, ἐπεὶ λάχεν Ἴναχον Ἥρη. <lb n="75" rend="displayNum"/>φεῦγε
				καὶ Ἀονίη τὸν ἕνα δρόμον, αἳ δʼ ἐφέποντο <lb/>Δίρκη τε Στροφίη τε μελαμψήφιδος
				ἔχουσαι <lb/>Ἰσμηνοῦ χέρα πατρός, ὃ δʼ εἵπετο πολλὸν ὄπισθεν <lb/>Ἀσωπὸς βαρύγουνος,
				ἐπεὶ πεπάλακτο κεραυνῶι. <lb/>ἣ δʼ ὑποδινηθεῖσα χοροῦ ἀπεπαύσατο νύμφη <lb n="80"
					rend="displayNum"/>αὐτόχθων Μελίη καὶ ὑπόχλοον ἔσχε παρειήν <lb/>ἥλικος
				ἀσθμαίνουσα περὶ δρυός, ὡς ἴδε χαίτην <lb/>σειομένην Ἑλικῶνος. ἐμαὶ θεαί, εἴπατε
				Μοῦσαι, <lb/>ἦ ῥʼ ἐτεὸν ἐγένοντο τότε δρύες ἡνίκα Νύμφαι; <lb/><q>νύμφαι μὲν
					χαίρουσιν, ὅτε δρύας ὄμβρος ἀέξει, <lb n="85" rend="displayNum"/>νύμφαι δʼ αὖ
					κλαίουσιν, ὅτε δρυσὶν οὐκέτι φύλλα.</q>
				<lb/>ταῖς μὲν ἔτʼ Ἀπόλλων ὑποκόλπιος αἰνὰ χολώθη, <lb/>φθέγξατο δʼ οὐκ ἀτέλεστον
				ἀπειλήσας ἐπὶ Θήβηι· <lb/>Θ̔ήβη τίπτε τάλαινα τὸν αὐτίκα πότμον ἐλέγχεις; <lb/>μήπω
				μή μʼ ἀέκοντα βιάζεο μαντεύεσθαι. <pb n="37"/>
				<lb n="90" rend="displayNum"/>οὔπω μοι Πυθῶνι μέλει τριποδήιος ἕδρη, <lb/>οὐδέ τί πω
				τέθνηκεν ὄφις μέγας, ἀλλʼ ἔτι κεῖνο <lb/>θηρίον αἰνογένειον ἀπὸ Πλειστοῖο καθέρπον
				<lb/>Παρνησὸν νιφόεντα περιστέφει ἐννέα κύκλοις· <lb/>ἀλλʼ ἔμπης ἐρέω τι τορώτερον ἢ
				ἀπὸ δάφνης. <lb n="95" rend="displayNum"/>φεῦγε πρόσω· ταχινός σε κιχήσομαι αἵματι
				λούσων <lb/>τόξον ἐμόν· σὺ δὲ τέκνα κακογλώσσοιο γυναικός <lb/>ἔλλαχες. οὐ σύ γʼ
				ἐμεῖο φίλη τροφὸς οὐδὲ Κιθαιρών <lb/>ἔσσεται· εὐαγέων δὲ καὶ εὐαγέεσσι μελοίμηνʼ.
				<lb/>ὣς ἄρʼ ἔφη. Λητὼ δὲ μετάτροπος αὖτις ἐχώρει. <lb n="100" rend="displayNum"
				/>ἀλλʼ ὅτʼ Ἀχαιιάδες μιν ἀπηρνήσαντο πόληες <lb/>ἐρχομένην, Ἑλίκη τε Ποσειδάωνος
				ἑταίρη <lb/>Βοῦρά τε Δεξαμενοῖο βοόστασις Οἰκιάδαο, <lb/>ἄψ δʼ ἐπὶ Θεσσαλίην πόδας
				ἔτρεπε, φεῦγε δʼ Ἄναυρος <lb/>καὶ μεγάλη Λάρισα καὶ αἱ Χειρωνίδες ἄκραι, <lb n="105"
					rend="displayNum"/>φεῦγε δὲ καὶ Πηνειὸς ἑλισσόμενος διὰ Τεμπέων· <lb/>Ήρη σοὶ δʼ
				ἔτι τῆμος ἀνηλεὲς ἦτορ ἔκειτο <lb/>οὐδὲ κατεκλάσθης τε καὶ ὤικτισας, ἡνίκα πήχεις
				<lb/>ἀμφοτέρους ὀρέγουσα μάτην ἐφθέγξατο τοῖα <lb/>ʼΝύμφαι Θεσσαλίδες, ποταμοῦ
				γένος, εἴπατε πατρί <lb n="110" rend="displayNum"/>κοιμῆσαι μέγα χεῦμα· περιπλέξασθε
				γενείωι <lb/>λισσόμεναι τὰ Ζηνὸς ἐν ὕδατι τέκνα τεκέσθαι. <lb/>Πηνειὲ Φθιῶτα, τί νῦν
				ἀνέμοισιν ἐρίζεις; <lb/>ὦ πάτερ, οὐ μὴν ἵππον ἀέθλιον ἀμφιβέβηκας. <lb/>ἦ ῥά τοι ὧδʼ
				αἰεὶ ταχινοὶ πόδες, ἢ ἐπʼ ἐμεῖο <lb n="115" rend="displayNum"/>μοῦνοι ἐλαφρίζουσι,
				πεποίησαι δὲ πέτεσθαι <lb/>σήμερον ἐξαπίνης;ʼ ὃ δʼ ἀνήκοος. ʼὦ ἐμὸν ἄχθος, <lb/>ποῖ
				σε φέρω; μέλεοι γὰρ ἀπειρήκασι τένοντες. <lb/>Πήλιον ὦ Φιλύρης νυμφήιον, ἀλλὰ σὺ
				μεῖνον, <lb/>μεῖνον, ἐπεὶ καὶ θῆρες ἐν οὔρεσι πολλάκι σεῖο <lb n="120"
					rend="displayNum"/>ὠμοτόκους ὠδῖνας ἀπηρείσαντο λέαιναι.ʼ <lb/>τὴν δʼ ἄρα καὶ
				Πηνειὸς ἀμείβετο δάκρυα λείβων <lb/>ʼλητοῖ, Ἀναγκαίη μεγάλη θεός. οὐ γὰρ ἔγωγε <pb
					n="38"/>
				<lb/>πότνια σὰς ὠδῖνας ἀναίνομαι (οἶδα καὶ ἄλλας <lb/>λουσαμένας ἀπʼ ἐμεῖο
				λεχωίδας)· ἀλλά μοι Ἥρη <lb n="125" rend="displayNum"/>δαψιλὲς ἠπείλησεν. ἀπαύγασαι,
				οἷος ἔφεδρος <lb/>οὔρεος ἐξ ὑπάτου σκοπιὴν ἔχει, ὅς κέ με ῥεῖα <lb/>βυσσόθεν
				ἐξερύσειε. τί μήσομαι; ἢ ἀπολέσθαι <lb/>ἡδύ τί τοι Πηνειόν; ἴτω πεπρωμένον ἦμαρ·
				<lb/>τλήσομαι εἵνεκα σεῖο καὶ εἰ μέλλοιμι ῥοάων <lb n="130" rend="displayNum"
				/>διψαλέην ἄμπωτιν ἔχων αἰώνιον ἔρρειν <lb/>καὶ μόνος ἐν ποταμοῖσιν ἀτιμότατος
				καλέεσθαι. <lb/>ἠνίδʼ ἐγώ· τί περισσά; κάλει μόνον Εἰλήθυιαν.ʼ <lb/>εἶπε καὶ ἠρώησε
				μέγαν ῥόον. ἀλλά οἱ Ἄρης <lb/>Παγγαίου προθέλυμνα καρήατα μέλλεν ἀείρας <lb n="135"
					rend="displayNum"/>ἐμβαλέειν δίνηισιν, ἀποκρύψαι δὲ ῥέεθρα· <lb/>ὑψόθε δʼ
				ἐσμαράγησε καὶ ἀσπίδα τύψεν ἀκωκῆι <lb/>δούρατος· ἣ δʼ ἐλέλιξεν ἐνόπλιον· ἔτρεμε δʼ
				Ὄσσης <lb/>οὔρεα καὶ πεδίον Κραννώνιον αἵ τε δυσαεῖς <lb/>ἐσχατιαὶ Πίνδοιο, φόβωι δʼ
				ὠρχήσατο πᾶσα <lb n="140" rend="displayNum"/>Θεσσαλίη· τοῖος γὰρ ἀπʼ ἀσπίδος ἔβραμεν
				ἦχος. <milestone unit="card" n="141"/>
				<lb/>ὡς δʼ ὁπότʼ Αἰτναίου ὄρεος πυρὶ τυφομένοιο <lb/>σείονται μυχὰ πάντα κατουδαίοιο
				γίγαντος <lb/>εἰς ἑτέρην Βριαρῆος ἐπωμίδα κινυμένοιο, <lb/>θερμάστραι τε βρέμουσιν
				ὑφʼ Ἡφαίστοιο πυράγρης <lb n="145" rend="displayNum"/>ἔργα θʼ ὁμοῦ, δεινὸν δὲ
				πυρίκμητοί τε λέβητες <lb/>καὶ τρίποδες πίπτοντες ἐπʼ ἀλλήλοις ἰαχεῦσι· <lb/>τῆμος
				ἔγεντʼ ἄραβος σάκεος τόσος εὐκύκλοιο· <lb/>Πηνειὸς δʼ οὐκ αὖτις ἐχάζετο, μίμνε δʼ
				ὁμοίως <lb/>καρτερὸς ὡς τὰ πρῶτα, θοὰς δʼ ἐστήσατο δίνας, <lb n="150"
					rend="displayNum"/>εἰσόκε οἱ Κοιηὶς ἐκέκλετο ʼσώιζεο χαίρων, <lb/>σώιζεο· μὴ σύ
				γʼ ἐμεῖο πάθηις κακὸν εἵνεκα τῆσδε <lb/>ἀντʼ ἐλεημοσύνης, χάριτος δέ τοι ἔσσετʼ
				ἀμοιβήʼ. <lb/>ἦ καὶ πολλὰ πάροιθεν ἐπεὶ κάμεν ἔστιχε νήσους <lb/>εἰναλίας· αἳ δʼ οὔ
				μιν ἐπερχομένην ἐδέχοντο, <pb n="39"/>
				<lb n="155" rend="displayNum"/>οὐ λιπαρὸν νήεσσιν Ἐχινάδες ὅρμον ἔχουσαι, <lb/>οὐδʼ
				ἥτις Κέρκυρα φιλοξεινωτάτη ἄλλων, <lb/>Ἶρις ἐπεὶ πάσηισιν ἐφʼ ὑψηλοῖο Μίμαντος
				<lb/>σπερχομένη μάλα πολλὸν ἀπέτραπεν· αἳ δʼ ὑπʼ ὀμοκλῆς <lb/>πανσυδίηι φοβέοντο
				κατὰ ρῥόον ἥντινα τέτμοι. <lb n="160" rend="displayNum"/>ὠγυγίην δἤπειτα Κόων,
				Μεροπηίδα νῆσον, <lb/>ἵκετο, Χαλκιόπης ἱερὸν μυχὸν ἡρωίνης. <lb/>ἀλλά ἑ παιδὸς
				ἔρυκεν ἔπος τόδε ʼμὴ σύ γε μῆτερ <lb/>τῆι με τέκοις. οὔτʼ οὖν ἐπιμέμφομαι οὐδὲ
				μεγαίρω <lb/>νῆσον, ἐπεὶ λιπαρή τε καὶ εὔβοτος, εἴ νύ τις ἄλλη· <lb n="165"
					rend="displayNum"/>ἀλλά οἱ ἐκ Μοιρέων τις ὀφειλόμενος θεὸς ἄλλος <lb/>ἐστί,
				Σαωτήρων ὕπατον γένος· ὧι ὑπὸ μίτρην <lb/>ἵξεται οὐκ ἀέκουσα Μακηδόνι κοιρανέεσθαι
				<lb/>ἀμφοτέρη μεσόγεια καὶ αἳ πελάγεσσι κάθηνται, <lb/>μέχρις ὅπου περάτη τε καὶ
				ὁππόθεν ὠκέες ἵπποι <lb n="170" rend="displayNum"/>ἠέλιον φορέουσιν· ὃ δʼ εἴσεται
				ἤθεα πατρός. <milestone unit="card" n="171"/>
				<lb/>καί νύ ποτε ξυνός τις ἐλεύσεται ἄμμιν ἄεθλος <lb/>ὕστερον, ὁππότʼ ἂν οἳ μὲν ἐφʼ
				Ἑλλήνεσσι μάχαιραν <lb/>βαρβαρικὴν καὶ Κελτὸν ἀναστήσαντες Ἄρηα <lb/>ὀψίγονοι
				Τιτῆνες ἀφʼ ἑσπέρου ἐσχατόωντος <lb n="175" rend="displayNum"/>ῥώσωνται νιφάδεσσιν
				ἐοικότες ἢ ἰσάριθμοι <lb/>τείρεσιν, ἡνίκα πλεῖστα κατʼ ἠέρα βουκολέονται,
				<lb/>φρούρια καὶ <gap/>
				<lb/>καὶ πεδία Κρισσαῖα καὶ ἤπειροι <gap/>
				<lb/>ἀμφιπεριστείνωνται, ἴδωσι δὲ πίονα καπνὸν <lb n="180" rend="displayNum"
				/>γείτονος αἰθομένοιο, καὶ οὐκέτι μοῦνον ἀκουῆι, <lb/>ἀλλʼ ἤδη παρὰ νηὸν
				ἀπαυγάζωνται † φάλαγγες <lb/>δυσμενέων, ἤδη δὲ παρὰ τριπόδεσσιν ἐμεῖο <lb/>φάσγανα
				καὶ ζωστῆρας ἀναιδέας ἐχθομένας τε <lb/>ἀσπίδας, αἳ Γαλάτηισι κακὴν ὁδὸν ἄφρονι
				φύλωι <lb n="185" rend="displayNum"/>στήσονται· τέων αἳ μὲν ἐμοὶ γέρας, αἳ δʼ ἐπὶ
				Νείλωι <lb/>ἐν πυρὶ τοὺς φορέοντας ἀποπνεύσαντας ἰδοῦσαι <pb n="40"/>
				<lb/>κείσονται βασιλῆος ἀέθλια πολλὰ καμόντος. <lb/>ἐσσόμενε Πτολεμαῖε, τά τοι
				μαντήια φαίνω. <lb/>αἰνήσεις μέγα δή τι τὸν εἰσέτι γαστέρι μάντιν <lb n="190"
					rend="displayNum"/>ὕστερον ἤματα πάντα· σὺ δὲ ξυμβάλλεο μῆτερ· <lb/>ἔστι
				διειδομένη τις ἐν ὕδατι νήσος ἀραιή, <lb/>πλαζομένη πελάγεσσι· πόδες δέ οἱ οὐχ ἑνὶ
				χώρωι, <lb/>ἀλλὰ παλιρροίηι ἐπινήχεται ἀνθέρικος ὥς, <lb/>ἔνθα νότος, ἔνθʼ εὖρος,
				ὅπη φορέηισι θάλασσα. <lb n="195" rend="displayNum"/>τῆι με φέροις· κείνην γὰρ
				ἐλεύσεαι εἰς ἐθέλουσαν.ʼ <lb/>αἳ μὲν τόσσα λέγοντος ἀπέτρεχον εἰν ἁλὶ νῆσοι·
				<lb/>Ἀστερίη φιλόμολπε, σὺ δʼ Εὐβοίηθε κατήιεις, <lb/>Κυκλάδας ὀψομένη περιηγέας, οὔ
				τι παλαιόν, <lb/>ἀλλʼ ἔτι τοι μετόπισθε Γεραίστιον εἵπετο φῦκος· <lb n="200"
					rend="displayNum"/><gap/>
				<lb/><gap/> φλεξας ἐπεὶ περικαίεο πυρί, <lb/>τλήμονʼ ὑπʼ ὠδίνεσσι βαρυνομένην
				ὁρόωσα· <lb/>ʼἭρη τοῦτό με ῥέξον ὅ τοι φίλον· οὐ γάρ ἀπειλὰς <lb/>ὑμετέρας ἐφύλαξα·
				πέρα, πέρα εἰς ἐμὲ Λητοῖʼ. <lb n="205" rend="displayNum"/>ἔννεπες· ἣ δʼ ἀρητὸν ἄλης
				ἀπεπαύσατο λυγρῆς, <lb/>ἕζετο δʼ Ἰνωποῖο παρὰ ρῥόον, ὅντε βάθιστον <lb/>γαῖα τότʼ
				ἐξανίησιν, ὅτε πλήθοντι ῥεέθρωι <lb/>Νεῖλος ἀπὸ κρημνοῖο κατέρχεται Αἰθιοπῆος·
				<lb/>λύσατο δὲ ζώνην, ἀπὸ δʼ ἐκλίθη ἔμπαλιν ὤμοις <lb n="210" rend="displayNum"
				/>φοίνικος ποτὶ πρέμνον ἀμηχανίης ὑπὸ λυγρῆς <lb/>τειρομένη· νότιος δὲ διὰ χροὸς
				ἔρρεεν ἱδρώς. <lb/>εἶπε δʼ ἀλυσθμαίνουσα ʼτί μητέρα κοῦρε βαρύνεις; <lb/>αὕτη τοι
				φίλε νῆσος ἐπιπλώουσα θαλάσσηι. <lb/>γείνεο, γείνεο κοῦρε καὶ ἤπιος ἔξιθι κόλπουʼ.
					<lb n="215" rend="displayNum"/>νύμφα Διὸς βαρύθυμε, σὺ δʼ οὐκ ἄρʼ ἔμελλες
				ἄπυστος <lb/>δὴν ἔμεναι· τοίη σε προσέδραμεν ἀγγελιῶτις, <lb/>εἶπε δʼ ἔτʼ
				ἀσθμαίνουσα, φόβωι δʼ ἀνεμίσγετο μῦθος, <lb/>ʼἭρη τιμηέσσα, πολὺ προὔχουσα θεάων
				<lb/>σὴ μὲν ἐγώ, σὰ δὲ πάντα, σὺ δὲ κρείουσα κάθησαι <pb n="41"/>
				<lb n="220" rend="displayNum"/>γνησίη Οὐλύμποιο, καὶ οὐ χέρα δείδιμεν ἄλλην
				<lb/>θηλυτέρην, σὺ δʼ ἄνασσα τὸν αἴτιον εἴσεαι ὀργῆς. <lb/>Λητώ τοι μίτρην ἀναλύεται
				ἔνδοθι νήσου. <milestone unit="card" n="223"/>
				<lb/>ἄλλαι μὲν πᾶσαί μιν ἀπέστυγον οὐδʼ ἐδέχοντο· <lb/>Ἀστερίη δʼ ὀνομαστὶ
				παρερχομένην ἐκάλεσσεν, <lb n="225" rend="displayNum"/>Ἀστερίη, πόντοιο κακὸν σάρον·
				οἶσθα καὶ αὐτή. <lb/>ἀλλὰ φίλη, δύνασαι γάρ, ἀμύνειν πότνια δούλοις <lb/>ὑμετέροις,
				οἳ σεῖο πέδον πατέουσιν ἐφετμῆιʼ. <lb/>ἦ καὶ ὑπὸ χρύσειον ἐδέθλιον ἷζε κύων ὥς,
				<lb/>Ἀρτέμιδος ἥτις τε, θοῆς ὅτε παύσεται ἄγρης, <lb n="230" rend="displayNum"/>ἵζει
				θηρήτειρα παρʼ ἴχνεσιν, οὔατα δʼ αὐτῆς <lb/>ὀρθὰ μάλʼ, αἰὲν ἑτοῖμα θεῆς ὑποδέχθαι
				ὀμοκλήν· <lb/>τῆι ἰκέλη Θαύμαντος ὑπὸ θρόνον ἵζετο κούρη. <lb/>κείνη δʼ οὐδέποτε
				σφετέρης ἐπιλήθεται ἕδρης, <lb/>οὐδʼ ὅτε οἱ ληθαῖον ἐπὶ πτερὸν ὕπνος ἐρείσει, <lb
					n="235" rend="displayNum"/>ἀλλʼ αὐτοῦ μεγάλοιο ποτὶ γλωχῖνα θρόνοιο <lb/>τυτθὸν
				ἀποκλίνασα καρήατα λέχριος εὕδει. <lb/>οὐδέ ποτε ζώνην ἀναλύεται οὐδὲ ταχείας
				<lb/>ἐνδρομίδας, μή οἵ τι καὶ αἰφνίδιον ἔπος εἴπηι <lb/>δεσπότις. ἣ δʼ ἀλεγεινὸν
				ἀλαστήσασα προσηύδα <lb n="240" rend="displayNum"/>ʼοὕτω νῦν, ὦ Ζηνὸς ὀνείδεα, καὶ
				γαμέοισθε <lb/>λάθρια καὶ τίκτοιτε κεκρυμμένα, μηδʼ ὅθι δειλαί <lb/>δυστοκέες
				μογέουσιν ἀλετρίδες, ἀλλʼ ὅθι φῶκαι <lb/>εἰνάλιαι τίκτουσιν, ἐνὶ σπιλάδεσσιν
				ἐρήμοις. <lb/>Ἀστερίηι δʼ οὐδέν τι βαρύνομαι εἵνεκα τῆσδε <lb n="245"
					rend="displayNum"/>ἀμπλακίης, οὐδʼ ἔστιν ὅπως ἀποθύμια ῥέξω· <lb/>τόσσα δέω·
				μάλα γάρ τε κακῶς ἐχαρίσσατο Λητοῖ· <lb/>ἀλλά μιν ἔκπαγλόν τι σεβίζομαι, οὕνεκʼ
				ἐμεῖο <lb/>δέμνιον οὐκ ἐπάτησε, Διὸς δʼ ἀνθείλετο πόντονʼ. <lb/>ἣ μὲν ἔφη· κύκνοι δὲ
				θεοῦ μέλποντες ἄοζοι <lb n="250" rend="displayNum"/>Μηιόνιον Πακτωλὸν ἐκυκλώσαντο
				λιπόντες <lb/>ἑβδομάκις περὶ Δῆλον, ἐπήεισαν δὲ λοχείηι <lb/>Μουσάων ὄρνιθες,
				ἀοιδότατοι πετεηνῶν· <pb n="42"/>
				<lb/>ἔνθεν ὁ παῖς τοσσάσδε λύρηι ἐνεδήσατο χορδάς <lb/>ὕστερον, ὁσσάκι κύκνοι ἐπʼ
				ὠδίνεσσιν ἄεισαν. <lb n="255" rend="displayNum"/>ὄγδοον οὐκέτʼ ἄεισαν, ὃ δʼ ἔκθορεν,
				αἳ δʼ ἐπὶ μακρὸν <lb/>νύμφαι Δηλιάδες, ποταμοῦ γένος ἀρχαίοιο, <lb/>εἶπαν Ἐλειθυίης
				ἱερὸν μέλος, αὐτίκα δʼ αἰθήρ <lb/>χάλκεος ἀντήχησε διαπρυσίην ὀλολυγήν, <lb/>οὐδʼ
				Ἥρη νεμέσησεν, ἐπεὶ χόλον ἐξέλετο Ζεύς. <lb n="260" rend="displayNum"/>χρύσεά τοι
				τότε πάντα θεμείλια γείνετο Δῆλε, <lb/>χρυσῶι δὲ τροχόεσσα πανήμερος ἔρρεε λίμνη,
				<lb/>χρύσειον δʼ ἐκόμησε γενέθλιον ἔρνος ἐλαίης, <lb/>χρυσῶι δὲ πλήμυρε βαθὺς Ἰνωπὸς
				ἑλιχθείς. <lb/>αὐτὴ δὲ χρυσέοιο ἀπʼ οὔδεος εἵλεο παῖδα, <lb n="265"
					rend="displayNum"/>ἐν δʼ ἐβάλευ κόλποισιν, ἔπος δʼ ἐφθέγξαο τοῖον <lb/><q>ὦ
					μεγάλη πολύβωμε πολύπτολι πολλὰ φέρουσα, <lb/>πίονες ἤπειροί τε καὶ αἳ
					περιναίετε νῆσοι· <lb/>αὕτη ἐγὼ τοιήδε· δυσήροτος, ἀλλʼ ἀπʼ ἐμεῖο <lb/>Δήλιος
					Ἀπόλλων κεκλήσεται, οὐδέ τις ἄλλη <lb n="270" rend="displayNum"/>γαιάων τοσσόνδε
					θεῶι πεφιλήσεται ἄλλωι, <lb/>οὐ Κερχνὶς κρείοντι Ποσειδάωνι Λεχαίου, <lb/>οὐ
					πάγος Ἑρμείηι Κυλλήνιος, οὐ Διὶ Κρήτη, <lb/>ὡς ἐγὼ Ἀπόλλωνι· καὶ ἔσσομαι οὐκέτι
					πλαγκτή.</q>
				<lb/>ὧδε σὺ μὲν κατέλεξας· ὃ δὲ γλυκὺν ἔσπασε μαζόν. <milestone unit="card" n="275"/>
				<lb rend="displayNumAndIndent" n="275"/>τῶι καὶ νησάων ἁγιωτάτη ἐξέτι κείνου
				<lb/>κλήζηι, Ἀπόλλωνος κουροτρόφος· οὐδέ σʼ Ἐνυώ <lb/>οὐδʼ Ἀίδης οὐδʼ ἵπποι
				ἐπιστείβουσιν Ἄρηος· <lb/>ἀλλά τοι ἀμφιετεῖς δεκατηφόροι αἰὲν ἀπαρχαί
				<lb/>πέμπονται, πᾶσαι δὲ χοροὺς ἀνάγουσι πόληες, <lb n="280" rend="displayNum"/>αἵ
				τε πρὸς ἠοίην αἵ θʼ ἕσπερον αἵ τʼ ἀνὰ μέσσην <lb/>κλήρους ἐστήσαντο, καὶ οἳ
				καθύπερθε βορείης <lb/>οἰκία θινὸς ἔχουσι, πολυχρονιώτατον αἷμα. <lb/>οἳ μέν τοι
				καλάμην τε καὶ ἱερὰ δράγματα πρῶτοι <lb/>ἀσταχύων φορέουσιν· ἃ Δωδώνηθι Πελασγοί <pb
					n="43"/>
				<lb n="285" rend="displayNum"/>τηλόθεν ἐκβαίνοντα πολὺ πρώτιστα δέχονται,
				<lb/>γηλεχέες θεράποντες ἀσιγήτοιο λέβητος· <lb/>δεύτερον Ἱερὸν ἄστυ καὶ οὔρεα
				Μηλίδος αἴης <lb/>ἔρχονται· κεῖθεν δὲ διαπλώουσιν Ἀβάντων <lb/>εἰς ἀγαθὸν πεδίον
				Ληλάντιον· οὐδʼ ἔτι μακρός <lb n="290" rend="displayNum"/>ὁ πλόος Εὐβοίηθεν, ἐπεὶ
				σέο γείτονες ὅρμοι. <lb/>πρῶταί τοι τάδʼ ἔνεικαν ἀπὸ ξανθῶν Ἀριμασπῶν <lb/>Οὖπίς τε
				Λοξώ τε καὶ εὐαίων Ἑκαέργη, <lb/>θυγατέρες Βορέαο, καὶ ἄρσενες οἳ τότʼ ἄριστοι
				<lb/>ἠιθέων· οὐδʼ οἵ γε παλιμπετὲς οἴκαδʼ ἵκοντο, <lb n="295" rend="displayNum"
				/>εὔμοιροι δʼ ἐγένοντο, καὶ ἀκλέες οὔποτʼ ἐκεῖνοι. <lb/>ἦ τοι Δηλιάδες μέν, ὅτʼ
				εὐήχης ὑμέναιος <lb/>ἤθεα κουράων μορμύσσεται, ἥλικα χαίτην <lb/>παρθενικαῖς, παῖδες
				δὲ θέρος τὸ πρῶτον ἰούλων <lb/>ἄρσενες ἠιθέοισιν ἀπαρχόμενοι φορέουσιν. <lb
					rend="displayNumAndIndent" n="300"/>Ἀστερίη θυόεσσα, σὲ μὲν περί τʼ ἀμφί τε
				νῆσοι <lb/>κύκλον ἐποιήσαντο καὶ ὡς χορὸν ἀμφεβάλοντο· <lb/>οὔτε σιωπηλὴν οὔτʼ
				ἄψοφον οὖλος ἐθείραις <lb/>ἕσπερος, ἀλλʼ αἰεί σε καταβλέπει ἀμφιβόητον. <lb/>οἳ μὲν
				ὑπαείδουσι νόμον Λυκίοιο γέροντος, <lb n="305" rend="displayNum"/>ὅν τοι ἀπὸ Ξάνθοιο
				θεοπρόπος ἤγαγεν Ὠλήν· <lb/>αἳ δὲ ποδὶ πλήσσουσι χορίτιδες ἀσφαλὲς οὖδας. <lb/>δὴ
				τότε καὶ στεφάνοισι βαρύνεται ἱρὸν ἄγαλμα <lb/>Κύπριδος ἀρχαίης ἀριήκοον, ἥν ποτε
				Θησεύς <lb/>εἵσατο σὺν παίδεσσιν, ὅτε Κρήτηθεν ἀνέπλει. <lb n="310"
					rend="displayNum"/>οἳ χαλεπὸν μύκημα καὶ ἄγριον υἷα φυγόντες <lb/>Πασιφάης καὶ
				γναμπτὸν ἕδος σκολιοῦ λαβυρίνθου <lb/>πότνια σὸν περὶ βωμὸν ἐγειρομένου κιθαρισμοῦ
				<lb/>κύκλιον ὠρχήσαντο, χοροῦ δʼ ἡγήσατο Θησεύς. <lb/>ἔνθεν ἀειζώοντα θεωρίδος ἱερὰ
				Φοίβωι <lb n="315" rend="displayNum"/>Κεκροπίδαι πέμπουσι, τοπήια νηὸς ἐκείνης. <lb
					rend="displayNumAndIndent"/>Ἀστερίη πολύβωμε πολύλλιτε, τίς δέ σε ναύτης
				<lb/>ἔμπορος Αἰγαίοιο παρήλυθε νηὶ θεούσηι; <pb n="44"/>
				<lb/>οὐχ ούτω μεγάλοι μιν ἐπιπνείουσιν ἀῆται, <lb/>χρειὼ δʼ ὅττι τάχιστον ἄγει
				πλόον, ἀλλὰ τὰ λαίφη <lb n="320" rend="displayNum"/>ὠκέες ἐστείλαντο καὶ οὐ πάλιν
				αὖτις ἔβησαν, <lb/>πρὶν μεγάλη σέο βωμὸν ὑπὸ πληγῆισιν ἑλίξαι <lb/>ῥησσόμενον καὶ
				πρέμνον ὀδακτάσαι ἁγνὸν ἐλαίης <lb/>χεῖρας ἀποστρέψαντας· ἃ Δηλιὰς εὕρετο νύμφη
				<lb/>παίγνια κουρίζοντι καὶ Ἀπόλλωνι γελαστύν. <lb rend="displayNumAndIndent"
					n="325"/>ἱστίη ὦ νήσων εὐέστιε χαῖρε μὲν αὐτή, <lb/>χαίροι δʼ Ἀπόλλων τε καὶ ἣν
				ἐλοχεύσαο Λητώ. <pb n="45"/></p>
		</body>
	</text>
</TEI>
