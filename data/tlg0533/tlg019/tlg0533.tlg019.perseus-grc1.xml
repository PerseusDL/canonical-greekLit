<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Hymn to Athena</title>
                <author>Callimachus</author>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Bridget Almas</name>
                    <name>Lisa Cerrato</name>
                    <name>Rashmi Singhal</name>
                </respStmt>
                <funder n="org:Google">Google Digital Humanities Awards Program</funder>
            </titleStmt>
            <extent/>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
                <date type="release">2011-01-24</date>
            </publicationStmt>


            <sourceDesc>
                <biblStruct>
                    <monogr>
                        <author>Callimachus</author>
                        <title>Works</title>
                        <editor role="editor">A.W. Mair</editor>
                        <imprint>
                            <publisher>London: William Heinemann; New York: G.P. Putnam's Sons</publisher>
                            <date>1921</date>
                        </imprint>
                    </monogr>
                </biblStruct>
            </sourceDesc>
        </fileDesc>

        <encodingDesc>
            <editorialDecl>
                <correction status="medium" method="silent">
                    <!--&Perseus.DE;-->
                    <p>Perseus DL</p>
                </correction>
            </editorialDecl>
            <refsDecl>
                <refState unit="text"/>
                <refState unit="section" n="chunk"/>
            </refsDecl>
            <refsDecl>
                <refState unit="text"/>
                <refState unit="poem" n="chunk"/>
                <refState unit="line"/>
            </refsDecl>
            <refsDecl>
                <refState unit="text"/>
                <refState unit="poem" n="chunk"/>
                <refState unit="line"/>
            </refsDecl>
        </encodingDesc>

        <profileDesc>
            <langUsage>
                <language ident="greek">Greek</language>
                <language ident="en">English</language>
                <language ident="la">Latin</language>
                <language ident="de">German</language>
                <language ident="fr">French</language>
                <language ident="it">Italian</language>
            </langUsage>
        </profileDesc>

        <revisionDesc>
            <!--
        <change><date>July 2014</date>
            <respStmt><name>Stella Dee</name><resp>ed.</resp></respStmt>
            <item>split composite text and converted to unicode</item>
        </change>-->
            <change when="2014-08-01" who="Stella Dee">edited markup</change>
        </revisionDesc>

    </teiHeader>
    <text xml:lang="grc">
        <body>
            <p> 
<lb/>Όσσαι λωτροχόοι τᾶς Παλλάδος ἔξιτε πᾶσαι, 
<lb rend="displayNumAndIndent" />ἔξιτε· τᾶν ἵππων ἄρτι φρυασσομενᾶν 
<lb/>τᾶν ἱερᾶν ἐσάκουσα, καὶ ἁ θεὸς εὔτυκος ἕρπειν· 
<lb rend="displayNumAndIndent"/>σοῦσθέ νυν, ὦ ξανθαί σοῦσθε Πελασγιάδες. 
<lb n="5" rend="displayNum"/>οὔποκʼ Ἀθαναία μεγάλως ἀπενίψατο πάχεις 
<lb rend="displayNumAndIndent"/>πρὶν κόνιν ἱππειᾶν ἐξελάσαι λαγόνων, 
<lb/>οὐδʼ ὅκα δὴ λύθρωι πεπαλαγμένα πάντα φέροισα 
<lb rend="displayNumAndIndent"/>τεύχεα τῶν ἀδίκων ἦνθʼ ἀπὸ γηγενέων, 
<lb/>ἀλλὰ πολὺ πράτιστον ὑφʼ ἅρματος αὐχένας ἵππων 
<lb rend="displayNumAndIndent" n="10"/>λυσαμένα παγαῖς ἔκλυσεν Ὠκεανῶ 
<lb/>ἱδρῶ καὶ ῥαθάμιγγας, ἐφοίβασεν δὲ παγέντα 
<lb rend="displayNumAndIndent"/>πάντα χαλινοφάγων ἀφρὸν ἀπὸ στομάτων. 
<lb/>ὦ ἴτʼ Ἀχαιιάδες, καὶ μὴ μύρα μηδʼ ἀλαβάστρως 
<lb rend="displayNumAndIndent"/>(συρίγγων ἀίω φθόγγον ὑπαξονίων), 
<lb n="15" rend="displayNum"/>μὴ μύρα λωτροχόοι τᾶι Παλλάδι μηδʼ ἀλαβάστρως 
<lb rend="displayNumAndIndent"/>(οὐ γὰρ Ἀθαναία χρίματα μεικτὰ φιλεῖ) 
<lb/>οἴσετε μηδὲ κάτοπτρον· ἀεὶ καλὸν ὄμμα τὸ τήνας 
<lb rend="displayNumAndIndent"/>οὐδʼ ὅκα τὰν Ἴδαι Φρὺξ ἐδίκαζεν ἔριν, 
<lb/>οὔτʼ ἐς ὀρείχαλκον μεγάλα θεὸς οὔτε Σιμοῦντος 
<lb rend="displayNumAndIndent" n="20"/>ἔβλεψεν δίναν ἐς διαφαινομέναν· 
<lb/>οὐδʼ Ήρα· Κύπρις δὲ διαυγέα χαλκὸν ἑλοῖσα 
<lb rend="displayNumAndIndent"/>πολλάκι τὰν αὐτὰν δὶς μετέθηκε κόμαν· 
<lb/>ἃ δέ, δὶς ἑξήκοντα διαθρέξασα διαύλως, 
<lb rend="displayNumAndIndent"/>οἷα παρʼ Εὐρώται τοὶ Λακεδαιμόνιοι <pb n="46"/> 
<lb n="25" rend="displayNum"/>ἀστέρες, ἐμπεράμως ἐνετρίψατο λιτὰ βαλοῖσα 
<lb rend="displayNumAndIndent"/>χρίματα, τᾶς ἰδίας ἔκγονα φυταλιᾶς· 
<lb/>ὦ κῶραι, τὸ δʼ ἔρευθος ἀνέδραμε, πρώιον οἵαν 
<lb rend="displayNumAndIndent"/>ἢ ῥόδον ἢ σίβδας κόκκος ἔχει χροΐαν. 
<lb/>τῶι καὶ νῦν ἄρσεν τι κομίξατε μῶνον ἔλαιον, 
<lb rend="displayNumAndIndent" n="30"/>ὧι Κάστωρ, ὧι καὶ χρίεται Ἡρακλέης· 
<lb/>οἴσετε καὶ κτένα οἱ παγχρύσεον, ὡς ἀπὸ χαίταν 
<lb rend="displayNumAndIndent" />πέξηται, λιπαρὸν σμασαμένα πλόκαμον. 
<lb/>ἔξιθʼ Ἀθαναία· πάρα τοι καταθύμιος ἴλα, 
<lb rend="displayNumAndIndent"/>παρθενικαὶ μεγάλων παῖδες Ἀρεστοριδᾶν· 
<lb n="35" rend="displayNum"/>ὠθάνα, φέρεται δὲ καὶ ἁ Διομήδεος ἀσπίς, 
<lb rend="displayNumAndIndent"/>ὡς ἔθος Ἀργείων τοῦτο παλαιότερον· 
<lb/> <gap extent="2 vv"/> 
<lb/>Εὐμήδης ἐδίδαξε, τεὶν κεχαρισμένος ἱρεύς· 
<lb rend="displayNumAndIndent"/>ὅς ποκα βωλευτὸν γνοὺς ἐπί οἱ θάνατον 
<lb/>δᾶμον ἑτοιμάζοντα φυγᾶι τεὸν ἱρὸν ἄγαλμα 
<lb rend="displayNumAndIndent" n="40"/>ὤιχετʼ ἔχων, Κρεῖον δʼ εἰς ὄρος ὠικίσατο· 
<lb/>κρεῖον ὄρος· σὲ δὲ δαῖμον ἀπορρώγεσσιν ἔθηκεν 
<lb rend="displayNumAndIndent" />ἐν πέτραις, αἷς νῦν οὔνομα Παλλατίδες. 
<lb/>ἔξιθʼ Ἀθαναία περσέπτολι χρυσεοπήληξ, 
<lb rend="displayNumAndIndent"/>ἵππων καὶ σακέων ἁδομένα πατάγωι. 
<lb n="45" rend="displayNum"/>σάμερον ὑδροφόροι μὴ βάπτετε — σάμερον Ἄργος 
<lb rend="displayNumAndIndent"/>πίνετʼ ἀπὸ κρανᾶν μηδʼ ἀπὸ τῶ ποταμῶ, 
<lb/>σάμερον αἱ δῶλαι τὰς κάλπιδας ἢ ʼς Φυσάδειαν 
<lb rend="displayNumAndIndent"/>ἢ ἐς Ἀμυμώναν οἴσετε τὰν Δαναῶ. 
<lb/>καὶ γὰρ δὴ χρυσῶι τε καὶ ἄνθεσιν ὕδατα μείξας 
<lb rend="displayNumAndIndent" n="50"/>ἡξεῖ φορβαίων Ἴναχος ἐξ ὀρέων 
<lb/>τἀθάναι τὸ λοετρὸν ἄγων καλόν. ἀλλὰ Πελασγέ <pb n="47"/> 
<lb rend="displayNumAndIndent"/>φράζεο μὴ οὐκ ἐθέλων τὰν βασίλειαν ἴδηις. 
<lb/>ὅς κεν ἴδηι γυμνὰν τὰν Παλλάδα τὰν πολιοῦχον, 
<lb rend="displayNumAndIndent"/>τὦργος ἐσοψεῖται τοῦτο πανυστάτιον. 
<lb n="55" rend="displayNum"/>πότνιʼ Ἀθαναία τὺ μὲν ἔξιθι· μέσφα δʼ ἐγώ τι 
<lb rend="displayNumAndIndent"/>ταῖσδʼ ἐρέω. μῦθος δʼ οὐκ ἐμός, ἀλλʼ ἑτέρων. 
<lb/>παῖδες, Ἀθαναία νύμφαν μίαν ἔν ποκα Θήβαις 
<lb rend="displayNumAndIndent"/>πουλύ τι καὶ πέρι δὴ φίλατο τᾶν ἑταρᾶν, 
<lb/>ματέρα Τειρεσίαο, καὶ οὔποκα χωρὶς ἔγεντο· 
<lb rend="displayNumAndIndent" n="60"/>ἀλλὰ καὶ ἀρχαίων εὖτʼ ἐπὶ Θεσπιέων 
<lb/>¯˘˘¯˘˘¯˘ ἢ εἰς Ἁλίαρτον ἐλαύνοι 
<lb rend="displayNumAndIndent"/>ἵππως, Βοιωτῶν ἔργα διερχομένα, 
<lb/>ἢʼ πὶ Κορωνείας, ἵνα οἱ τεθυωμένον ἄλσος 
<lb rend="displayNumAndIndent"/>καὶ βωμοὶ ποταμῶι κεῖντʼ ἐπὶ Κουραλίωι· 
<lb n="65" rend="displayNum"/>πολλάκις ἁ δαίμων νιν ἑῶ ἐπεβάσατο δίφρω, 
<lb rend="displayNumAndIndent"/>οὐδʼ ὄαροι νυμφᾶν οὐδὲ χοροστασίαι 
<lb/>ἁδεῖαι τελέθεσκον, ὅκʼ οὐχ ἁγεῖτο Χαρικλώ· 
<lb rend="displayNumAndIndent"/>ἀλλʼ ἔτι καὶ τήναν δάκρυα πόλλʼ ἔμενεν, 
<lb/>καίπερ Ἀθαναίαι καταθύμιον ἔσσαν ἑταίραν. 
<lb rend="displayNumAndIndent" n="70"/>δή ποκα γὰρ πέπλων λυσομένα περόνας 
<lb/>ἵππω ἐπὶ κράναι Ἑλικωνίδι καλὰ ῥεοίσαι 
<lb rend="displayNumAndIndent"/>λῶντο· μεσαμβρινὰ δʼ εἶχʼ ὄρος ἁσυχία. 
<lb/>ἀμφότεραι λώοντο, μεσαμβριναὶ δʼ ἔσαν ὧραι, 
<lb rend="displayNumAndIndent"/>πολλὰ δʼ ἁσυχία τῆνο κατεῖχεν ὄρος. <milestone unit="card" n="75"/> 
<lb n="75" rend="displayNum"/>Τειρεσίας δʼ ἔτι μῶνος ἁμᾶ κυσὶν ἄρτι γένεια 
<lb rend="displayNumAndIndent"/>περκάζων ἱερὸν χῶρον ἀνεστρέφετο· 
<lb/>διψάσας δʼ ἄφατόν τι ποτὶ ρῥόον ἤλυθε κράνας, 
<lb rend="displayNumAndIndent"/>σχέτλιος· οὐκ ἐθέλων δʼ εἶδε τὰ μὴ θεμιτά· 
<lb/>τὸν δὲ χολωσαμένα περ ὅμως προσέφασεν Ἀθάνα 
<lb rend="displayNumAndIndent" n="80"/>ʼτίς σε, τὸν ὀφθαλμὼς οὐκέτʼ ἀποισόμενον, 
<lb/>ὦ Εὐηρείδα, χαλεπὰν ὁδὸν ἄγαγε δαίμων;ʼ 
<lb rend="displayNumAndIndent"/>ἃ μὲν ἔφα, παιδὸς δʼ ὄμματα νὺξ ἔλαβεν. <pb n="48"/> 
<lb/>ἑστάκη δʼ ἄφθογγος, ἐκόλλασαν γὰρ ἀνῖαι 
<lb rend="displayNumAndIndent"/>γώνατα καὶ φωνὰν ἔσχεν ἀμηχανία. 
<lb n="85" rend="displayNum"/>ἁ νύμφα δʼ ἐβόασε ʼτί μοι τὸν κῶρον ἔρεξας 
<lb rend="displayNumAndIndent"/>πότνια; τοιαῦται δαίμονες ἐστἐ φίλαι; 
<lb/>ὄμματά μοι τῶ παιδὸς ἀφείλεο. τέκνον ἄλαστε 
<lb rend="displayNumAndIndent"/>εἶδες Ἀθαναίας στήθεα καὶ λαγόνας, 
<lb/>ἀλλʼ οὐκ ἀέλιον πάλιν ὄψεαι. ὦ ἐμὲ δειλάν, 
<lb rend="displayNumAndIndent" n="90"/>ὦ ὄρος, ὦ Ἑλικὼν οὐκέτι μοι παριτέ, 
<lb/>ἦ μεγάλʼ ἀντʼ ὀλίγων ἐπράξαο· δόρκας ὀλέσσας 
<lb rend="displayNumAndIndent"/>καὶ πρόκας οὐ πολλὰς φάεα παιδὸς ἔχεις.ʼ 
<lb/>† ἁ μὲν ἀμφοτέραισι φίλον περὶ παῖδα λαβοῖσα 
<lb rend="displayNumAndIndent"/>† μάτηρ μὲν γοερᾶν οἶτον ἀηδονίδων 
<lb n="95" rend="displayNum"/>ἆγε βαρὺ κλαίοισα, θεὰ δʼ ἐλέησεν ἑταίραν 
<lb rend="displayNumAndIndent"/>καί νιν Ἀθαναία πρὸς τόδʼ ἔλεξεν ἔπος 
<lb/>ʼδῖα γύναι μετὰ πάντα βαλεῦ πάλιν ὅσσα διʼ ὀργάν 
<lb rend="displayNumAndIndent"/>εἶπας· ἐγὼ δʼ οὔ τοι τέκνον ἔθηκʼ ἀλαόν. 
<lb/>οὐ γὰρ Ἀθαναίαι γλυκερὸν πέλει ὄμματα παίδων 
<lb rend="displayNumAndIndent" n="100" />ἁρπάζειν· Κρόνιοι δʼ ὧδε λέγοντι νόμοι· 
<lb/>ὅς κε τινʼ ἀθανάτων, ὅκα μὴ θεὸς αὐτὸς ἕληται, 
<lb rend="displayNumAndIndent"/>ἀθρήσηι, μισθῶ τοῦτον ἰδεῖν μεγάλω. 
<lb/>δῖα γύναι, τὸ μὲν οὐ παλινάγρετον αὖθι γένοιτο 
<lb rend="displayNumAndIndent" />ἔργον· ἐπεὶ μοιρᾶν ὧδʼ ἐπένησε λίνα, 
<lb n="105" rend="displayNum"/>ἁνίκα τὸ πρᾶτόν νιν ἐγείναο· νῦν δὲ κομίζευ, 
<lb rend="displayNumAndIndent"/>ὦ Εὐηρείδα, τέλθος ὀφειλόμενον. 
<lb/>πόσσα μὲν ἁ Καδμηὶς ἐς ὕστερον ἔμπυρα καυσεῖ, 
<lb rend="displayNumAndIndent"/>πόσσα δʼ Ἀρισταῖος, τὸν μόνον εὐχόμενοι 
<lb/>παῖδα, τὸν ἁβατὰν Ἀκταίονα, τυφλὸν ἰδέσθαι. 
<lb rend="displayNumAndIndent" n="110"/>καὶ τῆνος μεγάλας σύνδρομος Ἀτέμιδος 
<lb/>ἐσσεῖτʼ· ἀλλʼ οὐκ αὐτὸν ὅ τε δρόμος αἵ τʼ ἐν ὄρεσσι 
<lb rend="displayNumAndIndent"/>ῥυσεῦνται ξυναὶ τᾶμος ἑκαβολίαι, <pb n="49"/> 
<lb/>ὁπ πόκα κοὐκ ἐθέλων περ ἴδηι χαρίεντα λοετρά 
<lb rend="displayNumAndIndent" n="115"/>δαίμονος· ἀλλʼ αὐταὶ τὸν πρὶν ἄνακτα κύνες 
<lb/>τουτάκι δειπνησεῦντι· τὰ δʼ υἱέος ὀστέα μάτηρ 
<lb rend="displayNumAndIndent"/>λεξεῖται δρυμὼς πάντας ἐπερχομένα· 
<lb/>ὀλβίσταν ἐρέει σε καὶ εὐαίωνα γενέσθαι, 
<lb rend="displayNumAndIndent"/>ἐξ ὀρέων ἀλαὸν παῖδʼ ἀποδεξαμέναν. 
<lb/>ὦ ἑτάρα, τῶι μή τι μινύρεο· τῶιδε γὰρ ἄλλα 
<lb rend="displayNumAndIndent" n="120"/>τεῦ χάριν ἐξ ἐμέθεν πολλὰ μενεῦντι γέρα. 
<lb/>μάντιν ἐπεὶ θησῶ νιν ἀοίδιμον ἐσσομένοισιν, 
<lb rend="displayNumAndIndent"/>ἦ μέγα τῶν ἄλλων δή τι περισσότερον, 
<lb/>γνωσεῖται δʼ ὄρνιχας, ὃς αἴσιος οἵ τε πέτονται 
<lb rend="displayNumAndIndent"/>ἤλιθα καὶ ποίων οὐκ ἀγαθαὶ πτέρυγες. 
<lb n="125" rend="displayNum"/>πολλὰ δὲ Βοιωτοῖσι θεοπρόπα, πολλὰ δὲ Κάδμωι 
<lb rend="displayNumAndIndent"/>χρησεῖ, καὶ μεγάλοις ὕστερα Λαβδακίδαις. 
<lb/>δωσῶ καὶ μέγα βάκτρον, ὅ οἱ πόδας ἐς δέον ἀξεῖ, 
<lb rend="displayNumAndIndent"/>δωσῶ καὶ βιότω τέρμα πολυχρόνιον. 
<lb/>καὶ μόνος, εὖτε θάνηι, πεπνυμένος ἐν νεκύεσσι 
<lb rend="displayNumAndIndent" n="130"/>φοιτασεῖ, μεγάλωι τίμιος Ἁγεσίλαι. 
<lb/>ὣς φαμένα κατένευσε· τὸ δʼ ἐντελές ὧι κʼ ἔπι νεύσηι 
<lb rend="displayNumAndIndent"/>Παλλάς, ἐπεὶ μώναι Ζεὺς τό γε θυγατέρων 
<lb/>δῶκεν Ἀθαναίαι, πατρώια πάντα φέρεσθαι, 
<lb rend="displayNumAndIndent" />λωτροχόοι, μάτηρ δʼ οὔτις ἔτικτε θεάν, 
<lb n="135" rend="displayNum"/>ἀλλὰ Διὸς κορυφά. κορυφὰ Διὸς οὐκ ἐπινεύει 
<lb rend="displayNumAndIndent"/>ψεύδεα αι θυγάτηρ. 
<lb/>ἔρχετʼ Ἀθαναία νῦν ἀτρεκές· ἀλλὰ δέχεσθε 
<lb rend="displayNumAndIndent"/>τὰν θεόν, ὦ κῶραι, τὦργον ὅσαις μέλεται, 
<lb/>σύν τʼ εὐαγορίαι σύν τʼ εὔγμασι σύν τʼ ὀλολυγαῖς. 
<lb rend="displayNumAndIndent" n="140"/>χαῖρε θεά, κάδευ δʼ Ἄργεος Ἰναχίω. 
<lb/>χαῖρε καὶ ἐξελάοισα, καὶ ἐς πάλιν αὖτις ἐλάσσαις 
<lb rend="displayNumAndIndent"/>ἵππως, καὶ Δαναῶν κλᾶρον ἅπαντα σάω. <pb/></p>
        </body>
    </text>
</TEI>
