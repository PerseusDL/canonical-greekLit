<?xml version="1.0"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Hymn to Demeter</title>
				<author>Callimachus</author>
				<sponsor>Perseus Project, Tufts University</sponsor>
				<principal>Gregory Crane</principal>
				<respStmt>
					<resp>Prepared under the supervision of</resp>
					<name>Lisa Cerrato</name>
					<name>Anne Mahoney</name>
					<name>David Smith</name>
				</respStmt>
				<funder n="org:Tufts">Tufts University</funder>
			</titleStmt>
			<publicationStmt>
				<publisher>Trustees of Tufts University</publisher>
				<pubPlace>Medford, MA</pubPlace>
				<authority>Perseus Project</authority>
				<date type="release" cert="low" notBefore="2002"/>
			</publicationStmt>

			<sourceDesc>
				<biblStruct>
					<monogr>
						<title>Hymns and Epigrams</title>
						<author>Callimachus</author>
						<editor role="editor">Ulrich von Wilamowitz-Moellendorff</editor>
						<imprint>
							<pubPlace>Berlin</pubPlace>
							<publisher>Weidmann</publisher>
							<date>1897</date>
						</imprint>
					</monogr>
				</biblStruct>
			</sourceDesc>
		</fileDesc>

		<encodingDesc>
			<editorialDecl>
				<correction method="silent" status="medium">
					<p>Perseus DL</p>
				</correction>
			</editorialDecl>
			<refsDecl>
				<refState unit="text"/>
				<refState n="chunk" unit="section"/>
			</refsDecl>
			<refsDecl>
				<refState unit="text"/>
				<refState n="chunk" unit="poem"/>
				<refState unit="line"/>
			</refsDecl>
			<refsDecl>
				<refState unit="text"/>
				<refState n="chunk" unit="poem"/>
				<refState unit="line"/>
			</refsDecl>
		</encodingDesc>

		<profileDesc>
			<langUsage>
				<language ident="greek">Greek</language>
				<language ident="en">English</language>
				<language ident="la">Latin</language>
				<language ident="de">German</language>
				<language ident="fr">French</language>
				<language ident="it">Italian</language>
			</langUsage>
		</profileDesc>

		<revisionDesc>
			<!--
			<change><date>23-Jul-02</date>
				<respStmt><name>AEM</name><resp>markup</resp></respStmt>
				<item>Initial markup
				</item>
			</change>
			<change><date>5/27/09</date><respStmt><name>RS</name><resp>(n/a)</resp></respStmt>
				<item>  
					$Log: call_gk.xml,v $
					Revision 1.4  2013-09-13 11:21:30  balmas01
					reverting texts back to pre_cts_reorg tagged version

					Revision 1.2  2011-09-07 13:40:45  rsingh04
					adding rend=displayNum or displayNumAndIdent to lb tags

					Revision 1.1  2011-09-07 13:33:17  rsingh04
					moved from Aristotle directory

					Revision 1.2  2011-01-15 16:10:31  gcrane
					alternate editions

					Revision 1.1  2011-01-01 22:28:59  gcrane
					LB milestones instead of L containers
					Q tags added

					Revision 1.1  2009/10/09 19:49:34  rsingh04
					more reorganizing of texts module by collection

					Revision 1.3  2009/05/27 16:39:10  rsingh04
					added/fixed cvs log keyword

				</item>
			</change>
		<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite file and converted to unicode</item>
      </change>-->
			<change when="2014-08-01" who="Stella Dee">edited markup</change>
		</revisionDesc>

	</teiHeader>
	<text xml:lang="grc">
		<body>

			<div n="6" type="poem"> <head>εἰς Δήμητρα.</head> <p> 
<lb/>τῶ καλάθω κατιόντος ἐπιφθέγξασθε γυναῖκες 
<lb/>ʼΔάματερ μέγα χαῖρε πολύτροφε πουλυμέδιμνεʼ. 
<lb/>τὸν κάλαθον κατιόντα χαμαὶ θασεῖσθε βέβαλοι, 
<lb/>μηδʼ ἀπὸ τῶ τέγεος μηδʼ ὑψόθεν αὐγάσσησθε 
<lb n="5" rend="displayNum"/>μὴ παῖς μηδὲ γυνὰ μηδʼ ἃ κατεχεύατο χαίταν, 
<lb/>μηδʼ ὅκʼ ἀφʼ αὑαλέων στομάτων πτύωμες ἄπαστοι. 
<lb/>ἕσπερος ἐκ νεφέων ἐσκέψατο (πανίκα νεῖται;), 
<lb/>ἕσπερος, ὅστε πιεῖν Δαμάτερα μῶνος ἔπεισεν, 
<lb/>ἁρπαγίμας ὅκʼ ἄπυστα μετέστιχεν ἴχνια κώρας. 
<lb n="10" rend="displayNum"/>πότνια πῶς σε δύναντο πόδες φέρεν ἔστʼ ἐπὶ δυθμάς, 
<lb/>ἔστʼ ἐπὶ τὼς μέλανας καὶ ὅπα τὰ χρύσεα μᾶλα; 
<lb/>οὐ πίες οὐδʼ ἄρʼ ἔδες τῆνον χρόνον οὐδὲ λοέσσα. 
<lb/>τρὶς μὲν δὴ διέβας Ἀχελώιον ἀργυροδίναν, 
<lb/>τοσσάκι δʼ ἀενάων ποταμῶν ἐπέρασας ἕκαστον, 
<lb n="15" rend="displayNum" />τρὶς δʼ ἐπὶ Καλλιχόρωι χαμάδις ἐκαθίσσαο φρητί 
<lb/>αὐσταλέα ἄποτός τε καὶ οὐ φάγες οὐδὲ λοέσσα. 
<lb/>μὴ μὴ ταῦτα λέγωμες ἃ δάκρυον ἄγαγε Δηοῖ· 
<lb/>κάλλιον, ὡς πολίεσσιν ἑαδότα τέθμια δῶκε· 
<lb/>κάλλιον, ὡς καλάμαν τε καὶ ἱερὰ δράγματα πράτα 
<lb n="20" rend="displayNum"/>ἀσταχύων ἀπέκοψε καὶ ἐν βόας ἧκε πατῆσαι, 
<lb/>ἁνίκα Τριπτόλεμος ἀγαθὰν ἐδιδάσκετο τέχναν· 
<lb/>κάλλιον, ὡς (ἵνα καί τις ὑπερβασίας ἀλέηται) <pb n="51"/> 
<lb/>π <gap/> ἰδέσθαι 
<lb rend="displayNumAndIndent"/>οὔπω τὰν Κνιδίαν, ἔτι Δώτιον ἱρὸν ἔναιον, 
<lb n="25" rend="displayNum"/>τεῖ δʼ αὐτᾶι καλὸν ἄλσος ἐποιήσαντο Πελασγοί 
<lb/>δένδρεσιν ἀμφιλαφές· διά κεν μόλις ἦνθεν ὀιστός· 
<lb/>ἐν πίτυς, ἐν μεγάλαι πτελέαι ἔσαν, ἐν δὲ καὶ ὄχναι, 
<lb/>ἐν δὲ καλὰ γλυκύμαλα· τὸ δʼ ὥστʼ ἀλέκτρινον ὕδωρ 
<lb/>ἐξ ἀμαρᾶν ἀνέθυε. θεὰ δʼ ἐπεμαίνετο χώρωι 
<lb n="30" rend="displayNum"/>ὅσσον Ἐλευσῖνι, Τριόπαι θʼ ὅσον ὁκκόσον Ἔνναι. 
<lb/>ἀλλʼ ὅκα Τριοπίδαισιν ὁ δεξιὸς ἄχθετο δαίμων, 
<lb/>τουτάκις ἁ χείρων Ἐρυσίχθονος ἅψατο βωλά· 
<lb/>σεύατʼ ἔχων θεράποντας ἐείκοσι, πάντας ἐν ἀκμᾶι, 
<lb/>πάντας δʼ ἀνδρογίγαντας ὅλαν πόλιν ἀρκίος ἆραι, 
<lb n="35" rend="displayNum"/>ἀμφότερον πελέκεσσι καὶ ἀξίναισιν ὁπλίσσας 
<lb/>ἐς δὲ τὸ τᾶς Δάματρος ἀναιδέες ἔδραμον ἄλσος. 
<lb/>ἦς δέ τις αἴγειρος, μέγα δένδρεον αἰθέρι κῦρον, 
<lb/>τῶι ἔπι ταὶ νύμφαι ποτὶ τὤνδιον ἑψιόωντο, 
<lb/>ἃ πράτα πλαγεῖσα κακὸν μέλος ἴαχεν ἄλλαις. 
<lb n="40" rend="displayNum"/>ἄισθετο Δαμάτηρ ὅτι οἱ ξύλον ἱερὸν ἄλγει, 
<lb/>εἶπε δὲ χωσαμένα ʼτίς μοι καλὰ δένδρεα κόπτει;ʼ 
<lb/>αὐτίκα Νικίππαι, τὰν οἱ πόλις ἀράτειραν 
<lb/>δαμοσίαν ἔστασαν, ἐείσατο, γέντο δὲ χειρί 
<lb/>στέμματα καὶ μάκωνα, κατωμαδίαν δʼ ἔχε κλαῖδα. 
<lb n="45" rend="displayNum"/>φᾶ δὲ παραψύχοισα κακὸν καὶ ἀναιδέα φῶτα 
<lb/>ʼτέκνον, ὅτις τὰ θεοῖσιν ἀνειμένα δένδρεα κόπτεις, 
<lb/>τέκνον ἐλίνυσον, τέκνον πολύθεστε τοκεῦσι, 
<lb/>παύεο καὶ θεράποντας ἀπότρεπε, μή τι χαλεφθῆι 
<lb/>πότνια Δαμάτηρ, τᾶς ἱερὸν ἐκκεραΐζεισʼ. 
<lb n="50" rend="displayNum"/>τὰν δʼ ἄρʼ ὑποβλέψας χαλεπώτερον ἠὲ κυναγὸν 
<lb/>ὤρεσιν ἐν Τμαρίοισιν ὑποβλέπει ἄνδρα λέαινα 
<lb/>ὠμοτόκος, τᾶς φαντὶ πέλειν βλοσυρώτατον ὄμμα, 
<lb/>ʼχάζευʼ ἔφα ʼμή τοι πέλεκυν μέγαν ἐν χροῒ παξῶ. <pb n="52"/> 
<lb/>ταῦτα δʼ ἐμὸν θησεῖ στεγανὸν δόμον, ὧι ἔνι δαῖτας 
<lb n="55" rend="displayNum"/>αἰὲν ἐμοῖς ἑτάροισιν ἄδην θυμαρέας ἀξῶ.ʼ 
<lb/>εἷπεν ὁ παῖς, Νέμεσις δὲ κακὰν ἐγράψατο φωνάν. 
<lb/>Δαμάτηρ δʼ ἄφατόν τι κοτέσσατο, εἴσατο δʼ ἁ θεύς· 
<lb/>ἴθματα μὲν χέρσω, κεφαλὰ δέ οἱ ἅψατʼ Ὀλύμπω. 
<lb/>οἳ μὲν ἄρʼ ἡμιθνῆτες, ἐπεὶ τὰν πότνιαν εἶδον, 
<lb n="60" rend="displayNum"/>ἐξαπίνας ἀπόρουσαν ἐνὶ δρυσὶ χαλκὸν ἀφέντες. 
<lb/>ἃ δʼ ἄλλως μὲν ἔασεν, ἀναγκαίαι γὰρ ἕποντο 
<lb/>δεσποτικὰν ὑπὸ χεῖρα, βαρὺν δʼ ἀπαμείψατʼ ἄνακτα 
<lb/>ʼναὶ ναί, τεύχεο δῶμα κύον κύον ὧι ἔνι δαῖτας 
<lb/>ποιησεῖς· θαμιναὶ γὰρ ἐς ὕστερον εἰλαπίναι τοι.ʼ 
<lb n="65" rend="displayNum"/>ἃ μὲν τόσσʼ εἰποῖσʼ Ἐρυσίχθονι τεῦχε πονηρά. <milestone unit="card" n="66"/> 
<lb/>αὐτίκα οἱ χαλεπόν τε καὶ ἄγριον ἔμβαλε λιμόν 
<lb/>αἴθωνα κρατερόν, μεγάλαι δʼ ἐστρεύγετο νούσωι. 
<lb/>σχέτλιος, ὅσσα πάσαιτο τόσων ἔχεν ἵμερος αὖτις. 
<lb/>εἴκατι δαῖτα πένοντο, δυώδεκα δʼ οἶνον ἄφυσσον· 
<lb n="70" rend="displayNum"/>τόσσα Διώνυσον γὰρ ἃ καὶ Δάματρα χαλέπτει· 
<lb/>† καὶ γὰρ τᾶι Δάματρι συνωργίσθη Διόνυσος. 
<lb/>οὔτε νιν εἰς ἐράνως οὔτε ξυνδείπνια πέμπον 
<lb/>αἰδόμενοι γονέες, προχανὰ δʼ εὑρίσκετο πᾶσα. 
<lb/>ἦνθον Ἰτωνιάδος νιν Ἀθαναίας ἐπʼ ἄεθλα 
<lb n="75" rend="displayNum"/>Ὀρμενίδαι καλέοντες· ἀπʼ ὦν ἀρνήσατο μάτηρ 
<lb/>ʼοὐκ ἔνδοι, χθιζὸς γὰρ ἐπὶ Κραννῶνα βέβακε 
<lb/>τέλθος ἀπαιτησῶν ἑκατὸν βόασʼ. ἦνθε Πολυξώ, 
<lb/>μάτηρ Ἀκτορίωνος, ἐπεὶ γάμον ἄρτυε παιδί, 
<lb/>ἀμφότερον Τριόπαν τε καὶ υἱέα κικλήσκοισα. 
<lb n="80" rend="displayNum"/>τὰν δὲ γυνὰ βαρύθυμος ἀμείβετο δάκρυ χέοισα 
<lb/>ʼνεῖταί τοι Τριόπας, Ἐρυσίχθονα δʼ ἤλασε κάπρος 
<lb/>Πίνδον ἀνʼ εὐάγκειαν, δ δʼ ἐννέα φάεα κεῖταιʼ. 
<lb/>δειλαία φιλότεκνε, τί δʼ οὐκ ἐψεύσαο, μᾶτερ; 
<lb/>δαίνυεν εἰλαπίναν τις· ʼἐν ἀλλοτρίοις Ἐρυσίχθωνʼ. 
<lb n="85" rend="displayNum"/>ἄγετό τις νύμφαν· ʼἘρυσίχθονα δίσκος ἔτυψεν,ʼ <pb n="53"/> 
<lb/>ἢ ʼἔπεσʼ ἐξ ἵππωνʼ, ἢ ʼἐν Ὄθρυϊ ποίμνιʼ ἀμιθρεῖʼ. 
<lb/>ἐνδόμυχος δἤπειτα πανάμερος εἰλαπιναστάς 
<lb/>ἤσθιε μυρία πάντα· κακὰ δʼ ἐξάλλετο γαστήρ 
<lb/>αἰεὶ μᾶλλον ἔδοντι, τὰ δʼ ἐς βυθὸν οἷα θαλάσσας 
<lb n="90" rend="displayNum" />ἀλεμάτως ἀχάριστα κατέρρεεν εἴδατα πάντα. 
<lb/>ὡς δὲ Μίμαντι χιών, ὡς ἀελίωι ἔνι πλαγγών, 
<lb/>καὶ τούτων † ἔτι μεῖζον ἐτάκετο μέσφʼ ἐπὶ νευράς· 
<lb/>δειλαίωι ἶνές τε καὶ ὀστέα μῶνον ἔλειφθεν. 
<lb/>κλαῖε μὲν ἁ μάτηρ, βαρὺ δʼ ἔστενον αἱ δύʼ ἀδελφαί 
<lb n="95" rend="displayNum"/>χὡ μαστὸς τὸν ἔπωνε καὶ αἱ δέκα πολλάκι δῶλαι. 
<lb/>καὶ δʼ αὐτὸς Τριόπας πολιαῖς ἐπὶ χεῖρας ἔβαλλε, 
<lb/>τοῖα τὸν οὐκ ἀίοντα Ποσειδάωνα καλιστρέων· 
<lb/>ʼψευδοπάτωρ ἰδὲ τόνδε τεοῦ τρίτον, εἴπερ ἐγὼ μέν 
<lb/>σεῦ τε καὶ Αἰολίδος Κανάκας γένος, αὐτὰρ ἐμεῖο 
<lb n="100" rend="displayNum"/>τοῦτο τὸ δείλαιον γένετο βρέφος· αἴθε γὰρ αὐτόν 
<lb/>βλητὸν ὑπʼ Ἀπόλλωνος ἐμαὶ χέρες ἐκτερέιξαν· 
<lb/>νῦν δὲ κακὰ βούβρωστις ἐν ὀφθαλμοῖσι κάθηται. 
<lb/>ἤ οἱ ἀπόστασον χαλεπὰν νόσον ἠέ νιν αὐτός 
<lb/>βόσκε λαβών· ἁμαὶ γὰρ ἀπειρήκαντι τράπεζαι. 
<lb n="105" rend="displayNum"/>χῆραι μὲν μάνδραι, κενεαὶ δέ μοι αὔλιες ἤδη 
<lb/>τετραπόδων, ἤδη γὰρ ἀπαρνήσαντο μάγειροι.ʼ 
<lb/>ἀλλὰ καὶ οὐρῆας μεγαλᾶν ὑπέλυσαν ἁμαξᾶν, 
<lb/>καὶ τὰν βῶν ἔφαγεν, τὰν Ἑστίαι ἔτρεφε μάτηρ, 
<lb/>καὶ τὸν ἀεθλοφόρον καὶ τὸν πολεμήιον ἵππον, 
<lb n="110" rend="displayNum"/>καὶ τὰν αἴλουρον, τὰν ἔτρεμε θηρία μικκά. 
<lb/>μέσφʼ ὅκα μὲν Τριόπαο δόμοις ἔνι χρήματα κεῖτο, 
<lb/>μῶνοι ἄρʼ οἰκεῖοι θάλαμοι κακὸν ἠπίσταντο. 
<lb/>ἀλλʼ ὅκα τὸν βαθὺν οἶκον ἀνεξήραναν ὀδόντες, 
<lb/>καὶ τόχʼ ὁ τῶ βασιλῆος ἐνὶ τριόδοισι καθῆστο 
<lb n="115" rend="displayNum" />αἰτίζων ἀκόλως τε καὶ ἔκβολα λύματα δαιτός. 
<lb/>Δάματερ, μὴ τῆνος ἐμὶν φίλος, ὅς τοι ἀπεχθής, 
<lb/>εἴη μηδʼ ὁμότοιχος· ἐμοὶ κακογείτονες ἐχθροί. <pb n="54"/> 
<lb rend="displayNumAndIndent"/>ἄισατε παρθενικαί, καὶ ἐπιφθέγξασθε τεκοῖσαι 
<lb/>Δ̔άματερ μέγα χαῖρε πολύτροφε πουλυμέδιμνεʼ. 
<lb n="120" rend="displayNum" />χὠς αἱ τὸν κάλαθον λευκότριχες ἵπποι ἄγοντι 
<lb/>τέσσαρες, ὣς ἁμὶν μεγάλα θεὸς εὐρυάνασσα 
<lb/>λευκὸν ἔαρ, λευκὸν δὲ θέρος καὶ χεῖμα φέροισα 
<lb/>ἡξεῖ καὶ φθινόπωρον, ἔτος δʼ εἰς ἄλλο φυλαξεῖ. 
<lb/>ὡς δʼ ἀπεδίλωτοι καὶ ἀνάμπυκες ἄστυ πατεῦμες, 
<lb n="125" rend="displayNum"/>ὣς πόδας, ὣς κεφαλὰς παναπηρέας ἕξομες αἰεί. 
<lb/>ὡς δʼ αἱ λικνοφόροι χρυσῶ πλέα λίκνα φέροντι, 
<lb/>ὣς ἁμὲς τὸν χρυσὸν ἀφειδέα πασαίμεσθα. 
<lb/>μέσφα τὰ τᾶς πόλιος πρυτανήια τὰς ἀτελέστως, 
<lb/>τὰς δὲ τελεσφορέας ποτὶ τὰν θεὸν ἄχρις ὁμαρτεῖν, 
<lb n="130" rend="displayNum" />αἵτινες ἑξήκοντα κατώτεραι· αἱ δὲ βαρεῖαι 
<lb/>χἄτις Ἐλειθυίαι τείνει χέρα χἄτις ἐν ἄλγει, 
<lb/>ὣς ἅλις, ὡς αὐτᾶν ἱκανὸν γόνυ· ταῖσι δὲ Δηώ 
<lb/>δωσεῖ πάντʼ ἐπίμεστα καὶ ὡς ποτὶ ναὸν ἵκωνται. 
<lb rend="displayNumAndIndent"/>χαῖρε θεὰ καὶ τάνδε σάω πόλιν ἔν θʼ ὁμονοίαι 
<lb n="135" rend="displayNum"/>ἔν τʼ εὐηπελίαι, φέρε δʼ ἀγρόθι νόστιμα πάντα· 
<lb/>φέρβε βόας, φέρε μᾶλα, φέρε στάχυν, οἶσε θερισμόν, 
<lb/>φέρβε καὶ εἰράναν, ἵνʼ ὃς ἄροσε τῆνος ἀμάσηι. 
<lb/>ἵλαθί μοι τρίλλιστε μέγα κρείοισα θεάων. <pb n="55"/></p> </div>

		</body>
	</text>
</TEI>
