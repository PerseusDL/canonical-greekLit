<?xml version="1.0" encoding="UTF-8"?>
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
<teiHeader xml:lang="eng">
<fileDesc>
<titleStmt>
<title xml:lang="grc">εἰς Δήμητρα</title>
<author>Callimachus</author>
<editor>A. W. Mair</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Bridget Almas</name>
<name>Lisa Cerrato</name>
<name>Rashmi Singhal</name>
</respStmt>
<funder n="org:Google">Google Digital Humanities Awards Program</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
<date type="release">2011-01-24</date>
<idno type="filename">tlg0533.tlg020.perseus-grc3.xml</idno>
<availability>
<licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence> 
</availability>
</publicationStmt>

<sourceDesc>
<biblStruct>
<monogr>
<title>Callimachus and Lycophron; Aratus</title>
<author>Callimachus</author>
<editor>A. W. Mair</editor>
<imprint>
<publisher>William Heinemann</publisher>
<pubPlace>London</pubPlace>
<publisher>G.P. Putnam's Sons</publisher>
<pubPlace>New York</pubPlace>
<date>1921</date>
</imprint>
<!--<biblScope unit="volume"/>-->
</monogr>
<ref target="https://archive.org/details/callimachuslycop00calluoft/page/124/mode/2up">Internet Archive</ref>
</biblStruct>
</sourceDesc>
</fileDesc>
<encodingDesc>
<editorialDecl>
<correction status="medium" method="silent" resp="perseus">
<p>Perseus data entry</p>
</correction>
</editorialDecl>
<refsDecl>
<refState unit="text"/>
<refState unit="section" n="chunk"/>
</refsDecl>
<refsDecl>
<refState unit="text"/>
<refState unit="poem" n="chunk"/>
<refState unit="line"/>
</refsDecl>
<refsDecl>
<refState unit="text"/>
<refState unit="poem" n="chunk"/>
<refState unit="line"/>
</refsDecl>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body//tei:l[@n='$1'])">
<p>This pointer pattern extracts line.</p>
</cRefPattern>
</refsDecl>
</encodingDesc>

<profileDesc>
<langUsage>
<language ident="grc">Greek</language>
<language ident="eng">English</language>
<language ident="lat">Latin</language>
</langUsage>
</profileDesc>

<revisionDesc>
<change when="2023-11-16" who="Lisa Cerrato">EpiDoc and CTS Conversion</change>
<change who="Lisa Cerrato" when="2019-10-01">corrected headers, reimported files due to mislabeling and corrected note languages</change>
<change when="2014-08-01" who="Stella Dee">edited markup</change>
<change when="2014-07-01" who="Stella Dee">split composite text and converted to unicode</change>
<change who="Lisa Cerrato" when="2019-10-01">corrected headers, reimported files due to mislabeling and corrected note languages</change>
</revisionDesc>
</teiHeader>

<text>
<body>
<div type="edition" n="urn:cts:greekLit:tlg0533.tlg020.perseus-grc3" xml:lang="grc">
<l n="1" xml:base="urn:cts:greekLit:tlg0533.tlg020.perseus-grc3">τῶ καλάθω κατιόντος ἐπιφθέγξασθε, γυναῖκες,</l>
<l n="2" xml:base="urn:cts:greekLit:tlg0533.tlg020.perseus-grc3"><q>Δάματερ μέγα χαῖρε πολυτρόφε πουλυμέδιμνε.</q></l>
<l n="3" xml:base="urn:cts:greekLit:tlg0533.tlg020.perseus-grc3">τὸν κάλαθον κατιόντα χαμαὶ θασεῖσθε βέβαλοι, <note xml:lang="eng">Schol. Plato, <title>Symp.</title> 218 B <foreign xml:lang="grc">καὶ εἴ τις ἄλλος ἐστὶ βέβηλός τε καὶ ἄγροικος, πύλας παμμεγάλας τοῖς ὠσὶν ἐπίθεσθε] ἐντεῦθεν παρῴδησε Καλλίμαχος ἐν ὕμνῳ Δήμητρος καλάθου τὸ θύρας δ’ ἐπίθεσθε βέβηλοι</foreign>.</note></l>
<l n="4" xml:base="urn:cts:greekLit:tlg0533.tlg020.perseus-grc3">μηδʼ ἀπὸ τῶ τέγεος μηδʼ ὑψόθεν αὐγάσσησθε</l>
<l n="5" xml:base="urn:cts:greekLit:tlg0533.tlg020.perseus-grc3">μὴ παῖς μηδὲ γυνὰ μηδʼ ἃ κατεχεύατο χαίταν, </l>
<l n="6" xml:base="urn:cts:greekLit:tlg0533.tlg020.perseus-grc3">μηδʼ ὅκʼ ἀφʼ αὑαλέων στομάτων πτύωμες ἄπαστοι.</l>
<l n="7" xml:base="urn:cts:greekLit:tlg0533.tlg020.perseus-grc3">ἕσπερος ἐκ νεφέων ἐσκέψατο πανίκα νεῖται,</l>
<l n="8" xml:base="urn:cts:greekLit:tlg0533.tlg020.perseus-grc3">ἕσπερος, ὅστε πιεῖν Δαμάτερα μῶνος ἔπεισεν,</l>
<l n="9" xml:base="urn:cts:greekLit:tlg0533.tlg020.perseus-grc3">ἁρπαγίμας ὅκʼ ἄπυστα μετέστιχεν ἴχνια κώρας.</l>
<l n="10" xml:base="urn:cts:greekLit:tlg0533.tlg020.perseus-grc3">πότνια, πῶς σε δύναντο πόδες φέρεν ἔστʼ ἐπὶ δυθμάς, </l>
<l n="11" xml:base="urn:cts:greekLit:tlg0533.tlg020.perseus-grc3">ἔστʼ ἐπὶ τὼς μέλανας καὶ ὅπα τὰ χρύσεα μᾶλα;</l>
<l n="12" xml:base="urn:cts:greekLit:tlg0533.tlg020.perseus-grc3">οὐ πίες οὔτʼ ἄρʼ ἔδες τῆνον χρόνον οὐδὲ λοέσσα.</l>
<l n="13" xml:base="urn:cts:greekLit:tlg0533.tlg020.perseus-grc3">τρὶς μὲν δὴ διέβας Ἀχελώιον ἀργυροδίναν,</l>
<l n="14" xml:base="urn:cts:greekLit:tlg0533.tlg020.perseus-grc3">τοσσάκι δʼ ἀενάων ποταμῶν ἐπέρασας ἕκαστον,</l>
<pb n="126"/>
<l n="15" xml:base="urn:cts:greekLit:tlg0533.tlg020.perseus-grc3">τρὶς δʼ ἐπὶ Καλλιχόρῳ <note xml:lang="eng"><foreign xml:lang="grc">τρὶς δ ἐπὶ καλλι . . .</foreign> only is preserved in A; the lacuna is supplied in F and late MSS.</note> χαμάδις ἐκαθίσσαο φρητί </l>
<l n="16" xml:base="urn:cts:greekLit:tlg0533.tlg020.perseus-grc3">αὐσταλέα ἄποτός τε καὶ οὐ φάγες οὐδὲ λοέσσα.</l>
<l n="17" xml:base="urn:cts:greekLit:tlg0533.tlg020.perseus-grc3">μὴ μὴ ταῦτα λέγωμες ἃ δάκρυον ἄγαγε Δηοῖ·</l>
<l n="18" xml:base="urn:cts:greekLit:tlg0533.tlg020.perseus-grc3">κάλλιον, ὡς πολίεσσιν ἑαδότα <note xml:lang="eng"><foreign xml:lang="grc">πτολίεσσιν ἑα . . .</foreign>  A; lacuna supplied in F.</note> τέθμια δῶκε·</l>
<l n="19" xml:base="urn:cts:greekLit:tlg0533.tlg020.perseus-grc3">κάλλιον, ὡς καλάμαν τε καὶ ἱερὰ δράγματα πράτα</l>
<l n="20" xml:base="urn:cts:greekLit:tlg0533.tlg020.perseus-grc3">ἀσταχύων ἀπέκοψε καὶ ἐν βόας ἧκε πατῆσαι, </l>
<l n="21" xml:base="urn:cts:greekLit:tlg0533.tlg020.perseus-grc3">ἁνίκα Τριπτόλεμος ἀγαθὰν ἐδιδάσκετο τέχναν·</l>
<l n="22" xml:base="urn:cts:greekLit:tlg0533.tlg020.perseus-grc3">κάλλιον, ὡς, ἵνα καί τις ὑπερβασίας <note xml:lang="eng"><foreign xml:lang="grc">ὑπερβα . . .</foreign> A; lacuna supplied in F etc.</note> ἀλέηται,</l>
<l n="23" xml:base="urn:cts:greekLit:tlg0533.tlg020.perseus-grc3">π <gap reason="lost" rend=". . . . . . . "/> ἰδέσθαι <note xml:lang="eng"><foreign xml:lang="grc">π . . . </foreign> A; <foreign xml:lang="grc">. . .  ἰδέσθαι</foreign> pd.</note></l>
<l n="24" xml:base="urn:cts:greekLit:tlg0533.tlg020.perseus-grc3">οὔπω τὰν Κνιδίαν, ἔτι Δώτιον ἱρὸν ἔναιον,</l>
<l n="25" xml:base="urn:cts:greekLit:tlg0533.tlg020.perseus-grc3">τὶν δʼ<note xml:lang="eng"><foreign xml:lang="grc">τὸν δ᾽</foreign> MSS.; <foreign xml:lang="grc">τεῖδ᾽</foreign> Schneider.</note> αὐτᾷ καλὸν ἄλσος ἐποιήσαντο Πελασγοὶ </l>
<l n="26" xml:base="urn:cts:greekLit:tlg0533.tlg020.perseus-grc3">δένδρεσιν ἀμφιλαές· διά κεν μόλις ἦνθεν ὀιστός·</l>
<l n="27" xml:base="urn:cts:greekLit:tlg0533.tlg020.perseus-grc3">ἐν πίτυς, ἐν μεγάλαι πτελέαι ἔσαν, ἐν δὲ καὶ ὄχναι,</l>
<l n="28" xml:base="urn:cts:greekLit:tlg0533.tlg020.perseus-grc3">ἐν δὲ καλὰ γλυκύμαλα· τὸ δʼ ὥστʼ ἀλέκτρινον ὕδωρ</l>
<l n="29" xml:base="urn:cts:greekLit:tlg0533.tlg020.perseus-grc3">ἐξ ἀμαρᾶν ἀνέθυε. θεὰ δʼ ἐπεμαίνετο χώρῳ</l>
<l n="30" xml:base="urn:cts:greekLit:tlg0533.tlg020.perseus-grc3">ὅσσον Ἐλευσῖνι, Τριόπῳ θʼ <note xml:lang="eng"><foreign xml:lang="grc">τριόπῳ θ᾽</foreign> LM; <foreign xml:lang="grc">Τριοπᾷδ᾽</foreign> Schneider; <foreign xml:lang="grc">τριόπαιδ᾽</foreign> AF; <foreign xml:lang="grc">τριόπᾳ θ’ δ</foreign>.</note> ὅσον, ὁκκόσον Ἔννᾳ. </l>
<l n="31" xml:base="urn:cts:greekLit:tlg0533.tlg020.perseus-grc3">ἀλλʼ ὅκα Τριοπίδαισιν ὁ δεξιὸς ἄχθετο δαίμων,</l>
<l n="32" xml:base="urn:cts:greekLit:tlg0533.tlg020.perseus-grc3">τουτάκις ἁ χείρων Ἐρυσίχθονος ἅψατο βωλά·</l>
<l n="33" xml:base="urn:cts:greekLit:tlg0533.tlg020.perseus-grc3">σεύατʼ ἔχων θεράποντας ἐείκοσι, πάντας ἐν ἀκμᾷ,</l>
<l n="34" xml:base="urn:cts:greekLit:tlg0533.tlg020.perseus-grc3">πάντας δʼ ἀνδρογίγαντας ὅλαν πόλιν ἀρκίος ἆραι,</l>
<l n="35" xml:base="urn:cts:greekLit:tlg0533.tlg020.perseus-grc3">ἀμφότερον πελέκεσσι καὶ ἀξίναισιν ὁπλίσσας, </l>
<l n="36" xml:base="urn:cts:greekLit:tlg0533.tlg020.perseus-grc3">ἐς δὲ τὸ Δάματρος ἀναιδέες ἔδραμον ἄλσος.</l>
<l n="37" xml:base="urn:cts:greekLit:tlg0533.tlg020.perseus-grc3">ἦς <note xml:lang="eng"><foreign xml:lang="grc">ἦς</foreign> d; <foreign xml:lang="grc">ἦν.</foreign></note> δέ τις αἴγειρος, μέγα δένδρεον αἰθέρι κῦρον,</l>
<l n="38" xml:base="urn:cts:greekLit:tlg0533.tlg020.perseus-grc3">τῷ δʼ ἔπι ταὶ νύμφαι ποτὶ τὤνδιον ἑψιόωντο,</l><pb n="128"/>
<l n="39" xml:base="urn:cts:greekLit:tlg0533.tlg020.perseus-grc3">ἃ πράτα πλαγεῖσα κακὸν μέλος ἴαχεν ἄλλαις.</l>
<l n="40" xml:base="urn:cts:greekLit:tlg0533.tlg020.perseus-grc3">ᾄσθετο Δαμάτηρ, ὅτι οἱ ξύλον ἱερὸν ἄλγει, </l>
<l n="41" xml:base="urn:cts:greekLit:tlg0533.tlg020.perseus-grc3">εἶπε δὲ χωσαμένα "τίς μοι καλὰ δένδρεα κόπτει;"</l>
<l n="42" xml:base="urn:cts:greekLit:tlg0533.tlg020.perseus-grc3">αὐτίκα Νικίππᾳ, τάν οἱ πόλις ἀράτειραν</l>
<l n="43" xml:base="urn:cts:greekLit:tlg0533.tlg020.perseus-grc3">δαμοσίαν ἔστασαν, ἐείσατο, γέντο δὲ χειρὶ</l>
<l n="44" xml:base="urn:cts:greekLit:tlg0533.tlg020.perseus-grc3">στέμματα καὶ μάκωνα, κατωμαδίαν δʼ ἔχε κλᾷδα.</l>
<l n="45" xml:base="urn:cts:greekLit:tlg0533.tlg020.perseus-grc3">φᾶ δὲ παραψύχοισα κακὸν καὶ ἀναιδέα φῶτα </l>
<l n="46" xml:base="urn:cts:greekLit:tlg0533.tlg020.perseus-grc3"><q>τέκνον, ὅτις τὰ θεοῖσιν ἀνειμένα δένδρεα κόπτεις,</q></l>
<l n="47" xml:base="urn:cts:greekLit:tlg0533.tlg020.perseus-grc3"><q rend="merge">τέκνον ἐλίνυσον, τέκνον πολύθεστε τοκεῦσι,</q></l>
<l n="48" xml:base="urn:cts:greekLit:tlg0533.tlg020.perseus-grc3"><q rend="merge">παύεο καὶ θεράποντας ἀπότρεπε, μή τι χαλεφθῇ</q></l>
<l n="49" xml:base="urn:cts:greekLit:tlg0533.tlg020.perseus-grc3"><q rend="merge">πότνια Δαμάτηρ, τᾶς ἱερὸν ἐκκεραΐζεις.</q></l>
<l n="50" xml:base="urn:cts:greekLit:tlg0533.tlg020.perseus-grc3">τὰν δʼ ἄρʼ ὑποβλέψας χαλεπώτερον ἠὲ κυναγὸν </l>
<l n="51" xml:base="urn:cts:greekLit:tlg0533.tlg020.perseus-grc3">ὤρεσιν ἐν Τμαρίοισιν ὑποβλέπει ἄνδρα λέαινα</l>
<l n="52" xml:base="urn:cts:greekLit:tlg0533.tlg020.perseus-grc3">ὠμοτόκος, τᾶς φαντὶ πέλειν βλοσυρώτατον ὄμμα,</l>
<l n="53" xml:base="urn:cts:greekLit:tlg0533.tlg020.perseus-grc3"><q>χάζευ,</q> ἔφα, <q>μή τοι πέλεκυν μέγαν ἐν χροΐ πάξω.</q></l>
<l n="54" xml:base="urn:cts:greekLit:tlg0533.tlg020.perseus-grc3"><q rend="mereg">ταῦτα δʼ ἐμὸν θησεῖ στεγανὸν δόμον, ᾧ ἔνι δαῖτας</q></l>
<l n="55" xml:base="urn:cts:greekLit:tlg0533.tlg020.perseus-grc3"><q rend="merge">αἰὲν ἐμοῖς ἑτάροισιν ἄδην θυμαρέας ἀξῶ.</q> </l>
<l n="56" xml:base="urn:cts:greekLit:tlg0533.tlg020.perseus-grc3">εἶπεν ὁ παῖς, Νέμεσις δὲ κακὰν ἐγράψατο φωνάν.</l>
<l n="57" xml:base="urn:cts:greekLit:tlg0533.tlg020.perseus-grc3">Δαμάτηρ δʼ ἄφατόν τι κοτέσσατο, γείνατο <note xml:lang="eng"><foreign xml:lang="grc">γείνατο</foreign> MSS.; <foreign xml:lang="grc">γείνετο</foreign> Schneider.</note> δʼ ἁ <note xml:lang="eng"><foreign xml:lang="grc">ἁ</foreign> MSS.; <foreign xml:lang="grc">αὖ</foreign> Bergk.</note> θεύς·</l>
<l n="58" xml:base="urn:cts:greekLit:tlg0533.tlg020.perseus-grc3">ἴθματα μὲν χέρσω, κεφαλὰ δέ οἱ ἅψατʼ Ὀλύμπω.</l>
<l n="59" xml:base="urn:cts:greekLit:tlg0533.tlg020.perseus-grc3">οἱ μὲν ἄρʼ ἡμιθνῆτες, ἐπεὶ τὰν πότνιαν εἶδον,</l>
<l n="60" xml:base="urn:cts:greekLit:tlg0533.tlg020.perseus-grc3">ἐξαπίνας ἀπόρουσαν ἐνὶ δρυσὶ χαλκὸν ἀφέντες· </l>
<l n="61" xml:base="urn:cts:greekLit:tlg0533.tlg020.perseus-grc3">ἁ δʼ ἄλλως μὲν ἔασεν, ἀναγκαίᾳ γὰρ ἕποντο</l>
<l n="62" xml:base="urn:cts:greekLit:tlg0533.tlg020.perseus-grc3">δεσποτικὰν ὑπὸ χεῖρα, βαρὺν δʼ ἀπαμείψατʼ ἄνακτα</l>
<l n="63" xml:base="urn:cts:greekLit:tlg0533.tlg020.perseus-grc3"><q>ναὶ ναί, τεύχεο δῶμα, κύον, κύον, ᾧ ἔνι δαῖτας</q></l>
<pb n="130"/>
<l n="64" xml:base="urn:cts:greekLit:tlg0533.tlg020.perseus-grc3"><q rend="merge">ποιησεῖς· θαμιναὶ γάρ ἐς ὕστερον εἰλαπίναι τοι.</q></l>
<l n="65" xml:base="urn:cts:greekLit:tlg0533.tlg020.perseus-grc3">ἁ μὲν τόσσʼ εἰποῖσʼ Ἐρυσίχθονι τεῦχε πονηρά. </l>
<l n="66" xml:base="urn:cts:greekLit:tlg0533.tlg020.perseus-grc3">αὐτίκα οἱ χαλεπόν τε καὶ ἄγριον ἔμβαλε λιμὸν</l>
<l n="67" xml:base="urn:cts:greekLit:tlg0533.tlg020.perseus-grc3">αἴθωνα κρατερόν, μεγάλᾳ δʼ ἐστρεύγετο νούσῳ.</l>
<l n="68" xml:base="urn:cts:greekLit:tlg0533.tlg020.perseus-grc3">σχέτλιος, ὅσσα πάσαιτο τόσων ἔχεν ἵμερος αὖτις.</l>
<l n="69" xml:base="urn:cts:greekLit:tlg0533.tlg020.perseus-grc3">εἴκατι δαῖτα πένοντο, δυώδεκα δʼ οἶνον ἄφυσσον·</l>
<l n="70" xml:base="urn:cts:greekLit:tlg0533.tlg020.perseus-grc3">τόσσα Διώνυσον γὰρ ἃ καὶ Δάματρα χαλέπτελ· </l>
<l n="71" xml:base="urn:cts:greekLit:tlg0533.tlg020.perseus-grc3">καὶ γὰρ τᾷ Δάματρι συνωργίσθη Διόνυσος.</l>
<l n="72" xml:base="urn:cts:greekLit:tlg0533.tlg020.perseus-grc3">οὔτε νιν εἰς ἐράνως οὔτε ξυνδείπνια πέμπον</l>
<l n="73" xml:base="urn:cts:greekLit:tlg0533.tlg020.perseus-grc3">αἰδόμενοι γονέες, προχανὰ δʼ εὑρίσκετο πᾶσα.</l>
<l n="74" xml:base="urn:cts:greekLit:tlg0533.tlg020.perseus-grc3">ἦνθον Ἰτωνιάδος νιν Ἀθαναίας ἐπʼ ἄεθλα</l>
<l n="75" xml:base="urn:cts:greekLit:tlg0533.tlg020.perseus-grc3">Ὀρμενίδαι καλέοντες· ἀπʼ ὦν ἀρνήσατο μάτηρ </l>
<l n="76" xml:base="urn:cts:greekLit:tlg0533.tlg020.perseus-grc3"><q>οὐκ ἔνδοι, χθιζὸς γὰρ ἐπὶ Κραννῶνα βέβακε</q></l>
<l n="77" xml:base="urn:cts:greekLit:tlg0533.tlg020.perseus-grc3"><q rend="merge">τέλθος ἀπαιτησῶν ἑκατὸν βόας.</q> ἦνθε Πολυξώ,</l>
<l n="78" xml:base="urn:cts:greekLit:tlg0533.tlg020.perseus-grc3">μάτηρ Ἀκτορίωνος, ἐπεὶ γάμον ἄρτυε παιδί,</l>
<l n="79" xml:base="urn:cts:greekLit:tlg0533.tlg020.perseus-grc3">ἀμφότερον Τριόπαν τε καὶ υἱέα κικλήσκοισα.</l>
<l n="80" xml:base="urn:cts:greekLit:tlg0533.tlg020.perseus-grc3">τὰν δὲ γυνὰ βαρύθυμος ἀμείβετο δάκρυ χέοισα </l>
<l n="81" xml:base="urn:cts:greekLit:tlg0533.tlg020.perseus-grc3"><q>νεῖταί τοι Τριόπας, Ἐρυσίχθονα δʼ ἤλασε κάπρος</q></l>
<l n="82" xml:base="urn:cts:greekLit:tlg0533.tlg020.perseus-grc3"><q rend="merge">Πίνδον ἀνʼ εὐάγκειαν, ὁ δʼ ἐννέα φάεα κεῖται.</q></l>
<l n="83" xml:base="urn:cts:greekLit:tlg0533.tlg020.perseus-grc3">δειλαία φιλότεκνε, τί δʼ οὐκ ἐψεύσαο, μᾶτερ;</l>
<l n="84" xml:base="urn:cts:greekLit:tlg0533.tlg020.perseus-grc3">δαίνυεν εἰλαπίναν τις· <q>ἐν ἀλλοτρίοις Ἐρυσίχθων.</q></l>
<l n="85" xml:base="urn:cts:greekLit:tlg0533.tlg020.perseus-grc3">ἄγετό τις νύμφαν· <q>Ἐρυσίχθονα δίσκος ἔτυψεν,</q></l>
<l n="86" xml:base="urn:cts:greekLit:tlg0533.tlg020.perseus-grc3">ἢ <q>ἔπεσʼ ἐξ ἵππων,</q> ἢ <q>ἐν Ὄθρυϊποίμνἰ ἀμιθρεῖ.<note xml:lang="eng"><foreign xml:lang="grc">ἀμιθρεῖ</foreign> Ruhnken, Valckenaer; <foreign xml:lang="grc">ἀμι-</foreign> A, <foreign xml:lang="grc">ἀμ᾽</foreign> E, <foreign xml:lang="grc">ἀριθμεῖ</foreign> d; <foreign xml:lang="grc">ἀμέλγει</foreign> F.</note></q></l>
<l n="87" xml:base="urn:cts:greekLit:tlg0533.tlg020.perseus-grc3">ἐνδόμυχος δἤπειτα πανάμερος εἰλαπιναστὰς</l>
<l n="88" xml:base="urn:cts:greekLit:tlg0533.tlg020.perseus-grc3">ἤσθιε μυρία πάντα· κακὰ δʼ ἐξάλλετο γαστὴρ</l>
<l n="89" xml:base="urn:cts:greekLit:tlg0533.tlg020.perseus-grc3">αἰεὶ μᾶλλον ἔδοντι, τὰ δʼ ἐς βυθὸν οἷα θαλάσσας</l>
<l n="90" xml:base="urn:cts:greekLit:tlg0533.tlg020.perseus-grc3">ἀλεμάτως ἀχάριστα κατέρρεεν εἴδατα πάντα. </l>
<l n="91" xml:base="urn:cts:greekLit:tlg0533.tlg020.perseus-grc3">ὡς δὲ Μίμαντι χιών, ὡς ἀελίῳ ἔνι πλαγγών,</l>
<pb n="132"/>
<l n="92" xml:base="urn:cts:greekLit:tlg0533.tlg020.perseus-grc3">καὶ τούτων ἔτι μεῖζον ἐτάκετο μέσφʼ ἐπὶ νευράς·</l>
<l n="93" xml:base="urn:cts:greekLit:tlg0533.tlg020.perseus-grc3">δειλαίῳ ἶνές τε καὶ ὀστέα μῶνον ἔλειφθεν.</l>
<l n="94" xml:base="urn:cts:greekLit:tlg0533.tlg020.perseus-grc3">κλαῖε μὲν ἁ μάτηρ, βαρὺ δʼ ἔστενον αἱ δύʼ ἀδελφαὶ</l>
<l n="95" xml:base="urn:cts:greekLit:tlg0533.tlg020.perseus-grc3">χὡ μαστὸς τὸν ἔπωνε καὶ αἱ δέκα πολλάκι δῶλαι. </l>
<l n="96" xml:base="urn:cts:greekLit:tlg0533.tlg020.perseus-grc3">καὶ δʼ αὐτὸς Τριόπας πολιαῖς ἐπὶ χεῖρας ἔβαλλε,</l>
<l n="97" xml:base="urn:cts:greekLit:tlg0533.tlg020.perseus-grc3">τοῖα τὸν οὐκ ἀίοντα Ποσειδάωνα καλιστρέων·</l>
<l n="98" xml:base="urn:cts:greekLit:tlg0533.tlg020.perseus-grc3"><q>ψευδοπάτωρ ἰδὲ τόνδε τεοῦ τρίτον, εἴπερ ἐγὼ μὲν</q></l>
<l n="99" xml:base="urn:cts:greekLit:tlg0533.tlg020.perseus-grc3"><q rend="merge">σεῦ τε καὶ Αἰολίδος Κανάκας γένος, αὐτὰρ ἐμεῖο</q></l>
    <l n="100" xml:base="urn:cts:greekLit:tlg0533.tlg020.perseus-grc3"><q rend="merge">τοῦτο τὸ δείλαιον γένετο βρέφος· αἴθε γὰρ αὐτὸν</q> </l>
    <l n="101" xml:base="urn:cts:greekLit:tlg0533.tlg020.perseus-grc3"><q rend="merge">βλητὸν ὑπʼ Ἀπόλλωνος ἐμαὶ χέρες ἐκτερέιξαν·</q></l>
    <l n="102" xml:base="urn:cts:greekLit:tlg0533.tlg020.perseus-grc3"><q rend="merge">νῦν δὲ κακὰ βούβρωστις ἐν ὀφθαλμοῖσι κάθηται.</q></l>
    <l n="103" xml:base="urn:cts:greekLit:tlg0533.tlg020.perseus-grc3"><q rend="merge">ἤ οἱ ἀπόστασον χαλεπὰν νόσον ἠέ νιν αὐτὸς</q></l>
    <l n="104" xml:base="urn:cts:greekLit:tlg0533.tlg020.perseus-grc3"><q rend="merge">βόσκε λαβών· ἁμαὶ γὰρ ἀπειρήκαντι τράπεζαι.</q></l>
    <l n="105" xml:base="urn:cts:greekLit:tlg0533.tlg020.perseus-grc3"><q rend="merge">χῆραι μὲν μάνδραι, κενεαὶ δέ μοι αὔλιες ἤδη</q> </l>
    <l n="106" xml:base="urn:cts:greekLit:tlg0533.tlg020.perseus-grc3"><q rend="merge">τετραπόδων, ἤδη γὰρ ἀπαρνήσαντο μάγειροι.</q></l>
<l n="107" xml:base="urn:cts:greekLit:tlg0533.tlg020.perseus-grc3">ἀλλὰ καὶ οὐρῆας μεγαλᾶν ὑπέλυσαν ἁμαξᾶν,</l>
<l n="108" xml:base="urn:cts:greekLit:tlg0533.tlg020.perseus-grc3">καὶ τὰν βῶν ἔφαγεν, τὰν Ἑστίᾳ ἔτρεφε μάτηρ,</l>
<l n="109" xml:base="urn:cts:greekLit:tlg0533.tlg020.perseus-grc3">καὶ τὰν ἀεθλοφόρον καὶ τὸν πολεμήιον ἵππον,</l>
<l n="110" xml:base="urn:cts:greekLit:tlg0533.tlg020.perseus-grc3">καὶ τὰν αἴλουρον, τὰν ἔτρεμε θηρία μικκά. </l>
<l n="111" xml:base="urn:cts:greekLit:tlg0533.tlg020.perseus-grc3">μέσφʼ ὅκα μὲν Τριόπαο δόμοις ἔνι χρήματα κεῖτο,</l>
<l n="112" xml:base="urn:cts:greekLit:tlg0533.tlg020.perseus-grc3">μῶνοι ἄρʼ οἰκεῖοι θάλαμοι κακὸν ἠπίσταντο.</l>
<l n="113" xml:base="urn:cts:greekLit:tlg0533.tlg020.perseus-grc3">ἀλλʼ ὅκα τὸν βαθὺν οἶκον ἀνεξήραναν <note xml:lang="eng"><foreign xml:lang="grc">ἀνεξήραναν</foreign> Ernesti; <foreign xml:lang="grc">ἀνεξήραινον</foreign> MSS.</note> ὀδόντες,</l>
<l n="114" xml:base="urn:cts:greekLit:tlg0533.tlg020.perseus-grc3">καὶ τόχʼ ὁ τῶ βασιλῆος ἐνὶ τριόδοισι καθῆστο</l>
<l n="115" xml:base="urn:cts:greekLit:tlg0533.tlg020.perseus-grc3">αἰτίζων ἀκόλως τε καὶ ἔκβολα λύματα δαιτός.</l>
<pb n="134"/>
<l n="116" xml:base="urn:cts:greekLit:tlg0533.tlg020.perseus-grc3">Δάματερ, μὴ τῆνος ἐμὶν φίλος, ὅς τοι ἀπεχθής,</l>
<l n="117" xml:base="urn:cts:greekLit:tlg0533.tlg020.perseus-grc3">εἴη μηδʼ ὁμότοιχος· ἐμοὶ κακογείτονες ἐχθροί.</l>
<l n="118" xml:base="urn:cts:greekLit:tlg0533.tlg020.perseus-grc3">ᾄσατε <note xml:lang="eng"><foreign xml:lang="grc">ἄσατε</foreign> F; om. AE.</note> παρθενικαί, καὶ ἐπιφθέγξασθε τεκοῖσαι</l>
<l n="119" xml:base="urn:cts:greekLit:tlg0533.tlg020.perseus-grc3"><q>Δάματερ μέγα χαῖρε πολυτρόφε πουλυμέδιμνε.</q></l>
<l n="120" xml:base="urn:cts:greekLit:tlg0533.tlg020.perseus-grc3">χὠς αἱ <note xml:lang="eng"><foreign xml:lang="grc">χὠς αἱ</foreign> Stephanus; <foreign xml:lang="grc">χὧσαι</foreign>.</note> τὸν κάλαθον λευκότριχες ἵπποι ἄγοντι </l>
<l n="121" xml:base="urn:cts:greekLit:tlg0533.tlg020.perseus-grc3">τέσσαρες, ὣς ἁμὶν μεγάλα θεὸς εὐρυάνασσα</l>
<l n="122" xml:base="urn:cts:greekLit:tlg0533.tlg020.perseus-grc3">λευκὸν ἔαρ, λευκὸν δὲ θέρος καὶ χεῖμα φέροισα</l>
<l n="123" xml:base="urn:cts:greekLit:tlg0533.tlg020.perseus-grc3">ἡξεῖ καὶ φθινόπωρον, ἔτος δʼ εἰς ἄλλο φυλαξεῖ.</l>
<l n="124" xml:base="urn:cts:greekLit:tlg0533.tlg020.perseus-grc3">ὡς δʼ ἀπεδίλωτοι καὶ ἀνάμπυκες ἄστυ πατεῦμες,</l>
<l n="125" xml:base="urn:cts:greekLit:tlg0533.tlg020.perseus-grc3">ὣς πόδας, ὣς κεφαλὰς παναπηρέας ἕξομες αἰεί. </l>
<l n="126" xml:base="urn:cts:greekLit:tlg0533.tlg020.perseus-grc3">ὡς δʼ αἱ <note xml:lang="eng"><foreign xml:lang="grc">ὡς αἱ</foreign> MSS.; corr. Meineke.</note> λικνοφόροι χρυσῶ πλέα λίκνα φέροντι,</l>
<l n="127" xml:base="urn:cts:greekLit:tlg0533.tlg020.perseus-grc3">ὣς ἁμὲς τὸν χρυσὸν ἀφειδέα πασαίμεσθα.</l>
<l n="128" xml:base="urn:cts:greekLit:tlg0533.tlg020.perseus-grc3">μέσφα τὰ τᾶς πόλιος πρυτανήια τὰς ἀτελέστως,</l>
<l n="129" xml:base="urn:cts:greekLit:tlg0533.tlg020.perseus-grc3">τὰς δὲ τελεσφορέας <note xml:lang="eng"><foreign xml:lang="grc">τελεσφορίας</foreign> MSS.; corr. T. Bentley.</note> ποτὶ τὰν θεὸν ἄχρις ὁμαρτεῖν,</l>
<l n="130" xml:base="urn:cts:greekLit:tlg0533.tlg020.perseus-grc3">αἵτινες ἑξήκοντα κατώτεραι· αἱ δὲ <note xml:lang="eng"><foreign xml:lang="grc">αἵ τε</foreign> MSS.; corr. Ernesti.</note> βαρεῖαι </l>
<l n="131" xml:base="urn:cts:greekLit:tlg0533.tlg020.perseus-grc3">χἄτις Ἐλειθυίᾳ τείνει χέρα χἄτις ἐν ἄλγει.</l>
<l n="132" xml:base="urn:cts:greekLit:tlg0533.tlg020.perseus-grc3">ὣς ἅλις, ὡς αὐτᾶν ἱκανὸν γόνυ· ταῖσι δὲ Δηὼ</l>
<l n="133" xml:base="urn:cts:greekLit:tlg0533.tlg020.perseus-grc3">δωσεῖ πάντʼ ἐπίμεστα καὶ ὡς ποτὶ ναὸν ἵκωνται.</l>
<l n="134" xml:base="urn:cts:greekLit:tlg0533.tlg020.perseus-grc3">χαῖρε θεὰ καὶ τάνδε σάω πόλιν ἔν θʼ ὁμονοίᾳ</l>
<l n="135" xml:base="urn:cts:greekLit:tlg0533.tlg020.perseus-grc3">ἔν τʼ εὐηπελίᾳ, φέρε δʼ ἀγρόθι νόστιμα πάντα· </l>
<l n="136" xml:base="urn:cts:greekLit:tlg0533.tlg020.perseus-grc3">φέρβε βόας, φέρε μᾶλα, φέρε στάχυν, οἶσε θερισμόν,</l>
<l n="137" xml:base="urn:cts:greekLit:tlg0533.tlg020.perseus-grc3">φέρβε καὶ εἰράναν, ἵνʼ ὃς ἄροσε τῆνος ἀμάσῃ. <note xml:lang="eng"><foreign xml:lang="grc">ἀμάσῃ</foreign> Stephanus; <foreign xml:lang="grc">ἀμάσ(σ)ει</foreign> MSS., which may be right, cf. fr. Incert. 16.</note></l>
<l n="138" xml:base="urn:cts:greekLit:tlg0533.tlg020.perseus-grc3">ἵλαθί μοι τρίλλιστε μέγα κρείοισα θεάων.</l>
</div>
</body>
</text>
</TEI>
