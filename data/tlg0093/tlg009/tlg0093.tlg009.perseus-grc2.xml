<?xml version="1.0" encoding="UTF-8"?>
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
 <teiHeader xml:lang="eng">
<fileDesc>
<titleStmt>
 <title xml:lang="grc">Χαρακτῆρες</title>
<author>Theophrastus</author>
<editor>Hermann Diels</editor>
<sponsor>Perseus Project, Tufts University</sponsor>
<principal>Gregory Crane</principal>
    
<respStmt>
<resp>Prepared under the supervision of</resp>
<name>Lisa Cerrato</name>
<name>David Mimno</name>
<name>Anne Mahoney</name>
</respStmt>
    
<funder n="org:Tufts">Tufts University</funder>
</titleStmt>
    
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release" when="2002-12-23">Perseus 3.0</date>
    <idno type="filename">tlg0093.tlg009.perseus-grc2.xml</idno>
    <availability>
        <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
    </availability>
</publicationStmt>
    
<sourceDesc>
<biblStruct>
<monogr>
<title xml:lang="lat">Characteres</title>
<author>Theophrastus</author>
<editor>Hermann Diels</editor>
<imprint>
<pubPlace>Oxford</pubPlace>
<publisher>Clarendon Press</publisher>
<date>1909</date>
</imprint>
</monogr>
    <ref target="https://archive.org/details/theophrastichar00theo/page/30/mode/2up"></ref>
</biblStruct>
</sourceDesc>
</fileDesc>
     
<encodingDesc>
<editorialDecl>
<correction method="silent">
<p>professional data entry</p>
</correction>
</editorialDecl>
    
<refsDecl>
<refState n="chunk" unit="chapter"/>
<refState unit="section"/>
</refsDecl>
    
    <refsDecl n="CTS">
        <cRefPattern matchPattern="(\w+).(\w+)"
            replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])" n="section">
            <p>This pointer pattern extracts chapter and section.</p>
        </cRefPattern>
        <cRefPattern matchPattern="(\w+)"
            replacementPattern="#xpath(/tei:TEI/tei:text/tei:body/tei:div/tei:div[@n='$1'])" n="chapter">
            <p>This pointer pattern extracts chapter.</p>
        </cRefPattern>
    </refsDecl>
</encodingDesc>
    
<profileDesc>
<langUsage>
<language ident="grc">Greek</language>
</langUsage>
</profileDesc>
     
<revisionDesc>
<change who="Lisa Cerrato" when="2023-05-22">EpiDoc and CTS conversion and other cleanup</change>
<change when="2015-08-07" who="Ariane Pinche, Aaron Plasek, Mark Moll, Ana Migowski">Corrected markup automatically and checked for TEI validation</change>
<change when="2002-07-19" who="AEM">Initial markup</change>
</revisionDesc>
</teiHeader>
    
<text>
<body>
 <div type="edition" n="urn:cts:greekLit:tlg0093.tlg009.perseus-grc2" xml:lang="grc">
<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="0"> 
<head rend="align(center)">Προοίμιον</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:0" n="1"> 
<p rend="align(indent)">ἤδη μὲν καὶ πρότερον πολλάκις ἐπιστήσας τὴν διάνοιαν ἐθαύμασα, ἴσως δὲ οὐδὲ παύσομαι θαυμάζων, τί γὰρ δήποτε, τῆς Ἑλλάδος ὑπὸ τὸν αὐτὸν ἀέρα κειμένης καὶ πάντων τῶν Ἑλλήνων ὁμοίως παιδευομένων, συμβέβηκεν ἡμῖν οὐ τὴν <pb/> αὐτὴν τάξιν τῶν τρόπων ἔχειν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:0" n="2"> 
    <p>ἐγὼ γάρ, ὦ Πολύκλεις, συνθεωρήσας ἐκ πολλοῦ χρόνου τὴν ἀνθρωπίνην φύσιν καὶ βεβιωκὼς ἔτη ἐνενήκοντα ἐννέα, ἔτι δὲ ὡμιληκὼς πολλαῖς τε καὶ παντοδαπαῖς φύσεσι καὶ παρατεθεαμένος ἐξ ἀκριβείας πολλῆς τούς τε ἀγαθοὺς τῶν ἀνθρώπων καὶ τοὺς φαύλους ὑπέλαβον δεῖν συγγράψαι, ἃ ἑκάτεροι αὐτῶν ἐπιτηδεύουσιν ἐν τῷ βίῳ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:0" n="3"> 
    <p>ἐκθήσω δέ σοι κατὰ γένος, ὅσα τε τυγχάνει γένη τρόπων τούτοις προσκείμενα καὶ ὃν τρόπον τῇ οἰκονομίᾳ χρῶνται· ὑπολαμβάνω γάρ, ὦ Πολύκλεις, τοὺς υἱεῖς ἡμῶν βελτίους ἔσεσθαι, καταλειφθέντων αὐτοῖς ὑπομνημάτων τοιούτων, οἷς παραδείγμασι χρώμενοι αἱρήσονται τοῖς εὐσχημονεστάτοις συνεῖναί τε καὶ ὁμιλεῖν, ὅπως μὴ καταδεέστεροι ὦσιν αὐτῶν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:0" n="4"> 
    <p>τρέψομαι δὲ ἤδη ἐπὶ τὸν λόγον· σὸν δὲ παρακολουθῆσαί τε ὀρθῶς καὶ εἰδῆσαι, εἰ ὀρθῶς λέγω. πρῶτον μὲν οὖν ποιήσομαι <add>τὸν λόγον ἀπὸ</add> τῶν τὴν εἰρωνείαν ἐζηλωκότων, ἀφεὶς τὸ προοιμιάζεσθαι καὶ πολλὰ περὶ τοῦ πράγματος λέγειν· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:0" n="5"> 
<p>καὶ ἄρξομαι πρῶτον ἀπὸ τῆς εἰρωνείας καὶ ὁριοῦμαι αὐτήν, εἶθʼ οὕτως τὸν εἴρωνα διέξειμι, ποῖός τίς ἐστι καὶ εἰς τίνα τρόπον κατενήνεκται· καὶ τὰ ἄλλα δὴ τῶν παθημάτων, ὥσπερ ὑπεθέμην, πειράσομαι κατὰ γένος φανερὰ καθιστάναι. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="1"> 
<head rend="align(center)">εἰρωνείας Αʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:1" n="1"> 
<p rend="align(indent)">ἡ μὲν οὖν εἰρωνεία δόξειεν ἂν εἶναι, ὡς τύπῳ λαβεῖν, προσποίησις ἐπὶ χεῖρον πράξεων καὶ λόγων, ὁ δὲ εἴρων τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:1" n="2"> 
<p>οἷος προσελθὼν τοῖς ἐχθροῖς ἐθέλειν λαλεῖν, οὐ μισεῖν· καὶ ἐπαινεῖν παρόντας, οἷς ἐπέθετο λάθρα, καὶ τούτοις συλλυπεῖσθαι ἡττωμένοις· καὶ συγγνώμην δὲ ἔχειν τοῖς αὑτὸν κακῶς λέγουσι καὶ ἐπὶ τοῖς καθʼ ἑαυτοῦ λεγομένοις. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:1" n="3"> 
    <p>καὶ πρὸς τοὺς ἀδικουμένους καὶ ἀγανακτοῦντας πράως διαλέγεσθαι· καὶ τοῖς ἐντυγχάνειν κατὰ σπουδὴν βουλομένοις προστάξαι ἐπανελθεῖν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:1" n="4"> 
    <p> καὶ μηδὲν ὧν πράττει ὁμολογῆσαι, ἀλλὰ φῆσαι βουλεύεσθαι· καὶ προσποιήσασθαι ἄρτι παραγεγονέναι καὶ ὀψὲ γενέσθαι αὐτὸν καὶ μαλακισθῆναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:1" n="5"> 
    <p>καὶ πρὸς τοὺς δανειζομένους καὶ ἐρανίζοντας <gap reason="lost" rend=" . . . "/> ὡς οὐ πωλεῖ, καὶ μὴ πωλῶν φῆσαι πωλεῖν· καὶ ἀκούσας τι μὴ προσποιεῖσθαι, καὶ ἰδὼν φῆσαι μὴ ἑορακέναι, καὶ ὁμολογήσας μὴ μεμνῆσθαι· καὶ τὰ μὲν σκέψασθαι φάσκειν, τὰ δὲ οὐκ εἰδέναι, τὰ δὲ <pb/>θαυμάζειν, τὰ δʼ ἤδη ποτὲ καὶ αὐτὸς οὕτως διαλογίσασθαι. καὶ τὸ ὅλον δεινὸς τῷ τοιούτῳ τρόπῳ τοῦ λόγου χρῆσθαι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:1" n="6"> 
<p><q rend="single">οὐ πιστεύω</q>, <q rend="single">οὐχ ὑπολαμβάνω</q>, <q rend="single">ἐκπλήττομαι</q> καὶ <q rend="single">λέγεις αὐτὸν ἕτερον γεγονέναι· καὶ μὴν οὐ ταῦτα πρὸς ἐμὲ διεξῄειʼ, <q rend="single">παράδοξόν μοι τὸ πρᾶγμα</q>, <q rend="single">ἄλλῳ τινὶ λέγε</q>, <q rend="single">ὅπως δὲ σοὶ ἀπιστήσω ἢ ἐκείνου καταγνῶ, ἀποροῦμαι</q>, <q rend="single">ἀλλʼ ὅρα, μὴ σὺ θᾶττον πιστεύεις</q></q>.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:1" n="7"> 
<p rend="align(indent)">τοιαύτας φωνὰς καὶ πλοκὰς καὶ παλιλλογίας εὑρεῖν ἐστι τῶν εἰρώνων. τὰ δὴ τῶν ἠθῶν μὴ ἁπλᾶ, ἀλλʼ ἐπίβουλα, φυλάττεσθαι μᾶλλον δεῖ ἢ τοὺς ἔχεις.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="2"> 
<head rend="align(center)">κολακείας Βʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="1"> 
<p rend="align(indent)">τὴν δὲ κολακείαν ὑπολάβοι ἄν τις ὁμιλίαν αἰσχρὰν εἶναι, συμφέρουσαν δὲ τῷ κολακεύοντι, τὸν δὲ κόλακα τοιοῦτόν τινα, ὥστε ἅμα πορευόμενον εἰπεῖν· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="2"> 
    <p><q rend="single">ἐνθυμῇ, ὡς ἀποβλέπουσι πρὸς δὲ οἱ ἄνθρωποι; τοῦτο δὲ οὐθενὶ τῶν ἐν τῇ πόλει γίγνεται πλὴν σοί.</q> <q rend="single">ηὐδοκίμεις χθὲς ἐν τῇ στοᾷ·</q> πλειόνων <pb/> γὰρ ἢ τριάκοντα ἀνθρώπων καθημένων καὶ ἐμπεσόντος λόγου, τίς εἴη βέλτιστος, ἀπʼ αὐτοῦ ἀρξαμένους πάντας ἐπὶ τὸ ὄνομα αὐτοῦ κατενεχθῆναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="3"> 
<p>καὶ ἄλλα τοιαῦτα λέγων ἀπὸ τοῦ ἱματίου ἀφελεῖν κροκύδα, καὶ ἐάν τι πρὸς τὸ τρίχωμα τῆς κεφαλῆς ὑπὸ πνεύματος προσενεχθῇ ἄχυρον, καρφολογῆσαι. καὶ ἐπιγελάσας δὲ εἰπεῖν· <q rend="single">ὁρᾶς; ὅτι δυοῖν σοι ἡμερῶν οὐκ ἐντετύχηκα, πολιῶν ἔσχηκας τὸν πώγωνα μεστόν, καίπερ εἴ τις καὶ ἄλλος ἔχεις πρὸς τὰ ἔτη μέλαιναν τὴν τρίχα.</q></p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="4"> 
<p>καὶ λέγοντος δὲ αὐτοῦ τι τοὺς ἄλλους σιωπᾶν κελεῦσαι, καὶ ἐπαινέσαι δὲ ἀκούοντος, καὶ ἐπισημήνασθαι δέ, εἰ παύσαιτο, <q rend="single">ὀρθῶς</q>, καὶ σκώψαντι ψυχρῶς ἐπιγελάσαι τό τε ἱμάτιον ὦσαι εἰς τὸ στόμα ὡς δὴ οὐ δυνάμενος κατασχεῖν τὸν γέλωτα. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="5"> 
<p>καὶ τοὺς ἀπαντῶντας ἐπιστῆναι κελεῦσαι, ἕως ἂν αὐτὸς παρέλθῃ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="6"> 
    <p>καὶ τοῖς παιδίοις μῆλα καὶ ἀπίους πριάμενος εἰσενέγκας δοῦναι ὁρῶντος αὐτοῦ, καὶ φιλήσας δὲ εἰπεῖν· <q rend="single">χρηστοῦ πατρὸς νεοττία.</q></p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="7"> 
    <p>καὶ συνωνούμενος ἐπικρηπῖδας τὸν πόδα φῆσαι εἶναι εὐρυθμότερον τοῦ ὑποδήματος.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="8"> 
<p> καὶ πορευομένου πρός τινα τῶν φίλων προδραμὼν εἰπεῖν ὅτι <pb/> <q rend="single">πρὸς σὲ ἔρχεται</q>, καὶ ἀναστρέψας ὅτι <q rend="single">προσήγγελκα,</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="9"> 
    <p>ἀμέλει δὲ καὶ τὰ ἐκ γυναικείας ἀγορᾶς διακονῆσαι δυνατὸς ἀπνευστί. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="10"> 
    <p>καὶ τῶν ἑστιωμένων πρῶτος ἐπαινέσαι τὸν οἶνον καὶ παραμένων εἰπεῖν· <q rend="single">ὡς μαλακῶς ἐσθίεις</q>, καὶ ἄρας τι τῶν ἀπὸ τῆς τραπέζης φῆσαι· <q rend="single">τουτὶ ἄρα ὡς χρηστόν ἐστι</q>, καὶ ἐρωτῆσαι, μὴ ῥιγοῖ, καὶ εἰ ἐπιβάλλεσθαι βούλεται, καὶ εἴ τι περιστείλῃ αὐτόν· καὶ μὴν ταῦτα λέγων πρὸς τὸ οὖς προσπίπτων διαψιθυρίζειν· καὶ εἰς ἐκεῖνον ἀποβλέπων τοῖς ἄλλοις λαλεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="11"> 
    <p>καὶ τοῦ παιδὸς ἐν τῷ θεάτρῳ ἀφελόμενος τὰ προσκεφάλαια αὐτὸς ὑποστρῶσαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="12"> 
<p>καὶ τὴν οἰκίαν φῆσαι εὖ ἠρχιτεκτονῆσθαι καὶ τὸν ἀγρὸν εὖ πεφυτεῦσθαι καὶ τὴν εἰκόνα ὁμοίαν εἶναι.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:2" n="13"> 
<p rend="align(indent)">καὶ τὸ κεφάλαιον τὸν κόλακα ἔστι θεάσασθαι πάντα καὶ λέγοντα καὶ πράττοντα, ᾧ χαριεῖσθαι ὑπολαμβάνει.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="3"> 
<head rend="align(center)">ἀδολεσχίας Γʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:3" n="1"> 
<p rend="align(indent)">ἡ δὲ ἀδολεσχία ἐστὶ μὲν διήγησις λόγων μακρῶν καὶ ἀπροβουλεύτων· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:3" n="2"> 
    <p>ὁ δὲ ἀδολέσχης τοιοῦτός τις, οἷος, ὃν <pb/> μὴ γιγνώσκει, τούτῳ παρακαθεζόμενος πλησίον πρῶτον μὲν τῆς αὑτοῦ γυναικὸς εἰπεῖν ἐγκώμιον· εἶτα, ὃ τῆς νυκτὸς εἶδεν ἐνύπνιον, τοῦτο διηγήσασθαι· εἶθʼ ὧν εἶχεν ἐπὶ τῷ δείπνῳ τὰ καθʼ ἕκαστα διεξελθεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:3" n="3"> 
    <p>εἶτα δὴ προχωροῦντος τοῦ πράγματος λέγειν, ὡς πολὺ πονηρότεροί εἰσιν οἱ νῦν ἄνθρωποι τῶν ἀρχαίων, καὶ ὡς ἄξιοι γεγόνασιν οἱ πυροὶ ἐν τῇ ἀγορᾷ, καὶ ὡς πολλοὶ ἐπιδημοῦσι ξένοι, καὶ τὴν θάλατταν ἐκ Διονυσίων πλόιμον εἶναι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:3" n="4"> 
    <p>καὶ εἰ ποιήσειεν ὁ Ζεὺς ὕδωρ πλεῖον, τὰ ἐν τῇ γῇ βελτίω ἔσεσθαι, καὶ ὃν ἀγρὸν εἰς νέωτα γεωργήσει, καὶ ὡς χαλεπόν ἐστι τὸ ζῆν, καὶ ὡς Δάμιππος μυστηρίοις μεγίστην δᾷδα ἔστησεν, καὶ πόσοι εἰσὶ κίονες τοῦ Ὠιδείου, καὶ <q rend="single">χθὲς ἤμεσα</q>, καὶ <q rend="single">τίς ἐστιν ἡμέρα τήμερον;</q></p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:3" n="5"> 
<p>κἂν ὑπομένῃ τις αὐτόν, μὴ ἀφίστασθαι. καὶ ὡς Βοηδρομιῶνος μέν ἐστι τὰ μυστήρια, Πυανοψιῶνος δὲ Ἀπατούρια, Ποσιδεῶνος δὲ <add>τὰ</add> κατʼ ἀγροὺς Διονύσια.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:3" n="6"> 
<p rend="align(indent)">Παρασείσαντα δὴ δεῖ τοὺς τοιούτους τῶν ἀνθρώπων καὶ διαράμενον ἀπαλλάττεσθαι, ὅστις ἀπύρευτος βούλεται εἶναι· ἔργον γὰρ συναρκεῖσθαι τοῖς μήτε σχολὴν μήτε σπουδὴν διαγινώσκουσιν. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="4"> 
<head rend="align(center)">ἀγροικίας Δʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="1"> 
<p rend="align(indent)">ἡ δὲ ἀγροικία δόξειεν ἂν εἶναι ἀμαθία ἀσχήμων, ὁ δὲ ἄγροικος τοιοῦτός τις, οἷος κυκεῶνα πιὼν εἰς ἐκκλησίαν πορεύεσθαι, καὶ τὸ μύρον φάσκειν οὐδὲν τοῦ θύμου ἥδιον ὄζειν, καὶ μείζω τοῦ ποδὸς τὰ ὑποδήματα φορεῖν, καὶ μεγάλῃ τῇ φωνῇ λαλεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="2"> 
    <p>καὶ τοῖς μὲν φίλοις καὶ οἰκείοις ἀπιστεῖν, πρὸς δὲ τοὺς αὑτοῦ οἰκέτας ἀνακοινοῦσθαι περὶ τῶν μεγίστων· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="3"> 
    <p>καὶ τοῖς παρʼ αὐτῷ ἐργαζομένοις μισθωτοῖς ἐν ἀγρῷ πάντα τὰ ἀπὸ τῆς ἐκκλησίας διηγεῖσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="4"> 
    <p>καὶ ἀναβεβλημένος ἄνω τοῦ γόνατος καθιζάνειν, ὥστε τὰ γυμνὰ αὐτοῦ φαίνεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="5"> 
    <p>καὶ ἐπʼ ἄλλῳ μὲν μηδενὶ <add>μήτε θαυμάζειν</add> μήτε ἐκπλήττεσθαι ἐν ταῖς ὁδοῖς, ὅταν δὲ ἴδῃ βοῦν ἢ ὄνον ἢ τράγον, ἑστηκὼς θεωρεῖν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="6"> 
    <p> καὶ προαιρῶν δέ τι ἐκ τοῦ ταμιείου δεινὸς φαγεῖν· καὶ ζωρότερον πιεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="7"> 
    <p>καὶ τὴν σιτοποιὸν πειρῶν λαθεῖν, κᾆτʼ ἀλέσαι μετʼ αὐτῆς τοῖς ἔνδον πᾶσι καὶ αὑτῷ τὰ ἐπιτήδεια. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="8"> 
    <p>καὶ ἀριστῶν δὲ ἅμα τοῖς ὑποζυγίοις ἐμβαλεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="9"> 
    <p><add>καὶ παρὰ</add> τὴν θύραν ὑπακοῦσαι αὐτός. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="10"> 
    <p>καὶ τὸν κύνα προσκαλεσάμενος καὶ ἐπιλαβόμενος τοῦ ῥύγχους εἰπεῖν· <q rend="single">οὗτος φυλάττει τὸ χωρίον καὶ τὴν <pb/> οἰκίαν.</q></p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="11"> 
    <p>καὶ τὸ ἀργύριον δὲ παρά του λαβὼν ἀποδοκιμάζειν, λίαν μὲν λυπρὸν εἶναι, καὶ ἕτερον ἀνταλλάττεσθαι· καὶ εἴ τῳ ἄροτρον ἔχρησεν ἢ κόφινον ἢ δρέπανον ἢ θύλακον, ταῦτα τῆς νυκτὸς κατὰ ἀγρυπνίαν ἀναμιμνῃσκόμενος.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="12"> 
    <p> καὶ εἰς ἄστυ καταβαίνων ἐρωτῆσαι τὸν ἀπαντῶντα, πόσου ἦσαν αἱ διφθέραι καὶ τὸ τάριχος καὶ εἰ τήμερον ὁ ἀγὼν νουμηνίαν ἄγει, καὶ εἰπεῖν εὐθὺς ὅτι βούλεται καταβὰς ἀποκείρασθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="13"> 
    <p>καὶ ἐν βαλανείῳ δὲ ᾆσαι· καὶ εἰς τὰ ὑποδήματα δὲ ἥλους ἐγκροῦσαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:4" n="14"> 
<p>καὶ τῆς αὐτῆς ὁδοῦ παριὼν κομίσασθαι παρʼ Ἀρχίου τοὺς ταρίχους.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="5"> 
<head rend="align(center)">Ἀρεσκειάς Εʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="1"> 
 <p rend="align(indent)">ἡ δὲ ἀρέσκειά ἐστι μέν, ὡς ὅρῳ περιλαβεῖν, ἔντευξις οὐκ ἐπὶ τῷ βελτίστῳ ἡδονῆς παρασκευαστική, ὁ δὲ ἄρεσκος ἀμέλει τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="2"> 
    <p>οἷος πόρρωθεν προσαγορεύσας καὶ ἄνδρα κράτιστον εἰπὼν καὶ θαυμάσας ἱκανῶς, ἀμφοτέραις ταῖς χερσὶ μὴ ἀφιέναι καὶ μικρὸν προπέμψας καὶ ἐρωτήσας, <pb/> πότε αὐτὸν ὄψεται, ἐπαινῶν ἀπαλλάττεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="3"> 
<p>καὶ παρακληθεὶς δὲ πρὸς δίαιταν μὴ μόνον ᾧ πάρεστι βούλεσθαι ἀρέσκειν, ἀλλὰ καὶ τῷ ἀντιδίκῳ, ἵνα κοινὸς εἷς εἶναι δοκῇ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="4"> 
<p>καὶ τοὺς ξένους δὲ εἰπεῖν ὡς δικαιότερα λέγουσι τῶν πολιτῶν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="5"> 
<p>καὶ κεκλημένος δὲ ἐπὶ δεῖπνον κελεῦσαι καλέσαι τὰ παιδία τὸν ἑστιῶντα, καὶ εἰσιόντα φῆσαι σύκου ὁμοιότερα εἶναι τῷ πατρί, καὶ προσαγόμενος φιλῆσαι καὶ παρʼ αὑτὸν καθίστασθαι· καὶ τοῖς μὲν συμπαίζειν αὐτὸς λέγων <q rend="single">ἀσκός, πέλεκυς</q>· τὰ δὲ ἐπὶ τῆς γαστρὸς ἐᾶν καθεύδειν ἅμα θλιβόμενος.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="6"> 
    <p rend="align(indent)">καὶ πλειστάκις δὲ ἀποκείρασθαι καὶ τοὺς ὀδόντας λευκοὺς ἔχειν καὶ τὰ ἱμάτια δὲ χρηστὰ μεταβάλλεσθαι καὶ χρίσματι ἀλείφεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="7"> 
    <p>καὶ τῆς μὲν ἀγορᾶς πρὸς τὰς τραπέζας προσφοιτᾶν, τῶν δὲ γυμνασίων ἐν τούτοις διατρίβειν, οὗ ἂν ἔφηβοι γυμνάζωνται, τοῦ δὲ θεάτρου καθῆσθαι, ὅταν ᾖ θέα, πλησίον τῶν στρατηγῶν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="8"> 
    <p>καὶ ἀγοράζειν αὑτῷ μὲν μηδέν, ξένοις δὲ εἰς Βυζάντιον ἐπιστάλματα, καὶ Λακωνικὰς κύνας εἰς Κύζικον καὶ μέλι Ὑμήττιον εἰς Ῥόδον, καὶ ταῦτα ποιῶν τοῖς ἐν τῇ πόλει διηγεῖσθαι.  </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="9"> 
    <p>ἀμέλει δὲ καὶ πίθηκον θρέψαι δεινὸς καὶ τίτυρον κτήσασθαι καὶ Σικελικὰς περιστερὰς καὶ <pb/>δορκαδείους ἀστραγάλους καὶ Θουριακὰς τῶν στρογγύλων ληκύθους καὶ βακτηρίας τῶν σκολιῶν ἐκ Λακεδαίμονος καὶ αὐλαίαν ἔχουσαν Πέρσας ἐνυφασμένους, καὶ αὐλίδιον παλαιστριαῖον κόνιν ἔχον καὶ σφαιριστήριον. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:5" n="10"> 
<p>καὶ τοῦτο περιὼν χρηννύναι τοῖς φιλοσόφοις, τοῖς σοφισταῖς, τοῖς ὁπλομάχοις, τοῖς ἁρμονικοῖς ἐπιδείκνυσθαι· καὶ αὐτὸς ἐν ταῖς ἐπιδείξεσιν ὕστερον ἐπεισιέναι ἐπὶ <add>τῷ τὸν ἕτερον εἰπεῖν</add> τῶν θεωμένων πρὸς τὸν ἕτερον, ὅτι τούτου ἐστὶν ἡ παλαίστρα.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="6"> 
<head rend="align(center)">Ἀπονοιάς σʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="1"> 
<p rend="align(indent)">ἡ δὲ ἀπόνοιά ἐστιν ὑπομονὴ αἰσχρῶν ἔργων καὶ λόγων, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="2"> 
    <p>ὁ δὲ ἀπονενοημένος τοιοῦτός τις, οἷος ὀμόσαι ταχύ, κακῶς ἀκοῦσαι, λοιδορηθῆναι δυνάμενος, τῷ ἤθει ἀγοραῖός τις καὶ ἀνασεσυρμένος καὶ παντοποιός. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="3"> 
    <p>ἀμέλει δυνατὸς καὶ ὀρχεῖσθαι <pb/>νήφων τὸν κόρδακα καὶ προσωπεῖον ἔχων ἐν κωμικῷ χορῷ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="4"> 
    <p>καὶ ἐν θαύμασι δὲ τοὺς χαλκοῦς ἐκλέγειν καθʼ ἕκαστον παριὼν καὶ μάχεσθαι τούτοις τοῖς τὸ σύμβολον φέρουσι καὶ προῖκα θεωρεῖν ἀξιοῦσι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="5"> 
    <p>δεινὸς δὲ καὶ πανδοκεῦσαι καὶ πορνοβοσκῆσαι καὶ τελωνῆσαι καὶ μηδεμίαν αἰσχρὰν ἐργασίαν ἀποδοκιμάσαι, ἀλλὰ κηρύττειν, μαγειρεύειν, κυβεύειν· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="6"> 
<p>τὴν μητέρα μὴ τρέφειν, ἀπάγεσθαι κλοπῆς, τὸ δεσμωτήριον πλείω χρόνον οἰκεῖν ἢ τὴν αὑτοῦ οἰκίαν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="7"> 
<p rend="align(indent)">καὶ τοῦτο δʼ ἂν εἶναι δόξειεν τῶν περιισταμένων τοὺς ὄχλους καὶ προσκαλούντων, μεγάλῃ τῇ φωνῇ καὶ παρερρωγυίᾳ λοιδορουμένων καὶ διαλεγομένων πρὸς αὐτούς, καὶ μεταξὺ οἱ μὲν προσίασιν, οἱ δὲ ἀπίασιν πρὶν ἀκοῦσαι αὐτοῦ, ἀλλὰ τοῖς μὲν ἀρχήν, τοῖς δὲ συλλαβήν, τοῖς δὲ μέρος τοῦ πράγματος λέγει, οὐκ ἄλλως θεωρεῖσθαι ἀξιῶν τὴν ἀπόνοιαν αὐτοῦ, ἢ ὅταν ᾖ πανήγυρις.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="8"> 
    <p  rend="align(indent)">ἱκανὸς δὲ καὶ δίκας τὰς μὲν φεύγειν, τὰς δὲ διώκειν, τὰς δὲ ἐξόμνυσθαι, ταῖς δὲ παρεῖναι ἔχων ἐχῖνον ἐν τῷ προκολπίῳ καὶ ὁρμαθοὺς γραμματειδίων ἐν ταῖς χερσίν· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="9"> 
<p>οὐκ ἀποδοκιμάζειν δὲ οὐδʼ ἅμα πολλῶν ἀγοραίων στρατηγεῖν <pb/> καὶ εὐθὺς τούτοις δανείζειν καὶ τῆς δραχμῆς τόκον τρία ἡμιωβόλια τῆς ἡμέρας πράττεσθαι. καὶ ἐφοδεύειν τὰ μαγειρεῖα, τὰ ἰχθυοπώλια, τὰ ταριχοπώλια, καὶ τοὺς τόκους ἀπὸ τοῦ ἐμπολήματος εἰς τὴν γνάθον ἐκλέγειν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:6" n="10"> 
<p rend="align(indent)">Ἐργώδεις δέ εἰσιν οἱ τὸ στόμα εὔλυτον ἔχοντες πρὸς λοιδορίαν καὶ φθεγγόμενοι μεγάλῃ τῇ φωνῇ, ὡς συνηχεῖν αὐτοῖς τὴν ἀγορὰν καὶ τὰ ἐργαστήρια.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="7"> 
<head rend="align(center)">Λαλιάς Ζʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="1"> 
<p rend="align(indent)">ἡ δὲ λαλιά, εἴ τις αὐτὴν ὁρίζεσθαι βούλοιτο, εἶναι ἂν δόξειεν ἀκρασία τοῦ λόγου, ὁ δὲ λάλος τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="2"> 
    <p>οἷος τῷ ἐντυγχάνοντι εἰπεῖν, ἂν ὁτιοῦν πρὸς αὐτὸν φθέγξηται, ὅτι οὐθὲν λέγει καὶ ὅτι αὐτὸς πάντα οἶδεν καὶ ἂν ἀκούῃ αὑτοῦ, μαθήσεται· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="3"> 
    <p>καὶ μεταξὺ δὲ ἀποκρινομένῳ ἐπιβάλλειν· <q rend="single">εἶπας σύ; μὴ ἐπιλάθῃ, ὃ μέλλεις λέγειν,</q> καὶ <q rend="single">εὖ γε, ὅτι με ὑπέμνησας</q> καὶ <q rend="single">τὸ λαλεῖν ὡς χρήσιμόν που</q> καὶ <q rend="single">ὃ παρέλιπον</q> καὶ <q rend="single">ταχύ γε συνῆκας τὸ πρᾶγμα</q> καὶ <q rend="single">πάλαι σε παρετήρουν, εἰ ἐπὶ τὸ αὐτὸ ἐμοὶ κατενεχθήσῃ</q>, καὶ ἑτέρας ἀρχὰς τοιαύτας πορίσασθαι, ὥστε μηδὲ ἀναπνεῦσαι <pb/> τὸν ἐντυγχάνοντα. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="4"> 
<p>καὶ ὅταν γε τοὺς καθʼ ἕνα ἀπογυμνώσῃ, δεινὸς καὶ ἐπὶ τοὺς ἀθρόους καὶ συνεστηκότας πορευθῆναι καὶ φυγεῖν ποιῆσαι μεταξὺ χρηματίζοντας. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="5"> 
    <p>καὶ εἰς τὰ διδασκαλεῖα δὲ καὶ εἰς τὰς παλαίστρας εἰσιὼν κωλύειν τοὺς παῖδας προμανθάνειν· τοσαῦτα καὶ προσλαλεῖ τοῖς παιδοτρίβαις καὶ διδασκάλοις. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="6"> 
<p>καὶ τοὺς ἀπιέναι φάσκοντας δεινὸς προπέμψαι καὶ ἀποκαταστῆσαι εἰς τὰς οἰκίας. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="7"> 
<p>καὶ πυθόμενος <add>τὰ ἀπὸ</add> τῆς ἐκκλησίας ἀπαγγέλλειν, προσδιηγήσασθαι δὲ καὶ τὴν ἐπʼ Ἀριστοφῶντος τότε γενομένην τοῦ ῥήτορος μάχην καὶ τὴν Λακεδαιμονίοις ὑπὸ Λυσάνδρου, καὶ οὕς ποτε λόγους αὐτὸς εἴπας εὐδοκίμησεν ἐν τῷ δήμῳ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="8"> 
    <p>καὶ κατὰ τῶν πληθῶν γε ἅμα διηγούμενος κατηγορίαν παρεμβαλεῖν, ὥστε τοὺς ἀκούοντας ἤτοι ἐπιλαθέσθαι ἢ νυστάξαι ἢ μεταξὺ καταλιπόντας ἀπαλλάττεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="9"> 
<p>καὶ συνδικάζων δὲ κωλῦσαι κρῖναι καὶ συνθεωρῶν θεάσασθαι καὶ συνδειπνῶν φαγεῖν λέγων, ὅτι χαλεπὸν τῷ λάλῳ ἐστὶ σιωπᾶν, καὶ ὡς ἐν ὑγρῷ ἐστιν ἡ γλῶττα, καὶ ὅτι οὐκ ἂν σιωπήσειεν, οὐδʼ εἰ τῶν χελιδόνων δόξειεν εἶναι λαλίστερος. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:7" n="10"> 
<p>καὶ σκωπτόμενος ὑπομεῖναι καὶ ὑπὸ τῶν αὑτοῦ παιδίων, ὅταν αὐτὸν ἤδη καθεύδειν βουλόμενα κελεύῃ λέγοντα ταῦτα· <q rend="single">λαλεῖν τι ἡμῖν, ὅπως ἂν ἡμᾶς ὕπνος λάβῃ.</q><pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="8"> 
<head rend="align(center)">λογοποιίας Ηʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="1"> 
<p rend="align(indent)">ἡ δὲ λογοποιία ἐστὶ σύνθεσις ψευδῶν λόγων καὶ πράξεων, ὧν <add>πιστεύεσθαι</add> βούλεται ὁ λογοποιῶν, ὁ δὲ λογοποιὸς τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="2"> 
    <p>οἷος ἀπαντήσας τῷ φίλῳ εὐθὺς καταβαλὼν τὸ ἦθος καὶ μειδιάσας ἐρωτῆσαι· <q rend="single">πόθεν σύ</q>; καὶ <q rend="single">λέγεις τί καὶ πῶς</q>; <q rend="single">ἔχεις περὶ τοῦδε εἰπεῖν καινόν</q>; καὶ ὡς ἐπιβαλὼν ἐρωτᾶν· <q rend="single">μὴ λέγεταί τι καινότερον; καὶ μὴν ἀγαθά γέ ἐστι τὰ λεγόμενα.</q> </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="3"> 
    <p>καὶ οὐκ ἐάσας ἀποκρίνασθαι εἰπεῖν· <q rend="single">τί λέγεις; οὐθὲν ἀκήκοας; δοκῶ μοί σε εὐωχήσειν καινῶν λόγων.</q></p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="4"> 
    <p>καὶ ἔστιν αὐτῷ ἢ στρατιώτης ἢ παῖς Ἀστείου τοῦ αὐλητοῦ ἢ Λύκων ὁ ἐργολάβος παραγεγονὼς ἐξ αὐτῆς τῆς μάχης, οὗ φησιν ἀκηκοέναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="5"> 
    <p>αἱ μὲν οὖν ἀναφοραὶ τῶν λόγων τοιαῦταί εἰσιν αὐτοῦ, ὧν οὐθεὶς ἂν ἔχοι ἐπιλαβέσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="6"> 
    <p>διηγεῖται δὲ τούτους φάσκων λέγειν, ὡς Πολυπέρχων καὶ ὁ βασιλεὺς μάχῃ νενίκηκεν, καὶ Κάσανδρος ἐζώγρηται· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="7"> 
<p>καὶ ἂν εἴπῃ τις αὐτῷ· <q rend="single">σὺ δὲ ταῦτα πιστεύεις;</q> φήσει· τὸ πρᾶγμα βοᾶσθαι γὰρ ἐν τῇ πόλει, καὶ τὸν λόγον ἐπεντείνειν, και πάντας συμφωνεῖν· ταὐτὰ γὰρ λέγειν περὶ τῆς μάχης· καὶ πολὺν τὸν ζωμὸν γεγονέναι. <pb/> </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="8"> 
    <p>εἶναι δʼ ἑαυτῷ καὶ σημεῖον τὰ πρόσωπα τῶν ἐν τοῖς πράγμασιν· ὁρᾶν γὰρ αὐτῶν πάντων μεταβεβληκότα· λέγει δʼ, ὡς καὶ παρακήκοε παρὰ τούτοις κρυπτόμενόν τινα ἐν οἰκίᾳ, ἤδη πέμπτην ἡμέραν ἥκοντα ἐκ Μακεδονίας, ὃς πάντα ταῦτα οἶδε. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="9"> 
    <p>καὶ πάντα διεξιών πως οἴεσθαι πιθανῶς σχετλιάζειν λέγων· <q rend="single">δυστυχὴς Κάσανδρος· ὢ ταλαίπωρος· ἐνθυμῇ τὸ τῆς τύχης; ἀλλʼ οὖν ἰσχυρὸς γενόμενος.</q> </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="10"> 
<p>καί <q rend="single">δεῖ δʼ αὐτόν σε μόνον εἰδέναι</q>· πᾶσι δὲ τοῖς ἐν τῇ πόλει προσδεδράμηκε λέγων.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="11"> 
    <p rend="align(indent)">τῶν τοιούτων ἀνθρώπων τεθαύμακα, τί ποτε βούλονται λογοποιοῦντες· οὐ γὰρ μόνον ψεύδονται, ἀλλὰ καὶ ἀλυσιτελῶς ἀπαλλάττουσι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="12"> 
    <p>πολλάκις γὰρ αὐτῶν οἱ μὲν ἐν τοῖς βαλανείοις περιστάσεις ποιούμενοι τὰ ἱμάτια ἀποβεβλήκασιν, οἱ δʼ <add>ἐν</add> τῇ στοᾷ πεζομαχίᾳ καὶ ναυμαχίᾳ νικῶντες ἐρήμους δίκας ὠφλήκασιν· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="13"> 
    <p>εἰσὶ δʼ οἳ καὶ πόλεις τῷ λόγῳ κατὰ κράτος αἱροῦντες παρεδειπνήθησαν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="14"> 
    <p>πάνυ δὴ ταλαίπωρον αὐτῶν ἐστι τὸ ἐπιτήδευμα· ποίᾳ γὰρ οὐ στοᾷ, ποίῳ δὲ ἐργαστηρίῳ, ποίῳ δὲ μέρει τῆς ἀγορᾶς οὐκ ἐνημερεύουσιν ἀπαυδᾶν ποιοῦντες τοὺς ἀκούοντας· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:8" n="15"> 
<p>οὕτως καὶ καταπονοῦσι ταῖς ψευδολογίαις. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="9"> 
<head rend="align(center)">ἀναισχυντίας Θʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:9" n="1"> 
<p rend="align(indent)">ἡ δὲ ἀναισχυντία ἐστὶ μέν, ὡς ὅρῳ λαβεῖν, καταφρόνησις δόξης αἰσχροῦ ἕνεκα κέρδους, ὁ δὲ ἀναίσχυντος τοιοῦτός <add>τις</add>, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:9" n="2"> 
<p>οἷος πρῶτον μὲν ὃν ἀποστερεῖ, πρὸς τοῦτον ἀπελθὼν δανείζεσθαι, εἶτα θύσας τοῖς θεοῖς αὐτὸς μὲν δειπνεῖν παρʼ ἑτέρῳ, τὰ δὲ κρέα ἀποτιθέναι ἁλσὶ πάσας. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:9" n="3"> 
    <p>καὶ προσκαλεσάμενος τὸν ἀκόλουθον δοῦναι ἀπὸ τῆς τραπέζης ἄρας κρέας καὶ ἄρτον καὶ εἰπεῖν ἀκουόντων πάντων· <q rend="single">εὐωχοῦ, Τίβειε.</q> </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:9" n="4"> 
<p>καὶ ὀψωνῶν δὲ ὑπομιμνῄσκειν τὸν κρεωπώλην, εἴ τι χρήσιμος αὐτῷ γέγονε, καὶ ἑστηκὼς πρὸς τῷ σταθμῷ μάλιστα μὲν κρέας, εἰ δὲ μή, ὀστοῦν εἰς τὸν ζωμὸν ἐμβαλεῖν, καὶ ἐὰν μὲν λάβῃ, εὖ ἔχει, εἰ δὲ μή, ἁρπάσας ἀπὸ τῆς τραπέζης χολίκιον ἅμα γελῶν ἀπαλλάττεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:9" n="5"> 
    <p>καὶ ξένοις δὲ αὑτοῦ θέαν ἀγοράσας μὴ δοὺς τὸ μέρος θεωρεῖν, ἄγειν δὲ καὶ τοὺς υἱεῖς <add>εἰς</add> τὴν ὑστεραίαν καὶ τὸν παιδαγωγόν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:9" n="6"> 
    <p>καὶ ὅσα ἐωνημένος ἄξιά τις φέρει, μεταδοῦναι κελεῦσαι καὶ αὑτῷ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:9" n="7"> 
    <p>καὶ ἐπὶ τὴν ἀλλοτρίαν οἰκίαν ἐλθὼν δανείζεσθαι κριθάς, ποτὲ <add>δὲ</add> ἄχυρα, καὶ ταῦτα <add>τοὺς</add> χρήσαντας ἀναγκάσαι ἀποφέρειν πρὸς αὑτόν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:9" n="8"> 
<p>  δεινὸς δὲ καὶ πρὸς τὰ χαλκεῖα τὰ ἐν τῷ βαλανείῳ προσελθὼν καὶ βάψας ἀρύταιναν βοῶντος τοῦ βαλανέως αὐτὸς αὑτοῦ <pb/> καταχέασθαι καὶ εἰπεῖν ὅτι λέλουται ἀπιὼν κἀκεῖ <q rend="single">οὐδεμία σοι χάρις</q>.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="10"> 
<head rend="align(center)">μικρολογίας Ιʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="1"> 
<p rend="align(indent)">ἔστι δὲ ἡ μικρολογία φειδωλία τοῦ διαφόρου ὑπὲρ τὸν καιρόν, ὁ δὲ μικρολόγος τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="2"> 
    <p>οἷος ἐν τῷ μηνὶ ἡμιωβόλιον ἀπαιτεῖν ἐπὶ τὴν οἰκίαν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="3"> 
    <p>καὶ [ὁ] συσσιτῶν ἀριθμεῖν τὰς κύλικας, πόσας ἕκαστος πέπωκε, καὶ ἀπάρχεσθαι ἐλάχιστον τῇ Ἀρτέμιδι τῶν συνδειπνούντων. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="4"> 
    <p>καὶ ὅσα μικροῦ τις πριάμενος λογίζεται, πάντα φάσκων εἶναι.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="5"> 
    <p> καὶ οἰκέτου χύτραν [εἶναι] ἢ λοπάδα κατάξαντος εἰσπρᾶξαι ἀπὸ τῶν ἐπιτηδείων. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="6"> 
    <p>καὶ τῆς γυναικὸς ἐκβαλούσης τρίχαλκον οἷος μεταφέρειν τὰ σκεύη καὶ τὰς κλίνας καὶ τὰς κιβωτοὺς καὶ διφᾶν τὰ καλύμματα. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="7"> 
    <p>καὶ ἐάν τι πωλῇ, τοσούτου ἀποδόσθαι, ὥστε μὴ λυσιτελεῖν τῷ πριαμένῳ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="8"> 
    <p>καὶ οὐκ ἂν ἐᾶσαι οὔτε συκοτραγῆσαι ἐκ τοῦ αὑτοῦ κήπου οὔτε διὰ τοῦ αὑτοῦ ἀγροῦ πορευθῆναι οὔτε ἐλάαν ἢ φοίνικα τῶν χαμαὶ <pb/> πεπτωκότων ἀνελέσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="9"> 
    <p>καὶ τοὺς ὅρους δʼ ἐπισκοπεῖσθαι ὁσημέραι εἰ διαμένουσιν οἱ αὐτοί. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="10"> 
    <p>δεινὸς δὲ καὶ ὑπερημερίαν πρᾶξαι καὶ τόκον τόκου. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="11"> 
    <p>καὶ ἑστιῶν τοὺς δημότας μικρὰ τὰ κρέα κόψας παραθεῖναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="12"> 
    <p>καὶ ὀψωνῶν μηθὲν πριάμενος εἰσελθεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="13"> 
<p>καὶ ἀπαγορεῦσαι τῇ γυναικὶ μήτε ἅλας χρηννύειν μήτε ἐλλύχνιον μήτε κύμινον μήτε ὀρίγανον μήτε ὀλὰς μήτε στέμματα μήτε θυηλήματα, ἀλλὰ λέγειν, ὅτι τὰ μικρὰ ταῦτα πολλά ἐστι τοῦ ἐνιαυτοῦ.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:10" n="14"> 
<p rend="align(indent)">καὶ τὸ ὅλον δὲ τῶν μικρολόγων καὶ τὰς ἀργυροθήκας ἔστιν ἰδεῖν εὐρωτιώσας καὶ τὰς κλεῖς ἰωμένας, καὶ αὐτοὺς δὲ φοροῦντας ἐλάττω τῶν μικρῶν τὰ ἱμάτια, καὶ ἐκ ληκυθίων μικρῶν πάνυ ἀλειφομένους, καὶ ἐν χρῷ κειρομένους, καὶ τὸ μέσον τῆς ἡμέρας ὑποδουμένους, καὶ πρὸς τοὺς γναφεῖς διατεινομένους, ὅπως τὸ ἱμάτιον αὐτοῖς ἕξει πολλὴν γῆν, ἵνα μὴ ῥυπαίνηται ταχύ.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="11"> 
<head rend="align(center)">βδελυρίας ΙΑʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:11" n="1"> 
<p rend="align(indent)">οὐ χαλεπὸν δέ ἐστι τὴν βδελυρίαν διορίσασθαι· ἔστι γὰρ παιδιὰ ἐπιφανὴς καὶ ἐπονείδιστος, ὁ δὲ βδελυρὸς τοιοῦτός <add>τις</add>, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:11" n="2"> 
    <p>οἷος ἀπαντήσας γυναιξὶν ἐλευθέραις ἀνασυράμενος δεῖξαι τὸ αἰδοῖον. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:11" n="3"> 
    <p>καὶ ἐν θεάτρῳ κροτεῖν, ὅταν οἱ <pb/>ἄλλοι παύωνται, καὶ συρίττειν, οὓς ἡδέως θεωροῦσιν οἱ λοιποί· καὶ ὅταν σιωπήσῃ τὸ θέατρον, ἀνακύψας ἐρυγεῖν, ἵνα τοὺς καθημένους ποιήσῃ μεταστραφῆναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:11" n="4"> 
    <p>καὶ πληθούσης τῆς ἀγορᾶς προσελθὼν πρὸς τὰ κάρυα ἢ τὰ μύρτα ἢ τὰ ἀκρόδρυα ἑστηκὼς τραγηματίζεσθαι, ἅμα τῷ πωλοῦντι προσλαλῶν· καὶ καλέσαι δὲ τῶν παρόντων ὀνομαστί τινα, ᾧ μὴ συνήθης ἐστί. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:11" n="5"> 
    <p>καὶ σπεύδοντας δέ που ὁρῶν <add>περιμεῖναι κελεῦσαι</add>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:11" n="6"> 
    <p> καὶ ἡττωμένῳ δὲ μεγάλην δίκην ἀπιόντι ἀπὸ τοῦ δικαστηρίου προσελθεῖν καὶ συνησθῆναι.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:11" n="7"> 
<p> καὶ ὀψωνεῖν ἑαυτῷ καὶ αὐλητρίδας μισθοῦσθαι καὶ δεικνύειν δὲ τοῖς ἀπαντῶσι τὰ ὠψωνημένα καὶ παρακαλεῖν ἐπὶ ταῦτα. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:11" n="8"> 
<p>καὶ διηγεῖσθαι προσστὰς πρὸς κουρεῖον ἢ μυροπώλιον, ὅτι μεθύσκεσθαι μέλλει.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="12"> 
<head rend="align(center)">ἀκαιρίας ΙΒʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="1"> 
<p rend="align(indent)">ἡ μὲν οὖν ἀκαιρία ἐστὶν ἐπίτευξις λυποῦσα τοὺς ἐντυγχάνοντας, ὁ δὲ ἄκαιρος τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="2"> 
    <p>οἷος ἀσχολουμένῳ προσελθὼν ἀνακοινοῦσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="3"> 
    <p>καὶ πρὸς τὴν αὑτοῦ ἐρωμένην <pb/> κωμάζειν πυρέττουσαν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="4"> 
    <p>καὶ δίκην ὠφληκότα ἐγγύης προσελθὼν κελεῦσαι αὑτὸν ἀναδέξασθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="5"> 
    <p>καὶ μαρτυρήσων παρεῖναι τοῦ πράγματος ἤδη κεκριμένου.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="6"> 
    <p> καὶ κεκλημένος εἰς γάμους τοῦ γυναικείου γένους κατηγορεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="7"> 
    <p>καὶ ἐκ μακρᾶς ὁδοῦ ἥκοντα ἄρτι παρακαλεῖν εἰς περίπατον.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="8"> 
    <p> δεινὸς δὲ καὶ προσάγειν ὠνητὴν πλείω διδόντα ἤδη πεπρακότι.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="9"> 
    <p> καὶ ἀκηκοότας  </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="10"> 
    <p>καὶ μεμαθηκότας ἀνίστασθαι ἐξ ἀρχῆς διδάσκων.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="11"> 
    <p>καὶ πρόθυμος δὲ ἐπιμεληθῆναι, ἃ μὴ βούλεταί τις γενέσθαι, αἰσχύνεται δὲ ἀπείπασθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="12"> 
    <p>καὶ θύοντας καὶ ἀναλίσκοντας ἥκειν τόκον ἀπαιτήσων. καὶ μαστιγουμένου οἰκέτου παρεστὼς διηγεῖσθαι,</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="13"> 
    <p>ὅτι καὶ αὑτοῦ ποτε παῖς οὕτως πληγὰς λαβὼν ἀπήγξατο. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="14"> 
    <p>καὶ παρὼν διαίτῃ συγκρούειν, ἀμφοτέρων βουλομένων διαλύεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:12" n="15"> 
<p>καὶ ὀρχησόμενος ἅψασθαι ἑτέρου μηδέπω μεθύοντος.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="13"> 
<head rend="align(center)">περιεργίας ΙΓʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="1"> 
<p rend="align(indent)">ἀμέλει <add>ἡ</add> περιεργία δόξει εἶναι προσποίησίς τις λόγων καὶ πράξεων μετὰ εὐνοίας, ὁ δὲ περίεργος τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="2"> 
<p> <add>οἷος</add> ἐπαγγέλλεσθαι [ἀναστάς], ἃ μὴ δυνήσεται. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="3"> 
    <p>καὶ ὁμολογουμένου τοῦ πράγματος δικαίου εἶναι ἀνταναστὰς <pb/> ἐλεγχθῆναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="4"> 
    <p>καὶ πλείω δὲ ἐπαναγκάσαι τὸν παῖδα κεράσαι, ἢ ὅσα δύνανται οἱ παρόντες ἐκπιεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="5"> 
    <p>καὶ διείργειν τοὺς μαχομένους, καὶ οὓς οὐ γιγνώσκει.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="6"> 
    <p> καὶ ἀτραποῦ ἡγήσασθαι, εἶτα μὴ δύνασθαι εὑρεῖν, οὗ πορεύεται. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="7"> 
    <p>καὶ τὸν στρατηγὸν προσελθὼν ἐρωτῆσαι, πότε μέλλει παρατάττεσθαι, καὶ τί μετὰ τὴν αὔριον παραγγελεῖ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="8"> 
    <p>καὶ προσελθὼν τῷ πατρὶ εἰπεῖν, ὅτι ἡ μήτηρ ἤδη καθεύδει ἐν τῷ δωματίῳ.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="9"> 
    <p> καὶ ἀπαγορεύοντος τοῦ ἰατροῦ, ὅπως μὴ δώσει οἶνον τῷ μαλακιζομένῳ, φήσας βούλεσθαι διάπειραν λαμβάνειν εὐτρεπίσαι τὸν κακῶς ἔχοντα. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="10"> 
    <p>καὶ γυναικὸς δὲ τελευτησάσης ἐπιγράψαι ἐπὶ τὸ μνῆμα τοῦ τε ἀνδρὸς αὐτῆς καὶ τοῦ πατρὸς καὶ τῆς μητρὸς καὶ αὐτῆς <add>τῆς</add> γυναικὸς τοὔνομα καὶ ποδαπή ἐστι, καὶ προσεπιγράψαι, ὅτι οὗτοι πάντες χρηστοὶ ἦσαν· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:13" n="11"> 
<p>καὶ ὀμνύναι μέλλων εἰπεῖν πρὸς τοὺς περιεστηκότας, ὅτι <q rend="single">καὶ πρότερον πολλάκις ὀμώμοκα</q>.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="14"> 
<head rend="align(center)">ἀναισθησίας ΙΔʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="1"> 
<p rend="align(indent)">ἔστι δὲ ἡ ἀναισθησία, ὡς ὅρῳ εἰπεῖν, βραδυτὴς ψυχῆς ἐν λόγοις καὶ πράξεσιν,</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="2"> 
    <p> ὁ δὲ ἀναίσθητος τοιοῦτός τις, οἷος λογισάμενος ταῖς ψήφοις καὶ κεφάλαιον ποιήσας ἐρωτᾶν <pb/> τὸν παρακαθήμενον· <q rend="single">τί γίγνεται</q>; </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="3"> 
<p>καὶ δίκην φεύγων καὶ ταύτην εἰσιέναι μέλλων ἐπιλαθόμενος εἰς ἀγρὸν πορεύεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="4"> 
    <p>καὶ θεωρῶν ἐν τῷ θεάτρῳ μόνος καταλείπεσθαι καθεύδων. καὶ πολλὰ φαγών, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="5"> 
    <p>τῆς νυκτὸς <add>ἀναστὰς</add> ὡς ἐπὶ θάκου ὑπὸ κυνὸς τῆς τοῦ γείτονος δηχθῆναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="6"> 
    <p>καὶ λαβών <add>τι</add> καὶ ἀποθεὶς αὐτός, τοῦτο ζητεῖν καὶ μὴ δύνασθαι εὑρεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="7"> 
    <p>καὶ ἀπαγγέλλοντος αὐτῷ, ὅτι τετελεύτηκέ τις αὐτοῦ τῶν φίλων, ἵνα παραγένηται, σκυθρωπάσας καὶ δακρύσας εἰπεῖν· <q rend="single">ἀγαθῇ τύχῃ.</q></p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="8"> 
<p>δεινὸς δὲ καὶ ἀπολαμβάνων ἀργύριον ὀφειλόμενον μάρτυρας παραλαβεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="9"> 
    <p>καὶ χειμῶνος ὄντος μάχεσθαι τῷ παιδί, ὅτι σικύους οὐκ ἠγόρασεν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="10"> 
    <p> καὶ τὰ παιδία ἑαυτοῦ παλαίειν ἀναγκάζων καὶ τροχάζειν [καὶ] εἰς κόπον ἐμβαλεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="11"> 
    <p>καὶ ἐν ἀγρῷ αὐτὸς φακῆν ἕψων δὶς ἅλας εἰς τὴν χύτραν ἐμβαλὼν ἄβρωτον ποιῆσαι.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="12"> 
    <p> καὶ ὕοντος τοῦ Διὸς εἰπεῖν· <q rend="single">ἡδύ γε τῶν ἄστρων νομίζει,</q> ὅτι δὴ καὶ οἱ ἄλλοι λέγουσι πίσσης. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:14" n="13"> 
<p>καὶ λέγοντός τινος· <q rend="single">πόσους οἴει κατὰ τὰς Ἱερὰς πύλας ἐξενηνέχθαι νεκρούς;</q> πρὸς τοῦτον εἰπεῖν· <q rend="single">ὅσοι ἐμοὶ καὶ σοὶ γένοιντο.</q><pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="15"> 
<head rend="align(center)">αὐθαδείας ΙΕʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="1"> 
<p rend="align(indent)">ἡ δὲ αὐθάδειά ἐστιν ἀπήνεια ὁμιλίας ἐν λόγοις, ὁ δὲ αὐθάδης τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="2"> 
    <p>οἷος ἐρωτηθείς·  <q rend="single">ὁ δεῖνα ποῦ ἐστιν;</q> εἰπεῖν· <q rend="single">πράγματά μοι μὴ πάρεχε</q>· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="3"> 
    <p>καὶ προσαγορευθεὶς μὴ ἀντιπροσειπεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="4"> 
    <p><add>καὶ</add> πωλῶν τι μὴ λέγειν τοῖς ὠνουμένοις, πόσου ἂν ἀποδοῖτο, ἀλλʼ ἐρωτᾶν, τί εὑρίσκει. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="5"> 
    <p>καὶ τοῖς τιμῶσι καὶ πέμπουσιν εἰς τὰς ἑορτὰς εἰπεῖν, ὅτι οὐκ ἂν γένοιτο διδόμενα· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="6"> 
<p>καὶ οὐκ ἔχειν συγγνώμην οὔτε τῷ ἀπώσαντι αὐτὸν ἀκουσίως [οὔτε τῷ ὤσαντι] οὔτε τῷ ἐμβάντι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="7"> 
    <p>καὶ φίλῳ δὲ ἔρανον κελεύσαντι εἰσενεγκεῖν εἰπών, ὅτι οὐκ ἂν δοίη, ὕστερον ἥκειν φέρων καὶ λέγειν, ὅτι ἀπόλλυσι καὶ τοῦτο τὸ ἀργύριον. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="8"> 
    <p>καὶ προσπταίσας ἐν τῇ ὁδῷ δεινὸς καταράσασθαι τῷ λίθῳ·</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="9"> 
    <p> καὶ [ἀναμεῖναι] οὐκ ἂν ὑπομεῖναι πολὺν χρόνον οὐθένα. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="10"> 
    <p>καὶ οὔτε ᾆσαι οὔτε ῥῆσιν εἰπεῖν οὔτε ὀρχήσασθαι ἂν ἠθέλησε. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:15" n="11"> 
<p>δεινὸς δὲ καὶ τοῖς θεοῖς μὴ ἐπεύχεσθαι. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="16"> 
<head rend="align(center)">δεισιδαιμονίας Ισʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="1"> 
<p rend="align(indent)">ἀμέλει ἡ δεισιδαιμονία δόξειεν <add>ἂν</add> εἷναι δειλία πρὸς τὸ δαιμόνιον, ὁ δὲ δεισιδαίμων τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="2"> 
<p>οἷος ἐπιχρωνῆν ἀπονιψάμενος τὰς χεῖρας καὶ περιρρανάμενος ἀπὸ ἱεροῦ δάφνην εἰς τὸ στόμα λαβὼν οὕτω τὴν ἡμέραν περιπατεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="3"> 
<p>καὶ τὴν ὁδὸν ἐὰν ὑπερδράμῃ γαλῆ, μὴ πρότερον πορευθῆναι, ἕως διεξέλθῃ τις ἢ λίθους τρεῖς ὑπὲρ τῆς ὁδοῦ διαβάλῃ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="4"> 
    <p>καὶ ἐὰν ἴδῃ ὄφιν ἐν τῇ οἰκίᾳ, ἐὰν παρείαν, Σαβάδιον καλεῖν, ἐὰν δὲ ἱερόν, ἐνταῦθα ἡρῷον εὐθὺς ἱδρύσασθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="5"> 
    <p>καὶ τῶν λιπαρῶν λίθων τῶν ἐν ταῖς τριόδοις παριὼν ἐκ τῆς ληκύθου ἔλαιον καταχεῖν καὶ ἐπὶ γόνατα πεσὼν καὶ προσκυνήσας ἀπαλλάττεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="6"> 
    <p>καὶ ἐὰν μῦς θύλακον ἀλφίτων διαφάγῃ, πρὸς τὸν ἐξηγητὴν ἐλθὼν ἐρωτᾶν, τί χρὴ ποιεῖν· καὶ ἐὰν ἀποκρίνηται αὐτῷ ἐκδοῦναι τῷ σκυτοδέψῃ ἐπιρράψαι, μὴ προσέχειν τούτοις, ἀλλʼ ἀποτραπεὶς ἐκθύσασθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="7"> 
    <p>καὶ πυκνὰ δὲ τὴν οἰκίαν καθᾶραι δεινὸς Ἑκάτης φάσκων ἐπαγωγὴν γεγονέναι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="8"> 
<p>κἂν γλαῦκες βαδίζοντος αὐτοῦ <add>ἀνακράγωσι</add>, <pb/>ταράττεσθαι καὶ εἴπας· <q rend="single">Ἀθηνᾶ κρείττων</q> παρελθεῖν οὕτω. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="9"> 
    <p>καὶ οὔτε ἐπιβῆναι μνήματι οὔτʼ ἐπὶ νεκρὸν οὔτʼ ἐπὶ λεχὼ ἐλθεῖν ἐθελῆσαι, ἀλλὰ τὸ μὴ μιαίνεσθαι συμφέρον αὑτῷ φῆσαι εἶναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="10"> 
    <p>καὶ ταῖς τετράσι δὲ καὶ ταῖς ἑβδομάσι προστάξας οἶνον ἕψειν τοῖς ἔνδον, ἐξελθὼν ἀγοράσαι μυρρίνας, λιβανωτόν, πόπανα καὶ εἰσελθὼν εἴσω στεφανῶν τοὺς Ἑρμαφροδίτους ὅλην τὴν ἡμέραν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="11"> 
    <p> καὶ ὅταν ἐνύπνιον ἴδῃ, πορεύεσθαι πρὸς τοὺς ὀνειροκρίτας, πρὸς τοὺς μάντεις, πρὸς τοὺς ὀρνιθοσκόπους, ἐρωτήσων, τίνι θεῶν ἢ θεᾷ εὔχεσθαι δεῖ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="12"> 
    <p>καὶ τελεσθησόμενος πρὸς τοὺς Ὀρφεοτελεστὰς κατὰ μῆνα πορεύεσθαι μετὰ τῆς γυναικὸς ʽἐὰν δὲ μὴ σχολάζῃ η γυνή, μετὰ τῆς τίτθης’ καὶ τῶν παίδων.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="13"> 
<p> καὶ τῶν περιρραινομένων ἐπὶ θαλάττης ἐπιμελῶς δόξειεν ἂν εἶναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="14"> 
    <p>κἄν ποτε ἐπίδῃ σκορόδῳ ἐστεμμένον τῶν ἐπὶ ταῖς τριόδοις, ἀπελθὼν κατὰ κεφαλῆς λούσασθαι καὶ ἱερείας καλέσας σκίλλῃ ἢ σκύλακι κελεῦσαι αὑτὸν περικαθᾶραι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:16" n="15"> 
<p>μαινόμενον δὲ ἰδὼν ἢ ἐπίληπτον φρίξας εἰς κόλπον πτύσαι. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="17"> 
<head rend="align(center)">μεμψιμοιρίας ΙΖʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="1"> 
<p rend="align(indent)">ἔστιν ἡ μεμψιμοιρία ἐπιτίμησις παρὰ τὸ προσῆκον τῶν δεδομένων, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="2"> 
    <p>ὁ δὲ μεμψίμοιρος τοιόσδε τις, οἷος ἀποστείλαντος μερίδα τοῦ φίλου εἰπεῖν πρὸς τὸν φέροντα· <q rend="single">ἐφθόνησέν μοι τοῦ ζωμοῦ καὶ τοῦ οἰναρίου οὐκ ἐπὶ δεῖπνον καλέσας</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="3"> 
    <p>καὶ ὑπὸ τῆς ἑταίρας καταφιλούμενος εἰπεῖν· <q rend="single">θαυμάζω, εἰ σὺ καὶ ἀπὸ τῆς ψυχῆς οὕτω με φιλεῖς</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="4"> 
    <p>καὶ τῷ Διὶ ἀγανακτεῖν, οὐ διότι ὕει, ἀλλὰ διότι ὕστερον. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="5"> 
    <p>καὶ εὑρὼν ἐν τῇ ὁδῷ βαλλάντιον εἰπεῖν· <q rend="single">ἀλλʼ οὐ θησαυρὸν εὕρηκα οὐδέποτε</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="6"> 
    <p>καὶ πριάμενος ἀνδράποδον ἄξιον καὶ πολλὰ δεηθεὶς τοῦ πωλοῦντος· <q rend="single">θαυμάζω</q> εἰπεῖν <q rend="single">ὅ τι ὑγιὲς οὕτω ἄξιον ἐώνημαι</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="7"> 
    <p>καὶ πρὸς τὸν εὐαγγελιζόμενον ὅτι <q rend="single">υἱός σοι γέγονενʼ, εἰπεῖν ὅτι <q rend="single">ἂν προσθῇς· <q rend="double">καὶ τῆς οὐσίας τὸ ἥμισυ ἄπεστιν</q> ἀληθῆ ἐρεῖς</q></q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="8"> 
    <p>καὶ δίκην νικήσας καὶ λαβὼν πάσας τὰς ψήφους ἐγκαλεῖν τῷ γράψαντι τὸν λόγον, ὡς πολλὰ παραλελοιπότι τῶν δικαίων· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:17" n="9"> 
<p>καὶ ἐράνου εἰσενεχθέντος παρὰ τῶν φίλων καὶ φήσαντός τινος· <q rend="single">ἱλαρὸς ἴσθι</q>, <q rend="single">καὶ πῶς;</q> εἰπεῖν, <q rend="single">ὅτι δεῖ τἀργύριον ἀποδοῦναι ἑκάστῳ καὶ χωρὶς τούτων χάριν ὀφείλειν ὡς εὐεργετημένον;</q> <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="18"> 
<head rend="align(center)">ἀπιστίας ΙΗʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="1"> 
<p rend="align(indent)">ἔστιν ἀμέλει ἡ ἀπιστία ὑπόληψίς τις ἀδικίας κατὰ πάντων, ὁ δὲ ἄπιστος τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="2"> 
    <p>οἷος ἀποστείλας τὸν παῖδα ὀψωνήσοντα ἕτερον παῖδα πέμπειν τὸν πευσόμενον, πόσου ἐπρίατο.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="3"> 
    <p> καὶ φέρων αὐτὸς τὸ ἀργύριον [καὶ] κατὰ στάδιον καθίζων ἀριθμεῖν πόσον ἐστίν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="4"> 
    <p> καὶ τὴν γυναῖκα τὴν αὑτοῦ ἐρωτᾶν κατακείμενος, εἰ κέκλεικε τὴν κιβωτόν, καὶ εἰ σεσήμανται τὸ κυλιούχιον, καὶ εἰ ὁ μοχλὸς εἰς τὴν θύραν τὴν αὐλείαν ἐμβέβληται· καὶ ἂν ἐκείνη φῇ, μηδὲν ἧττον αὐτὸς ἀναστὰς γυμνὸς ἐκ τῶν στρωμάτων καὶ ἀνυπόδητος τὸν λύχνον ἅψας ταῦτα πάντα περιδραμὼν ἐπισκέψασθαι καὶ οὕτω μόλις ὕπνου τυγχάνειν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="5"> 
    <p>καὶ τοὺς ὀφείλοντας αὑτῷ ἀργύριον μετὰ μαρτύρων ἀπαιτεῖν τοὺς τόκους, ὅπως μὴ δύναιντο ἔξαρνοι γενέσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="6"> 
    <p>καὶ τὸ ἱμάτιον δὲ ἐκδοῦναι δεινὸς οὐχ ὃς <add>ἂν</add> βέλτιστα ἐργάσηται, ἀλλʼ ὅταν ᾖ ἄξιος ἐγγυητὴς τοῦ κναφέως. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="7"> 
    <p>καὶ ὅταν ἥκῃ τις αἰτησόμενος ἐκπώματα, μάλιστα μὲν μὴ δοῦναι, ἂν δʼ ἄρα τις οἰκεῖος ᾖ καὶ ἀναγκαῖος, μόνον οὐ πυρώσας καὶ στήσας καὶ σχεδὸν ἐγγυητὴν λαβὼν χρῆσαι.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="8"> 
    <p> καὶ τὸν παῖδα δὲ ἀκολουθοῦντα κελεύειν <pb/>αὑτοῦ ὄπισθεν μὴ βαδίζειν ἀλλʼ ἔμπροσθεν, ἵνα φυλάττῃ αὐτόν, μὴ ἐν τῇ ὁδῷ ἀποδρᾷ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:18" n="9"> 
<p>καὶ τοῖς εἰληφόσι τι παρʼ αὑτοῦ καὶ λέγουσι· <q rend="single">πόσου, κατάθου· οὐ γὰρ σχολάζω πω πέμπειν</q>· <q rend="double">μηδὲν πραγματεύου· ἐγὼ γάρ, <add>ἕως</add> ἂν σὺ σχολάσῃς, συνακολουθήσω.</q></p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="19"> 
<head rend="align(center)">Δυσχέρειας ΙΘʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="1"> 
<p rend="align(indent)">ἔστιν ἡ δυσχέρεια ἀθεραπευσία σώματος λύπης παρασκευαστική, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="2"> 
    <p>ὁ δὲ δυσχερὴς τοιοῦτός τις, οἷος λέπραν ἔχων καὶ ἀλφὸν καὶ τοὺς ὄνυχας μεγάλους περιπατεῖν καὶ φῆσαι ταῦτα εἶναι αὑτῷ συγγενικὰ ἀρρωστήματα· ἔχειν γὰρ αὐτὸν καὶ τὸν πατέρα καὶ τὸν πάππον, καὶ οὐκ εἶναι ῥᾴδιον αὐτὸν εἰς τὸ γένος ὑποβάλλεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="3"> 
<p>ἀμέλει δὲ δεινὸς καὶ ἕλκη ἔχειν ἐν τοῖς ἀντικνημίοις καὶ προσπταίσματα ἐν τοῖς δακτύλοις καὶ μὴ θεραπεῦσαι ἀλλʼ ἐᾶσαι θηριωθῆναι· καὶ τὰς μασχάλας δὲ θηριώδεις καὶ δασείας ἔχειν ἄχρι ἐπὶ πολὺ τῶν πλευρῶν καὶ τοὺς ὀδόντας μέλανας καὶ ἐσθιομένους, ὥστε δυσέντευκτος εἶναι καὶ ἀηδής.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="4"> 
    <p rend="align(indent)">καὶ τὰ τοιαῦτα· ἐσθίων ἀπομύττεσθαι· θύων ἅμʼ ἀδαξᾶσθαι· <pb/>προσλαλῶν ἀπορρίπτειν ἀπὸ τοῦ στόματος· ἅμα πιὼν προσερυγγάνειν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="5"> 
    <p>ἀναπίπτοντος ἐν τοῖς στρώμασι μετὰ τῆς γυναικὸς αὐτοῦ κοιμᾶσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="6"> 
    <p>ἐλαίῳ σαπρῷ ἐν βαλανείῳ χρώμενος σφύζεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="7"> 
<p>καὶ χιτωνίσκον παχὺν καὶ ἱμάτιον σφόδρα λεπτὸν καὶ κηλίδων μεστὸν ἀναβαλόμενος εἰς ἀγορὰν ἐξελθεῖν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="8"> 
<p rend="align(indent)">καὶ εἰς [ἐξ] ὀρνιθοσκόπου τῆς μητρὸς ἐξελθούσης βλασφημῆσαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="9"> 
    <p>καὶ εὐχομένων καὶ σπενδόντων ἐκβαλεῖν τὸ ποτήριον καὶ γελάσαι ὡς τεράστιόν τι πεποιηκώς. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="10"> 
<p>καὶ αὐλούμενος δὲ κροτεῖν ταῖς χερσὶ μόνος τῶν ἄλλων καὶ συντερετίζειν καὶ ἐπιτιμᾶν τῇ αὐλητρίδι, τί οὐ ταχὺ παύσαιτο. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:19" n="11"> 
<p>καὶ ἀποπτύσαι δὲ βουλόμενος ὑπὲρ τῆς τραπέζης, προσπτύσαι τῷ οἰνοχόῳ.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="20"> 
<head rend="align(center)">ἀηδίας Κʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="1"> 
<p rend="align(indent)">ἔστιν ἡ ἀηδία, ὡς ὅρῳ λαβεῖν, ἔντευξις λύπης ποιητικὴ ἄνευ βλάβης, ὁ δὲ ἀηδὴς τοιοῦτός τις,</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="2"> 
    <p> οἷος ἐγείρειν ἄρτι καθεύδοντα εἰσελθών, ἵνα αὐτῷ λαλῇ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="3"> 
    <p>καὶ ἀνάγεσθαι δὴ μέλλοντας κωλύειν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="4"> 
    <p> καὶ προσελθὼν δεῖσθαι ἐπισχεῖν, ἕως <pb/> ἂν περιπατήσῃ.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="5"> 
    <p> καὶ τὸ παιδίον τῆς τίτθης ἀφελόμενος, μασώμενος σιτίζειν αὐτὸς καὶ ὑποκορίζεσθαι ποππύζων καὶ πανουργιῶν τοῦ πάππου καλῶν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="6"> 
    <p> καὶ ἐσθίων δὲ ἅμα διηγεῖσθαι, ὡς ἐλλέβορον πιὼν ἄνω καὶ κάτω καθαρθείη καὶ ζωμοῦ τοῦ παρακειμένου ἐν τοῖς ὑποχωρήμασιν αὑτῷ μελαντέρα <add>εἴη</add> ἡ χολή. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="7"> 
    <p> καὶ ἐρωτῆσαι δὲ δεινὸς ἐναντίον τῶν οἰκείων· <q rend="single">Εἴπʼ ὦ μάμμη, ὅτʼ ὤδινες καὶ ἔτικτές με, τίς ἡμέρα;</q> </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="8"> 
    <p>καὶ ὑπὲρ αὐτῆς δὲ λέγειν ὡς ἡδύ ἐστι, καὶ ἀμφότερα δὲ οὐκ ἔχοντα οὐ ῥᾴδιον ἄνθρωπον λαβεῖν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="9"> 
<p> καὶ ὅτι ψυχρὸν ὕδωρ ἐστὶ παρʼ αὑτῷ λακκαῖον· καὶ ὡς κῆπος λάχανα πολλὰ ἔχων καὶ ἁπαλά [ὥστε εἶναι ψυχρόν]· καὶ μάγειρος εὖ τὸ ὄψον σκευάζων· καὶ ὅτι ἡ οἰκία αὐτοῦ πανδοκεῖόν ἐστι· μεστὴ γάρ ἐστι· καὶ τοὺς φίλους αὐτοῦ εἶναι τὸν τετρημένον πίθον· εὖ ποιῶν γὰρ αὐτοὺς οὐ δύνασθαι ἐμπλῆσαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:20" n="10"> 
<p>καὶ ξενίζων δὲ δεῖξαι τὸν παράσιτον αὐτοῦ, ποῖός τίς ἐστι, τῷ συνδειπνοῦντι· καὶ παρακαλῶν δὲ ἐπὶ τοῦ ποτηρίου εἰπεῖν, ὅτι τὸ τέρψον τοὺς παρόντας παρεσκεύασται, καὶ ὅτι αὐτήν, ἐὰν κελεύσωσιν, ὁ παῖς μέτεισι παρὰ τοῦ πορνοβοσκοῦ ἤδη, ὅπως πάντες ὑπʼ αὐτῆς αὐλώμεθα καὶ εὐφραινώμεθα. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="21"> 
<head rend="align(center)">Μικροφιλοτιμίας ΚΑʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="1"> 
<p rend="align(indent)">ἡ δὲ μικροφιλοτιμία δόξει εἶναι ὄρεξις τιμῆς ἀνελεύθερος, ὁ δὲ μικροφιλότιμος τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="2"> 
<p>οἷος σπουδάσαι ἐπὶ δεῖπνον κληθεὶς παρʼ αὐτὸν τὸν καλέσαντα κατακείμενος δειπνῆσαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="3"> 
<p>καὶ τὸν υἱὸν ἀποκεῖραι ἀγαγὼν εἰς Δελφούς. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="4"> 
    <p>καὶ ἐπιμεληθῆναι δέ, ὅπως αὑτῷ ὁ ἀκόλουθος Αἰθίοψ ἔσται. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="5"> 
    <p>καὶ ἀποδιδοὺς μνᾶν ἀργυρίου καινὸν ποιῆσαι ἀποδοῦναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="6"> 
<p>καὶ κολοιῷ δὲ ἔνδον τρεφομένῳ δεινὸς κλιμάκιον πρίασθαι καὶ ἀσπίδιον χαλκοῦν ποιῆσαι, ὃ ἔχων ἐπὶ τοῦ κλιμακίου ὁ κολοιὸς πηδήσεται. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="7"> 
    <p>καὶ βοῦν θύσας τὸ προμετωπίδιον ἀπαντικρὺ τῆς εἰσόδου προσπατταλῶσαι, στέμμασι μεγάλοις περιδήσας, ὅπως οἱ εἰσιόντες ἴδωσιν, ὅτι βοῦν ἔθυσε. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="8"> 
    <p>καὶ πομπεύσας μετὰ τῶν ἱππέων τὰ μὲν ἄλλα πάντα δοῦναι τῷ παιδὶ ἀπενεγκεῖν οἴκαδε, ἀναβαλόμενος δὲ θοἰμάτιον ἐν τοῖς μύωψι κατὰ τὴν ἀγορὰν περιπατεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="9"> 
    <p>καὶ κυναρίου δὲ Μελιταίου τελευτήσαντος αὐτῷ μνῆμα ποιῆσαι καὶ στηλίδιον ποιήσας ἐπιγράψαι <q rend="single">κλάδος Μελιταῖος</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="10"> 
    <p>καὶ ἀναθεὶς δακτύλιον χαλκοῦν ἐν τῷ Ἀσκληπιείῳ τοῦτον ἐκτρίβειν στεφανοῦν ἀλείφειν ὁσημέραι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:21" n="11"> 
<p>ἀμέλει δὲ καὶ συνδιοικήσασθαι παρὰ τῶν πρυτάνεων, ὅπως ἀπαγγείλῃ τῷ δήμῳ τὰ ἱερά, καὶ παρεσκευασμένος <pb/>λαμπρὸν ἱμάτιον καὶ ἐστεφανωμένος παρελθὼν εἰπεῖν· <q rend="single">ὦ ἄνδρες Ἀθηναῖοι, ἐθύομεν οἱ πρυτάνεις [τὰ ἱερὰ] τῇ Μητρὶ τῶν θεῶν τὰ Γαλάξια, καὶ τὰ ἱερὰ καλά, καὶ ὑμεῖς δέχεσθε τὰ ἀγαθά</q>. καὶ ταῦτα ἀπαγγείλας ἀπιὼν διηγήσασθαι οἴκαδε τῇ αὑτοῦ γυναικί, ὡς καθʼ ὑπερβολὴν εὐημέρει.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="22"> 
<head rend="align(center)">ἀνελευθερίας ΚΒʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="1"> 
<p rend="align(indent)">ἡ δὲ ἀνελευθερία ἐστὶν ἀπουσία τις [ἀπὸ] φιλοτιμίας δαπάνην ἐχούσης, ὁ δὲ ἀνελεύθερος τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="2"> 
    <p>οἷος νικήσας τραγῳδοῖς ταινίαν ξυλίνην ἀναθεῖναι τῷ Διονύσῳ, ἐπιγράψας μὲν αὑτοῦ τὸ ὄνομα. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="3"> 
    <p>καὶ ἐπιδόσεων γιγνομένων ἐκ τοῦ δήμου, ἀναστὰς σιωπῇ ἐκ τοῦ μέσου ἀπελθεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="4"> 
<p>καὶ ἐκδιδοὺς αὑτοῦ θυγατέρα τοῦ μὲν ἱερείου πλὴν τῶν ἱερέων τὰ κρέα ἀποδόσθαι, τοὺς δὲ διακονοῦντας ἐν τοῖς γάμοις οἰκοσίτους μισθώσασθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="5"> 
<p>καὶ τριηραρ<add>χῶν τὰ μὲν το</add>ῦ κυβερνήτου στρώματα αὑτῷ ἐπὶ τοῦ καταστρώματος ὑποστόρνυσθαι, τὰ δὲ αὑτοῦ ἀποτιθέναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="6"> 
    <p>καὶ τὰ παιδία δὲ δεινὸς μὴ πέμψαι εἰς διδασκάλου, ὅταν ᾖ [τοῦ ἀποτιθέναι καὶ τὰ παιδία] Μουσεῖα, ἀλλὰ φῆσαι κακῶς ἔχειν, ἵνα μὴ συμβάλωνται. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="7"> 
    <p>καὶ ἐξ ἀγορᾶς δὲ ὀψωνήσας <pb/> [τὰ κρέα] αὐτὸς φέρειν τὰ λάχανα ἐν τῷ προκολπίῳ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="8"> 
    <p>καὶ ἔνδον μένειν, ὅταν ἐκδῷ θοἰμάτιον ἐκπλῦναι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="9"> 
<p>καὶ φίλου ἔρανον συλλέγοντος καὶ διειλεγμένου αὐτῷ, προσιόντα προϊδόμενος ἀποκάμψας ἐκ τῆς ὁδοῦ τὴν κύκλῳ οἴκαδε πορευθῆναι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="10"> 
    <p>καὶ τῇ γυναικὶ δὲ τῇ ἑαυτοῦ προῖκα εἰσενεγκαμένῃ μὴ πρίασθαι θεράπαιναν, ἀλλὰ μισθοῦσθαι εἰς τὰς ἐξόδους ἐκ τῆς γυναικείας παιδίον τὸ συνακολουθῆσον· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="11"> 
    <p>καὶ τὰ ὑποδήματα παλινπήξει κεκαττυμένα φορεῖν καὶ λέγειν, ὅτι κέρατος οὐδὲν διαφέρει· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="12"> 
    <p>καὶ ἀναστὰς τὴν οἰκίαν καλλῦναι καὶ τὰς κλίνας ἐκκορῆσαι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:22" n="13"> 
<p>καὶ καθεζόμενος παραστρέψαι τὸν τρίβωνα, ὃν αὐτὸν φορεῖ.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="23"> 
<head rend="align(center)">ἀλαζονείας ΚΓʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="1"> 
<p rend="align(indent)">ἀμέλει δὲ ἡ ἀλαζονεία δόξει εἶναι προσποίησίς τις ἀγαθῶν οὐκ ὄντων, ὁ δὲ ἀλαζὼν τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="2"> 
    <p>οἶος ἐν τῷ διαζεύγματι ἑστηκὼς διηγεῖσθαι ξένοις, ὡς πολλὰ χρήματα αὑτῷ ἐστιν ἐν τῇ θαλάττῃ· καὶ περὶ τῆς ἐργασίας τῆς δανειστικῆς διεξιέναι, ἡλίκη, καὶ αὐτὸς ὅσα εἴληφε καὶ ἀπολώλεκε· καὶ ἅμα ταῦτα πλεθρίζων πέμπειν τὸ παιδάριον εἰς τὴν τράπεζαν, δραχμῆς αὐτῷ κειμένης. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="3"> 
    <p>καὶ συνοδοιπόρου δὲ ἀπολαῦσαι ἐν τῇ ὁδῷ δεινὸς λέγων, ὡς μετʼ Ἀλεξάνδρου ἐστρατεύσατο, καὶ ὡς αὐτῷ εἶχε, καὶ ὅσα λιθοκόλλητα ποτήρια ἐκόμισε· καὶ περὶ τῶν τεχνιτῶν τῶν ἐν τῇ Ἀσίᾳ, ὅτι βελτίους <pb/>εἰσὶ τῶν ἐν τῇ Εὐρώπῃ, ἀμφισβητῆσαι· καὶ ταῦτα φῆσαι, οὐδαμοῦ ἐκ τῆς πόλεως ἀποδεδημηκώς. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="4"> 
<p>καὶ γράμματα δὲ εἰπεῖν ὡς πάρεστι παρʼ Ἀντιπάτρου τριττὰ δὴ λέγοντα παραγίγνεσθαι αὐτὸν εἰς Μακεδονίαν· καὶ διδομένης αὐτῷ ἐξαγωγῆς ξύλων ἀτελοῦς, ὅτι ἀπείρηται, ὅπως μηδʼ ὑφʼ ἑνὸς συκοφαντηθῇ· <q rend="single">περαιτέρω φιλοσοφεῖν προσῆκε Μακεδόσι.</q> </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="5"> 
    <p>καὶ ἐν τῇ σιτοδείᾳ δὲ ὡς πλείω ἢ πέντε τάλαντα αὑτῷ γένοιτο τὰ ἀναλώματα διδόντι τοῖς ἀπόροις τῶν πολιτῶν· ἀνανεύειν γὰρ οὐ δύνασθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="6"> 
<p>καὶ ἀγνώτων δὲ παρακαθημένων κελεῦσαι θεῖναι τὰς ψήφους ἕνα αὐτῶν καὶ ποσῶν καθʼ ἑξακοσίας καὶ κατὰ μίαν καὶ προστιθεὶς πιθανῶς ἑκάστοις τούτων ὀνόματα ποιῆσαι καὶ δέκα τάλαντα· καὶ τοῦτο φῆσαι εἰσενηνέχθαι εἰς ἐράνους αὑτῷ· καὶ τὰς τριηραρχίας εἰπεῖν ὅτι οὐ τίθησιν οὐδὲ τὰς λῃτουργίας, ὅσας λελῃτούργηκε. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="7"> 
    <p>καὶ προσελθὼν δʼ εἰς τοὺς ἵππους τοὺς ἀγαθοὺς τοῖς πωλοῦσι προσποιήσασθαι ὠνητιᾶν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="8"> 
    <p>καὶ ἐπὶ τὰς κλίνας ἐλθὼν ἱματισμὸν ζητῆσαι εἰς δύο τάλαντα καὶ τῷ παιδὶ μάχεσθαι, ὅτι τὸ χρυσίον οὐκ ἔχων αὑτῷ ἀκολουθεῖ.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:23" n="9"> 
<p> καὶ ἐν μισθωτῇ οἰκίᾳ οἰκῶν φῆσαι ταύτην εἶναι τὴν πατρῴαν πρὸς τὸν μὴ εἰδότα, καὶ διότι μέλλει πωλεῖν αὐτὴν διὰ τὸ ἐλάττω εἶναι αὑτῷ πρὸς τὰς ξενοδοκίας. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="24"> 
<head rend="align(center)">ὑπερηφανίας ΚΔʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="1"> 
<p rend="align(indent)">ἔστι δὲ ἡ ὑπερηφανία καταφρόνησίς τις πλὴν αὑτοῦ τῶν ἄλλων, ὁ δὲ ὑπερήφανος τοιόσδε τις,</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="2"> 
    <p> οἷος τῷ σπεύδοντι ἀπὸ δείπνου ἐντεύξεσθαι φάσκειν ἐν τῷ περιπατεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="3"> 
    <p>καὶ εὖ ποιήσας μεμνῆσθαι φάσκειν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="4"> 
    <p>καὶ βαδίζων ἐν ταῖς ὁδοῖς τὰς διαίτας κρίνειν ἐν <add>τάχει</add> τοῖς ἐπιτρέψασι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="5"> 
    <p>καὶ χειροτονούμενος ἐξόμνυσθαι τὰς ἀρχάς, οὐ φάσκων σχολάζειν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="6"> 
    <p>καὶ προσελθεῖν πρότερος οὐδενὶ θελῆσαι.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="7"> 
    <p> καὶ τοὺς πωλοῦντάς τι ἢ μεμισθωμένους δεινὸς κελεῦσαι ἥκειν πρὸς αὐτὸν ἅμʼ ἡμέρᾳ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="8"> 
<p>καὶ ἐν ταῖς ὁδοῖς πορευόμενος μὴ λαλεῖν τοῖς ἐντυγχάνουσι κάτω κεκυφώς, ὅταν δὲ αὐτῷ δόξῃ, ἄνω πάλιν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="9"> 
    <p>καὶ ἑστιῶν τοὺς φίλους αὐτὸς μὴ συνδειπνεῖν, ἀλλὰ τῶν ὑφʼ αὑτόν τινι συντάξαι αὐτῶν ἐπιμελεῖσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="10"> 
<p>καὶ προαποστέλλειν δέ, ἐπὰν πορεύηται, τὸν ἐροῦντα, ὅτι προσέρχεται. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="11"> 
    <p>καὶ οὔτε ἐπʼ ἀλειφόμενον αὑτὸν οὔτε λούμενον οὔτε ἐσθίοντα ἐᾶσαι ἂν εἰσελθεῖν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="12"> 
    <p>ἀμέλει δὲ καὶ λογιζόμενος πρός τινα τῷ παιδὶ συντάξαι τὰς ψήφους διωθεῖν καὶ κεφάλαιον ποιήσαντι γράψαι αὑτῷ εἰς λόγον. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:24" n="13"> 
<p>καὶ ἐπιστέλλων μὴ γράφειν, ὅτι <q rend="single">χαρίζοιο ἄν μοι</q>, ἀλλʼ ὅτι <q rend="single">βούλομαι γενέσθαι</q> καὶ <q rend="single">ἀπέσταλκα πρὸς σὲ ληψόμενοσʼ καὶ <q rend="single">ὅπως ἄλλως μὴ ἔσται</q> καὶ <q rend="single">τὴν ταχίστην</q></q>. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="25"> 
<head rend="align(center)">δειλίας ΚΕʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:25" n="1"> 
<p rend="align(indent)">ἀμέλει δὲ ἡ δειλία δόξειεν <add>ἂν</add> εἶναι ὕπειξίς τις ψυχῆς ἔμφοβος, ὁ δὲ δειλὸς <add>τοιοῦτός</add> τις,</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:25" n="2"> 
<p> οἶος πλέων τὰς ἄκρας φάσκειν ἡμιολίας εἶναι· καὶ κλύδωνος γενομένου ἐρωτᾶν, εἴ τις μὴ μεμύηται τῶν πλεόντων· καὶ τοῦ κυβερνήτου ἀνακύπτων μὲν πυνθάνεσθαι, εἰ μεσοπορεῖ, καὶ τί αὐτῷ δοκεῖ τὰ τοῦ θεοῦ, καὶ πρὸς τὸν παρακαθήμενον λέγειν, ὅτι φοβεῖται ἀπὸ ἐνυπνίου τινός· καὶ ἐκδὺς διδόναι τῷ παιδὶ τὸν χιτωνίσκον· καὶ δεῖσθαι πρὸς τὴν γῆν προσάγειν αὑτόν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:25" n="3"> 
    <p>καὶ στρατευόμενος δὲ <add>τοῦ</add> πεζοῦ ἐκβοηθοῦντος τοὺς <add>δημότας</add> προσκαλεῖν, κελεύων πρὸς αὑτὸν στάντας πρῶτον περιιδεῖν, καὶ λέγειν, ὡς ἔργον διαγνῶναί ἐστι, πότεροί εἰσιν οἱ πολέμιοι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:25" n="4"> 
    <p>καὶ ἀκούων κραυγῆς καὶ ὁρῶν πίπτοντας εἰπεῖν πρὸς τοὺς παρεστηκότας, ὅτι τὴν σπάθην λαβεῖν ὑπὸ τῆς σπουδῆς ἐπελάθετο, τρέχειν ἐπὶ τὴν σκηνήν, τὸν παῖδα ἐκπέμψας καὶ κελεύσας προσκοπεῖσθαι, ποῦ εἰσιν οἱ πολέμιοι, ἀποκρύψαι αὐτὴν ὑπὸ τὸ προσκεφάλαιον, εἶτα διατρίβειν πολὺν χρόνον ὡς ζητῶν· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:25" n="5"> 
    <p>καὶ ἐν τῇ σκηνῇ ὁρῶν τραυματίαν τινὰ προσφερόμενον τῶν φίλων προσδραμὼν καὶ θαρρεῖν κελεύσας ὑπολαβὼν φέρειν· καὶ τοῦτον θεραπεύειν καὶ περισπογγίζειν καὶ παρακαθήμενος ἀπὸ τοῦ ἕλκους τὰς μυίας σοβεῖν καὶ πᾶν μᾶλλον ἢ μάχεσθαι τοῖς πολεμίοις· καὶ τοῦ σαλπικτοῦ δὲ τὸ πολεμικὸν σημήναντος καθήμενος ἐν τῇ σκηνῇ <add>εἰπεῖν</add>. <q rend="single">ἄπαγʼ ἐς κόρακας· οὐκ ἐάσει τὸν ἄνθρωπον <pb/> ὕπνου λαβεῖν πυκνὰ σημαίνων·</q> </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:25" n="6"> 
<p>καὶ αἵματος δὲ ἀνάπλεως ἀπὸ τοῦ ἀλλοτρίου τραύματος ἐντυγχάνειν τοῖς ἐκ τῆς μάχης ἐπανιοῦσι καὶ διηγεῖσθαι ὡς κινδυνεύσας· <q rend="single">ἕνα σέσωκα τῶν φίλων</q>· καὶ εἰσάγειν πρὸς τὸν κατακείμενον σκεψομένους [τοὺς δημότας] τοὺς φυλέτας καὶ τούτων ἅμʼ ἑκάστῳ διηγεῖσθαι, ὡς αὐτὸς αὐτὸν ταῖς ἑαυτοῦ χερσὶν ἐπὶ σκηνὴν ἐκόμισεν.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="26"> 
<head rend="align(center)">ὀλιγαρχίας Κσʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:26" n="1"> 
<p rend="align(indent)">δόξειεν δʼ ἂν εἶναι ἡ ὀλιγαρχία <add>φιλαρχία</add> τις ἰσχύος καὶ κέρδους γλιχομένη, ὁ δὲ ὀλιγαρχικὸς τοιοῦτός <add>τις</add>, οἷος τοῦ δήμου βουλευομένου, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:26" n="2"> 
    <p>τίνας τῷ ἄρχοντι προσαιρήσονται τῆς πομπῆς τοὺς συνεπιμελησομένους, παρελθὼν ἀποφήνασθαι, ὡς δεῖ αὐτοκράτορας τούτους εἶναι, κἂν ἄλλοι προβάλλωνται δέκα, λέγειν· <q rend="single">ἱκανὸς εἷς ἐστι, τοῦτον δὲ ὅτι δεῖ ἄνδρα εἶναι</q>. καὶ τῶν Ὁμήρου ἐπῶν τοῦτο ἓν μόνον κατέχειν, ὅτι <q rend="single">οὐκ ἀγαθὸν πολυκοιρανίη, εἷς κοίρανος ἔστω</q>, τῶν δὲ ἄλλων μηδὲν ἐπίστασθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:26" n="3"> 
    <p>ἀμέλει δὲ δεινὸς τοῖς τοιούτοις <pb/> τῶν λόγων χρήσασθαι ὅτι <q rend="single">δεῖ αὐτοὺς ἡμᾶς συνελθόντας περὶ τούτων βουλεύσασθαι καὶ ἐκ τοῦ ὄχλου καὶ τῆς ἀγορᾶς ἀπαλλαγῆναι καὶ παύσασθαι ἀρχαῖς πλησιάζοντας καὶ ὑπὸ τούτων αὐτοὺς ὑβριζομένους ἢ τιμωμένους</q>, <add>καὶ</add> ὅτι <q rend="single">ἢ τούτους δεῖ ἢ ἡμᾶς οἰκεῖν τὴν πόλιν</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:26" n="4"> 
    <p>καὶ τὸ μέσον δὲ τῆς ἡμέρας ἐξιὼν καὶ τὸ ἱμάτιον ἀναβεβλημένος καὶ μέσην κουρὰν κεκαρμένος καὶ ἀκριβῶς ἀπωνυχισμένος σοβεῖν τοὺς τοιούτους λόγους τραγῳδῶν· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:26" n="5"> 
    <p><q rend="single">διὰ τοὺς συκοφάντας οὐκ οἰκητόν ἐστιν ἐν τῇ πόλει</q>, καὶ ὡς <q rend="single">ἐν τοῖς δικαστηρίοις δεινὰ πάσχομεν ὑπὸ τῶν δεκαζομένων</q>, καὶ ὡς <q rend="single">θαυμάζω τῶν πρὸς τὰ κοινὰ προσιόντων τί βούλονται</q>, καὶ ὡς <q rend="single">ἀχάριστόν ἐστι <add>τὸ πλῆθος καὶ δοῦλον ἀεὶ</add> τοῦ νέμοντος καὶ διδόντος</q>, καὶ ὡς αἰσχύνεται ἐν τῇ ἐκκλησίᾳ, ὅταν παρακαθῆταί τις αὐτῷ λεπτὸς καὶ αὐχμῶν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:26" n="6"> 
    <p>καὶ εἰπεῖν· <q rend="single">πότε παυσόμεθα ὑπὸ τῶν λῃτουργιῶν καὶ τῶν τριηραρχιῶν ἀπολλύμενοι;</q> καὶ <q rend="single">ὡς μισητὸν τὸ τῶν δημαγωγῶν γένος, τὸν Θησέα πρῶτον φήσας τῶν κακῶν τῇ πόλει γεγονέναι αἴτιον· τοῦτον γὰρ ἐκ δώδεκα πόλεων εἰς μίαν καταγαγόντα <add>τὸν δῆμον αὐξῆσαι, ὥστε πάντων κρατῆσαι τοὺς πολλοὺς</add> λυθείσης <add>τῆς</add> βασιλείας· καὶ δίκαια αὐτὸν παθεῖν· πρῶτον <pb/> γὰρ αὐτὸν ἀπολέσθαι ὑπʼ αὐτῶν</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:26" n="7"> 
<p>καὶ τοιαῦτα ἕτερα πρὸς τοὺς ξένους καὶ τῶν πολιτῶν τοὺς ὁμοτρόπους καὶ ταὐτὰ προαιρουμένους.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="27"> 
<head rend="align(center)">Ὀψιμαθίας ΚΖʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="1"> 
<p rend="align(indent)">ἡ δὲ ὀψιμαθία φιλοπονία δόξειεν ἂν εἶναι ὑπὲρ τὴν ἡλικίαν, ὁ δὲ ὀψιμαθὴς τοιοῦτός τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="2"> 
<p>οἷος ῥήσεις μανθάνειν ἑξηκονταέτης γεγονὼς καὶ ταύτας λέγων παρὰ πότον ἐπιλανθάνεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="3"> 
    <p>καὶ παρὰ τοῦ υἱοῦ μανθάνειν τὸ <q rend="single">ἐπὶ δόρυ</q> καὶ <q rend="single">ἐʼπὶ ἀσπίδα</q> καὶ <q rend="single">ἐπʼ οὐράν</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="4"> 
    <p>καὶ εἰς ἡρῷα συμβάλλεσθαι τοῖς μειρακίοις λαμπάδα τρέχειν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="5"> 
    <p>ἀμέλει δὲ κἄν που κληθῇ εἰς Ἡράκλειον, ῥίψας τὸ ἱμάτιον τὸν βοῦν αἴρεσθαι, ἵνα τραχηλίσῃ· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="6"> 
    <p>καὶ προσανατρίβεσθαι εἰσιὼν εἰς τὰς παλαίστρας. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="7"> 
    <p>καὶ ἐν τοῖς θαύμασι τρία ἢ τέτταρα πληρώματα ὑπομένειν τὰ ᾄσματα ἐκμανθάνων. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="8"> 
    <p>καὶ τελούμενος τῷ Σαβαζίῳ σπεῦσαι, ὅπως καλλιστεύσῃ παρὰ τῷ ἱερεῖ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="9"> 
    <p>καὶ ἐρῶν ἑταίρας καὶ κριοὺς προσβάλλων ταῖς θύραις πληγὰς εἰληφὼς ὑπʼ ἀντεραστοῦ δικάζεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="10"> 
    <p>καὶ εἰς ἀγρὸν ἐφʼ ἵππου ἀλλοτρίου κατοχούμενος ἅμα μελετᾶν ἱππάζεσθαι καὶ πεσὼν τὴν κεφαλὴν κατεαγέναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="11"> 
    <p>καὶ ἐν δεκαδισταῖς συνάγειν τοὺς μεθʼ αὑτοῦ συναύξοντας. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="12"> 
    <p>καὶ μακρὸν ἀνδριάντα παίζειν πρὸς <pb/> τὸν ἑαυτοῦ ἀκόλουθον. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="13"> 
    <p>καὶ διατοξεύεσθαι καὶ διακοντίζεσθαι τῷ τῶν παιδίων παιδαγωγῷ καὶ ἅμα μανθάνειν παρʼ αὑτοῦ <add>παραινεῖν</add>, ὡς ἂν καὶ ἐκείνου μὴ ἐπισταμένου.  </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="14"> 
    <p> καὶ παλαίων δʼ ἐν τῷ βαλανείῳ πυκνὰ ἕδραν στρέφειν, ὅπως πεπαιδεῦσθαι δοκῇ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:27" n="15"> 
<p>καὶ ὅταν ὦσι <add>χοροὶ</add> γυναικ<add>ῶν</add>, μελετᾶν ὀρχεῖσθαι αὐτὸς αὑτῷ τερετίζων.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="28"> 
<head rend="align(center)">κακολογίας ΚΗʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:28" n="1"> 
<p rend="align(indent)">ἔστι δὲ ἡ κακολογία ἀγωγὴ ψυχῆς εἰς τὸ χεῖρον ἐν λόγοις, ὁ δὲ κακολόγος τοιόσδε τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:28" n="2"> 
    <p>οἷος ἐρωτηθείς· <q rend="single">ὁ δεῖνα τίς ἐστιν;</q> ὀγκοῦσθαι καθάπερ οἱ γενεαλογοῦντες· <q rend="single">πρῶτον ἀπὸ τοῦ γένους αὐτοῦ ἄρξομαι· τούτου ὁ μὲν πατὴρ ἐξ ἀρχῆς Σωσίας ἐκαλεῖτο, ἐγένετο δὲ ἐν τοῖς στρατιώταις Σωσίστρατος, ἐπειδὴ δὲ εἰς τοὺς δημότας ἐνεγράφη, <add>Σωσίδημος</add>. ἡ μέντοι μήτηρ εὐγενὴς Θρᾷττά ἐστι· καλεῖται γοῦν ἡ ψυχὴ Κρινοκοράκα· τὰς δὲ τοιαύτας φασὶν ἐν τῇ πατρίδι εὐγενεῖς εἶναι· αὐτὸς δὲ οὗτος ὡς ἐκ τοιούτων γεγονὼς κακὸς καὶ μαστιγίας</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:28" n="3"> 
    <p>καὶ κακῶς δὲ πρός τινα εἰπεῖν· <q rend="single">ἐγὼ δήπου τὰ τοιαῦτα οἶδα, ὑπὲρ ὧν σὺ πλανᾷ πρὸς ἐμέ,</q> κἀπὶ τούτοις διεξιών· <q rend="single">αὗται αἱ γυναῖκες ἐκ τῆς ὁδοῦ τοὺς παριόντας συναρπάζουσι,</q> καὶ <q rend="single">οἰκία τις αὕτη τὰ σκέλη ἠρκυῖα· οὐ γὰρ οἷον λῆρός ἐστι τὸ λεγόμενον, ἀλλʼ <pb/> ὥσπερ <add>κύνες</add> αἱ γυναῖκες ἐν ταῖς ὁδοῖς συνέχονται</q>, καὶ <q rend="single">τὸ ὅλον ἀνδρόλαλοί τινες</q>, καὶ <q rend="single">αὐταὶ <add>παρὰ</add> τὴν θύραν τὴν αὔλειον ὑπακούουσι</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:28" n="4"> 
    <p>ἀμέλει δὲ καὶ κακῶς λεγόντων ἑτέρων συνεπιλαμβάνεσθαι εἴπας· <q rend="single">ἐγὼ δὲ τοῦτον τὸν ἄνθρωπον πλέον πάντων μεμίσηκα· καὶ γὰρ εἰδεχθής τις ἀπὸ τοῦ προσώπου ἐστίν· ἡ δὲ πονηρία οὐδὲν ὁμοία· σημεῖον δέ· τῇ γὰρ αὑτοῦ γυναικὶ τάλαντα εἰσενεγκαμένῃ προῖκα, ἐξ ἧς παιδίον αὐτῷ γεννᾷ, τρεῖς χαλκοῦς εἰς ὄψον δίδωσι καὶ τῷ ψυχρῷ λοῦσθαι ἀναγκάζει τῇ τοῦ Ποσειδῶνος ἡμέρᾳ</q>.  </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:28" n="5"> 
<p>καὶ συγκαθήμενος δεινὸς περὶ τοῦ ἀναστάντος εἰπεῖν καὶ ἀρχήν γε εἰληφὼς μὴ ἀποσχέσθαι μηδὲ τοὺς οἰκείους αὐτοῦ λοιδορῆσαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:28" n="6"> 
<p>καὶ πλεῖστα περὶ τῶν φίλων καὶ οἰκείων [κακὰ εἰπεῖν] καὶ περὶ τῶν τετελευτηκότων κακῶς λέγειν, ἀποκαλῶν παρρησίαν καὶ δημοκρατίαν καὶ ἐλευθερίαν καὶ τῶν ἐν τῷ βίῳ ἥδιστα τοῦτο ποιῶν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:28" n="7"> 
<p rend="align(indent)">οὕτως ὁ τῆς ἰδίας κακίας ἐρεθισμὸς μανικοὺς καὶ ἐξεστηκότας ἀνθρώπους τοῖς ἤθεσι ποιεῖ. <pb/> </p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="29"> 
<head rend="align(center)">Φιλοπονηρίας ΚΘʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:29" n="1"> 
<p rend="align(indent)">ἔστι δὲ ἡ φιλοπονηρία ἐπιθυμία κακίας, ὁ δὲ φιλοπόνηρός ἐστι τοιόσδε τις, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:29" n="2"> 
    <p>οἷος ἐντυγχάνειν τοῖς ἡττημένοις καὶ δημοσίους ἀγῶνας ὠφληκόσι καὶ ὑπολαμβάνειν, ἐὰν τούτοις χρῆται, ἐμπειρότερος γενήσεσθαι καὶ φοβερώτερος. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:29" n="3"> 
    <p>καὶ ἐπὶ τοῖς χρηστοῖς εἰπεῖν· <q rend="single">ὡς φαίνεται,</q> καὶ φῆσαι, ὡς οὐδείς ἐστι χρηστός, καὶ ὁμοίους πάντας εἶναι, καὶ ἐπισκῶψαι δὲ <q rend="single">ὡς χρηστός ἐστι</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:29" n="4"> 
    <p>καὶ τὸν πονηρὸν δὲ εἰπεῖν ἐλεύθερον, ἐὰν βούληταί τις εἰς π<add>εῖραν ἐλθεῖν</add>, καὶ τὰ μὲν ἄλλα ὁμολογεῖν ἀληθῆ ὑπὲρ αὐτοῦ λέγεσθαι ὑπὸ τῶν ἀνθρώπων, ἔνια δὲ ἀγνοεῖν· φῆσαι γὰρ αὐτὸν εὐφυῆ καὶ φιλέταιρον καὶ ἐπιδέξιον· καὶ διατείνεσθαι δὲ ὑπὲρ αὐτοῦ, ὡς οὐκ ἐντετύχηκεν ἀνθρώπῳ ἱκανωτέρῳ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:29" n="5"> 
    <p>καὶ εὔνους δὲ εἶναι τῷ ἐν ἐκκλησίᾳ λέγοντι ἢ ἐπὶ δικαστηρίῳ κρινομένῳ· καὶ πρὸς <add>τοὺς</add> καθημένους δὲ εἰπεῖν δεινὸς ὡς <q rend="single">οὐ δεῖ τὸν ἄνδρα, ἀλλὰ τὸ πρᾶγμα κρίνεσθαι</q>. καὶ φῆσαι αὐτὸν κύνα εἶναι τοῦ δήμου· φυλάττειν γὰρ αὐτὸν <add>πρὸς</add> τοὺς ἀδικοῦντας· καὶ εἰπεῖν, ὡς <q rend="single">οὐχ ἕξομεν τοὺς ὑπὲρ τῶν κοινῶν συναχθεσθησομένους, ἂν τοὺς τοιούτους προώμεθα</q>. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:29" n="6"> 
<p>δεινὸς δὲ καὶ προστατῆσαι φαύλων καὶ συνεδρεῦσαι ἐν δικαστηρίοις ἐπὶ πονηροῖς πράγμασιν καὶ κρίσιν κρίνων ἐκδέχεσθαι τὰ ὑπὸ τῶν ἀντιδίκων λεγόμενα ἐπὶ τὸ χεῖρον. <pb/> </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:29" n="7"> 
<p rend="align(indent)">καὶ τὸ ὅλον ἡ φιλοπονηρία ἀδελφή ἐστι τῆς πονηρίας, καὶ ἀληθές ἐστι τὸ τῆς παροιμίας τὸ ὅμοιον πρὸς τὸ ὅμοιον πορεύεσθαι.</p> </div> </div> 

<div type="textpart" subtype="chapter" xml:base="urn:cts:greekLit:tlg0093.tlg009.perseus-grc2" n="30"> 
<head rend="align(center)">Αἰσχροκερδειάς Λʼ</head> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="1"> 
<p rend="align(indent)">ἡ δὲ αἰσχροκέρδειά ἐστι ἐπιθυμία κέρδους αἰσχροῦ, ἔστι δὲ τοιοῦτος ὁ αἰσχροκερδής, </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="2"> 
    <p>οἷος ἑστιῶν ἄρτους ἱκανοὺς μὴ παραθεῖναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="3"> 
<p>καὶ δανείσασθαι παρὰ ξένου παρʼ αὑτῷ καταλύοντος. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="4"> 
    <p>καὶ διανέμων μερίδας φῆσαι δίκαιον εἶναι διμοιρίαν τῷ διανέμοντι δίδοσθαι καὶ εὐθὺς αὑτῷ νεῖμαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="5"> 
    <p>καὶ οἰνοπωλῶν κεκραμένον τὸν οἶνον τῷ φίλῳ ἀποδόσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="6"> 
    <p>καὶ ἐπὶ θέαν τηνικάδε πορεύεσθαι ἄγων τοὺς υἱεῖς, ἡνίκα προῖκʼ ἀφιᾶσιν οἱ θεατρῶναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="7"> 
    <p>καὶ ἀποδημῶν δημοσίᾳ τὸ μὲν ἐκ τῆς πόλεως ἐφόδιον οἴκοι καταλιπεῖν, παρὰ δὲ τῶν συμπρεσβευτῶν δανείζεσθαι· καὶ τῷ ἀκολούθῳ ἐπιθεῖναι μεῖζον φορτίον ἢ δύναται φέρειν καὶ ἐλάχιστα ἐπιτήδεια τῶν ἄλλων παρέχειν· καὶ τῶν ξενίων τὸ μέρος τὸ αὑτοῦ ἀπαιτήσας ἀποδόσθαι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="8"> 
    <p>καὶ ἀλειφόμενος ἐν τῷ βαλανείῳ καὶ εἰπών· <pb/> <q rend="single">σαπρόν γε τὸ ἔλαιον ἐπρίω, ὦ παιδάριον</q> τῷ ἀλλοτρίῳ ἀλείφεσθαι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="9"> 
    <p>καὶ τῶν εὑρισκομένων χαλκῶν ἐν ταῖς ὁδοῖς ὑπὸ τῶν οἰκετῶν δεινὸς ἀπαιτῆσαι τὸ μέρος, κοινὸν εἶναι φήσας τὸν Ἑρμῆν.</p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="10"> 
    <p> καὶ θοἰμάτιον ἐκδοῦναι πλῦναι καὶ χρησάμενος παρὰ γνωρίμου ἐφελκύσαι πλείους ἡμέρας, ἕως ἂν ἀπαιτηθῇ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="11"> 
    <p>καὶ τὰ τοιαῦτα· Φειδωνείῳ μέτρῳ τὸν πύνδακα εἰσκεκρουμένῳ μετρεῖν αὐτὸς τοῖς ἔνδον τὰ ἐπιτήδεια σφόδρα ἀποψῶν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="12"> 
    <p>ὑποπρίασθαι φίλου δοκοῦντος πρὸς τρόπου τι ὠνεῖσθαι, εἶτα λαβὼν ἀποδόσθαι· </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="13"> 
<p>ἀμέλει δὲ καὶ χρέος ἀποδιδοὺς τριάκοντα μνῶν ἔλαττον τέτταρσι δραχμαῖς ἀποδοῦναι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="14"> 
    <p>καὶ τῶν υἱῶν δὲ μὴ πορευομένων εἰς τὸ διδασκαλεῖον [τὸν μῆνα ὅλον] διὰ τὴν ἀρρωστίαν ἀφαιρεῖν τοῦ μισθοῦ κατὰ λόγον, καὶ τὸν Ἀνθεστηριῶνα μῆνα μὴ πέμπειν αὐτοὺς εἰς τὰ μαθήματα διὰ τὸ θέας εἶναι πολλάς, ἵνα μὴ τὸν μισθὸν ἐκτίνῃ. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="15"> 
    <p>καὶ παρὰ παιδὸς κομιζόμενος ἀποφορὰν τοῦ χαλκοῦ τὴν ἐπικαταλλαγὴν προσαπαιτεῖν, καὶ λογισμὸν δὲ λαμβάνων παρὰ τοῦ χειρίζοντος. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="16"> 
    <p>καὶ φράτορας ἑστιῶν αἰτεῖν τοῖς <pb/>ἑαυτοῦ παισὶν ἐκ τοῦ κοινοῦ ὄψον, τὰ δὲ καταλειπόμενα ἀπὸ τῆς τραπέζης ἡμίση τῶν ῥαφανίδων ἀπογράφεσθαι, ἵνʼ οἱ διακονοῦντες παῖδες μὴ λάβωσι. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="17"> 
<p>συναποδημῶν δὲ μετὰ γνωρίμων χρήσασθαι τοῖς ἐκείνων παισί, τὸν δὲ ἑαυτοῦ ἔξω μισθῶσαι καὶ μὴ ἀναφέρειν εἰς τὸ κοινὸν τὸν μισθόν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="18"> 
    <p>ἀμέλει δὲ καὶ συναγόντων παρʼ αὐτῷ, ὑποθεῖναι τῶν παρʼ ἑαυτοῦ διδομένων ξύλων καὶ φακῶν καὶ ὄξους καὶ ἁλῶν καὶ ἐλαίου τοῦ εἰς τὸν λύχνον. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="19"> 
    <p>καὶ γαμοῦντός τινος τῶν φίλων καὶ ἐκδιδομένου θυγατέρα, πρὸ χρόνου τινὸς ἀποδημῆσαι, ἵνα <add>μὴ</add> προπέμψῃ προσφοράν. </p> </div> 

<div type="textpart" subtype="section" xml:base="urn:cts:greekLit:tlg0093.tlg009.perseus-grc2:30" n="20"> 
<p> καὶ παρὰ τῶν γνωρίμων τοιαῦτα κίχρασθαι, ἃ μήτʼ ἂν ἀπαιτήσαι μήτʼ ἂν ἀποδιδόντων ταχέως ἄν τις κομίσαιτο.</p> </div> </div> </div></body>
</text>
</TEI>