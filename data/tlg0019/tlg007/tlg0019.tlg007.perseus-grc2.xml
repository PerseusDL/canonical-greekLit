<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	  <teiHeader type="text">
		    <fileDesc>
			      <titleStmt>
				        <title type="work" n="Lys.">Lysistrata</title>
				        <title type="sub">Machine readable text</title>
				        <author n="Aristoph.">Aristophanes</author>
				        <editor role="editor" n="OCT">F.W. Hall and W.M. Geldart</editor>
				        <sponsor>Perseus Project, Tufts University</sponsor>
				        <principal>Gregory Crane</principal>
				        <respStmt>
					          <resp>Prepared under the supervision of</resp>
					          <name>Lisa Cerrato</name>
					          <name>William Merrill</name>
					          <name>Elli Mylonas</name>
					          <name>David Smith</name>
				        </respStmt>
				        <funder n="org:AnnCPB">The Annenberg CPB/Project</funder>
			      </titleStmt>
			      <extent>About 145Kb</extent>
			      <publicationStmt>
				        <publisher>Trustees of Tufts University</publisher>
				        <pubPlace>Medford, MA</pubPlace>
				        <authority>Perseus Project</authority>
			      </publicationStmt>
			      <sourceDesc>
				        <biblStruct>
					          <monogr>
						            <author>Aristophanes</author>
						            <title>Aristophanes Comoediae, ed. F.W. Hall and W.M. Geldart, vol.
							2</title>
						            <editor role="editor">F.W. Hall and W.M. Geldart</editor>
						            <imprint>
							              <pubPlace>Oxford</pubPlace>
							              <publisher>Clarendon Press, Oxford</publisher>
							              <date>1907</date>
						            </imprint>
					          </monogr>
				        </biblStruct>
			      </sourceDesc>
		    </fileDesc>

		    <encodingDesc>
         <refsDecl n="CTS">
            <cRefPattern n="line"
                         matchPattern="(\\w+)"
                         replacementPattern="#xpath(/tei:TEI/tei:text/tei:body//tei:l[@n=\'$1\'])">
                <p>This pointer pattern extracts line</p>
            </cRefPattern>
        </refsDecl>
			      <refsDecl>
				        <refState unit="line"/>
			      </refsDecl>
		    </encodingDesc>

		    <profileDesc>
			      <langUsage>
				        <language ident="grc">Greek</language>
			      </langUsage>
		    </profileDesc>

		    <revisionDesc>
			      <change who="Bridget Almas">
				        <date>2014-06-09</date>
				Converted from TEI edition at https://github.com/PerseusDL/canonical/blob/master/CTS_XML_TEI/perseus/greekLit/tlg0019/tlg006/tlg0019.tlg007.perseus-grc1.xml
				Conversion involved: converting speaker tags to said tags, adding line numbers, converting div1 and div2 to divs.				
			</change>
		    	<change who="TDBuck" when="2016-04-11">fix duplicate line numbers</change>
		    </revisionDesc>
	  </teiHeader>

	  <text xml:lang="grc">
		    <body>
			      <div type="edition"
              xml:lang="grc"
              n="urn:cts:greekLit:tlg0019.tlg007.perseus-grc2">
			         <div type="textpart" subtype="Prologue">
				           <milestone n="1" unit="card"/>
				           <said who="#Λυσιστράτη">
					             <l n="1">ἀλλʼ εἴ τις ἐς Βακχεῖον αὐτὰς ἐκάλεσεν,</l>

					             <l n="2">ἢ ʼς Πανὸς ἢ ʼπὶ Κωλιάδʼ ἢ ʼς Γενετυλλίδος,</l>

					             <l n="3">οὐδʼ ἂν διελθεῖν ἦν ἂν ὑπὸ τῶν τυμπάνων.</l>

					             <l n="4">νῦν δʼ οὐδεμία πάρεστιν ἐνταυθοῖ γυνή·</l>

					             <l n="5">πλὴν ἥ γʼ ἐμὴ κωμῆτις ἥδʼ ἐξέρχεται.</l>

					             <l n="6">χαῖρʼ ὦ Καλονίκη.</l>

				           </said>
				           <said who="#Καλονίκη">
					             <l n="6a">καὶ σύ γʼ ὦ Λυσιστράτη.</l>

					             <l n="7">τί συντετάραξαι; μὴ σκυθρώπαζʼ ὦ τέκνον.</l>

					             <l n="8">οὐ γὰρ πρέπει σοι τοξοποιεῖν τὰς ὀφρῦς.</l>

				           </said>
				           <said who="#Λυσιστράτη">
					             <l n="9">ἀλλʼ ὦ Καλονίκη κάομαι τὴν καρδίαν,</l>

					             <l n="10">καὶ πόλλʼ ὑπὲρ ἡμῶν τῶν γυναικῶν ἄχθομαι,</l>

					             <l n="11">ὁτιὴ παρὰ μὲν τοῖς ἀνδράσιν νενομίσμεθα</l>

					             <l n="12">εἶναι πανοῦργοι—</l>

				           </said>
				           <said who="#Καλονίκη">
					             <l n="12a">καὶ γάρ ἐσμεν νὴ Δία.</l>

				           </said>
				           <said who="#Λυσιστράτη">
					             <l n="13">εἰρημένον δʼ αὐταῖς ἀπαντᾶν ἐνθάδε</l>

					             <l n="14">βουλευσομέναισιν οὐ περὶ φαύλου πράγματος,</l>

					             <l n="15">εὕδουσι κοὐχ ἥκουσιν.</l>

				           </said>
				           <said who="#Καλονίκη">
					             <l n="15a">ἀλλʼ ὦ φιλτάτη</l>

					             <l n="16">ἥξουσι· χαλεπή τοι γυναικῶν ἔξοδος.</l>

					             <l n="17">ἡ μὲν γὰρ ἡμῶν περὶ τὸν ἄνδρʼ ἐκύπτασεν,</l>

					             <l n="18">ἡ δʼ οἰκέτην ἤγειρεν, ἡ δὲ παιδίον</l>

					             <l n="19">κατέκλινεν, ἡ δʼ ἔλουσεν, ἡ δʼ ἐψώμισεν.</l>

				           </said>
				           <said who="#Λυσιστράτη">
					             <l n="20">ἀλλʼ ἕτερά τἄρʼ ἦν τῶνδε προὐργιαίτερα</l>

					             <l n="21">αὐταῖς.</l>

				           </said>
				           <said who="#Καλονίκη">
					             <l n="21a">τί δʼ ἐστὶν ὦ φίλη Λυσιστράτη,</l>

					             <l n="22">ἐφʼ ὅ τι ποθʼ ἡμᾶς τὰς γυναῖκας συγκαλεῖς;</l>

					             <l n="23">τί τὸ πρᾶγμα; πηλίκον τι;</l>

				           </said>
				           <said who="#Λυσιστράτη">
					             <l n="23a">μέγα.</l>

				           </said>
				           <said who="#Καλονίκη">
					             <l n="23ab">μῶν καὶ παχύ;</l>

				           </said>
				           <said who="#Λυσιστράτη">
					             <l n="24">καὶ νὴ Δία παχύ.</l>

				           </said>
				           <said who="#Καλονίκη">
					             <l n="24a">κᾆτα πῶς οὐχ ἥκομεν;</l>

				           </said>
				           <said who="#Λυσιστράτη">
					             <l n="25">οὐχ οὗτος ὁ τρόπος· ταχὺ γὰρ ἂν ξυνήλθομεν.</l>

					             <l n="26">ἀλλʼ ἔστιν ὑπʼ ἐμοῦ πρᾶγμʼ ἀνεζητημένον</l>

					             <l n="27">πολλαῖσί τʼ ἀγρυπνίαισιν ἐρριπτασμένον.</l>

				           </said>
				           <said who="#Καλονίκη">
					             <l n="28">ἦ πού τι λεπτόν ἐστι τοὐρριπτασμένον.</l>

				           </said>
				           <said who="#Λυσιστράτη">
					             <l n="29">οὕτω γε λεπτὸν ὥσθʼ ὅλης τῆς Ἑλλάδος</l>

					             <l n="30">ἐν ταῖς γυναιξίν ἐστιν ἡ σωτηρία.</l>

				           </said>
				           <said who="#Καλονίκη">
					             <l n="31">ἐν ταῖς γυναιξίν; ἐπʼ ὀλίγου γʼ ὠχεῖτʼ ἄρα.</l>

				           </said>
				           <said who="#Λυσιστράτη">
					             <l n="32">ὡς ἔστʼ ἐν ἡμῖν τῆς πόλεως τὰ πράγματα,</l>

					             <l n="33">ἢ μηκέτʼ εἶναι μήτε Πελοποννησίους—</l>

				           </said>
				           <said who="#Καλονίκη">
					             <l n="34">βέλτιστα τοίνυν μηκέτʼ εἶναι νὴ Δία.</l>

				           </said>
				           <said who="#Λυσιστράτη">
					             <l n="35">Βοιωτίους τε πάντας ἐξολωλέναι.</l>

				           </said>
				           <said who="#Καλονίκη">
					             <l n="36">μὴ δῆτα πάντας γʼ, ἀλλʼ ἄφελε τὰς ἐγχέλεις.</l>

				           </said>
				           <said who="#Λυσιστράτη">
					             <l n="37">περὶ τῶν Ἀθηνῶν δʼ οὐκ ἐπιγλωττήσομαι</l>

					             <l n="38">τοιοῦτον οὐδέν· ἀλλʼ ὑπονόησον σύ μοι.</l>

					             <l n="39">ἢν δὲ ξυνέλθωσʼ αἱ γυναῖκες ἐνθάδε</l>

					             <l n="40">αἵ τʼ ἐκ Βοιωτῶν αἵ τε Πελοποννησίων</l>

					             <l n="41">ἡμεῖς τε, κοινῇ σώσομεν τὴν Ἑλλάδα.</l>

				           </said>
				           <said who="#Καλονίκη">
					             <l n="42">τί δʼ ἂν γυναῖκες φρόνιμον ἐργασαίατο</l>

					             <l n="43">ἢ λαμπρόν, αἳ καθήμεθʼ ἐξηνθισμέναι,</l>

					             <l n="44">κροκωτοφοροῦσαι καὶ κεκαλλωπισμέναι</l>

					             <l n="45">καὶ Κιμμερίκʼ ὀρθοστάδια καὶ περιβαρίδας;</l>

					             <milestone ed="p" n="46" unit="card"/>
				           </said>
				           <said who="#Λυσιστράτη">
					             <l n="46">ταῦτʼ αὐτὰ γάρ τοι κἄσθʼ ἃ σώσειν προσδοκῶ,</l>

					             <l n="47">τὰ κροκωτίδια καὶ τὰ μύρα χαἰ περιβαρίδες</l>

					             <l n="48">χἤγχουσα καὶ τὰ διαφανῆ χιτώνια.</l>

				           </said>
				           <said who="#Καλονίκη">
					             <l n="49">τίνα δὴ τρόπον ποθʼ;</l>

				           </said>
				           <said who="#Λυσιστράτη">
					             <l n="49a">ὥστε τῶν νῦν μηδένα</l>

					             <l n="50">ἀνδρῶν ἐπʼ ἀλλήλοισιν ἄρεσθαι δόρυ—</l>

				           </said>
				           <said who="#Καλονίκη">
					             <l n="51">κροκωτὸν ἄρα νὴ τὼ θεὼ ʼγὼ βάψομαι.</l>

				           </said>
				           <said who="#Λυσιστράτη">
					             <l n="52">μηδʼ ἀσπίδα λαβεῖν—</l>

				           </said>
				           <said who="#Καλονίκη">
					             <l n="52a">Κιμμερικὸν ἐνδύσομαι.</l>

				           </said>
				           <said who="#Λυσιστράτη">
					             <l n="53">μηδὲ ξιφίδιον.</l>

				           </said>
				           <said who="#Καλονίκη">
					             <l n="53a">κτήσομαι περιβαρίδας.</l>

				           </said>
				           <said who="#Λυσιστράτη">
					             <l n="54">ἆρʼ οὐ παρεῖναι τὰς γυναῖκας δῆτʼ ἐχρῆν;</l>

				           </said>
				           <said who="#Καλονίκη">
					             <l n="55">οὐ γὰρ μὰ Δίʼ ἀλλὰ πετομένας ἥκειν πάλαι.</l>

				           </said>
				           <said who="#Λυσιστράτη">
					             <l n="56">ἀλλʼ ὦ μέλʼ ὄψει τοι σφόδρʼ αὐτὰς Ἀττικάς,</l>

					             <l n="57">ἅπαντα δρώσας τοῦ δέοντος ὕστερον.</l>

					             <l n="58">ἀλλʼ οὐδὲ Παράλων οὐδεμία γυνὴ πάρα,</l>

					             <l n="59">οὐδʼ ἐκ Σαλαμῖνος.</l>

				           </said>
				           <said who="#Καλονίκη">
					             <l n="59a">ἀλλʼ ἐκεῖναί γʼ οἶδʼ ὅτι</l>

					             <l n="60">ἐπὶ τῶν κελήτων διαβεβήκασʼ ὄρθριαι.</l>

				           </said>
				           <said who="#Λυσιστράτη">
					             <l n="61">οὐδʼ ἃς προσεδόκων κἀλογιζόμην ἐγὼ</l>

					             <l n="62">πρώτας παρέσεσθαι δεῦρο τὰς Ἀχαρνέων</l>

					             <l n="63">γυναῖκας, οὐχ ἥκουσιν.</l>

				           </said>
				           <said who="#Καλονίκη">
					             <l n="63a">ἡ γοῦν Θεογένους</l>

					             <l n="64">ὡς δεῦρʼ ἰοῦσα θοὐκάταιον ἤρετο.</l>

					             <l n="65">ἀτὰρ αἵδε καὶ δή σοι προσέρχονταί τινες.</l>

				           
					             <l n="66">αἱδί θʼ ἕτεραι χωροῦσί τινες. ἰοὺ ἰού,</l>

				           
					            
					             <l n="67">πόθεν εἰσίν;</l>

				           </said>
				           <said who="#Λυσιστράτη">
					             <l n="67a">Ἀναγυρουντόθεν.</l>

				           </said>
				           <said who="#Καλονίκη">
					             <l n="67ab">νὴ τὸν Δία·</l>

					             <l n="68">ὁ γοῦν ἀνάγυρός μοι κεκινῆσθαι δοκεῖ.</l>

				           </said>
				           <said who="#Μυρρίνη">
					             <l n="69">μῶν ὕστεραι πάρεσμεν ὦ Λυσιστράτη;</l>

					             <l n="70">τί φῄς; τί σιγᾷς;</l>

				           </said>
				           <said who="#Λυσιστράτη">
					             <l n="70a">οὔ σʼ ἐπαινῶ Μυρρίνη</l>

					             <l n="71">ἥκουσαν ἄρτι περὶ τοιούτου πράγματος.</l>

				           </said>
				           <said who="#Μυρρίνη">
					             <l n="72">μόλις γὰρ ηὗρον ἐν σκότῳ τὸ ζώνιον.</l>

					             <l n="73">ἀλλʼ εἴ τι πάνυ δεῖ, ταῖς παρούσαισιν λέγε.</l>

				           </said>
				           <said who="#Λυσιστράτη">
					             <l n="74">μὰ Δίʼ ἀλλʼ ἐπαναμείνωμεν ὀλίγου γʼ οὕνεκα</l>

					             <l n="75">τάς τʼ ἐκ Βοιωτῶν τάς τε Πελοποννησίων</l>

					             <l n="76">γυναῖκας ἐλθεῖν.</l>

				           </said>
				           <said who="#Μυρρίνη">
					             <l n="76a">πολὺ σὺ κάλλιον λέγεις.</l>

					             <l n="77">ἡδὶ δὲ καὶ δὴ Λαμπιτὼ προσέρχεται.</l>

				           </said>
				           <said who="#Λυσιστράτη">
					             <l n="78">ὦ φιλτάτη Λάκαινα χαῖρε Λαμπιτοῖ.</l>

					             <l n="79">οἷον τὸ κάλλος γλυκυτάτη σου φαίνεται.</l>

					             <l n="80">ὡς δʼ εὐχροεῖς, ὡς δὲ σφριγᾷ τὸ σῶμά σου.</l>

					             <l n="81">κἂν ταῦρον ἄγχοις.</l>

				           </said>
				           <said who="#Λαμπιτώ">
					             <l n="81a">μάλα γʼ οἰῶ ναὶ τὼ σιώ·</l>

					             <l n="82">γυμνάδδομαι γὰρ καὶ ποτὶ πυγὰν ἅλλομαι.</l>

				           </said>
				           <said who="#Καλονίκη">
					             <l n="83">ὡς δὴ καλὸν τὸ χρῆμα τιτθίων ἔχεις.</l>

				           </said>
				           <said who="#Λαμπιτώ">
					             <l n="84">ᾇπερ ἱερεῖόν τοί μʼ ὑποψαλάσσετε.</l>

				           </said>
				           <said who="#Λυσιστράτη">
					             <l n="85">ἡδὶ δὲ ποδαπή ʼσθʼ ἡ νεᾶνις ἡτέρα;</l>

					             <milestone ed="p" n="86" unit="card"/>
				           </said>
				           <said who="#Λαμπιτώ">
					             <l n="86">πρέσβειρά τοι ναὶ τὼ σιὼ Βοιωτία</l>

					             <l n="87">ἵκει ποθʼ ὑμέ.</l>

				           </said>
				           <said who="#Μυρρίνη">
					             <l n="87a">νὴ μὰ Δία Βοιωτία,</l>

					             <l n="88">καλόν γʼ ἔχουσα τὸ πεδίον.</l>

				           </said>
				           <said who="#Καλονίκη">
					             <l n="88a">καὶ νὴ Δία</l>

					             <l n="89">κομψότατα τὴν βληχώ γε παρατετιλμένη.</l>

				           </said>
				           <said who="#Λυσιστράτη">
					             <l n="90">τίς δʼ ἡτέρα παῖς;</l>

				           </said>
				           <said who="#Λαμπιτώ">
					             <l n="90a">χαΐα ναὶ τὼ σιώ,</l>

					             <l n="91">Κορινθία δʼ αὖ.</l>

				           </said>
				           <said who="#Καλονίκη">
					             <l n="91a">χαΐα νὴ τὸν Δία</l>

					             <l n="92">δήλη ʼστὶν οὖσα ταυταγὶ τἀντευθενί.</l>

				           </said>
				           <said who="#Λαμπιτώ">
					             <l n="93">τίς δʼ αὖ ξυναλίαξε τόνδε τὸν στόλον</l>

					             <l n="94">τὸν τᾶν γυναικῶν;</l>

				           </said>
				           <said who="#Λυσιστράτη">
					             <l n="94a">ἥδʼ ἐγώ.</l>

				           </said>
				           <said who="#Λαμπιτώ">
					             <l n="94ab">μύσιδδέ τοι</l>

					             <l n="95">ὅ τι λῇς ποθʼ ἁμέ.</l>

				           </said>
				           <said who="#Καλονίκη">
					             <l n="95a">νὴ Δίʼ ὦ φίλη γύναι,</l>

					             <l n="96">λέγε δῆτα τὸ σπουδαῖον ὅ τι τοῦτʼ ἐστί σοι.</l>

				           </said>
				           <said who="#Λυσιστράτη">
					             <l n="97">λέγοιμʼ ἂν ἤδη. πρὶν λέγειν <add>δʼ</add>, ὑμᾶς τοδὶ</l>

					             <l n="98">ἐπερήσομαί τι μικρόν.</l>

				           </said>
				           <said who="#Καλονίκη">
					             <l n="98a">ὅ τι βούλει γε σύ.</l>

				           </said>
				           <said who="#Λυσιστράτη">
					             <l n="99">τοὺς πατέρας οὐ ποθεῖτε τοὺς τῶν παιδίων</l>

					             <l n="100">ἐπὶ στρατιᾶς ἀπόντας; εὖ γὰρ οἶδʼ ὅτι</l>

					             <l n="101">πάσαισιν ὑμῖν ἐστιν ἀποδημῶν ἀνήρ.</l>

				           </said>
				           <said who="#Καλονίκη">
					             <l n="102">ὁ γοῦν ἐμὸς ἀνὴρ πέντε μῆνας ὦ τάλαν</l>

					             <l n="103">ἄπεστιν ἐπὶ Θρᾴκης φυλάττων Εὐκράτη.</l>

				           </said>
				           <said who="#Μυρρίνη">
					             <l n="104">ὁ δʼ ἐμός γε τελέους ἑπτὰ μῆνας ἐν Πύλῳ.</l>

				           </said>
				           <said who="#Λαμπιτώ">
					             <l n="105">ὁ δʼ ἐμός γα καἴ κʼ ἐκ τᾶς ταγᾶς ἔλσῃ ποκά,</l>

					             <l n="106">πορπακισάμενος φροῦδος ἀμπτάμενος ἔβα.</l>

				           </said>
				           <said who="#Λυσιστράτη">
					             <l n="107">ἀλλʼ οὐδὲ μοιχοῦ καταλέλειπται φεψάλυξ.</l>

					             <l n="108">ἐξ οὗ γὰρ ἡμᾶς προὔδοσαν Μιλήσιοι,</l>

					             <l n="109">οὐκ εἶδον οὐδʼ ὄλισβον ὀκτωδάκτυλον,</l>

					             <l n="110">ὃς ἦν ἂν ἡμῖν σκυτίνη ʼπικουρία.</l>

					             <l n="111">ἐθέλοιτʼ ἂν οὖν, εἰ μηχανὴν εὕροιμʼ ἐγώ,</l>

					             <l n="112">μετʼ ἐμοῦ καταλῦσαι τὸν πόλεμον;</l>

				           </said>
				           <said who="#Καλονίκη">
					             <l n="112a">νὴ τὼ θεώ·</l>

					             <l n="113">ἔγωγʼ ἂν <add>οὖν</add> κἂν εἴ με χρείη τοὔγκυκλον</l>

					             <l n="114">τουτὶ καταθεῖσαν ἐκπιεῖν αὐθημερόν.</l>

				           </said>
				           <said who="#Μυρρίνη">
					             <l n="115">ἐγὼ δέ γʼ ἂν κἂν ὡσπερεὶ ψῆτταν δοκῶ</l>

					             <l n="116">δοῦναι ἂν ἐμαυτῆς παρατεμοῦσα θἤμισυ.</l>

				           </said>
				           <said who="#Λαμπιτώ">
					             <l n="117">ἐγὼ δὲ καί κα ποττὸ Ταΰγετόν γʼ ἄνω</l>

					             <l n="118">ἔλσοιμʼ ὅπᾳ μέλλοιμί γʼ εἰράναν ἰδεῖν.</l>

				           </said>
				           <said who="#Λυσιστράτη">
					             <l n="119">λέγοιμʼ ἄν· οὐ δεῖ γὰρ κεκρύφθαι τὸν λόγον.</l>

					             <l n="120">ἡμῖν γὰρ ὦ γυναῖκες, εἴπερ μέλλομεν</l>

					             <l n="121">ἀναγκάσειν τοὺς ἄνδρας εἰρήνην ἄγειν,</l>

					             <l n="122">ἀφεκτέʼ ἐστὶ—</l>

				           </said>
				           <said who="#Καλονίκη">
					             <l n="122a">τοῦ; φράσον.</l>

				           </said>
				           <said who="#Λυσιστράτη">
					             <l n="122ab">ποιήσετʼ οὖν;</l>

				           </said>
				           <said who="#Καλονίκη">
					             <l n="123">ποιήσομεν, κἂν ἀποθανεῖν ἡμᾶς δέῃ.</l>

				           </said>
				           <said who="#Λυσιστράτη">
					             <l n="124">ἀφεκτέα τοίνυν ἐστὶν ἡμῖν τοῦ πέους.</l>

					             <l n="125">τί μοι μεταστρέφεσθε; ποῖ βαδίζετε;</l>

					             <l n="126">αὗται τί μοιμυᾶτε κἀνανεύετε;</l>

					             <l n="127">τί χρὼς τέτραπται; τί δάκρυον κατείβεται;</l>

					             <l n="128">ποιήσετʼ ἢ οὐ ποιήσετʼ; ἢ τί μέλλετε;</l>

				           </said>
				           <said who="#Καλονίκη">
					             <l n="129">οὐκ ἂν ποιήσαιμʼ, ἀλλʼ ὁ πόλεμος ἑρπέτω.</l>

					             <milestone ed="p" n="130" unit="card"/>
				           </said>
				           <said who="#Μυρρίνη">
					             <l n="130">μὰ Δίʼ οὐδʼ ἐγὼ γάρ, ἀλλʼ ὁ πόλεμος ἑρπέτω.</l>

				           </said>
				           <said who="#Λυσιστράτη">
					             <l n="131">ταυτὶ σὺ λέγεις ὦ ψῆττα; καὶ μὴν ἄρτι γε</l>

					             <l n="132">ἔφησθα σαυτῆς κἂν παρατεμεῖν θἤμισυ.</l>

				           </said>
				           <said who="#Καλονίκη">
					             <l n="133">ἄλλʼ ἄλλʼ ὅ τι βούλει· κἄν με χρῇ διὰ τοῦ πυρὸς</l>

					             <l n="134">ἐθέλω βαδίζειν· τοῦτο μᾶλλον τοῦ πέους.</l>

					             <l n="135">οὐδὲν γὰρ οἷον ὦ φίλη Λυσιστράτη.</l>

				           </said>
				           <said who="#Λυσιστράτη">
					             <l n="136">τί δαὶ σύ;</l>

				           </said>
				           <said who="#Ἄλλη">
					             <l n="136a">κἀγὼ βούλομαι διὰ τοῦ πυρός.</l>

				           </said>
				           <said who="#Λυσιστράτη">
					             <l n="137">ὦ παγκατάπυγον θἠμέτερον ἅπαν γένος,</l>

					             <l n="138">οὐκ ἐτὸς ἀφʼ ἡμῶν εἰσιν αἱ τραγῳδίαι.</l>

					             <l n="139">οὐδὲν γάρ ἐσμεν πλὴν Ποσειδῶν καὶ σκάφη.</l>

					             <l n="140">ἀλλʼ ὦ φίλη Λάκαινα, σὺ γὰρ ἐὰν γένῃ</l>

					             <l n="141">μόνη μετʼ ἐμοῦ, τὸ πρᾶγμʼ ἀνασωσαίμεσθʼ ἔτʼ <add>ἄν</add>,</l>

					             <l n="142">ξυμψήφισαί μοι.</l>

				           </said>
				           <said who="#Λαμπιτώ">
					             <l n="142a">χαλεπὰ μὲν ναὶ τὼ σιὼ</l>

					             <l n="143">γυναῖκάς ἐσθʼ ὑπνῶν ἄνευ ψωλᾶς μόνας.</l>

					             <l n="144">ὅμως γα μάν· δεῖ τᾶς γὰρ εἰράνας μάλʼ αὖ.</l>

				           </said>
				           <said who="#Λυσιστράτη">
					             <l n="145">ὦ φιλτάτη σὺ καὶ μόνη τούτων γυνή.</l>

				           </said>
				           <said who="#Καλονίκη">
					             <l n="146">εἰ δʼ ὡς μάλιστʼ ἀπεχοίμεθʼ οὗ σὺ δὴ λέγεις,</l>

					             <l n="147">ὃ μὴ γένοιτο, μᾶλλον ἂν διὰ τουτογὶ</l>

					             <l n="148">γένοιτʼ ἂν εἰρήνη;</l>

				           </said>
				           <said who="#Λυσιστράτη">
					             <l n="148a">πολύ γε νὴ τὼ θεώ.</l>

					             <l n="149">εἰ γὰρ καθοίμεθʼ ἔνδον ἐντετριμμέναι,</l>

					             <l n="150">κἀν τοῖς χιτωνίοισι τοῖς Ἀμοργίνοις</l>

					             <l n="151">γυμναὶ παρίοιμεν δέλτα παρατετιλμέναι,</l>

					             <l n="152">στύοιντο δʼ ἅνδρες κἀπιθυμοῖεν σπλεκοῦν,</l>

					             <l n="153">ἡμεῖς δὲ μὴ προσίοιμεν ἀλλʼ ἀπεχοίμεθα,</l>

					             <l n="154">σπονδὰς ποιήσαιντʼ ἂν ταχέως, εὖ οἶδʼ ὅτι.</l>

				           </said>
				           <said who="#Λαμπιτώ">
					             <l n="155">ὁ γῶν Μενέλαος τᾶς Ἑλένας τὰ μᾶλά πᾳ</l>

					             <l n="156">γυμνᾶς παραϊδὼν ἐξέβαλʼ, οἰῶ, τὸ ξίφος.</l>

				           </said>
				           <said who="#Καλονίκη">
					             <l n="157">τί δʼ ἢν ἀφιῶσʼ ἅνδρες ἡμᾶς ὦ μέλε;</l>

				           </said>
				           <said who="#Λυσιστράτη">
					             <l n="158">τὸ τοῦ Φερεκράτους, κύνα δέρειν δεδαρμένην.</l>

				           </said>
				           <said who="#Καλονίκη">
					             <l n="159">φλυαρία ταῦτʼ ἐστὶ τὰ μεμιμημένα.</l>

					             <l n="160">ἐὰν λαβόντες δʼ ἐς τὸ δωμάτιον βίᾳ</l>

					             <l n="161">ἕλκωσιν ἡμᾶς;</l>

				           </said>
				           <said who="#Λυσιστράτη">
					             <l n="161a">ἀντέχου σὺ τῶν θυρῶν.</l>

				           </said>
				           <said who="#Καλονίκη">
					             <l n="162">ἐὰν δὲ τύπτωσιν;</l>

				           </said>
				           <said who="#Λυσιστράτη">
					             <l n="162a">παρέχειν χρὴ κακὰ κακῶς.</l>

					             <l n="163">οὐ γὰρ ἔνι τούτοις ἡδονὴ τοῖς πρὸς βίαν.</l>

					             <l n="164">κἄλλως ὀδυνᾶν χρή· κἀμέλει ταχέως πάνυ</l>

					             <l n="165">ἀπεροῦσιν. οὐ γὰρ οὐδέποτʼ εὐφρανθήσεται</l>

					             <l n="166">ἀνήρ, ἐὰν μὴ τῇ γυναικὶ συμφέρῃ.</l>

				           </said>
				           <said who="#Καλονίκη">
					             <l n="167">εἴ τοι δοκεῖ σφῷν ταῦτα, χἠμῖν ξυνδοκεῖ.</l>

				           </said>
				           <said who="#Λαμπιτώ">
					             <l n="168">καὶ τὼς μὲν ἁμῶν ἄνδρας ἁμὲς πείσομες</l>

					             <l n="169">παντᾷ δικαίως ἄδολον εἰράναν ἄγειν·</l>

					             <l n="170">τὸν τῶν Ἀσαναίων γα μὰν ῥυάχετον</l>

					             <l n="171">πᾷ κά τις ἀμπείσειεν αὖ μὴ πλαδδιῆν;</l>

				           </said>
				           <said who="#Λυσιστράτη">
					             <l n="172">ἡμεῖς ἀμέλει σοι τά γε παρʼ ἡμῖν πείσομεν.</l>

				           </said>
				           <said who="#Λαμπιτώ">
					             <l n="173">οὐχ ἇς πόδας κʼ ἔχωντι ταὶ τριήρεες,</l>

					             <l n="174">καὶ τὠργύριον τὤβυσσον ᾖ πὰρ τᾷ σιῷ.</l>

					             <milestone ed="p" n="175" unit="card"/>
				           </said>
				           <said who="#Λυσιστράτη">
					             <l n="175">ἀλλʼ ἔστι καὶ τοῦτʼ εὖ παρεσκευασμένον·</l>

					             <l n="176">καταληψόμεθα γὰρ τὴν ἀκρόπολιν τήμερον.</l>

					             <l n="177">ταῖς πρεσβυτάταις γὰρ προστέτακται τοῦτο δρᾶν,</l>

					             <l n="178">ἕως ἂν ἡμεῖς ταῦτα συντιθώμεθα,</l>

					             <l n="179">θύειν δοκούσαις καταλαβεῖν τὴν ἀκρόπολιν.</l>

				           </said>
				           <said who="#Λαμπιτώ">
					             <l n="180">παντᾷ κʼ ἔχοι, καὶ τᾷδε γὰρ λέγεις καλῶς.</l>

				           </said>
				           <said who="#Λυσιστράτη">
					             <l n="181">τί δῆτα ταῦτʼ οὐχ ὡς τάχιστʼ ὦ Λαμπιτοῖ</l>

					             <l n="182">ξυνωμόσαμεν, ὅπως ἂν ἀρρήκτως ἔχῃ;</l>

				           </said>
				           <said who="#Λαμπιτώ">
					             <l n="183">πάρφαινε μὰν τὸν ὅρκον, ὡς ὀμιόμεθα.</l>

				           </said>
				           <said who="#Λυσιστράτη">
					             <l n="184">καλῶς λέγεις. ποῦ ʼσθʼ ἡ Σκύθαινα; ποῖ βλέπεις;</l>

					             <l n="185">θὲς ἐς τὸ πρόσθεν ὑπτίαν τὴν ἀσπίδα,</l>

					             <l n="186">καί μοι δότω τὰ τόμιά τις.</l>

				           </said>
				           <said who="#Καλονίκη">
					             <l n="186a">Λυσιστράτη</l>

					             <l n="187">τίνʼ ὅρκον ὁρκώσεις ποθʼ ἡμᾶς;</l>

				           </said>
				           <said who="#Λυσιστράτη">
					             <l n="187a">ὅντινα;</l>

					             <l n="188">εἰς ἀσπίδʼ, ὥσπερ φάσʼ ἐν Αἰσχύλῳ ποτέ,</l>

					             <l n="189">μηλοσφαγούσας.</l>

				           </said>
				           <said who="#Καλονίκη">
					             <l n="189a">μὴ σύ γʼ ὦ Λυσιστράτη</l>

					             <l n="190">εἰς ἀσπίδʼ ὀμόσῃς μηδὲν εἰρήνης πέρι.</l>

				           </said>
				           <said who="#Λυσιστράτη">
					             <l n="191">τίς ἂν οὖν γένοιτʼ ἂν ὅρκος;</l>

				           </said>
				           <said who="#Καλονίκη">
					             <l n="191a">εἰ λευκόν ποθεν</l>

					             <l n="192">ἵππον λαβοῦσαι τόμιον ἐντεμοίμεθα.</l>

				           </said>
				           <said who="#Λυσιστράτη">
					             <l n="193">ποῖ λευκὸν ἵππον;</l>

				           </said>
				           <said who="#Καλονίκη">
					             <l n="193a">ἀλλὰ πῶς ὀμούμεθα</l>

					             <l n="194">ἡμεῖς;</l>

				           </said>
				           <said who="#Λυσιστράτη">
					             <l n="194a">ἐγώ σοι νὴ Δίʼ, ἢν βούλῃ, φράσω.</l>

					             <l n="195">θεῖσαι μέλαιναν κύλικα μεγάλην ὑπτίαν,</l>

					             <l n="196">μηλοσφαγοῦσαι Θάσιον οἴνου σταμνίον</l>

					             <l n="197">ὀμόσωμεν ἐς τὴν κύλικα μὴ ʼπιχεῖν ὕδωρ.</l>

				           </said>
				           <said who="#Λαμπιτώ">
					             <l n="198">φεῦ δᾶ τὸν ὅρκον ἄφατον ὡς ἐπαινίω.</l>

				           </said>
				           <said who="#Λυσιστράτη">
					             <l n="199">φερέτω κύλικά τις ἔνδοθεν καὶ σταμνίον.</l>

				           </said>
				           <said who="#Μυρρίνη">
					             <l n="200">ὦ φίλταται γυναῖκες, <add>ὁ</add> κεραμεὼν ὅσος.</l>

				           </said>
				           <said who="#Καλονίκη">
					             <l n="201">ταύτην μὲν ἄν τις εὐθὺς ἡσθείη λαβών.</l>

				           </said>
				           <said who="#Λυσιστράτη">
					             <l n="202">καταθεῖσα ταύτην προσλαβοῦ μοι τοῦ κάπρου.</l>

					             <l n="203">δέσποινα Πειθοῖ καὶ κύλιξ φιλοτησία,</l>

					             <l n="204">τὰ σφάγια δέξαι ταῖς γυναιξὶν εὐμενής.</l>

				           </said>
				           <said who="#Καλονίκη">
					             <l n="205">εὔχρων γε θαἶμα κἀποπυτίζει καλῶς.</l>

				           </said>
				           <said who="#Λαμπιτώ">
					             <l n="206">καὶ μὰν ποτόδδει γʼ ἁδὺ ναὶ τὸν Κάστορα.</l>

				           </said>
				           <said who="#Μυρρίνη">
					             <l n="207">ἐᾶτε πρώτην μʼ ὦ γυναῖκες ὀμνύναι.</l>

				           </said>
				           <said who="#Καλονίκη">
					             <l n="208">μὰ τὴν Ἀφροδίτην οὔκ, ἐάν γε μὴ λάχῃς.</l>

				           </said>
				           <said who="#Λυσιστράτη">
					             <l n="209">λάζυσθε πᾶσαι τῆς κύλικος ὦ Λαμπιτοῖ·</l>

					             <l n="210">λεγέτω δʼ ὑπὲρ ὑμῶν μίʼ ἅπερ ἂν κἀγὼ λέγω·</l>

					             <l n="211">ὑμεῖς δʼ ἐπομεῖσθε ταὐτὰ κἀμπεδώσετε.</l>

					             <l n="212">οὐκ ἔστιν οὐδεὶς οὔτε μοιχὸς οὔτʼ ἀνήρ—</l>

				           </said>
				           <said who="#Καλονίκη">
					             <l n="213">οὐκ ἔστιν οὐδεὶς οὔτε μοιχὸς οὔτʼ ἀνήρ—</l>

				           </said>
				           <said who="#Λυσιστράτη">
					             <l n="214">ὅστις πρὸς ἐμὲ πρόσεισιν ἐστυκώς. λέγε.</l>

					             <milestone ed="p" n="215" unit="card"/>
				           </said>
				           <said who="#Καλονίκη">
					             <l n="215">ὅστις πρὸς ἐμὲ πρόσεισιν ἐστυκώς. παπαῖ</l>

					             <l n="216">ὑπολύεταί μου τὰ γόνατʼ ὦ Λυσιστράτη.</l>

				           </said>
				           <said who="#Λυσιστράτη">
					             <l n="217">οἴκοι δʼ ἀταυρώτη διάξω τὸν βίον—</l>

				           </said>
				           <said who="#Καλονίκη">
					             <l n="218">οἴκοι δʼ ἀταυρώτη διάξω τὸν βίον—</l>

				           </said>
				           <said who="#Λυσιστράτη">
					             <l n="219">κροκωτοφοροῦσα καὶ κεκαλλωπισμένη,—</l>

				           </said>
				           <said who="#Καλονίκη">
					             <l n="220">κροκωτοφοροῦσα καὶ κεκαλλωπισμένη,—</l>

				           </said>
				           <said who="#Λυσιστράτη">
					             <l n="221">ὅπως ἂν ἁνὴρ ἐπιτυφῇ μάλιστά μου·</l>

				           </said>
				           <said who="#Καλονίκη">
					             <l n="222">ὅπως ἂν ἁνὴρ ἐπιτυφῇ μάλιστά μου·</l>

				           </said>
				           <said who="#Λυσιστράτη">
					             <l n="223">κοὐδέποθʼ ἑκοῦσα τἀνδρὶ τὠμῷ πείσομαι.</l>

				           </said>
				           <said who="#Καλονίκη">
					             <l n="224">κοὐδέποθʼ ἑκοῦσα τἀνδρὶ τὠμῷ πείσομαι.</l>

				           </said>
				           <said who="#Λυσιστράτη">
					             <l n="225">ἐὰν δέ μʼ ἄκουσαν βιάζηται βίᾳ,—</l>

				           </said>
				           <said who="#Καλονίκη">
					             <l n="226">ἐὰν δέ μʼ ἄκουσαν βιάζηται βίᾳ,—</l>

				           </said>
				           <said who="#Λυσιστράτη">
					             <l n="227">κακῶς παρέξω κοὐχὶ προσκινήσομαι.</l>

				           </said>
				           <said who="#Καλονίκη">
					             <l n="228">κακῶς παρέξω κοὐχὶ προσκινήσομαι.</l>

				           </said>
				           <said who="#Λυσιστράτη">
					             <l n="229">οὐ πρὸς τὸν ὄροφον ἀνατενῶ τὼ Περσικά.</l>

				           </said>
				           <said who="#Καλονίκη">
					             <l n="230">οὐ πρὸς τὸν ὄροφον ἀνατενῶ τὼ Περσικά.</l>

				           </said>
				           <said who="#Λυσιστράτη">
					             <l n="231">οὐ στήσομαι λέαινʼ ἐπὶ τυροκνήστιδος.</l>

				           </said>
				           <said who="#Καλονίκη">
					             <l n="232">οὐ στήσομαι λέαινʼ ἐπὶ τυροκνήστιδος.</l>

				           </said>
				           <said who="#Λυσιστράτη">
					             <l n="233">ταῦτʼ ἐμπεδοῦσα μὲν πίοιμʼ ἐντευθενί·</l>

				           </said>
				           <said who="#Καλονίκη">
					             <l n="234">ταῦτʼ ἐμπεδοῦσα μὲν πίοιμʼ ἐντευθενί·</l>

				           </said>
				           <said who="#Λυσιστράτη">
					             <l n="235">εἰ δὲ παραβαίην, ὕδατος ἐμπλῇθʼ ἡ κύλιξ.</l>

				           </said>
				           <said who="#Καλονίκη">
					             <l n="236">εἰ δὲ παραβαίην, ὕδατος ἐμπλῇθʼ ἡ κύλιξ.</l>

				           </said>
				           <said who="#Λυσιστράτη">
					             <l n="237">συνεπόμνυθʼ ὑμεῖς ταῦτα πᾶσαι;</l>

				           </said>
				           <said who="#Πᾶσαι">
					             <l n="237a">νὴ Δία.</l>

				           </said>
				           <said who="#Λυσιστράτη">
					             <l n="238">φέρʼ ἐγὼ καθαγίσω τήνδε.</l>

				           </said>
				           <said who="#Καλονίκη">
					             <l n="238a">τὸ μέρος γʼ ὦ φίλη,</l>

					             <l n="239">ὅπως ἂν ὦμεν εὐθὺς ἀλλήλων φίλαι.</l>

				           </said>
				           <said who="#Λαμπιτώ">
					             <l n="240">τίς ὡλολυγά;</l>

				           </said>
				           <said who="#Λυσιστράτη">
					             <l n="240a">τοῦτʼ ἐκεῖνʼ οὑγὼ ʼλεγον·</l>

					             <l n="241">αἱ γὰρ γυναῖκες τὴν ἀκρόπολιν τῆς θεοῦ</l>

					             <l n="242">ἤδη κατειλήφασιν. ἀλλʼ ὦ Λαμπιτοῖ</l>

					             <l n="243">σὺ μὲν βάδιζε καὶ τὰ παρʼ ὑμῶν εὖ τίθει,</l>

					             <l n="244">τασδὶ δʼ ὁμήρους κατάλιφʼ ἡμῖν ἐνθάδε·</l>

					             <l n="245">ἡμεῖς δὲ ταῖς ἄλλαισι ταῖσιν ἐν πόλει</l>

					             <l n="246">ξυνεμβάλωμεν εἰσιοῦσαι τοὺς μοχλούς.</l>

				           </said>
				           <said who="#Καλονίκη">
					             <l n="247">οὔκουν ἐφʼ ἡμᾶς ξυμβοηθήσειν οἴει</l>

					             <l n="248">τοὺς ἄνδρας εὐθύς;</l>

				           </said>
				           <said who="#Λυσιστράτη">
					             <l n="248a">ὀλίγον αὐτῶν μοι μέλει.</l>

					             <l n="249">οὐ γὰρ τοσαύτας οὔτʼ ἀπειλὰς οὔτε πῦρ</l>

					             <l n="250">ἥξουσʼ ἔχοντες ὥστʼ ἀνοῖξαι τὰς πύλας</l>

					             <l n="251">ταύτας, ἐὰν μὴ ʼφʼ οἷσιν ἡμεῖς εἴπομεν.</l>

				           </said>
				           <said who="#Καλονίκη">
					             <l n="252">μὰ τὴν Ἀφροδίτην οὐδέποτέ γʼ· ἄλλως γὰρ ἂν</l>

					             <l n="253">ἄμαχοι γυναῖκες καὶ μιαραὶ κεκλῄμεθʼ ἄν.<milestone ed="p" n="254" unit="card"/>
                  </l>

				           </said>
			         </div>
			         <div type="textpart" subtype="Parodos">
				           <said who="#Χορὸς γερόντων">
					             <l n="254">χώρει Δράκης, ἡγοῦ βάδην, εἰ καὶ τὸν ὦμον ἀλγεῖς</l>

					             <l n="255">κορμοῦ τοσουτονὶ βάρος χλωρᾶς φέρων ἐλάας.<milestone ed="p" n="258" unit="card"/>
                  </l>

				           </said>
				           <div type="textpart" subtype="strophe" n="1">
					             <said who="#Χορὸς γερόντων">
						               <l n="256">ἦ πόλλʼ ἄελπτʼ ἔνεστιν ἐν τῷ μακρῷ βίῳ φεῦ,</l>

						               <l n="257">ἐπεὶ τίς ἄν ποτʼ ἤλπισʼ ὦ Στρυμόδωρʼ ἀκοῦσαι</l>

						               <l n="260">γυναῖκας, ἃς ἐβόσκομεν</l>

						               <l n="261">κατʼ οἶκον ἐμφανὲς κακόν,</l>

						               <l n="262">κατὰ μὲν ἅγιον ἔχειν βρέτας,</l>

						               <l n="263">κατὰ δʼ ἀκρόπολιν ἐμὰν λαβεῖν</l>

						               <l n="264">μοχλοῖς δὲ καὶ κλῄθροισι</l>

						               <l n="265">τὰ προπύλαια πακτοῦν;<milestone ed="p" n="266" unit="card"/>
                     </l>

					             </said>
					             <said who="#Χορὸς γερόντων">
						               <l n="266">ἀλλʼ ὡς τάχιστα πρὸς πόλιν σπεύσωμεν ὦ Φιλοῦργε,</l>

						               <l n="267">ὅπως ἄν, αὐταῖς ἐν κύκλῳ θέντες τὰ πρέμνα ταυτί,</l>

						               <l n="268">ὅσαι τὸ πρᾶγμα τοῦτʼ ἐνεστήσαντο καὶ μετῆλθον,</l>

						               <l n="269">μίαν πυρὰν νήσαντες ἐμπρήσωμεν αὐτόχειρες</l>

						               <l n="270">πάσας, ὑπὸ ψήφου μιᾶς, πρώτην δὲ τὴν Λύκωνος.<milestone ed="p" n="273" unit="card"/>
                     </l>

					             </said>
				           </div>
				           <div type="textpart" subtype="antistrophe" n="1">
					             <said who="#Χορὸς γερόντων">
						               <l n="271">οὐ γὰρ μὰ τὴν Δήμητρʼ ἐμοῦ ζῶντος ἐγχανοῦνται·</l>

						               <l n="272">ἐπεὶ οὐδὲ Κλεομένης, ὃς αὐτὴν κατέσχε πρῶτος,</l>

						               <l n="275">ἀπῆθεν ἀψάλακτος, ἀλλʼ</l>

						               <l n="276">ὅμως Λακωνικὸν πνέων</l>

						               <l n="277">ᾤχετο θὤπλα παραδοὺς ἐμοί,</l>

						               <l n="278">σμικρὸν ἔχων πάνυ τριβώνιον,</l>

						               <l n="279">πινῶν ῥυπῶν ἀπαράτιλτος,</l>

						               <l n="280">ἓξ ἐτῶν ἄλουτος.<milestone ed="p" n="281" unit="card"/>
                     </l>

					             </said>
				           </div>
				           <div type="textpart" subtype="tetrameters">
					             <said who="#Χορὸς γερόντων">
						               <l n="281">οὕτως ἐπολιόρκησʼ ἐγὼ τὸν ἄνδρʼ ἐκεῖνον ὠμῶς</l>

						               <l n="282">ἐφʼ ἑπτακαίδεκʼ ἀσπίδων πρὸς ταῖς πύλαις καθεύδων.</l>

						               <l n="283">τασδὶ δὲ τὰς Εὐριπίδῃ θεοῖς τε πᾶσιν ἐχθρὰς</l>

						               <l n="284">ἐγὼ οὐκ ἄρα σχήσω παρὼν τολμήματος τοσούτου;</l>

						               <l n="285">μή νυν ἔτʼ ἐν <add>τῇ</add> τετραπόλει τοὐμὸν τροπαῖον
								εἴη.<milestone ed="p" n="286" unit="card"/>
                     </l>

					             </said>
				           </div>
				           <div type="textpart" subtype="strophe" n="2">
					             <said who="#Χορὸς γερόντων">
						               <l n="286">ἀλλʼ αὐτὸ γάρ μοι τῆς ὁδοῦ</l>

						               <l n="287">λοιπόν ἐστι χωρίον</l>

						               <l n="288">τὸ πρὸς πόλιν τὸ σιμόν, οἷ σπουδὴν ἔχω·</l>

						               <l n="289">χὤπως ποτʼ ἐξαμπρεύσομεν</l>

						               <l n="290">τοῦτʼ ἄνευ κανθηλίου.</l>

						               <l n="291">ὡς ἐμοῦ γε τὼ ξύλω τὸν ὦμον ἐξιπώκατον·</l>

						               <l n="292">ἀλλʼ ὅμως βαδιστέον,</l>

						               <l n="293">καὶ τὸ πῦρ φυσητέον,</l>

						               <l n="294">μή μʼ ἀποσβεσθὲν λάθῃ πρὸς τῇ τελευτῇ τῆς ὁδοῦ.</l>

						               <l n="295">φῦ φῦ.</l>

						               <l n="295">ἰοὺ ἰοὺ τοῦ καπνοῦ.<milestone ed="p" n="296" unit="card"/>
                     </l>

					             </said>
				           </div>
				           <div type="textpart" subtype="antistrophe" n="2">
					             <said who="#Χορὸς γερόντων">
						               <l n="296">ὡς δεινὸν ὦναξ Ἡράκλεις</l>

						               <l n="297">προσπεσόν μʼ ἐκ τῆς χύτρας</l>

						               <l n="298">ὥσπερ κύων λυττῶσα τὠφθαλμὼ δάκνει·</l>

						               <l n="299">κἄστιν γε Λήμνιον τὸ πῦρ</l>

						               <l n="300">τοῦτο πάσῃ μηχανῇ.</l>

						               <l n="301">οὐ γὰρ <add>ἄν</add> ποθʼ ὧδʼ ὀδὰξ ἔβρυκε τὰς λήμας ἐμοῦ.</l>

						               <l n="302">σπεῦδε πρόσθεν ἐς πόλιν</l>

						               <l n="303">καὶ βοήθει τῇ θεῷ.</l>

						               <l n="304">ἢ πότʼ αὐτῇ μᾶλλον ἢ νῦν ὦ Λάχης ἀρήξομεν;</l>

						               <l n="305">φῦ φῦ.</l>

						               <l n="305a">ἰοὺ ἰοὺ τοῦ καπνοῦ.<milestone ed="p" n="306" unit="card"/>
                     </l>

					             </said>
				           </div>
				           <div type="textpart" subtype="tetrameters">
					             <said who="#Χορὸς γερόντων">
						               <l n="306">τουτὶ τὸ πῦρ ἐγρήγορεν θεῶν ἕκατι καὶ ζῇ.</l>

						               <l n="307">οὔκουν ἄν, εἰ τὼ μὲν ξύλω θείμεσθα πρῶτον αὐτοῦ,</l>

						               <l n="308">τῆς ἀμπέλου δʼ ἐς τὴν χύτραν τὸν φανὸν ἐγκαθέντες</l>

						               <l n="309">ἅψαντες εἶτʼ ἐς τὴν θύραν κριηδὸν ἐμπέσοιμεν;</l>

						               <l n="310">κἂν μὴ καλούντων τοὺς μοχλοὺς χαλῶσιν αἱ γυναῖκες,</l>

						               <l n="311">ἐμπιμπράναι χρὴ τὰς θύρας καὶ τῷ καπνῷ πιέζειν.</l>

						               <l n="312">θώμεσθα δὴ τὸ φορτίον. φεῦ τοῦ καπνοῦ βαβαιάξ.</l>

						               <l n="313">τίς ξυλλάβοιτʼ ἂν τοῦ ξύλου τῶν ἐν Σάμῳ στρατη γῶν;</l>

						               <l n="314">ταυτὶ μὲν ἤδη τὴν ῥάχιν θλίβοντά μου πέπαυται.</l>

						               <l n="315">σὸν δʼ ἔργον ἐστὶν ὦ χύτρα τὸν ἄνθρακʼ ἐξεγείρειν,</l>

						               <l n="316">τὴν λαμπάδʼ ἡμμένην ὅπως πρώτιστʼ ἐμοὶ προσοίσεις.</l>

						               <l n="317">δέσποινα Νίκη ξυγγενοῦ τῶν τʼ ἐν πόλει γυναικῶν</l>

						               <l n="318">τοῦ νῦν παρεστῶτος θράσους θέσθαι τροπαῖον ἡμᾶς.</l>

					             </said>
				           </div>
				           <div type="textpart" subtype="lyric">
					             <said who="#Χορὸς Γυναικῶν">
						               <l n="319">λιγνὺν δοκῶ μοι καθορᾶν καὶ καπνὸν ὦ γυναῖκες</l>

						               <l n="320">ὥσπερ πυρὸς καομένου· σπευστέον ἐστὶ θᾶττον.</l>

						               <milestone ed="p" n="321" unit="card"/>
					             </said>
				           </div>
				           <div type="textpart" subtype="strophe" n="3">
					             <said who="#Χορὸς Γυναικῶν">
						               <l n="321">πέτου πέτου Νικοδίκη,</l>

						               <l n="322">πρὶν ἐμπεπρῆσθαι Καλύκην</l>

						               <l n="323">τε καὶ Κρίτυλλαν περιφυσήτω</l>

						               <l n="324">†ὑπό τε νόμων † ἀργαλέων</l>

						               <l n="325">ὑπό τε γερόντων ὀλέθρων.</l>

						               <l n="326">ἀλλὰ φοβοῦμαι τόδε, μῶν ὑστερόπους βοηθῶ.</l>

						               <l n="327">νῦν δὴ γὰρ ἐμπλησαμένη τὴν ὑδρίαν κνεφαία</l>

						               <l n="328">μόλις ἀπὸ κρήνης ὑπʼ ὄχλου καὶ θορύβου καὶ πατάγου</l>

						               <l n="329">χυτρείου,</l>

						               <l n="330">δούλαισιν ὠστιζομένη</l>

						               <l n="331">
                        <gap reason="ellipsis"/>
                     </l>

						               <l n="332">στιγματίαις θʼ, ἁρπαλέως</l>

						               <l n="333">ἀραμένη ταῖσιν ἐμαῖς</l>

						               <l n="334">δημότισιν καομέναις</l>

						               <l n="335">φέρουσʼ ὕδωρ βοηθῶ.<milestone ed="p" n="335" unit="card"/>
                     </l>

					             </said>
				           </div>
				           <div type="textpart" subtype="antistrophe" n="3">
					             <said who="#Χορὸς Γυναικῶν">
						               <l n="336">ἤκουσα γὰρ τυφογέροντας</l>

						               <l n="336a">ἄνδρας ἔρρειν, στελέχη</l>

						               <l n="337">φέροντας ὥσπερ βαλανεύσοντας</l>

						               <l n="338">ἐς πόλιν ὡς τριτάλαντον βάρος,</l>

						               <l n="339">δεινότατʼ ἀπειλοῦντας ἐπῶν</l>

						               <l n="340">ὡς πυρὶ χρὴ τὰς μυσαρὰς γυναῖκας ἀνθρακεύειν·</l>

						               <l n="341">ἃς ὦ θεὰ μή ποτʼ ἐγὼ πιμπραμένας ἴδοιμι,</l>

						               <l n="342">ἀλλὰ πολέμου καὶ μανιῶν ῥυσαμένας Ἑλλάδα καὶ</l>

						               <l n="343">πολίτας,</l>

						               <l n="344">ἐφʼ οἷσπερ ὦ χρυσολόφα</l>

						               <l n="345">πολιοῦχε σὰς ἔσχον ἕδρας.</l>

						               <l n="346">καί σε καλῶ ξύμμαχον ὦ</l>

						               <l n="347">Τριτογένειʼ, εἴ τις ἐκείνας</l>

						               <l n="348">ὑποπίμπρησιν ἀνήρ,</l>

						               <l n="349">φέρειν ὕδωρ μεθʼ ἡμῶν.</l>

						               <milestone ed="p" n="350" unit="card"/>
					             </said>
				           </div>
				           <div type="textpart" subtype="tetrameters">
					             <said who="#Χορὸς Γυναικῶν">
						               <l n="350">ἔασον ὦ. τουτὶ τί ἦν; ὦνδρες πόνῳ πόνηροι·</l>

						               <l n="351">οὐ γάρ ποτʼ ἂν χρηστοί γʼ ἔδρων οὐδʼ εὐσεβεῖς τάδʼ ἄνδρες.</l>

					             </said>
					             <said who="#Χορὸς γερόντων">
						               <l n="352">τουτὶ τὸ πρᾶγμʼ ἡμῖν ἰδεῖν ἀπροσδόκητον ἥκει·</l>

						               <l n="353">ἑσμὸς γυναικῶν οὑτοσὶ θύρασιν αὖ βοηθεῖ.</l>

					             </said>
					             <said who="#Χορὸς Γυναικῶν">
						               <l n="354">τί βδύλλεθʼ ἡμᾶς; οὔ τί που πολλαὶ δοκοῦμεν εἶναι;</l>

						               <l n="355">καὶ μὴν μέρος γʼ ἡμῶν ὁρᾶτʼ οὔπω τὸ μυριοστόν.</l>

					             </said>
					             <said who="#Χορὸς γερόντων">
						               <l n="356">ὦ Φαιδρία ταύτας λαλεῖν ἐάσομεν τοσαυτί;</l>

						               <l n="357">οὐ περικατᾶξαι τὸ ξύλον τύπτοντʼ ἐχρῆν τινʼ αὐταῖς;</l>

					             </said>
					             <said who="#Χορὸς Γυναικῶν">
						               <l n="358">θώμεσθα δὴ τὰς κάλπιδας χἠμεῖς χαμᾶζʼ, ὅπως ἂν</l>

						               <l n="359">ἢν προσφέρῃ τὴν χεῖρά τις μὴ τοῦτό μʼ ἐμποδίζῃ.</l>

					             </said>
					             <said who="#Χορὸς γερόντων">
						               <l n="360">εἰ νὴ Δίʼ ἤδη τὰς γνάθους τούτων τις ἢ δὶς ἢ τρὶς</l>

						               <l n="361">ἔκοψεν ὥσπερ Βουπάλου, φωνὴν ἂν οὐκ ἂν εἶχον.</l>

					             </said>
					             <said who="#Χορὸς Γυναικῶν">
						               <l n="362">καὶ μὴν ἰδοὺ παταξάτω τις· στᾶσʼ ἐγὼ παρέξω,</l>

						               <l n="363">κοὐ μή ποτʼ ἄλλη σου κύων τῶν ὄρχεων λάβηται.</l>

					             </said>
					             <said who="#Χορὸς γερόντων">
						               <l n="364">εἰ μὴ σιωπήσει, θενών σου ʼκκοκκιῶ τὸ γῆρας.</l>

					             </said>
					             <said who="#Χορὸς Γυναικῶν">
						               <l n="365">ἅψαι μόνον Στρατυλλίδος τῷ δακτύλῳ προσελθών.</l>

					             </said>
					             <said who="#Χορὸς γερόντων">
						               <l n="366">τί δʼ ἢν σποδῶ τοῖς κονδύλοις; τί μʼ ἐργάσει τὸ δεινόν;</l>

					             </said>
					             <said who="#Χορὸς Γυναικῶν">
						               <l n="367">βρύκουσά σου τοὺς πλεύμονας καὶ τἄντερʼ ἐξαμήσω.</l>

					             </said>
					             <said who="#Χορὸς γερόντων">
						               <l n="368">οὐκ ἔστʼ ἀνὴρ Εὐριπίδου σοφώτερος ποιητής·</l>

						               <l n="369">οὐδὲν γὰρ οὕτω θρέμμʼ ἀναιδές ἐστιν ὡς γυναῖκες.</l>

					             </said>
					             <said who="#Χορὸς Γυναικῶν">
						               <l n="370">αἰρώμεθʼ ἡμεῖς θοὔδατος τὴν κάλπιν ὦ Ῥοδίππη.</l>

					             </said>
					             <said who="#Χορὸς γερόντων">
						               <l n="371">τί δʼ ὦ θεοῖς ἐχθρὰ σὺ δεῦρʼ ὕδωρ ἔχουσʼ ἀφίκου;</l>

					             </said>
					             <said who="#Χορὸς Γυναικῶν">
						               <l n="372">τί δαὶ σὺ πῦρ ὦ τύμβʼ ἔχων; ὡς σαυτὸν ἐμπυρεύσων;</l>

					             </said>
					             <said who="#Χορὸς γερόντων">
						               <l n="373">ἐγὼ μὲν ἵνα νήσας πυρὰν τὰς σὰς φίλας ὑφάψω.</l>

					             </said>
					             <said who="#Χορὸς Γυναικῶν">
						               <l n="374">ἐγὼ δέ γʼ ἵνα τὴν σὴν πυρὰν τούτῳ κατασβέσαιμι.</l>

					             </said>
					             <said who="#Χορὸς γερόντων">
						               <l n="375">τοὐμὸν σὺ πῦρ κατασβέσεις;</l>

					             </said>
					             <said who="#Χορὸς Γυναικῶν">
						               <l n="375a">τοὔργον τάχʼ αὐτὸ δείξει.</l>

					             </said>
					             <said who="#Χορὸς γερόντων">
						               <l n="376">οὐκ οἶδά σʼ εἰ τῇδʼ ὡς ἔχω τῇ λαμπάδι σταθεύσω.</l>

					             </said>
					             <said who="#Χορὸς Γυναικῶν">
						               <l n="377">εἰ ῥύμμα τυγχάνεις ἔχων, λουτρόν <add>γʼ</add> ἐγὼ παρέξω.</l>

					             </said>
					             <said who="#Χορὸς γερόντων">
						               <l n="378">ἐμοὶ σὺ λουτρὸν ὦ σαπρά;</l>

					             </said>
					             <said who="#Χορὸς Γυναικῶν">
						               <l n="378a">καὶ ταῦτα νυμφικόν γε.</l>

					             </said>
					             <said who="#Χορὸς γερόντων">
						               <l n="379">ἤκουσας αὐτῆς τοῦ θράσους;</l>

					             </said>
					             <said who="#Χορὸς Γυναικῶν">
						               <l n="379a">ἐλευθέρα γάρ εἰμι.</l>

					             </said>
					             <said who="#Χορὸς γερόντων">
						               <l n="380">σχήσω σʼ ἐγὼ τῆς νῦν βοῆς.</l>

					             </said>
					             <said who="#Χορὸς Γυναικῶν">
						               <l n="380a">ἀλλʼ οὐκέθʼ ἡλιάζει.</l>

					             </said>
					             <said who="#Χορὸς γερόντων">
						               <l n="381">ἔμπρησον αὐτῆς τὰς κόμας.</l>

					             </said>
					             <said who="#Χορὸς Γυναικῶν">
						               <l n="381a">σὸν ἔργον ὦχελῷε.</l>

					             </said>
					             <said who="#Χορὸς γερόντων">
						               <l n="382">οἴμοι τάλας.</l>

					             </said>
					             <said who="#Χορὸς Γυναικῶν">
						               <l n="382a">μῶν θερμὸν ἦν;</l>

					             </said>
					             <said who="#Χορὸς γερόντων">
						               <l n="383">ποῖ θερμόν; οὐ παύσει; τί δρᾷς;</l>

					             </said>
					             <said who="#Χορὸς Γυναικῶν">
						               <l n="384">ἄρδω σʼ ὅπως ἂν βλαστάνῃς.</l>

					             </said>
					             <said who="#Χορὸς γερόντων">
						               <l n="385">ἀλλʼ αὖός εἰμʼ ἤδη τρέμων.</l>

					             </said>
					             <said who="#Χορὸς Γυναικῶν">
						               <l n="386">οὐκοῦν ἐπειδὴ πῦρ ἔχεις, σὺ χλιανεῖς σεαυτόν.<milestone ed="p" n="387" unit="card"/>
                     </l>

					             </said>
				           </div>
			         </div>
			         <div type="textpart" subtype="Episode">
				           <said who="#Πρόβουλος">
					             <l n="387">ἆρʼ ἐξέλαμψε τῶν γυναικῶν ἡ τρυφὴ</l>

					             <l n="388">χὠ τυμπανισμὸς χοἰ πυκνοὶ Σαβάζιοι,</l>

					             <l n="389">ὅ τʼ Ἀδωνιασμὸς οὗτος οὑπὶ τῶν τεγῶν,</l>

					             <l n="390">οὗ ʼγώ ποτʼ ὢν ἤκουον ἐν τἠκκλησίᾳ;</l>

					             <l n="391">ἔλεγε δʼ ὁ μὴ ὥρασι μὲν Δημόστρατος</l>

					             <l n="392">πλεῖν ἐς Σικελίαν, ἡ γυνὴ δʼ ὀρχουμένη</l>

					             <l n="393">
                     <q>αἰαῖ Ἄδωνιν</q> φησίν, ὁ δὲ Δημόστρατος</l>

					             <l n="394">ἔλεγεν ὁπλίτας καταλέγειν Ζακυνθίων·</l>

					             <l n="395">ἡ δʼ ὑποπεπωκυῖʼ ἡ γυνὴ ʼπὶ τοῦ τέγους</l>

					             <l n="396">
                     <q>κόπτεσθʼ Ἄδωνιν</q> φησίν· ὁ δʼ ἐβιάζετο</l>

					             <l n="397">ὁ θεοῖσιν ἐχθρὸς καὶ μιαρὸς Χολοζύγης.</l>

					             <l n="398">τοιαῦτʼ ἀπʼ αὐτῶν ἐστιν ἀκόλαστʼ ᾄσματα.</l>

				           </said>
				           <said who="#Χορὸς γερόντων">
					             <l n="399">τί δῆτʼ ἂν εἰ πύθοιο καὶ τὴν τῶνδʼ ὕβριν;</l>

					             <l n="400">αἳ τἄλλα θʼ ὑβρίκασι κἀκ τῶν καλπίδων</l>

					             <l n="401">ἔλουσαν ἡμᾶς, ὥστε θαἰματίδια</l>

					             <l n="402">σείειν πάρεστιν ὥσπερ ἐνεουρηκότας.</l>

				           </said>
				           <said who="#Πρόβουλος">
					             <l n="403">νὴ τὸν Ποσειδῶ τὸν ἁλυκὸν δίκαιά γε.</l>

					             <l n="404">ὅταν γὰρ αὐτοὶ ξυμπονηρευώμεθα</l>

					             <l n="405">ταῖσιν γυναιξὶ καὶ διδάσκωμεν τρυφᾶν,</l>

					             <l n="406">τοιαῦτʼ ἀπʼ αὐτῶν βλαστάνει βουλεύματα.</l>

					             <l n="407">οἳ λέγομεν ἐν τῶν δημιουργῶν τοιαδί·</l>

					             <l n="408">‘ὦ χρυσοχόε τὸν ορμον ὃν ἐπεσκεύασας,</l>

					             <l n="409">ὀρχουμένης μου τῆς γυναικὸς ἑσπέρας</l>

					             <l n="410">ἡ βάλανος ἐκπέπτωκεν ἐκ τοῦ τρήματος.</l>

					             <l n="411">ἐμοὶ μὲν οὖν ἔστʼ ἐς Σαλαμῖνα πλευστέα·</l>

					             <l n="412">σὺ δʼ ἢν σχολάσῃς, πάσῃ τέχνῃ πρὸς ἑσπέραν</l>

					             <l n="413">ἐλθὼν ἐκείνῃ τὴν βάλανον ἐνάρμοσον.’</l>

					             <l n="414">ἕτερος δέ τις πρὸς σκυτοτόμον ταδὶ λέγει</l>

					             <l n="415">νεανίαν καὶ πέος ἔχοντʼ οὐ παιδικόν·</l>

					             <l n="416">‘ὦ σκυτοτόμε μου τῆς γυναικὸς τοῦ ποδὸς</l>

					             <l n="417">τὸ δακτυλίδιον ξυμπιέζει τὸ ζυγὸν</l>

					             <l n="418">ἅθʼ ἁπαλὸν ὄν· τοῦτʼ οὖν σὺ τῆς μεσημβρίας</l>

					             <l n="419">ἐλθὼν χάλασον, ὅπως ἂν εὐρυτέρως ἔχῃ.’</l>

					             <l n="420">τοιαῦτʼ ἀπήντηκʼ ἐς τοιαυτὶ πράγματα,</l>

					             <l n="421">ὅτε γʼ ὢν ἐγὼ πρόβουλος, ἐκπορίσας ὅπως</l>

					             <l n="422">κωπῆς ἔσονται, τἀργυρίου νυνὶ δέον,</l>

					             <l n="423">ὑπὸ τῶν γυναικῶν ἀποκέκλῃμαι ταῖς πύλαις.</l>

					             <l n="424">ἀλλʼ οὐδὲν ἔργον ἑστάναι. φέρε τοὺς μοχλούς,</l>

					             <l n="425">ὅπως ἂν αὐτὰς τῆς ὕβρεως ἐγὼ σχέθω.</l>

					             <l n="426">τί κέχηνας ὦ δύστηνε; ποῖ δʼ αὖ σὺ βλέπεις,</l>

					             <l n="427">οὐδὲν ποιῶν ἀλλʼ ἢ καπηλεῖον σκοπῶν;</l>

					             <l n="428">οὐχ ὑποβαλόντες τοὺς μοχλοὺς ὑπὸ τὰς πύλας</l>

					             <l n="429">ἐντεῦθεν ἐκμοχλεύσετʼ; ἐνθενδὶ δʼ ἐγὼ</l>

					             <l n="430">ξυνεκμοχλεύσω.</l>

				           </said>
				           <said who="#Λυσιστράτη">
					             <l n="430a">μηδὲν ἐκμοχλεύετε·</l>

					             <l n="431">ἐξέρχομαι γὰρ αὐτομάτη. τί δεῖ μοχλῶν;</l>

					             <l n="432">οὐ γὰρ μοχλῶν δεῖ μᾶλλον ἢ νοῦ καὶ φρενῶν.</l>

				           </said>
				           <said who="#Πρόβουλος">
					             <l n="433">ἄληθες ὦ μιαρὰ σύ; ποῦ ʼσθʼ ὁ τοξότης;</l>

					             <l n="434">ξυλλάμβανʼ αὐτὴν κὠπίσω τὼ χεῖρε δεῖ.</l>

				           </said>
				           <said who="#Λυσιστράτη">
					             <l n="435">εἴ τἄρα νὴ τὴν Ἄρτεμιν τὴν χεῖρά μοι</l>

					             <l n="436">ἄκραν προσοίσει δημόσιος ὤν, κλαύσεται.</l>

				           </said>
				           <said who="#Πρόβουλος">
					             <l n="437">ἔδεισας οὗτος; οὐ ξυναρπάσει μέσην</l>

					             <l n="438">καὶ σὺ μετὰ τούτου κἀνύσαντε δήσετον;</l>

				           </said>
				           <said who="#Γυνὴ Α">
					             <l n="439">εἴ τἄρα νὴ τὴν Πάνδροσον ταύτῃ μόνον</l>

					             <l n="440">τὴν χεῖρʼ ἐπιβαλεῖς, ἐπιχεσεῖ πατούμενος.</l>

				           </said>
				           <said who="#Πρόβουλος">
					             <l n="441">ἰδού γʼἐπιχεσεῖ. ποῦ ʼστιν ἕτερος τοξότης;</l>

					             <l n="442">ταύτην προτέραν ξύνδησον, ὁτιὴ καὶ λαλεῖ.</l>

					             <milestone ed="p" n="443" unit="card"/>
				           </said>
				           <said who="#Γυνὴ Β">
					             <l n="443">εἴ τἄρα νὴ τὴν Φωσφόρον τὴν χεῖρʼ ἄκραν</l>

					             <l n="444">ταύτῃ προσοίσεις, κύαθον αἰτήσεις τάχα.</l>

				           </said>
				           <said who="#Πρόβουλος">
					             <l n="445">τουτὶ τί ἦν; ποῦ τοξότης; ταύτης ἔχου.</l>

					             <l n="446">παύσω τινʼ ὑμῶν τῆσδʼ ἐγὼ τῆς ἐξόδου.</l>

				           </said>
				           <said who="#Γυνὴ Γ">
					             <l n="447">εἴ τἄρα νὴ τὴν Ταυροπόλον ταύτῃ πρόσει,</l>

					             <l n="448">ἐκκοκκιῶ σου τὰς στενοκωκύτους τρίχας.</l>

				           </said>
				           <said who="#Πρόβουλος">
					             <l n="449">οἴμοι κακοδαίμων· ἐπιλέλοιφʼ ὁ τοξότης.</l>

					             <l n="450">ἀτὰρ οὐ γυναικῶν οὐδέποτʼ ἔσθʼ ἡττητέα</l>

					             <l n="451">ἡμῖν· ὁμόσε χωρῶμεν αὐταῖς ὦ Σκύθαι</l>

					             <l n="452">ξυνταξάμενοι.</l>

				           </said>
				           <said who="#Λυσιστράτη">
					             <l n="452a">νὴ τὼ θεὼ γνώσεσθʼ ἄρα</l>

					             <l n="453">ὅτι καὶ παρʼ ἡμῖν εἰσι τέτταρες λόχοι</l>

					             <l n="454">μαχίμων γυναικῶν ἔνδον ἐξωπλισμένων.</l>

				           </said>
				           <said who="#Πρόβουλος">
					             <l n="455">ἀποστρέφετε τὰς χεῖρας αὐτῶν ὦ Σκύθαι.</l>

				           </said>
				           <said who="#Λυσιστράτη">
					             <l n="456">ὦ ξύμμαχοι γυναῖκες ἐκθεῖτʼ ἔνδοθεν,</l>

					             <l n="457">ὦ σπερμαγοραιολεκιθολαχανοπώλιδες,</l>

					             <l n="458">ὦ σκοροδοπανδοκευτριαρτοπώλιδες,</l>

					             <l n="459">οὐχ ἕλξετʼ, οὐ παιήσετʼ, οὐκ ἀράξετε;</l>

					             <l n="460">οὐ λοιδορήσετʼ, οὐκ ἀναισχυντήσετε;</l>

					             <l n="461">παύσασθʼ, ἐπαναχωρεῖτε, μὴ σκυλεύετε.</l>

				           </said>
				           <said who="#Πρόβουλος">
					             <l n="462">οἴμʼ ὡς κακῶς πέπραγέ μου τὸ τοξικόν.</l>

				           </said>
				           <said who="#Λυσιστράτη">
					             <l n="463">ἀλλὰ τί γὰρ ᾤου; πότερον ἐπὶ δούλας τινὰς</l>

					             <l n="464">ἥκειν ἐνόμισας, ἢ γυναιξὶν οὐκ οἴει</l>

					             <l n="465">χολὴν ἐνεῖναι;</l>

				           </said>
				           <said who="#Πρόβουλος">
					             <l n="465a">νὴ τὸν Ἀπόλλω καὶ μάλα</l>

					             <l n="466">πολλήν γʼ, ἐάνπερ πλησίον κάπηλος ᾖ.<milestone ed="p" n="467" unit="card"/>
                  </l>

				           </said>
			         </div>
			         <div type="textpart" subtype="Agon">
				           <div type="textpart" subtype="prelude">
					             <said who="#Χορὸς γερόντων">
						               <l n="467">ὦ πόλλʼ ἀναλώσας ἔπη πρόβουλε τῆσδε <add>τῆς</add> γῆς,</l>

						               <l n="468">τί τοῖσδε σαυτὸν ἐς λόγους τοῖς θηρίοις συνάπτεις;</l>

						               <l n="469">οὐκ οἶσθα λουτρὸν οἷον αἵδʼ ἡμᾶς ἔλουσαν ἄρτι</l>

						               <l n="470">ἐν τοῖσιν ἱματιδίοις, καὶ ταῦτʼ ἄνευ κονίας;</l>

					             </said>
					             <said who="#Χορὸς Γυναικῶν">
						               <l n="471">ἀλλʼ ὦ μέλʼ οὐ χρὴ προσφέρειν τοῖς πλησίοισιν εἰκῇ</l>

						               <l n="472">τὴν χεῖρʼ· ἐὰν δὲ τοῦτο δρᾷς, κυλοιδιᾶν ἀνάγκη.</l>

						               <l n="473">ἐπεὶ ʼθέλω ʼγὼ σωφρόνως ὥσπερ κόρη καθῆσθαι,</l>

						               <l n="474">λυποῦσα μηδένʼ ἐνθαδί, κινοῦσα μηδὲ κάρφος,</l>

						               <l n="475">ἢν μή τις ὥσπερ σφηκιὰν βλίττῃ με κἀρεθίζῃ.</l>

						               <milestone ed="p" n="476" unit="card"/>
					             </said>
				           </div>
				           <div type="textpart" subtype="strophe" n="1">
					             <said who="#Χορὸς γερόντων">
						               <l n="476">ὦ Ζεῦ τί ποτε χρησόμεθα τοῖσδε τοῖς κνωδάλοις;</l>

						               <l n="477">ουʼ γὰρ ἔτʼ ἀνεκτὰ τάδε γʼ, ἀλλὰ βασανιστέον</l>

						               <l n="478">τόδε σοι τὸ πάθος μετʼ ἐμοῦ</l>

						               <l n="480">ὅ τι βουλόμεναί ποτε τὴν</l>

						               <l n="481">Κραναὰν κατέλαβον, ἐφʼ ὅ τι τε</l>

						               <l n="482">μεγαλόπετρον ἄβατον ἀκρόπολιν</l>

						               <l n="483">ἱερὸν τέμενος.<milestone ed="p" n="484" unit="card"/>
                     </l>

					             </said>
				           </div>
				           <div type="textpart" subtype="katakeleusmenos">
					             <said who="#Χορὸς γερόντων">
						               <l n="484">ἀλλʼ ἀνερώτα καὶ μὴ πείθου καὶ πρόσφερε πάντας ἐλέγχους,</l>

						               <l n="485">ὡς αἰσχρὸν ἀκωδώνιστον ἐᾶν τὸ τοιοῦτον πρᾶγμα μεθέντας.</l>

						               <milestone ed="p" n="486" unit="card"/>
					             </said>
				           </div>
				           <div type="textpart" subtype="epirrheme">
					             <said who="#Πρόβουλος">
						               <l n="486">καὶ μὴν αὐτῶν τοῦτʼ ἐπιθυμῶ νὴ τὸν Δία πρῶτα πυθέσθαι,</l>

						               <l n="487">ὅ τι βουλόμεναι τὴν πόλιν ἡμῶν ἀπεκλῄσατε τοῖσι μοχλοῖσιν.</l>

					             </said>
					             <said who="#Λυσιστράτη">
						               <l n="488">ἵνα τἀργύριον σῶν παρέχοιμεν καὶ μὴ πολεμοῖτε διʼ αὐτό.</l>

					             </said>
					             <said who="#Πρόβουλος">
						               <l n="489">διὰ τἀργύριον πολεμοῦμεν γάρ;</l>

					             </said>
					             <said who="#Λυσιστράτη">
						               <l n="489a">καὶ τἄλλα γε πάντʼ ἐκυκήθη.</l>

						               <l n="490">ἵνα γὰρ Πείσανδρος ἔχοι κλέπτειν χοἰ ταῖς ἀρχαῖς ἐπέχοντες,</l>

						               <l n="491">ἀεί τινα κορκορυγὴν ἐκύκων. οἱ δʼ οὖν τοῦδʼ οὕνεκα δρώντων</l>

						               <l n="492">ὅ τι βούλονται· τὸ γὰρ ἀργύριον τοῦτʼ οὐκέτι μὴ καθέλωσιν.</l>

					             </said>
					             <said who="#Πρόβουλος">
						               <l n="493">ἀλλὰ τί δράσεις;</l>

					             </said>
					             <said who="#Λυσιστράτη">
						               <l n="493a">τοῦτό μʼ ἐρωτᾷς; ἡμεῖς ταμιεύσομεν αὐτό.</l>

					             </said>
					             <said who="#Πρόβουλος">
						               <l n="494">ὑμεῖς ταμιεύσετε τἀργύριον;</l>

					             </said>
					             <said who="#Λυσιστράτη">
						               <l n="494a">τί <add>δὲ</add> δεινὸν τοῦτο νομίζεις;</l>

						               <l n="495">οὐ καὶ τἄνδον χρήματα πάντως ἡμεῖς ταμιεύομεν ὑμῖν;</l>

					             </said>
					             <said who="#Πρόβουλος">
						               <l n="496">ἀλλʼ οὐ ταὐτόν.</l>

					             </said>
					             <said who="#Λυσιστράτη">
						               <l n="496a">πῶς οὐ ταὐτόν;</l>

					             </said>
					             <said who="#Πρόβουλος">
						               <l n="496ab">πολεμητέον ἔστʼ ἀπὸ τούτου.</l>

					             </said>
					             <said who="#Λυσιστράτη">
						               <l n="497">ἀλλʼ οὐδὲν δεῖ πρῶτον πολεμεῖν.</l>

					             </said>
					             <said who="#Πρόβουλος">
						               <l n="497a">πῶς γὰρ σωθησόμεθʼ ἄλλως;</l>

					             </said>
					             <said who="#Λυσιστράτη">
						               <l n="498">ἡμεῖς ὑμᾶς σώσομεν.</l>

					             </said>
					             <said who="#Πρόβουλος">
						               <l n="498a">ὑμεῖς;</l>

					             </said>
					             <said who="#Λυσιστράτη">
						               <l n="498ab">ἡμεῖς μέντοι.</l>

					             </said>
					             <said who="#Πρόβουλος">
						               <l n="498ac">σχέτλιόν γε.</l>

					             </said>
					             <said who="#Λυσιστράτη">
						               <l n="499">ὡς σωθήσει, κἂν μὴ βούλῃ.</l>

					             </said>
					             <said who="#Πρόβουλος">
						               <l n="499a">δεινόν <add>γε</add> λέγεις.</l>

					             </said>
					             <said who="#Λυσιστράτη">
						               <l n="499ab">ἀγανακτεῖς.</l>

						               <l n="500">ἀλλὰ ποιητέα ταῦτʼ ἐστὶν ὅμως.</l>

					             </said>
					             <said who="#Πρόβουλος">
						               <l n="500a">νὴ τὴν Δήμητρʼ ἄδικόν γε.</l>

					             </said>
					             <said who="#Λυσιστράτη">
						               <l n="501">σωστέον ὦ τᾶν.</l>

					             </said>
					             <said who="#Πρόβουλος">
						               <l n="501a">κεἰ μὴ δέομαι;</l>

					             </said>
					             <said who="#Λυσιστράτη">
						               <l n="501ab">τοῦδʼ οὕνεκα καὶ πολὺ μᾶλλον.</l>

					             </said>
					             <said who="#Πρόβουλος">
						               <l n="502">ὑμῖν δὲ πόθεν περὶ τοῦ πολέμου τῆς τʼ εἰρήνης ἐμέλησεν;</l>

					             </said>
					             <said who="#Λυσιστράτη">
						               <l n="503">ἡμεῖς φράσομεν.</l>

					             </said>
					             <said who="#Πρόβουλος">
						               <l n="503a">λέγε δὴ ταχέως, ἵνα μὴ κλάῃς,</l>

					             </said>
					             <said who="#Λυσιστράτη">
						               <l n="503ab">ἀκροῶ δή,</l>

						               <l n="504">καὶ τὰς χεῖρας πειρῶ κατέχειν.</l>

					             </said>
					             <said who="#Πρόβουλος">
						               <l n="504a">ἀλλʼ οὐ δύναμαι· χαλεπὸν γὰρ</l>

						               <l n="505">ὑπὸ τῆς ὀργῆς αὐτὰς ἴσχειν.</l>

					             </said>
					             <said who="#Γυνὴ Α.">
						               <l n="505a">κλαύσει τοίνυν πολὺ μᾶλλον.</l>

					             </said>
					             <said who="#Πρόβουλος">
						               <l n="506">τοῦτο μὲν ὦ γραῦ σαυτῇ κρώξαις· σὺ δέ μοι λέγε.</l>

					             </said>
					             <said who="#Λυσιστράτη">
						               <l n="506a">ταῦτα ποιήσω.</l>

						               <l n="507">ἡμεῖς τὸν μὲν πρότερον πόλεμον † καὶ τὸν χρόνον ἠνεσχόμεθα †</l>

						               <l n="508">ὑπὸ σωφροσύνης τῆς ἡμετέρας τῶν ἀνδρῶν ἅττʼ ἐποιεῖτε.</l>

						               <l n="509">οὐ γὰρ γρύζειν εἰᾶθʼ ἡμᾶς. καίτοὐκ ἠρέσκετέ γʼ ἡμᾶς.</l>

						               <l n="510">ἀλλʼ ᾐσθανόμεσθα καλῶς ὑμῶν, καὶ πολλάκις ἔνδον ἂν οὖσαι</l>

						               <l n="511">ἠκούσαμεν ἄν τι κακῶς ὑμᾶς βουλευσαμένους μέγα πρᾶγμα·</l>

						               <l n="512">εἶτʼ ἀλγοῦσαι τἄνδοθεν ὑμᾶς ἐπανηρόμεθʼ ἂν γελάσασαι,</l>

						               <l n="513">‘τί βεβούλευται περὶ τῶν σπονδῶν ἐν τῇ στήλῃ παραγράψαι</l>

						               <l n="514">ἐν τῷ δήμῳ τήμερονὑμῖν;’ <q>τίδὲ σοὶ ταῦτʼ;</q> ἦ δʼ
							ὃς ἂν ἁνήρ.</l>

						               <l n="515">
                        <q>οὐ σιγήσει;</q> κἀγὼ ἐσίγων.</l>

					             </said>
					             <said who="#Γυνὴ Β.">
						               <l n="515">ἀλλʼ οὐκ ἂν ἐγώ ποτʼ ἐσίγων.</l>

					             </said>
					             <said who="#Πρόβουλος">
						               <l n="516">κἂν ᾤμωζές γʼ, εἰ μὴ ʼσίγας.</l>

					             </said>
					             <said who="#Λυσιστράτη">
						               <l n="516a">τοιγὰρ ἔγωγʼ ἔνδον ἐσίγων.</l>

						               <l n="517">
							                 <gap reason="ellipsis"/> ἔτερόν τι πονηρότερον βούλευμʼ ἐπεπύσμεθʼ ἂν ὑμῶν·</l>

						               <l n="518">εἶτʼ ἠρόμεθʼ ἄν· <q>πῶς ταῦτʼ ὦνερ διαπράττεσθʼ ὧδʼ
								ἀνοήτως;</q>
                     </l>

						               <l n="519">ὁ δέ μʼ εὐθὺς ὑποβλέψας <add>ἂν</add> ἔφασκʼ, εἰ μὴ τὸν στήμονα νήσω,</l>

						               <l n="520">ὀτοτύξεσθαι μακρὰ τὴν κεφαλήν· <q>πόλεμος δʼ
								ἄνδρεσσι μελήσει.</q>
                     </l>

					             </said>
					             <said who="#Πρόβουλος">
						               <l n="521">ὀρθῶς γε λέγων νὴ Δίʼ ἐκεῖνος.</l>

					             </said>
					             <said who="#Λυσιστράτη">
						               <l n="521a">πῶς ὀρθῶς ὦ κακόδαιμον,</l>

						               <l n="522">εἰ μηδὲ κακῶς βουλευομένοις ἐξῆν ὑμῖν ὑποθέσθαι;</l>

						               <l n="523">ὅτε δὴ δʼ ὑμῶν ἐν ταῖσιν ὁδοῖς φανερῶς ἠκούομεν ἤδη,</l>

						               <l n="524">
                        <q>οὐκ ἔστιν ἀνὴρ ἐν τῇ χώρᾳ;</q>
							                 <q>μὰ Δίʼ οὐ δῆτʼ,</q>
							                 <add>εἶφʼ</add> ἕτερός τις·</l>

						               <l n="525">μετὰ ταῦθʼ ἡμῖν εὐθὺς ἔδοξεν σῶσαι τὴν Ἑλλάδα κοινῇ</l>

						               <l n="526">ταῖσι γυναιξὶν συλλεχθείσαις. ποῖ γὰρ καὶ χρῆν ἀναμεῖναι;</l>

						               <l n="527">ἢν οὖν ἡμῶν χρηστὰ λεγουσῶν ἐθελήσητʼ ἀντακροᾶσθαι</l>

						               <l n="528">κἀντισιωπᾶθʼ ὥσπερ χἠμεῖς, ἐπανορθώσαιμεν ἂν ὑμᾶς.</l>

					             </said>
					             <said who="#Πρόβουλος">
						               <l n="529">ὑμεῖς ἡμᾶς; δεινόν γε λέγεις κοὐ τλητὸν ἔμοιγε.</l>

					             </said>
					             <said who="#Λυσιστράτη">
						               <l n="529">σιώπα.</l>

					             </said>
					             <said who="#Πρόβουλος">
						               <l n="530">σοί γʼ ὦ κατάρατε σιωπῶ ʼγώ, καὶ ταῦτα κάλυμμα φορούσῃ</l>

						               <l n="531">περὶ τὴν κεφαλήν; μή νυν ζῴην.<milestone ed="p" n="532" unit="card"/>
                     </l>

					             </said>
				           </div>
				           <div type="textpart" subtype="pnigos">
					             <said who="#Λυσιστράτη">
						               <l n="531a">ἀλλʼ εἰ τοῦτʼ ἐμπόδιόν σοι,</l>

						               <l n="532">παρʼ ἐμοῦ τουτὶ τὸ κάλυμμα λαβὼν</l>

						               <l n="533">ἔχε καὶ περίθου περὶ τὴν κεφαλήν,</l>

						               <l n="534">κᾆτα σιώπα</l>

					             </said>
					             <said who="#Γυνὴ Γ.">
						               <l n="535">καὶ τοῦτον τὸν καλαθίσκον.</l>

					             </said>
					             <said who="#Λυσιστράτη">
						               <l n="536">κᾆτα ξαίνειν ξυζωσάμενος</l>

						               <l n="537">κυάμους τρώγων·</l>

						               <l n="538">πόλεμος δὲ γυναιξὶ μελήσει.</l>

						               <milestone ed="p" n="539" unit="card"/>
					             </said>
				           </div>
				           <div type="textpart" subtype="antiprelude">
					             <said who="#Χορὸς Γυναικῶν">
						               <l n="539">αἰρώμεθʼ ὦ γυναῖκες ἀπὸ τῶν καλπίδων, ὅπως ἂν</l>

						               <l n="540">ἐν τῷ μέρει χἠμεῖς τι ταῖς φίλαισι συλλάβωμεν.<milestone ed="p" n="541" unit="card"/>
                     </l>

					             </said>
				           </div>
				           <div type="textpart" subtype="antistrophe" n="1">
					             <said who="#Χορὸς Γυναικῶν">
						               <l n="541">ἔγωγε γὰρ <add>ἂν</add> οὔποτε κάμοιμʼ ἂν ὀρχουμένη,</l>

						               <l n="542">†οὐδὲ τὰ γόνατα κόπος ἕλοι μου καματηρόσ†·</l>

						               <l n="543">ἐθέλω δʼ ἐπὶ πᾶν ἰέναι</l>

						               <l n="544">μετὰ τῶνδʼ ἀρετῆς ἕνεχʼ, αἷς</l>

						               <l n="545">ἔνι φύσις, ἔνι χάρις, ἔνι θράσος,</l>

						               <l n="546">ἔνι δὲ σοφόν, ἔνι <add>δὲ</add> φιλόπολις</l>

						               <l n="547">ἀρετὴ φρόνιμος.<milestone ed="p" n="549" unit="card"/>
                     </l>

					             </said>
				           </div>
				           <div type="textpart" subtype="antikatakeleusmenos">
					             <said who="#Χορὸς Γυναικῶν">
						               <l n="548">ἀλλʼ ὦ τηθῶν ἀνδρειοτάτων καὶ μητριδίων ἀκαληφῶν,</l>

						               <l n="550">χωρεῖτʼ ὀργῇ καὶ μὴ τέγγεσθʼ· ἔτι γὰρ νῦν οὔρια θεῖτε.<milestone ed="p" n="551" unit="card"/>
                     </l>

					             </said>
				           </div>
				           <div type="textpart" subtype="antepirrheme">
					             <said who="#Λυσιστράτη">
						               <l n="551">ἀλλʼ ἤνπερ ὅ <add>τε</add> γλυκύθυμος Ἔρως χἠ Κυπρογένειʼ Ἀφροδίτη</l>

						               <l n="552">ἵμερον ἡμῶν κατὰ τῶν κόλπων καὶ τῶν μηρῶν καταπνεύσῃ,</l>

						               <l n="553">κᾆτʼ ἐντήξῃ τέτανον τερπνὸν τοῖς ἀνδράσι καὶ ῥοπαλισμούς,</l>

						               <l n="554">οἶμαί ποτε Λυσιμάχας ἡμᾶς ἐν τοῖς Ἕλλησι καλεῖσθαι.</l>

					             </said>
					             <said who="#Πρόβουλος">
						               <l n="555">τί ποιησάσας;</l>

					             </said>
					             <said who="#Λυσιστράτη">
						               <l n="555a">ἢν παύσωμεν πρώτιστον μὲν ξὺν ὅπλοισιν</l>

						               <l n="556">ἀγοράζοντας καὶ μαινομένους.</l>

					             </said>
					             <said who="#Γυνὴ Α.">
						               <l n="556a">νὴ τὴν Παφίαν Ἀφροδίτην.</l>

					             </said>
					             <said who="#Λυσιστράτη">
						               <l n="557">νῦν μὲν γὰρ δὴ κἀν ταῖσι χύτραις κἀν τοῖς λαχάνοισιν ὁμοίως</l>

						               <l n="558">περιέρχονται κατὰ τὴν ἀγορὰν ξὺν ὅπλοις ὥσπερ Κορύβαντες.</l>

					             </said>
					             <said who="#Πρόβουλος">
						               <l n="559">νὴ Δία· χρὴ γὰρ τοὺς ἀνδρείους.</l>

					             </said>
					             <said who="#Λυσιστράτη">
						               <l n="559a">καὶ μὴν τό γε πρᾶγμα γέλοιον,</l>

						               <l n="560">ὅταν ἀσπίδʼ ἔχων καὶ Γοργόνα τις κᾆτʼ ὠνῆται κορακίνους.</l>

					             </said>
					             <said who="#Γυνὴ Β.">
						               <l n="561">νὴ Δίʼ ἐγὼ γοῦν ἄνδρα κομήτην φυλαρχοῦντʼ εἶδον ἐφʼ ἵππου</l>

						               <l n="562">ἐς τὸν χαλκοῦν ἐμβαλλόμενον πῖλον λέκιθον παρὰ γραός·</l>

						               <l n="563">ἕτερος δʼ <add>αὖ</add> Θρᾷξ πέλτην σείων κἀκόντιον ὥσπερ ὁ Τηρεύς,</l>

						               <l n="564">ἐδεδίσκετο τὴν ἰσχαδόπωλιν καὶ τὰς δρυπεπεῖς κατέπινεν.</l>

					             </said>
					             <said who="#Πρόβουλος">
						               <l n="565">πῶς οὖν ὑμεῖς δυναταὶ παῦσαι τεταραγμένα πράγματα πολλὰ</l>

						               <l n="566">ἐν ταῖς χώραις καὶ διαλῦσαι;</l>

					             </said>
					             <said who="#Λυσιστράτη">
						               <l n="566a">φαύλως πάνυ.</l>

					             </said>
					             <said who="#Πρόβουλος">
						               <l n="566ab">πῶς; ἀπόδειξον.</l>

					             </said>
					             <said who="#Λυσιστράτη">
						               <l n="567">ὥσπερ κλωστῆρʼ, ὅταν ἡμῖν ᾖ τεταραγμένος, ὧδε λαβοῦσαι,</l>

						               <l n="568">ὑπενεγκοῦσαι τοῖσιν ἀτράκτοις τὸ μὲν ἐνταυθοῖ τὸ δʼ ἐκεῖσε,</l>

						               <l n="569">οὕτως καὶ τὸν πόλεμον τοῦτον διαλύσομεν, ἤν τις ἐάσῃ,</l>

						               <l n="570">διενεγκοῦσαι διὰ πρεσβειῶν τὸ μὲν ἐνταυθοῖ τὸ δʼ ἐκεῖσε.</l>

					             </said>
					             <said who="#Πρόβουλος">
						               <l n="571">ἐξ ἐρίων δὴ καὶ κλωστήρων καὶ ἀτράκτων πράγματα δεινὰ</l>

						               <l n="572">παύσειν οἴεσθʼ ὦ ἀνόητοι;</l>

					             </said>
					             <said who="#Λυσιστράτη">
						               <l n="572a">κἂν ὑμῖν γʼ εἴ τις ἐνῆν νοῦς,</l>

						               <l n="573">ἐκ τῶν ἐρίων τῶν ἡμετέρων ἐπολιτεύεσθʼ ἂν ἅπαντα.</l>

					             </said>
					             <said who="#Πρόβουλος">
						               <l n="574">πῶς δή; φέρʼ ἴδω.</l>

					             </said>
					             <said who="#Λυσιστράτη">
						               <l n="574a">πρῶτον μὲν ἐχρῆν, ὥσπερ πόκου ἐν βαλανείῳ</l>

						               <l n="575">ἐκπλύναντας τὴν οἰσπώτην, ἐκ τῆς πόλεως ἐπὶ κλίνης</l>

						               <l n="576">ἐκραβδίζειν τοὺς μοχθηροὺς καὶ τοὺς τριβόλους ἀπολέξαι,</l>

						               <l n="577">καὶ τούς γε συνισταμένους τούτους καὶ τοὺς πιλοῦντας ἑαυτοὺς</l>

						               <l n="578">ἐπὶ ταῖς ἀρχαῖσι διαξῆναι καὶ τὰς κεφαλὰς ἀποτῖλαι·</l>

						               <l n="579">εἶτα ξαίνειν ἐς καλαθίσκον κοινὴν εὔνοιαν, ἅπαντας</l>

						               <l n="580">καταμιγνύντας τούς τε μετοίκους κεἴ τις ξένος ἢ φίλος ὑμῖν,</l>

						               <l n="581">κεἴ τις ὀφείλει τῷ δημοσίῳ, καὶ τούτους ἐγκαταμεῖξαι·</l>

						               <l n="582">καὶ νὴ Δία τάς γε πόλεις, ὁπόσαι τῆς γῆς τῆσδʼ εἰσὶν ἄποικοι,</l>

						               <l n="583">διαγιγνώσκειν ὅτι ταῦθʼ ἡμῖν ὥσπερ τὰ κατάγματα κεῖται</l>

						               <l n="584">χωρὶς ἕκαστον· κᾆτʼ ἀπὸ τούτων πάντων τὸ κάταγμα λαβόντας</l>

						               <l n="585">δεῦρο ξυνάγειν καὶ συναθροίξειν εἰς ἕν, κἄπειτα ποιῆσαι</l>

						               <l n="586">τολύπην μεγάλην κᾆτʼ ἐκ ταύτης τῷ δήμῳ χλαῖναν ὑφῆναι.</l>

					             </said>
					             <said who="#Πρόβουλος">
						               <l n="587">οὔκουν δεινὸν ταυτὶ ταύτας ῥαβδίξειν καὶ τολυπεύειν,</l>

						               <l n="588">αἶς οὐδὲ μετῆν πάνυ τοῦ πολέμου;</l>

					             </said>
					             <said who="#Λυσιστράτη">
						               <l n="588a">καὶ μὴν ὦ παγκατάρατε</l>

						               <l n="589">πλεῖν ἤ γε διπλοῦν αὐτὸν φέρομεν, πρώτιστον μέν γε τεκοῦσαι</l>

						               <l n="590">κἀκπέμψασαι παῖδας ὁπλίτας.</l>

					             </said>
					             <said who="#Πρόβουλος">
						               <l n="590a">σίγα, μὴ μνησικακήσῃς.</l>

					             </said>
					             <said who="#Λυσιστράτη">
						               <l n="591">εἶθʼ ἡνίκα χρῆν εὐφρανθῆναι καὶ τῆς ἥβης ἀπολαῦσαι,</l>

						               <l n="592">μονοκοιτοῦμεν διὰ τὰς στρατιάς. καὶ θἠμέτερον μὲν ἐᾶτε,</l>

						               <l n="593">περὶ τῶν δὲ κορῶν ἐν τοῖς θαλάμοις γηρασκουσῶν ἀνιῶμαι.</l>

					             </said>
					             <said who="#Πρόβουλος">
						               <l n="594">οὔκουν χἄνδρες γηράσκουσιν;</l>

					             </said>
					             <said who="#Λυσιστράτη">
						               <l n="594a">μὰ Δίʼ ἀλλʼ οὐκ εἶπας ὅμοιον.</l>

						              <l n="595">ὁ μὲν ἥκων γάρ, κἂν ᾖ πολιός, ταχὺ παῖδα κόρην γεγάμηκεν·</l>

						               <l n="596">τῆς δὲ γυναικὸς σμικρὸς ὁ καιρός, κἂν τούτου μὴ ʼπιλάβηται,</l>

						               <l n="597">οὐδεὶς ἐθέλει γῆμαι ταύτην, ὀττευομένη δὲ κάθηται.</l>

						               <milestone ed="p" n="598" unit="card"/>
					             </said>
				           </div>
				           <div type="textpart" subtype="antipnigos">
					             <said who="#Πρόβουλος">
						               <l n="598">ἀλλʼ ὅστις ἔτι στῦσαι δυνατὸς—</l>

					             </said>
					             <said who="#Λυσιστράτη">
						               <l n="599">σὺ δὲ δὴ τί μαθὼν οὐκ ἀποθνῄσκεις;</l>

						               <l n="600">†χωρίον ἐστί·† σορὸν ὠνήσει·</l>

						               <l n="601">μελιτοῦτταν ἐγὼ καὶ δὴ μάξω.</l>

						               <l n="602">λαβὲ ταυτὶ καὶ στεφάνωσαι.</l>

					             </said>
					             <said who="#Γυνὴ Ξ.">
						               <l n="603">καὶ ταυτασὶ δέξαι παρʼ ἐμοῦ.</l>

					             </said>
					             <said who="#Γυνὴ Α.">
						               <l n="604">καὶ τουτονγὶ λαβὲ τὸν στέφανον.</l>

					             </said>
					             <said who="#Λυσιστράτη">
						               <l n="605">τοῦ δεῖ; τί ποθεῖς; χώρει ʼς τὴν ναῦν·</l>

						               <l n="606">ὁ Χάρων σε καλεῖ,</l>

						               <l n="607">σὺ δὲ κωλύεις ἀνάγεσθαι.</l>

						               <milestone ed="p" n="608" unit="card"/>
					             </said>
				           </div>
			         </div>
			         <div type="textpart" subtype="Episode">
				           <said who="#Πρόβουλος">
					             <l n="608">εἶτʼ οὐχὶ ταῦτα δεινὰ πάσχειν ἔστʼ ἐμέ;</l>

					             <l n="609">νὴ τὸν Δίʼ ἀλλὰ τοῖς προβούλοις ἄντικρυς</l>

					             <l n="610">ἐμαυτὸν ἐπιδείξω βαδίζων ὡς ἔχω.</l>

				           </said>
				           <said who="#Λυσιστράτη">
					             <l n="611">μῶν ἐγκαλεῖς ὅτι οὐχὶ προὐθέμεσθά σε;</l>

					             <l n="612">ἀλλʼ ἐς τρίτην γοῦν ἡμέραν σοὶ πρῲ πάνυ</l>

					             <l n="613">ἥξει παρʼ ἡμῶν τὰ τρίτʼ ἐπεσκευασμένα.</l>

					             <milestone ed="p" n="614" unit="card"/>
				           </said>
			         </div>
			         <div type="textpart" subtype="Choral">
				           <div type="textpart" subtype="trochees">
					             <said who="#Χορὸς γερόντων">
						               <l n="614">οὐκέτʼ ἔργον ἐγκαθεύδειν ὅστις ἔστʼ ἐλεύθερος,</l>

						               <l n="615">ἀλλʼ ἐπαποδυώμεθʼ ἄνδρες τουτῳὶ τῷ πράγματι.</l>

						               <l n="616">ἤδη γὰρ ὄζειν ταδὶ πλειόνων καὶ μειζόνων</l>

					             </said>
				           </div>
				           <div type="textpart" subtype="strophe" n="1">
					             <said who="#Χορὸς γερόντων">
						               <l n="617">πραγμάτων μοι δοκεῖ,</l>

						               <l n="618">καὶ μάλιστʼ ὀσφραίνομαι τῆς Ἱππίου τυραννίδος·</l>

						               <l n="620">καὶ πάνυ δέδοικα μὴ τῶν Λακώνων τινὲς</l>

						               <l n="621">δεῦρο συνεληλυθότες ἄνδρες ἐς Κλεισθένους</l>

						               <l n="622">τὰς θεοῖς ἐχθρὰς γυναῖκας ἐξεπαίρωσιν δόλῳ</l>

						               <l n="623">καταλαβεῖν τὰ χρήμαθʼ ἡμῶν τόν τε μισθόν,</l>

						               <l n="625">ἔνθεν ἔζων ἐγώ.<milestone ed="p" n="626" unit="card"/>
                     </l>

					             </said>
				           </div>
				           <div type="textpart" subtype="trochees">
					             <said who="#Χορὸς γερόντων">
						               <l n="626">δεινὰ γάρ τοι τάσδε γʼ ἤδη τοὺς πολίτας νουθετεῖν,</l>

						               <l n="627">καὶ λαλεῖν γυναῖκας οὔσας ἀσπίδος χαλκῆς πέρι,</l>

						               <l n="628">καὶ διαλλάττειν πρὸς ἡμᾶς ἀνδράσιν Λακωνικοῖς,</l>

						               <l n="629">οἷσι πιστὸν οὐδὲν εἰ μή περ λύκῳ κεχηνότι.</l>

						               <l n="630">ἀλλὰ ταῦθʼ ὕφηναν ἡμῖν ἄνδρες ἐπὶ τυραννίδι.</l>

						               <l n="631">ἀλλʼ ἐμοῦ μὲν οὐ τυραννεύσουσʼ, ἐπεὶ φυλάξομαι</l>

						               <l n="632">καὶ φορήσω τὸ ξίφος τὸ λοιπὸν ἐν μύρτου κλαδί,</l>

						               <l n="633">ἀγοράσω τʼ ἐν τοῖς ὅπλοις ἑξῆς Ἀριστογείτονι,</l>

						               <l n="634">ὧδέ θʼ ἑστήξω παρʼ αὐτόν· †αὐτὸσ† γάρ μοι γίγνεται</l>

						               <l n="635">τῆς θεοῖς ἐχθρᾶς πατάξαι τῆσδε γραὸς τὴν γνάθον.</l>

						               <milestone ed="p" n="636" unit="card"/>
					             </said>
				           </div>
				           <div type="textpart" subtype="antistrophe" n="1">
					             <said who="#Χορὸς Γυναικῶν">
						               <l n="636">οὐκ ἄρʼ εἰσιόντα σʼ οἴκαδʼ ἡ τεκοῦσα γνώσεται.</l>

						               <l n="637">ἀλλὰ θώμεσθʼ ὦ φίλαι γρᾶες ταδί πρῶτον χαμαί.</l>

						               <l n="638">ἡμεῖς γὰρ ὦ πάντες ἀστοὶ λόγων κατάρχομεν</l>

						               <l n="639">τῇ πόλει χρησίμων·</l>

						               <l n="640">εἰκότως, ἐπεὶ χλιδῶσαν ἀγλαῶς ἔθρεψέ με.</l>

						               <l n="641">ἑπτὰ μὲν ἔτη γεγῶσʼ εὐθὺς ἠρρηφόρουν·</l>

						               <l n="642">εἶτʼ ἀλετρὶς ἦ δεκέτις οὖσα τἀρχηγέτι·</l>

						               <l n="645">κᾆτʼ ἔχουσα τὸν κροκωτὸν ἄρκτος ἦ Βραυρωνίοις·</l>

						               <l n="646">κἀκανηφόρουν ποτʼ οὖσα παῖς καλὴ ʼχουσʼ</l>

						               <l n="647">ἰσχάδων ὁρμαθόν·<milestone ed="p" n="648" unit="card"/>
                     </l>

					             </said>
				           </div>
				           <div type="textpart" subtype="trochees">
					             <said who="#Χορὸς Γυναικῶν">
						               <l n="648">ἆρα προὐφείλω τι χρηστὸν τῇ πόλει παραινέσαι;</l>

						               <l n="649">εἰ δʼ ἐγὼ γυνὴ πέφυκα, τοῦτο μὴ φθονεῖτέ μοι,</l>

						               <l n="650">ἢν ἀμείνω γʼ εἰσενέγκω τῶν παρόντων πραγμάτων.</l>

						               <l n="651">τοὐράνου γάρ μοι μέτεστι· καὶ γὰρ ἄνδρας ἐσφέρω,</l>

						               <l n="652">τοῖς δὲ δυστήνοις γέρουσιν οὐ μέτεσθʼ ὑμῖν, ἐπεὶ</l>

						               <l n="653">τὸν ἔρανον τὸν λεγόμενον παππῷον ἐκ τῶν Μηδικῶν</l>

						               <l n="654">εἶτʼ ἀναλώσαντες οὐκ ἀντεσφέρετε τὰς ἐσφοράς,</l>

						               <l n="655">ἀλλʼ ὑφʼ ὑμῶν διαλυθῆναι προσέτι κινδυνεύομεν.</l>

						               <l n="656">ἆρα γρυκτόν ἐστιν ὑμῖν; εἰ δὲ λυπήσεις τί με,</l>

						               <l n="657">τῷδέ γʼ ἀψήκτῳ πατάξω τῷ κοθόρνῳ τὴν γνάθον.</l>

						               <milestone ed="p" n="658" unit="card"/>
					             </said>
				           </div>
				           <div type="textpart" subtype="strophe" n="2">
					             <said who="#Χορὸς γερόντων">
						               <l n="658">ταῦτʼ οὖν οὐχ ὕβρις τὰ πράγματʼ ἐστὶ</l>

						               <l n="660">πολλή; κἀπιδώσειν μοι δοκεῖ τὸ χρῆμα μᾶλλον.</l>

						               <l n="661">ἀλλʼ ἀμυντέον τὸ πρᾶγμʼ ὅστις γʼ ἐνόρχης ἔστʼ ἀνήρ.</l>

						               <l n="662">ἀλλὰ τὴν ἐξωμίδʼ ἐκδυώμεθʼ, ὡς τὸν ἄνδρα δεῖ</l>

						               <l n="663">ἀνδρὸς ὄζειν εὐθύς, ἀλλʼ οὐν ἐντεθριῶσθαι πρέπει.</l>

						               <l n="665">ἀλλʼ ἄγετε λευκόποδες, οἵπερ επὶ Λείψύδριον ἤλθομεν ὅτʼ ἦμεν
							ἔτι,</l>

						               <l n="666">νῦν δεῖ νῦν ἀνηβῆσαι πάλιν κἀναπτερῶσαι</l>

						               <l n="670">πᾶν τὸ σῶμα κἀποσείσασθαι τὸ γῆρας τόδε.<milestone ed="p" n="672" unit="card"/>
                     </l>

					             </said>
				           </div>
				           <div type="textpart" subtype="trochees">
					             <said who="#Χορὸς γερόντων">
						               <l n="671">εἰ γὰρ ἐνδώσει τις ἡμῶν ταῖσδε κἂν σμικρὰν λαβήν,</l>

						               <l n="672">οὐδὲν ἐλλείψουσιν αὗται λιπαροῦς χειρουργίας,</l>

						               <l n="673">ἀλλὰ καὶ ναῦς τεκτανοῦνται, κἀπιχειρήσουσʼ ἔτι</l>

						               <l n="675">ναυμαχεῖν καὶ πλεῖν ἐφʼ ἡμἁς ὥσπε, Ἀρτεμισία.</l>

						               <l n="676">ἢν δʼ ἐφʼ ἱππικὴν τράπωνται, διαγράφω τοὺς ἱππέας.</l>

						               <l n="677">ἱππικώτατον γάρ ἐστι χρῆμα κἄποχον γυνή,</l>

						               <l n="678">κοὐκ ἂν ἀπολίσθοι τρέχοντος· τὰς δʼ Ἀμαζόνας σκόπει,</l>

						               <l n="679">ἃς Μίκων ἔγραψʼ ἐφʼ ἵππων μαχομένας τοῖς ἀνδράσιν.</l>

						               <l n="680">ἀλλὰ τούτων χρῆν ἁπασῶν ἐς τετρημένον ξύλον</l>

						               <l n="681">ἐγκαθαρμόσαι λαβόντας τουτονὶ τὸν αὐχένα.</l>

						               <milestone ed="p" n="683" unit="card"/>
					             </said>
				           </div>
				           <div type="textpart" subtype="antistrophe" n="2">
					             <said who="#Χορὸς Γυναικῶν">
						               <l n="682">εἰ νὴ τὼ θεώ με ζωπυρήσεις,</l>

						               <l n="683">λύσω τὴν ἐμαυτῆς ὗν ἐγὼ δή, καὶ ποιήσω</l>

						               <l n="685">τήμερον τοὺς δημότας βωστρεῖν σʼ ἐγὼ πεκτούμενον.</l>

						               <l n="686">ἀλλὰ χἠμεῖς ὦ γυναῖκες θᾶττον ἐκδυώμεθα,</l>

						               <l n="687">ὡς ἂν ὄζωμεν γυναικῶν αὐτοδὰξ ὠργισμένων.</l>

						               <l n="688">νῦν πρὸς ἔμʼ ἴτω τις, ἵνα μή ποτε φάγῃ σκόροδα, μηδὲ</l>

						               <l n="690">κυάμους μέλανας.</l>

						               <l n="691">ὡς εἰ καὶ μόνον κακῶς ἐρεῖς, ὑπερχολῶ γάρ,</l>

						               <l n="695">αἰετὸν τίκτοντα κάνθαρός σε μαιεύσομαι.<milestone ed="p" n="696" unit="card"/>
                     </l>

					             </said>
				           </div>
				           <div type="textpart" subtype="trochees">
					             <said who="#Χορὸς Γυναικῶν">
						               <l n="696">οὐ γὰρ ὑμῶν φροντίσαιμʼ ἄν, ἢν ἐμοὶ ζῇ Λαμπιτὼ</l>

						               <l n="697">ἥ τε Θηβαία φίλη παῖς εὐγενὴς Ἰσμηνία.</l>

						               <l n="698">οὐ γὰρ ἔσται δύναμις, οὐδʼ ἢν ἑπτάκις σὺ ψηφίσῃ,</l>

						               <l n="699">ὅστις ὦ δύστηνʼ ἀπήχθου πᾶσι καὶ τοῖς γείτοσιν.</l>

						               <l n="700">ὥστε κἀχθὲς θἠκάτῃ ποιοῦσα παιγνίαν ἐγὼ</l>

						               <l n="701">τοῖσι παισὶ τὴν ἑταίραν ἐκάλεσʼ ἐκ τῶν γειτόνων,</l>

						               <l n="702">παῖδα χρηστὴν κἀγαπητὴν ἐκ Βοιωτῶν ἔγχελυν·</l>

						               <l n="703">οἱ δὲ πέμψειν οὐκ ἔφασκον διὰ τὰ σὰ ψηφίσματα.</l>

						               <l n="704">κοὐχὶ μὴ παύσησθε τῶν ψηφισμάτων τούτων, πρὶν ἂν</l>

						               <l n="705">τοῦ σκέλους ὑμᾶς λαβών τις ἐκτραχηλίσῃ φέρων.</l>

						               <milestone ed="p" n="706" unit="card"/>
					             </said>
				           </div>
			         </div>
			         <div type="textpart" subtype="Episode">
				           <said who="#Χορὸς Γυναικῶν">
					             <l n="706">ἄνασσα πράγους τοῦδε καὶ βουλεύματος,</l>

					             <l n="707">τί μοι σκυθρωπὸς ἐξελήλυθας δόμων;</l>

				           </said>
				           <said who="#Λυσιστράτη">
					             <l n="708">κακῶν γυναικῶν ἔργα καὶ θήλεια φρὴν</l>

					             <l n="709">ποιεῖ μʼ ἄθυμον περιπατεῖν τʼ ἄνω κάτω.</l>

				           </said>
				           <said who="#Χορὸς Γυναικῶν">
					             <l n="710">τί φῄς; τί φῄς;</l>

				           </said>
				           <said who="#Λυσιστράτη">
					             <l n="711">ἀληθῆ, ἀληθῆ.</l>

				           </said>
				           <said who="#Χορὸς Γυναικῶν">
					             <l n="712">τί δʼ ἐστὶ δεινόν; φράζε ταῖς σαυτῆς φίλαις.</l>

				           </said>
				           <said who="#Λυσιστράτη">
					             <l n="713">ἀλλʼ αἰσχρὸν εἰπεῖν καὶ σιωπῆσαι βαρύ.</l>

				           </said>
				           <said who="#Χορὸς Γυναικῶν">
					             <l n="714">μή νύν με κρύψῃς ὅ τι πεπόνθαμεν κακόν.</l>

				           </said>
				           <said who="#Λυσιστράτη">
					             <l n="715">βινητιῶμεν, ᾗ βράχιστον τοῦ λόγου.</l>

				           </said>
				           <said who="#Χορὸς Γυναικῶν">
					             <l n="716">ἰὼ Ζεῦ.</l>

				           </said>
				           <said who="#Λυσιστράτη">
					             <l n="717">τί Ζῆνʼ ἀυτεῖς; ταῦτα δʼ οὖν οὕτως ἔχει.</l>

					             <l n="718">ἐγὼ μὲν οὖν αὐτὰς ἀποσχεῖν οὐκέτι</l>

					             <l n="719">οἵα τʼ ἀπὸ τῶν ἀνδρῶν· διαδιδράσκουσι γάρ.</l>

					             <l n="720">τὴν μέν γε πρώτην διαλέγουσαν τὴν ὀπὴν</l>

					             <l n="721">κατέλαβον ᾗ τοῦ Πανός ἐστι ταὐλίον,</l>

					             <l n="722">τὴν δʼ ἐκ τροχιλείας αὖ κατειλυσπωμένην,</l>

					             <l n="723">τὴν δʼ αὐτομολοῦσαν, τὴν δʼ ἐπὶ στρούθου †μίαν†</l>

					             <l n="724">ἤδη πέτεσθαι διανοουμένην κάτω</l>

					             <l n="725">ἐς Ὀρσιλόχου χθὲς τῶν τριχῶν κατέσπασα.</l>

					             <l n="726">πάσας τε προφάσεις ὥστʼ ἀπελθεῖν οἴκαδε</l>

					             <l n="727">ἕλκουσιν. ἤδη γοῦν τις αὐτῶν ἔρχεται.</l>

					             <l n="728">αὕτη σὺ ποῖ θεῖς;</l>

				           </said>
				           <said who="#Γυνὴ Α.">
					             <l n="728a">οἴκαδʼ ἐλθεῖν βούλομαι.</l>

					             <l n="729">οἴκοι γάρ ἐστιν ἔριά μοι Μιλήσια</l>

					             <l n="730">ὑπὸ τῶν σέων κατακοπτόμενα.</l>

				           </said>
				           <said who="#Λυσιστράτη">
					             <l n="730a">ποίων σέων;</l>

					             <l n="731">οὐκ εἶ πάλιν;</l>

				           </said>
				           <said who="#Γυνὴ Α.">
					             <l n="731a">ἀλλʼ ἥξω ταχέως νὴ τὼ θεὼ</l>

					             <l n="732">ὅσον διαπετάσασʼ ἐπὶ τῆς κλίνης μόνον.</l>

				           </said>
				           <said who="#Λυσιστράτη">
					             <l n="733">μὴ διαπετάννυ, μηδʼ ἀπέλθῃς μηδαμῇ.</l>

				           </said>
				           <said who="#Γυνὴ Α.">
					             <l n="734">ἀλλʼ ἐῶ ʼπολέσθαι τἄριʼ;</l>

				           </said>
				           <said who="#Λυσιστράτη">
					             <l n="734a">ἢν τούτου δέῃ.</l>

				           </said>
				           <said who="#Γυνὴ Β.">
					             <l n="735">τάλαινʼ ἐγώ, τάλαινα τῆς Ἀμοργίδος,</l>

					             <l n="736">ἣν ἄλοπον οἴκοι καταλέλοιφʼ.</l>

				           </said>
				           <said who="#Λυσιστράτη">
					             <l n="736a">αὕθἠτέρα</l>

					             <l n="737">ἐπὶ τὴν Ἄμοργιν τὴν ἄλοπον ἐξέρχεται.</l>

					             <l n="738">χώρει πάλιν δεῦρʼ.</l>

				           </said>
				           <said who="#Γυνὴ Β.">
					             <l n="738a">ἀλλὰ νὴ τὴν Φωσφόρον</l>

					             <l n="739">ἔγωγʼ ἀποδείρασʼ αὐτίκα μάλʼ ἀνέρχομαι.</l>

				           </said>
				           <said who="#Λυσιστράτη">
					             <l n="740">μή μἀποδείρῃς. ἢν γὰρ ἄρξῃς τοῦτο σύ,</l>

					             <l n="741">ἑτέρα γυνὴ ταὐτὸν ποιεῖν βουλήσεται.</l>

				           </said>
				           <said who="#Γυνὴ Γ">
					             <l n="742">ὦ πότνιʼ Εἰλείθυιʼ ἐπίσχες τοῦ τόκου,</l>

					             <l n="743">ἕως ἂν εἰς ὅσιον μόλω ʼγὼ χωρίον.</l>

				           </said>
				           <said who="#Λυσιστράτη">
					             <l n="744">τί ταῦτα ληρεῖς;</l>

				           </said>
				           <said who="#Γυνὴ Γ">
					             <l n="744a">αὐτίκα μάλα τέξομαι.</l>

				           </said>
				           <said who="#Λυσιστράτη">
					             <l n="745">ἀλλʼ οὐκ ἐκύεις σύ γʼ ἐχθές.</l>

				           </said>
				           <said who="#Γυνὴ Γ">
					             <l n="745a">ἀλλὰ τήμερον.</l>

					             <l n="746">ἀλλʼ οἴκαδέ μʼ ὡς τὴν μαῖαν ὦ Λυσιστράτη</l>

					             <l n="747">ἀπόπεμψον ὡς τάχιστα.</l>

				           </said>
				           <said who="#Λυσιστράτη">
					             <l n="747a">τίνα λόγον λέγεις;</l>

					             <l n="748">τί τοῦτʼ ἔχεις τὸ σκληρόν;</l>

				           </said>
				           <said who="#Γυνὴ Γ">
					             <l n="748a">ἄρρεν παιδίον.</l>

					             <milestone ed="p" n="749" unit="card"/>
				           </said>
				           <said who="#Λυσιστράτη">
					             <l n="749">μὰ τὴν Ἀφροδίτην οὐ σύ γʼ, ἀλλʼ ἢ χαλκίον</l>

					             <l n="750">ἔχειν τι φαίνει κοῖλον· εἴσομαι δʼ ἐγώ.</l>

					             <l n="751">ὦ καταγέλαστʼ ἔχουσα τὴν ἱερὰν κυνῆν</l>

					             <l n="752">κυεῖν ἔφασκες;</l>

				           </said>
				           <said who="#Γυνὴ Γ">
					             <l n="752a">καὶ κυῶ γε νὴ Δία.</l>

				           </said>
				           <said who="#Λυσιστράτη">
					             <l n="753">τί δῆτα ταύτην εἶχες;</l>

				           </said>
				           <said who="#Γυνὴ Γ">
					             <l n="753a">ἵνα μʼ εἰ καταλάβοι</l>

					             <l n="754">ὁ τόκος ἔτʼ ἐν πόλει, τέκοιμʼ ἐς τὴν κυνῆν</l>

					             <l n="755">ἐσβᾶσα ταύτην, ὥσπερ αἱ περιστεραί.</l>

				           </said>
				           <said who="#Λυσιστράτη">
					             <l n="756">τί λέγεις; προφασίζει· περιφανῆ τὰ πράγματα.</l>

					             <l n="757">οὐ τἀμφιδρόμια τῆς κυνῆς αὐτοῦ μενεῖς;</l>

				           </said>
				           <said who="#Γυνὴ Γ">
					             <l n="758">ἀλλʼ οὐ δύναμαι ʼγωγʼ οὐδὲ κοιμᾶσθʼ ἐν πόλει,</l>

					             <l n="759">ἐξ οὗ τὸν ὄφιν εἶδον τὸν οἰκουρόν ποτε.</l>

				           </said>
				           <said who="#Γυνὴ Δ">
					             <l n="760">ἐγὼ δʼ ὑπὸ τῶν γλαυκῶν γε τάλαινʼ ἀπόλλυμαι</l>

					             <l n="761">ταῖς ἀγρυπνίαισι κακκαβαζουσῶν ἀεί.</l>

				           </said>
				           <said who="#Λυσιστράτη">
					             <l n="762">ὦ δαιμόνιαι παύσασθε τῶν τερατευμάτων.</l>

					             <l n="763">ποθεῖτʼ ἴσως τοὺς ἄνδρας· ἡμᾶς δʼ οὐκ οἴει</l>

					             <l n="764">ποθεῖν ἐκείνους; ἀργαλέας γʼ εὖ οἶδʼ ὅτι</l>

					             <l n="765">ἄγουσι νύκτας. ἀλλʼ ἀνάσχεσθʼ ὦγαθαί,</l>

					             <l n="766">καὶ προσταλαιπωρήσατʼ ἔτʼ ὀλίγον χρόνον,</l>

					             <l n="767">ὡς χρησμὸς ἡμῖν ἐστιν ἐπικρατεῖν, ἐὰν</l>

					             <l n="768">μὴ στασιάσωμεν· ἔστι δʼ ὁ χρησμὸς οὑτοσί.</l>

				           </said>
				           <said who="#Γυνὴ Α">
					             <l n="769">λέγʼ αὐτὸν ἡμῖν ὅ τι λέγει.</l>

				           </said>
				           <said who="#Λυσιστράτη">
					             <l n="769a">σιγᾶτε δή.</l>

					             <l n="770">ἀλλʼ ὁπόταν πτήξωσι χελιδόνες εἰς ἕνα χῶρον,</l>

					             <l n="771">τοὺς ἔποπας φεύγουσαι, ἀπόσχωνταί τε φαλήτων,</l>

					             <l n="772">παῦλα κακῶν ἔσται, τὰ δʼ ὑπέρτερα νέρτερα θήσει</l>

					             <l n="773">Ζεὺς ὑψιβρεμέτης—</l>

				           </said>
				           <said who="#Γυνὴ Β">
					             <l n="773a">ἐπάνω κατακεισόμεθʼ ἡμεῖς;</l>

				           </said>
				           <said who="#Λυσιστράτη">
					             <l n="774">ἢν δὲ διαστῶσιν καὶ ἀναπτῶνται πτερύγεσσιν</l>

					             <l n="775">ἐξ ἱεροῦ ναοῖο χελιδόνες, οὐκέτι δόξει</l>

					             <l n="776">ὄρνεον οὐδʼ ὁτιοῦν καταπυγωνέστερον εἶναι.</l>

				           </said>
				           <said who="#Γυνὴ Α">
					             <l n="777">σαφής γʼ ὁ χρησμὸς νὴ Δίʼ.</l>

				           </said>
				           <said who="#Λυσιστράτη">
					             <l n="777a">ὦ πάντες θεοί,</l>

					             <l n="778">μή νυν ἀπείπωμεν ταλαιπωρούμεναι,</l>

					             <l n="779">ἀλλʼ εἰσίωμεν. καὶ γὰρ αἰσχρὸν τουτογὶ</l>

					             <l n="780">ὦ φίλταται, τὸν χρησμὸν εἰ προδώσομεν.</l>

					             <milestone ed="p" n="781" unit="card"/>
				           </said>
			         </div>
			         <div type="textpart" subtype="Lyric-Scene">
				           <div type="textpart" subtype="strophe" n="1">
					             <said who="#Χορὸς γερόντων">
						               <l n="781">μῦθον βούλομαι λέξαι τινʼ ὑμῖν, ὅν ποτʼ ἤκουσʼ</l>

						               <l n="782">αὐτὸς ἔτι παῖς ὤν.</l>

						               <l n="785">οὕτως ἦν νεανίσκος Μελανίων τις,</l>

						               <l n="786">ὃς φεύγων γάμον ἀφίκετʼ ἐς ἐρημίαν,</l>

						               <l n="787">κἀν τοῖς ὄρεσιν ᾤκει·</l>

						               <l n="788">κᾆτʼ ἐλαγοθήρει</l>

						               <l n="790">πλεξάμενος ἄρκυς,</l>

						               <l n="791">καὶ κύνα τινʼ εἶχεν,</l>

						               <l n="792">κοὐκέτι κατῆλθε πάλιν οἴκαδʼ ὑπὸ μίσους.</l>

						               <l n="793">οὕτω τὰς γυναῖκας ἐβδελύχθη</l>

						               <l n="795">ʼκʼεῖνος, ἡμεῖς τʼ οὐδὲν ἧττον</l>

						               <l n="796">τοῦ Μελανίωνος οἱ σώφρονες.</l>

					             </said>
					             <said who="#γέρων">
						               <l n="797">βούλομαί σε γραῦ κύσαι—</l>

					             </said>
					             <said who="#Γυνή">
						               <l n="798">κρόμμυόν τἄρʼ οὐκ ἔδει.</l>

					             </said>
					             <said who="#γέρων">
						               <l n="799">κἀνατείνας λακτίσαι.</l>

					             </said>
					             <said who="#Γυνή">
						               <l n="800">τὴν λόχμην πολλὴν φορεῖς.</l>

					             </said>
					             <said who="#Χορὸς γερόντων">
						               <l n="801">καὶ Μυρωνίδης γὰρ ἦν</l>

						               <l n="802">τραχὺς ἐντεῦθεν μελάμπυγός</l>

						               <l n="803">τε τοῖς ἐχθροῖς ἅπασιν,</l>

						               <l n="804">ὥς δὲ καὶ Φορμίων.</l>

						               <milestone ed="p" n="805" unit="card"/>
					             </said>
				           </div>
				           <div type="textpart" subtype="antistrophe" n="2">
					             <said who="#Χορὸς Γυναικῶν">
						               <l n="805">κἀγὼ βούλομαι μῦθόν τινʼ ὑμῖν ἀντιλέξαι</l>

						               <l n="806">τῷ Μελανίωνι.</l>

						               <l n="807">Τίμων ἦν ἀίδρυτός τις ἀβάτοισιν</l>

						               <l n="810">ἐν σκώλοισι τὸ πρόσωπον περιειργμένος,</l>

						               <l n="811">Ἐρινύων ἀπορρώξ.</l>

						               <l n="812">οὗτος οὖν ὁ Τίμων</l>

						               <l n="813">
                        <gap reason="ellipsis"/>
                     </l>

						               <l n="814">ᾤχεθʼ ὑπὸ μίσους</l>

						               <l n="815">πολλὰ καταρασάμενος ἀνδράσι πονηροῖς.</l>

						               <l n="816">οὕτω ʼκεῖνος ὑμῶν ἀντεμίσει</l>

						               <l n="817">τοὺς πονηροὺς ἄνδρας ἀεί,</l>

						               <l n="820">ταῖσι δὲ γυναιξὶν ἦν φίλτατος.</l>

					             </said>
					             <said who="#Γυνή">
						               <l n="821">τὴν γνάθον βούλει θένω;</l>

					             </said>
					             <said who="#γέρων">
						               <l n="822">μηδαμῶς· †ἔδεισά γε.†</l>

					             </said>
					             <said who="#Γυνή">
						               <l n="823">ἀλλὰ κρούσω τῷ σκέλει;</l>

					             </said>
					             <said who="#γέρων">
						               <l n="824">τὸν σάκανδρον ἐκφανεῖς.</l>

					             </said>
					             <said who="#Χορὸς Γυναικῶν">
						               <l n="825">ἀλλʼ ὅμως ἂν οὐκ ἴδοις</l>

						               <l n="826">καίπερ οὔσης γραὸς ὄντʼ αὐτὸν</l>

						               <l n="827">κομήτην, ἀλλʼ ἀπεψιλωμένον</l>

						               <l n="828">τῷ λύχνῳ.</l>

						               <milestone ed="p" n="829" unit="card"/>
					             </said>
				           </div>
			         </div>
			         <div type="textpart" subtype="Lyric-Scene">
				           <said who="#Λυσιστράτη">
					             <l n="829">ἰοὺ ἰοὺ γυναῖκες ἴτε δεῦρʼ ὡς ἐμὲ</l>

					             <l n="830">ταχέως.</l>

				           </said>
				           <said who="#Γυνή">
					             <l n="830a">τί δʼ ἔστιν; εἰπέ μοι τίς ἡ βοή;</l>

				           </said>
				           <said who="#Λυσιστράτη">
					             <l n="831">ἄνδρʼ <add>ἄνδρʼ</add> ὁρῶ προσιόντα παραπεπληγμένον,</l>

					             <l n="832">τοῖς τῆς Ἀφροδίτης ὀργίοις εἰλημμένον.</l>

					             <l n="833">ὦ πότνια Κύπρου καὶ Κυθήρων καὶ Πάφου</l>

					             <l n="834">μεδέουσʼ, ἴθʼ ὀρθὴν ἥνπερ ἔρχι τὴν ὁδόν.</l>

				           </said>
				           <said who="#Γυνή">
					             <l n="835">ποῦ δʼ ἐστὶν ὅστις ἐστί;</l>

				           </said>
				           <said who="#Λυσιστράτη">
					             <l n="835a">παρὰ τὸ τῆς Χλόης.</l>

				           </said>
				           <said who="#Γυνὴ">
					             <l n="836">ὢ νὴ Δίʼ ἔστι δῆτα. τίς κἀστίν ποτε;</l>

				           </said>
				           <said who="#Λυσιστράτη">
					             <l n="837">ὁρᾶτε· γιγνώσκει τις ὑμῶν;</l>

				           </said>
				           <said who="#Μυρρίνη">
					             <l n="837a">νὴ Δία</l>

					             <l n="838">ἔγωγε· κἀστὶν οὑμὸς ἀνὴρ Κινησίας.</l>

				           </said>
				           <said who="#Λυσιστράτη">
					             <l n="839">σὸν ἔργον ἤδη τοῦτον ὀπτᾶν καὶ στρέφειν</l>

					             <l n="840">κἀξηπεροπεύειν καὶ φιλεῖν καὶ μὴ φιλεῖν,</l>

					             <l n="841">καὶ πάνθʼ ὑπέχειν πλὴν ὧν σύνοιδεν ἡ κύλιξ.</l>

				           </said>
				           <said who="#Μυρρίνη">
					             <l n="842">ἀμέλει ποιήσω ταῦτʼ ἐγώ.</l>

				           </said>
				           <said who="#Λυσιστράτη">
					             <l n="842a">καὶ μὴν ἐγὼ</l>

					             <l n="843">ξυνηπεροπεύσω <add>σοι</add> παραμένουσʼ ἐνθαδί,</l>

					             <l n="844">καὶ ξυσταθεύσω τοῦτον. ἀλλʼ ἀπέλθετε.</l>

				           </said>
				           <said who="#Κινησίας">
					             <l n="845">οἴμοι κακοδαίμων, οἷος ὁ σπασμός μʼ ἔχει</l>

					             <l n="846">χὠ τέτανος ὥσπερ ἐπὶ τροχοῦ στρεβλούμενον.</l>

				           </said>
				           <said who="#Λυσιστράτη">
					             <l n="847">τίς οὗτος οὑντὸς τῶν φυλάκων ἑστώς;</l>

				           </said>
				           <said who="#Κινησίας">
					             <l n="847a">ἐγώ.</l>

				           </said>
				           <said who="#Λυσιστράτη">
					             <l n="848">ἀνήρ;</l>

				           </said>
				           <said who="#Κινησίας">
					             <l n="848a">ἀνὴρ δῆτʼ.</l>

				           </said>
				           <said who="#Λυσιστράτη">
					             <l n="848ab">οὐκ ἄπει δῆτʼ ἐκποδών;</l>

				           </said>
				           <said who="#Κινησίας">
					             <l n="849">σὺ δʼ εἶ τίς ἡκβάλλουσά μʼ;</l>

				           </said>
				           <said who="#Λυσιστράτη">
					             <l n="849a">ἡμεροσκόπος.</l>

				           </said>
				           <said who="#Κινησίας">
					             <l n="850">πρὸς τῶν θεῶν νυν ἐκκάλεσόν μοι Μυρρίνην.</l>

				           </said>
				           <said who="#Λυσιστράτη">
					             <l n="851">ἰδοὺ καλέσω ʼγὼ Μυρρίνην σοι; σὺ δὲ τίς εἶ;</l>

				           </said>
				           <said who="#Κινησίας">
					             <l n="852">ἀνὴρ ἐκείνης, Παιονίδης Κινησίας.</l>

				           </said>
				           <said who="#Λυσιστράτη">
					             <l n="853">ὦ χαῖρε φίλτατʼ· οὐ γὰρ ἀκλεὲς τοὔνομ</l>

					             <l n="854">τὸ σὸν παρʼ ἡμῖν ἐστιν οὐδʼ ἀνώνυμον.</l>

					             <l n="855">ἀεὶ γὰρ ἡ γυνή σʼ ἔχει διὰ στόμα.</l>

					             <l n="856">κἂν ᾠὸν ἢ μῆλον λάβῃ, ‘Κινησίᾳ</l>

					             <l n="857">τουτὶ γένοιτο,’ φησίν.</l>

				           </said>
				           <said who="#Κινησίας">
					             <l n="857a">ὢ πρὸς τῶν θεῶν.</l>

				           </said>
				           <said who="#Λυσιστράτη">
					             <l n="858">νὴ τὴν Ἀφροδίτην· κἂν περὶ ἀνδρῶν γʼ ἐμπέσῃ</l>

					             <l n="859">λόγος τις, εἴρηκʼ εὐθέως ἡ σὴ γυνὴ</l>

					             <l n="860">ὅτι λῆρός ἐστι τἄλλα πρὸς Κινησίαν.</l>

				           </said>
				           <said who="#Κινησίας">
					             <l n="861">ἴθι νυν κάλεσον αὐτήν.</l>

				           </said>
				           <said who="#Λυσιστράτη">
					             <l n="861a">τί οὖν; δώσεις τί μοι;</l>

				           </said>
				           <said who="#Κινησίας">
					             <l n="862">ἔγωγέ <add>σοι</add> νὴ τὸν Δίʼ, ἢν βούλῃ γε σύ·</l>

					             <l n="863">ἔχω δὲ τοῦθʼ· ὅπερ οὖν ἔχω, δίδωμί σοι.</l>

				           </said>
				           <said who="#Λυσιστράτη">
					             <l n="864">φέρε νυν καλέσω καταβᾶσά σοι.</l>

				           </said>
				           <said who="#Κινησίας">
					             <l n="864a">ταχύ νυν πάνυ.</l>

					             <l n="865">ὡς οὐδεμίαν ἔχω γε τῷ βίῳ χάριν,</l>

					             <l n="866">ἐξ οὗπερ αὕτη ʼξῆλθεν ἐκ τῆς οἰκίας·</l>

					             <l n="867">ἀλλʼ ἄχθομαι μὲν εἰσιών, ἔρημα δὲ</l>

					             <l n="868">εἶναι δοκεῖ μοι πάντα, τοῖς δὲ σιτίοις</l>

					             <l n="869">χάριν οὐδεμίαν οἶδʼ ἐσθίων· ἔστυκα γάρ.</l>

					             <milestone ed="p" n="870" unit="card"/>
				           </said>
				           <said who="#Μυρρίνη">
					             <l n="870">φιλῶ φιλῶ ʼγὼ τοῦτον· ἀλλʼ οὐ βούλεται</l>

					             <l n="871">ὑπʼ ἐμοῦ φιλεῖσθαι. σὺ δʼ ἐμὲ τούτῳ μὴ κάλει.</l>

				           </said>
				           <said who="#Κινησίας">
					             <l n="872">ὦ γλυκύτατον Μυρρινίδιον τί ταῦτα δρᾷς;</l>

					             <l n="873">κατάβηθι δεῦρο.</l>

				           </said>
				           <said who="#Μυρρίνη">
					             <l n="873a">μὰ Δίʼ ἐγὼ μὲν αὐτόσʼ οὔ.</l>

				           </said>
				           <said who="#Κινησίας">
					             <l n="874">ἐμοῦ καλοῦντος οὐ καταβήσει Μυρρίνη;</l>

				           </said>
				           <said who="#Μυρρίνη">
					             <l n="875">οὐ γὰρ δεόμενος οὐδὲν ἐκκαλεῖς ἐμέ.</l>

				           </said>
				           <said who="#Κινησίας">
					             <l n="876">ἐγὼ οὐ δεόμενος; ἐπιτετριμμένος μὲν οὖν.</l>

				           </said>
				           <said who="#Μυρρίνη">
					             <l n="877">ἄπειμι.</l>

				           </said>
				           <said who="#Κινησίας">
					             <l n="877a">μὴ δῆτʼ, ἀλλὰ τῷ γοῦν παιδίῳ</l>

					             <l n="878">ὑπάκουσον· οὗτος οὐ καλεῖς τὴν μαμμίαν;</l>

				           </said>
				           <said who="#Παῖς Κινησίου">
					             <l n="879">μαμμία, μαμμία, μαμμία.</l>

				           </said>
				           <said who="#Κινησίας">
					             <l n="880">αὕτη τί πάσχεις; οὐδʼ ἐλεεῖς τὸ παιδίον</l>

					             <l n="881">ἄλουτον ὂν κἄθηλον ἕκτην ἡμέραν;</l>

				           </said>
				           <said who="#Μυρρίνη">
					             <l n="882">ἔγωγʼ ἐλεῶ δῆτʼ· ἀλλʼ ἀμελὴς αὐτῷ πατὴρ</l>

					             <l n="883">ἔστιν.</l>

				           </said>
				           <said who="#Κινησίας">
					             <l n="883a">κατάβηθʼ ὦ δαιμονία τῷ παιδίῳ.</l>

				           </said>
				           <said who="#Μυρρίνη">
					             <l n="884">οἷον τὸ τεκεῖν· καταβατέον. τί γὰρ πάθω;</l>

				           </said>
				           <said who="#Κινησίας">
					             <l n="885">ἐμοὶ γὰρ αὕτη καὶ νεωτέρα δοκεῖ</l>

					             <l n="886">πολλῷ γεγενῆσθαι κἀγανώτερον βλέπειν·</l>

					             <l n="887">χἂ δυσκολαίνει πρὸς ἐμὲ καὶ βρενθύεται,</l>

					             <l n="888">ταῦτʼ αὐτὰ δή ʼσθʼ ἃ κἄμʼ ἐπιτρίβει τῷ πόθῳ.</l>

				           </said>
				           <said who="#Μυρρίνη">
					             <l n="889">ὦ γλυκύτατον σὺ τεκνίδιον κακοῦ πατρός,</l>

					             <l n="890">φέρε σε φιλήσω γλυκύτατον τῇ μαμμίᾳ.</l>

				           </said>
				           <said who="#Κινησίας">
					             <l n="891">τί ὦ πονήρα ταῦτα ποιεῖς χἀτέραις</l>

					             <l n="892">πείθει γυναιξί, κἀμέ τʼ ἄχθεσθαι ποιεῖς</l>

					             <l n="893">αὐτή τε λυπεῖ;</l>

				           </said>
				           <said who="#Μυρρίνη">
					             <l n="893a">μὴ πρόσαγε τὴν χεῖρά μοι.</l>

				           </said>
				           <said who="#Κινησίας">
					             <l n="894">τὰ δʼ ἔνδον ὄντα τἀμὰ καὶ σὰ χρήματα</l>

					             <l n="895">χεῖρον διατίθης.</l>

				           </said>
				           <said who="#Μυρρίνη">
					             <l n="895a">ὀλίγον αὐτῶν μοι μέλει.</l>

				           </said>
				           <said who="#Κινησίας">
					             <l n="896">ὀλίγον μέλει σοι τῆς κρόκης φορουμένης</l>

					             <l n="897">ὑπὸ τῶν ἀλεκτρυόνων;</l>

				           </said>
				           <said who="#Μυρρίνη">
					             <l n="897a">ἔμοιγε νὴ Δία.</l>

				           </said>
				           <said who="#Κινησίας">
					             <l n="898">τὰ <add>δὲ</add> τῆς Ἀφροδίτης ἱέρʼ ἀνοργίαστά σοι</l>

					             <l n="899">χρόνον τοσοῦτόν ἐστιν. οὐ βαδιεῖ πάλιν;</l>

				           </said>
				           <said who="#Μυρρίνη">
					             <l n="900">μὰ Δίʼ οὐκ ἔγωγʼ, ἢν μὴ διαλλαχθῆτέ γε</l>

					             <l n="901">καὶ τοῦ πολέμου παύσησθε.</l>

				           </said>
				           <said who="#Κινησίας">
					             <l n="901a">τοιγάρ, ἢν δοκῇ,</l>

					             <l n="902">ποιήσομεν καὶ ταῦτα.</l>

				           </said>
				           <said who="#Μυρρίνη">
					             <l n="902a">τοιγάρ, ἢν δοκῇ,</l>

					             <l n="903">κἄγωγʼ ἄπειμʼ ἐκεῖσε· νῦν δʼ ἀπομώμοκα.</l>

				           </said>
				           <said who="#Κινησίας">
					             <l n="904">σὺ δʼ ἀλλὰ κατακλίνηθι μετʼ ἐμοῦ διὰ χρόνου.</l>

				           </said>
				           <said who="#Μυρρίνη">
					             <l n="905">οὐ δῆτα· καίτοι σʼ οὐκ ἐρῶ γʼ ὡς οὐ φιλῶ.</l>

				           </said>
				           <said who="#Κινησίας">
					             <l n="906">φιλεῖς; τί οὖν οὐ κατεκλίνης ὦ Μύρριον;</l>

				           </said>
				           <said who="#Μυρρίνη">
					             <l n="907">ὦ καταγέλαστʼ ἐναντίον τοῦ παιδίου;</l>

				           </said>
				           <said who="#Κινησίας">
					             <l n="908">μὰ Δίʼ ἀλλὰ τοῦτό γʼ οἴκαδʼ ὦ Μανῆ φέρε.</l>

					             <l n="909">ἰδοὺ τὸ μέν σοι παιδίον καὶ δὴ ʼκποδών,</l>

					             <l n="910">σὺ δʼ οὐ κατακλίνει.</l>

				           </said>
				           <said who="#Μυρρίνη">
					             <l n="910a">ποῦ γὰρ ἄν τις καὶ τάλαν</l>

					             <l n="911">δράσειε τοῦθʼ;</l>

				           </said>
				           <said who="#Κινησίας">
					             <l n="911a">ὅπου; τὸ τοῦ Πανὸς καλόν.</l>

				           </said>
				           <said who="#Μυρρίνη">
					             <l n="912">καὶ πῶς ἔθʼ ἁγνὴ δῆτʼ ἂν ἔλθοιμʼ ἐς πόλιν;</l>

				           </said>
				           <said who="#Κινησίας">
					             <l n="913">κάλλιστα δήπου λουσαμένη τῇ Κλεψύδρᾳ.</l>

				           </said>
				           <said who="#Μυρρίνη">
					             <l n="914">ἔπειτʼ ὀμόσασα δῆτʼ ἐπιορκήσω τάλαν;</l>

					             <milestone ed="p" n="915" unit="card"/>
				           </said>
				           <said who="#Κινησίας">
					             <l n="915">εἰς ἐμὲ τράποιτο· μηδὲν ὅρκου φροντίσῃς.</l>

				           </said>
				           <said who="#Μυρρίνη">
					             <l n="916">φέρε νυν ἐνέγκω κλινίδιον νῷν.</l>

				           </said>
				           <said who="#Κινησίας">
					             <l n="916a">μηδαμῶς.</l>

					             <l n="917">ἀρκεῖ χαμαὶ νῷν.</l>

				           </said>
				           <said who="#Μυρρίνη">
					             <l n="917a">μὰ τὸν Ἀπόλλω μή σʼ ἐγὼ</l>

					             <l n="918">καίπερ τοιοῦτον ὄντα κατακλινῶ χαμαί.</l>

				           </said>
				           <said who="#Κινησίας">
					             <l n="919">ἥ τοι γυνὴ φιλεῖ με, δήλη ʼστὶν καλῶς.</l>

				           </said>
				           <said who="#Μυρρίνη">
					             <l n="920">ἰδοὺ κατάκεισʼ ἀνύσας τι, κἀγὼ ʼκδύομαι.</l>

					             <l n="921">καίτοι, τὸ δεῖνα, ψίαθός ἐστʼ ἐξοιστέα.</l>

				           </said>
				           <said who="#Κινησίας">
					             <l n="922">ποία ψίαθος; μὴ μοί γε.</l>

				           </said>
				           <said who="#Μυρρίνη">
					             <l n="922a">νὴ τὴν Ἄρτεμιν,</l>

					             <l n="923">αἰσχρὸν γὰρ ἐπὶ τόνου γε.</l>

				           </said>
				           <said who="#Κινησίας">
					             <l n="923a">δός μοί νυν κύσαι.</l>

				           </said>
				           <said who="#Μυρρίνη">
					             <l n="924">ἰδού.</l>

				           </said>
				           <said who="#Κινησίας">
					             <l n="924a">παπαιάξ· ἧκέ νυν ταχέως πάνυ.</l>

				           </said>
				           <said who="#Μυρρίνη">
					             <l n="925">ἰδοὺ ψίαθος· κατάκεισο, καὶ δὴ ʼκδύομαι.</l>

					             <l n="926">καίτοι, τὸ δεῖνα, προσκεφάλαιον οὐκ ἔχεις.</l>

				           </said>
				           <said who="#Κινησίας">
					             <l n="927">ἀλλʼ οὐδὲ δέομʼ ἔγωγε.</l>

				           </said>
				           <said who="#Μυρρίνη">
					             <l n="927a">νὴ Δίʼ ἀλλʼ ἐγώ.</l>

				           </said>
				           <said who="#Κινησίας">
					             <l n="928">ἀλλʼ ἢ τὸ πέος τόδʼ Ἡρακλῆς ξενίζεται.</l>

				           </said>
				           <said who="#Μυρρίνη">
					             <l n="929">ἀνίστασʼ,</l>
				           </said>
			         	<said who="#Κινησίας">
				           	<l n="929a"> ἀναπήδησον. ἤδη πάντʼ ἔχω.</l>

				           </said>
			         	<said who="#Μυρρίνη">
					             <l n="930">ἅπαντα δῆτα.</l>
			         	</said>
			         	<said who="#Κινησίας">
				           	<l n="930a"> δεῦρό νυν ὦ χρύσιον.</l>

				           </said>
				           <said who="#Μυρρίνη">
					             <l n="931">τὸ στρόφιον ἤδη λύομαι. μέμνησό νυν·</l>

					             <l n="932">μή μʼ ἐξαπατήσῃς τὰ περὶ τῶν διαλλαγῶν.</l>

				           </said>
				           <said who="#Κινησίας">
					             <l n="933">νὴ Δίʼ ἀπολοίμην ἆρα.</l>

				           </said>
				           <said who="#Μυρρίνη">
					             <l n="933a">σισύραν οὐκ ἔχεις.</l>

				           </said>
				           <said who="#Κινησίας">
					             <l n="934">μὰ Δίʼ οὐδὲ δέομαί γʼ, ἀλλὰ βινεῖν βούλομαι.</l>

				           </said>
				           <said who="#Μυρρίνη">
					             <l n="935">ἀμέλει ποιήσεις τοῦτο· ταχὺ γὰρ ἔρχομαι.</l>

				           </said>
				           <said who="#Κινησίας">
					             <l n="936">ἅνθρωπος ἐπιτρίψει με διὰ τὰ στρώματα.</l>

				           </said>
				           <said who="#Μυρρίνη">
					             <l n="937">ἔπαιρε σαυτόν.</l>

				           </said>
				           <said who="#Κινησίας">
					             <l n="937a">ἀλλʼ ἐπῆρται τοῦτό γε.</l>

				           </said>
				           <said who="#Μυρρίνη">
					             <l n="938">βούλει μυρίσω σε;</l>

				           </said>
				           <said who="#Κινησίας">
					             <l n="938a">μὰ τὸν Ἀπόλλω μὴ μέ γε.</l>

				           </said>
				           <said who="#Μυρρίνη">
					             <l n="939">νὴ τὴν Ἀφροδίτην ἤν τε βούλῃ γʼ ἤν τε μή.</l>

				           </said>
				           <said who="#Κινησίας">
					             <l n="940">εἴθʼ ἐκχυθείη τὸ μύρον ὦ Ζεῦ δέσποτα.</l>

				           </said>
				           <said who="#Μυρρίνη">
					             <l n="941">πρότεινέ νυν τὴν χεῖρα κἀλείφου λαβών.</l>

				           </said>
				           <said who="#Κινησίας">
					             <l n="942">οὐχ ἡδὺ τὸ μύρον μὰ τὸν Ἀπόλλω τουτογί,</l>

					             <l n="943">εἰ μὴ διατριπτικόν γε κοὐκ ὄζον γάμων.</l>

				           </said>
				           <said who="#Μυρρίνη">
					             <l n="944">τάλαινʼ ἐγὼ τὸ Ῥόδιον ἤνεγκον μύρον.</l>

				           </said>
				           <said who="#Κινησίας">
					             <l n="945">ἀγαθόν· ἔα αὔτʼ ὦ δαιμονία.</l>

				           </said>
				           <said who="#Μυρρίνη">
					             <l n="945a">ληρεῖς ἔχων.</l>

				           </said>
				           <said who="#Κινησίας">
					             <l n="946">κάκιστʼ ἀπόλοιθʼ ὁ πρῶτος ἑψήσας μύρον.</l>

				           </said>
				           <said who="#Μυρρίνη">
					             <l n="947">λαβὲ τόνδε τὸν ἀλάβαστον.</l>

				           </said>
				           <said who="#Κινησίας">
					             <l n="947a">ἀλλʼ ἕτερον ἔχω.</l>

					             <l n="948">ἀλλʼ ᾠζυρὰ κατάκεισο καὶ μή μοι φέρε</l>

					             <l n="949">μηδέν.</l>

				           </said>
				           <said who="#Μυρρίνη">
					             <l n="949a">ποιήσω ταῦτα νὴ τὴν Ἄρτεμιν.</l>

					             <l n="950">ὑπολύομαι γοῦν. ἀλλʼ ὅπως ὦ φίλτατε</l>

					             <l n="951">σπονδὰς ποιεῖσθαι ψηφιεῖ.</l>

				           </said>
				           <said who="#Κινησίας">
					             <l n="951a">βουλεύσομαι.</l>

					             <l n="952">ἀπολώλεκέν με κἀπιτέτριφεν ἡ γυνὴ</l>

					             <l n="953">τά τʼ ἄλλα πάντα κἀποδείρασʼ οἴχεται.</l>

					             <milestone ed="p" n="954" unit="card"/>
				           </said>
			         	
				           <div type="textpart" subtype="lyric">
					             <said who="#Κινησίας">
						               <l n="954">οἴμοι τί πάθω; τίνα βινήσω</l>

						               <l n="955">τῆς καλλίστης πασῶν ψευσθείς;</l>

						               <l n="956">πῶς ταυτηνὶ παιδοτροφήσω;</l>

						               <l n="957">ποῦ Κυναλώπηξ;</l>

						               <l n="958">μίσθωσόν μοι τὴν τίτθην.</l>

					             </said>
					             <said who="#Χορὸς γερόντων">
						               <l n="959">ἐν δεινῷ γʼ ὦ δύστηνε κακῷ</l>

						               <l n="960">τείρει ψυχὴν ἐξαπατηθείς.</l>

						               <l n="961">κἄγωγʼ οἰκτίρω σʼ αἰαῖ.</l>

						               <l n="962">ποῖος γὰρ ἂν ἢ νέφρος ἀντίσχοι,</l>

						               <l n="963">ποία ψυχή, ποῖοι δʼ ὄρχεις,</l>

						               <l n="964">ποία δʼ ὀσφῦς, ποῖος δʼ ὄρρος</l>

						               <l n="965">κατατεινόμενος</l>

						               <l n="966">καὶ μὴ βινῶν τοὺς ὄρθρους;</l>

					             </said>
					             <said who="#Κινησίας">
						               <l n="967">ὦ Ζεῦ δεινῶν ἀντισπασμῶν.</l>

					             </said>
					             <said who="#Χορὸς γερόντων">
						               <l n="968">ταυτὶ μέντοι νυνί σʼ ἐποίησʼ</l>

						               <l n="969">ἡ παμβδελυρὰ καὶ παμμυσαρά.</l>

					             </said>
					             <said who="#Κινησίας">
						               <l n="970">μὰ Δίʼ ἀλλὰ φίλη καὶ παγγλυκερά.</l>

					             </said>
					             <said who="#Χορὸς γερόντων">
						               <l n="971">ποία γλυκερά; μιαρὰ μιαρά.</l>

					             </said>
					             <said who="#Κινησίας">
						               <l n="972">
                        <add>μιαρὰ</add> δῆτʼ ὦ Ζεῦ ὦ Ζεῦ·</l>

						               <l n="973">εἴθʼ αὐτὴν ὥσπερ τοὺς θωμοὺς</l>

						               <l n="974">μεγάλῳ τυφῷ καὶ πρηστῆρι</l>

						               <l n="975">ξυστρέψας καὶ ξυγγογγύλας</l>

						               <l n="976">οἴχοιο φέρων, εἶτα μεθείης,</l>

						               <l n="977">ἡ δὲ φέροιτʼ αὖ πάλιν ἐς τὴν γῆν,</l>

						               <l n="978">κᾆτʼ ἐξαίφνης</l>

						               <l n="979">περὶ τὴν ψωλὴν περιβαίη.</l>

						               <milestone ed="p" n="980" unit="card"/>
					             </said>
				           </div>
				           <div type="textpart" subtype="iambics">
					             <said who="#Κῆρυξ Λακεδαιμονίων">
						               <l n="980">πᾷ τᾶν Ἀσανᾶν ἐστιν ἁ γερωχία</l>

						               <l n="981">ἢ τοὶ πρυτάνιες; λῶ τι μυσίξαι νέον.</l>

					             </said>
					             <said who="#Κινησίας">
						               <l n="982">σὺ δʼ εἶ πότερον ἄνθρωπος ἢ κονίσαλος;</l>

					             </said>
					             <said who="#Κῆρυξ Λακεδαιμονίων">
						               <l n="983">κᾶρυξ ἐγὼν ὦ κυρσάνιε ναὶ τὼ σιὼ</l>

						               <l n="984">ἔμολον ἀπὸ Σπάρτας περὶ τᾶν διαλλαγᾶν.</l>

					             </said>
					             <said who="#Κινησίας">
						               <l n="985">κἄπειτα δόρυ δῆθʼ ὑπὸ μάλης ἥκεις ἔχων;</l>

					             </said>
					             <said who="#Κῆρυξ Λακεδαιμονίων">
						               <l n="986">οὐ τὸν Δίʼ οὐκ ἐγών γα.</l>

					             </said>
					             <said who="#Κινησίας">
						               <l n="986a">ποῖ μεταστρέφει;</l>

						               <l n="987">τί δὴ προβάλλει τὴν χλαμύδʼ; ἢ βουβωνιᾷς</l>

						               <l n="988">ὑπὸ τῆς ὁδοῦ;</l>

					             </said>
					             <said who="#Κῆρυξ Λακεδαιμονίων">
						               <l n="988a">παλαιόρ γα ναὶ τὸν Κάστορα</l>

						               <l n="989">ὥνθρωπος.</l>

					             </said>
					             <said who="#Κινησίας">
						               <l n="989a">ἀλλʼ ἔστυκας ὦ μιαρώτατε.</l>

					             </said>
					             <said who="#Κῆρυξ Λακεδαιμονίων">
						               <l n="990">οὐ τὸν Δίʼ οὐκ ἐγών γα· μηδʼ αὖ πλαδδίη.</l>

					             </said>
					             <said who="#Κινησίας">
						               <l n="991">τί δʼ ἐστί σοι τοδί;</l>

					             </said>
					             <said who="#Κῆρυξ Λακεδαιμονίων">
						               <l n="991a">σκυτάλα Λακωνικά.</l>

					             </said>
					             <said who="#Κινησίας">
						               <l n="992">εἴπερ γε χαὔτη ʼστὶ σκυτάλη Λακωνική.</l>

						               <l n="993">ἀλλʼ ὡς πρὸς εἰδότʼ ἐμὲ σὺ τἀληθῆ λέγε.</l>

						               <l n="994">τί τὰ πράγμαθʼ ὑμῖν ἐστι τἀν Λακεδαίμονι;</l>

					             </said>
					             <said who="#Κῆρυξ Λακεδαιμονίων">
						               <l n="995">ὀρσὰ Λακεδαίμων πᾶα καὶ τοὶ σύμμαχοι</l>

						               <l n="996">ἅπαντες ἐστύκαντι· Πελλάνας δὲ δεῖ.</l>

					             </said>
					             <said who="#Κινησίας">
						               <l n="997">ἀπὸ τοῦ δὲ τουτὶ τὸ κακὸν ὑμῖν ἐνέπεσεν;</l>

						               <l n="998">ἀπὸ Πανός;</l>

					             </said>
					             <said who="#Κῆρυξ Λακεδαιμονίων">
						               <l n="998a">οὔκ, ἀλλʼ ἆρχεν οἰῶ Λαμπιτώ,</l>

						               <l n="999">ἔπειτα τἄλλαι ταὶ κατὰ Σπάρταν ἅμα</l>

						               <l n="1000">γυναῖκες ᾇπερ ἀπὸ μιᾶς ὑσπλαγίδος</l>

						               <l n="1001">ἀπήλααν τὼς ἄνδρας ἀπὸ τῶν ὑσσάκων.</l>

					             </said>
					             <said who="#Κινησίας">
						               <l n="1002">πῶς οὖν ἔχετε;</l>

					             </said>
					             <said who="#Κῆρυξ Λακεδαιμονίων">
						               <l n="1002a">μογίομες. ἂν γὰρ τὰν πόλιν</l>

						               <l n="1003">ᾇπερ λυχνοφορίοντες ἐπικεκύφαμες.</l>

						               <l n="1004">ταὶ γὰρ γυναῖκες οὐδὲ τῶ μύρτω σιγεῖν</l>

						               <l n="1005">ἐῶντι, πρίν γʼ ἅπαντες ἐξ ἑνὸς λόγω</l>

						               <l n="1006">σπονδὰς ποιησώμεσθα ποττὰν Ἑλλάδα.</l>

					             </said>
					             <said who="#Κινησίας">
						               <l n="1007">τουτὶ τὸ πρᾶγμα πανταχόθεν ξυνομώμοται</l>

						               <l n="1008">ὑπὸ τῶν γυναικῶν· ἄρτι νυνὶ μανθάνω.</l>

						               <l n="1009">ἀλλʼ ὡς τάχιστα φράζε περὶ διαλλαγῶν</l>

						               <l n="1010">αὐτοκράτορας πρέσβεις ἀποπέμπειν ἐνθαδί.</l>

						               <l n="1011">ἐγὼ δʼ ἑτέρους ἐνθένδε τῇ βουλῇ φράσω</l>

						               <l n="1012">πρέσβεις ἑλέσθαι τὸ πέος ἐπιδείξας τοδί.</l>

					             </said>
					             <said who="#Κῆρυξ Λακεδαιμονίων">
						               <l n="1013">ποτάομαι· κράτιστα γὰρ παντᾷ λέγεις.</l>

						               <milestone ed="p" n="1014" unit="card"/>
					             </said>
				           </div>
			         </div>
			         <div type="textpart" subtype="Choral">
				           <div type="textpart" subtype="trochees">
					             <said who="#Χορὸς γερόντων">
						               <l n="1014">οὐδέν ἐστι θηρίον γυναικὸς ἀμαχώτερον,</l>

						               <l n="1015">οὐδὲ πῦρ, οὐδʼ ὧδʼ ἀναιδὴς οὐδεμία πόρδαλις.</l>

					             </said>
					             <said who="#Χορὸς Γυναικῶν">
						               <l n="1016">ταῦτα μέντοι <add>σὺ</add> ξυνιεὶς εἶτα πολεμεῖς ἐμοί,</l>

						               <l n="1017">ἐξὸν ὦ πόνηρε σοὶ βέβαιον ἔμʼ ἔχειν φίλην;</l>

					             </said>
					             <said who="#Χορὸς γερόντων">
						               <l n="1018">ὡς ἐγὼ μισῶν γυναῖκας οὐδέποτε παύσομαι.</l>

					             </said>
					             <said who="#Χορὸς Γυναικῶν">
						               <l n="1019">ἀλλʼ ὅταν βούλῃ σύ· νῦν δʼ οὖν οὔ σε περιόψομαι</l>

						               <l n="1020">γυμνὸν ὄνθʼ οὕτως. ὁρῶ γὰρ ὡς καταγέλαστος εἶ.</l>

						               <l n="1021">ἀλλὰ τὴν ἐξωμίδʼ ἐνδύσω σε προσιοῦσʼ ἐγώ.</l>

					             </said>
					             <said who="#Χορὸς γερόντων">
						               <l n="1022">τοῦτο μὲν μὰ τὸν Δίʼ οὐ πονηρὸν ἐποιήσατε·</l>

						               <l n="1023">ἀλλʼ ὑπʼ ὀργῆς γὰρ πονηρᾶς καὶ τότʼ ἀπέδυν ἐγώ.</l>

					             </said>
					             <said who="#Χορὸς Γυναικῶν">
						               <l n="1024">πρῶτα μὲν φαίνει γʼ ἀνήρ, εἶτʼ οὐ καταγέλαστος εἶ.</l>

						               <l n="1025">κεἴ με μὴ ʼλύπεις, ἐγώ σου κἂν τόδε τὸ θηρίον</l>

						               <l n="1026">τοὐπὶ τὠφθαλμῷ λαβοῦσʼ ἐξεῖλον ἂν ὃ νῦν ἔνι.</l>

					             </said>
					             <said who="#Χορὸς γερόντων">
						               <l n="1027">τοῦτʼ ἄρʼ ἦν με τοὐπιτρῖβον, δακτύλιος οὑτοσί·</l>

						               <l n="1028">ἐκσκάλευσον αὐτό, κᾆτα δεῖξον ἀφελοῦσά μοι·</l>

						               <l n="1029">ὡς τὸν ὀφθαλμόν γέ μου νὴ τὸν Δία πάλαι δάκνει.</l>

					             </said>
					             <said who="#Χορὸς Γυναικῶν">
						               <l n="1030">ἀλλὰ δράσω ταῦτα· καίτοι δύσκολος ἔφυς ἀνήρ.</l>

						               <l n="1031">ἦ μέγʼ ὦ Ζεῦ χρῆμʼ ἰδεῖν τῆς ἐμπίδος ἔνεστί σοι.</l>

						               <l n="1032">οὐχ ὁρᾷς; οὐκ ἐμπίς ἐστιν ἥδε Τρικορυσία;</l>

					             </said>
					             <said who="#Χορὸς γερόντων">
						               <l n="1033">νὴ Δίʼ ὤνησάς γέ μʼ, ὡς πάλαι γέ μʼ ἐφρεωρύχει,</l>

						               <l n="1034">ὥστʼ ἐπειδὴ ʼξῃρέθη, ῥεῖ μου τὸ δάκρυον πολύ.</l>

					             </said>
					             <said who="#Χορὸς Γυναικῶν">
						               <l n="1035">ἀλλʼ ἀποψήσω σʼ ἐγώ, καίτοι πάνυ πονηρὸς εἶ,</l>

						               <l n="1036">καὶ φιλήσω.</l>

					             </said>
					             <said who="#Χορὸς γερόντων">
						               <l n="1036a">μὴ φιλήσῃς.</l>

					             </said>
					             <said who="#Χορὸς Γυναικῶν">
						               <l n="1036ab">ἤν τε βούλῃ γʼ ἤν τε μή.</l>

						               
					             </said>
					             <said who="#Χορὸς γερόντων">
						               <l n="1037">ἀλλὰ μὴ ὥρασʼ ἵκοισθʼ· ὡς ἐστὲ θωπικαὶ φύσει,</l>

						               <l n="1038">κἄστʼ ἐκεῖνο τοὔπος ὀρθῶς κοὐ κακῶς εἰρημένον,</l>

						               <l n="1039">οὔτε σὺν πανωλέθροισιν οὔτʼ ἄνευ πανωλέθρων.</l>

						               <l n="1040">ἀλλὰ νυνὶ σπένδομαί σοι, καὶ τὸ λοιπὸν οὐκέτι</l>

						               <l n="1041">οὔτε δράσω φλαῦρον οὐδὲν οὔθʼ ὑφʼ ὑμῶν πείσομαι.</l>

						               <l n="1042">ἀλλὰ κοινῇ συσταλέντες τοῦ μέλους ἀρξώμεθα.</l>

						               <milestone ed="p" n="1043" unit="card"/>
					             </said>
				           </div>
			         </div>
			         <div type="textpart" subtype="Choral">
				           <div type="textpart" subtype="strophe" n="1">
					             <said who="#Χορός">
						               <l n="1043">οὐ παρασκευαζόμεσθα</l>

						               <l n="1044">τῶν πολιτῶν οὐδένʼ ὦνδρες</l>

						               <l n="1045">φλαῦρον εἰπεῖν οὐδὲ ἕν.</l>

						               <l n="1046">ἀλλὰ πολὺ τοὔμπαλιν πάντʼ ἀγαθὰ καὶ λέγειν</l>

						               <l n="1047">καὶ δρᾶν· ἱκανὰ γὰρ τὰ κακὰ καὶ τὰ παρακείμενα.</l>

						               <l n="1048">ἀλλʼ ἐπαγγελλέτω πᾶς ἀνὴρ καὶ γυνή,</l>

						               <l n="1050">εἴ τις ἀργυρίδιον δεῖται</l>

						               <l n="1051">λαβεῖν μνᾶς ἢ δύʼ ἢ τρεῖς,</l>

						               <l n="1052">ὡς † πόλλʼ ἔσω ʼστὶν†</l>

						               <l n="1053">κἄχομεν βαλλάντια.</l>

						               <l n="1054">κἄν ποτʼ εἰρήνη φανῇ,</l>

						               <l n="1055">ὅστις ἂν νυνὶ δανείσηται</l>

						               <l n="1056">παρʼ ἡμῶν,</l>

						               <l n="1057">ἃν λάβῃ μηκέτʼ ἀποδῷ.</l>

						               <milestone ed="p" n="1058" unit="card"/>
					             </said>
				           </div>
				           <div type="textpart" subtype="antistrophe" n="1">
					             <said who="#Χορός">
						               <l n="1058">ἑστιᾶν δὲ μέλλομεν ξένους</l>

						               <l n="1059">τινὰς Καρυστίους, ἄν-</l>

						               <l n="1060">δρας καλούς τε κἀγαθούς.</l>

						               <l n="1061">κἄστιν <add>ἔτʼ</add> ἔτνος τι· καὶ δελφάκιον ἦν τί μοι,</l>

						               <l n="1062">καὶ τοῦτο τέθυχʼ, ὡς τὰ κρέʼ ἔδεσθʼ ἁπαλὰ καὶ καλά.</l>

						               <l n="1063">ἥκετʼ οὖν εἰς ἐμοῦ τήμερον· πρῲ δὲ χρὴ</l>

						               <l n="1064">τοῦτο δρᾶν λελουμένους αὔ-</l>

						               <l n="1065">τούς τε καὶ τὰ παιδίʼ, εἶτʼ εἴσω βαδίζειν,</l>

						               <l n="1066">μηδʼ ἐρέσθαι μηδένα,</l>

						               <l n="1067">ἀλλὰ χωρεῖν ἄντικρυς</l>

						               <l n="1068">ὥσπερ οἴκαδʼ εἰς ἑαυτῶν</l>

						               <l n="1070">γεννικῶς, ὡς</l>

						               <l n="1071">ἡ θύρα κεκλῄσεται.</l>

						               <milestone ed="p" n="1072" unit="card"/>
					             </said>
				           </div>
				           <div type="textpart" subtype="anapests">
					             <said who="#Χορός">
						               <l n="1072">καὶ μὴν ἀπὸ τῆς Σπάρτης οἱδὶ πρέσβεις ἕλκοντες ὑπήνας</l>

						               <l n="1073">χωροῦσʼ, ὥσπερ χοιροκομεῖον περὶ τοῖς μηροῖσιν ἔχοντες.</l>

					             </said>
					             <said who="#Χορός">
						               <l n="1074">ἄνδρες Λάκωνες πρῶτα μέν μοι χαίρετε,</l>

						               <l n="1075">εἶτʼ εἴπαθʼ ἡμῖν πῶς ἔχοντες ἥκετε.</l>

					             </said>
					             <said who="#Λάκων">
						               <l n="1076">τί δεῖ ποθʼ ὑμὲ πολλὰ μυσίδδειν ἔπη;</l>

						               <l n="1077">ὁρῆν γὰρ ἔξεσθʼ ὡς ἔχοντες ἵκομες.</l>

					             </said>
					             <said who="#Χορός ">
						               <l n="1078">βαβαί· νενεύρωται μὲν ἥδε συμφορὰ</l>

						               <l n="1079">δεινῶς, †τεθερμῶσθαί γε† χεῖρον φαίνεται.</l>

					             </said>
					             <said who="#Λάκων">
						               <l n="1080">ἄφατα. τί κα λέγοι τις; ἀλλʼ ὅπᾳ σέλει</l>

						               <l n="1081">παντᾷ τις ἐλσὼν ἁμὶν εἰράναν σέτω.</l>

					             </said>
					             <said who="#Χορός ">
						               <l n="1082">καὶ μὴν ὁρῶ καὶ τούσδε τοὺς αὐτόχθονας</l>

						               <l n="1083">ὥσπερ παλαιστὰς ἄνδρας ἀπὸ τῶν γαστέρων</l>

						               <l n="1084">θαἰμάτιʼ ἀποστέλλοντας· ὥστε φαίνεται</l>

						               <l n="1085">ἀσκητικὸν τὸ χρῆμα τοῦ νοσήματος.</l>

					             </said>
					             <said who="#Ἀθηναῖος">
						               <l n="1086">τίς ἂν φράσεις ποῦʼ στιν ἡ Λυσιστράτη;</l>

						               <l n="1087">ὡς ἄνδρες ἡμεῖς οὑτοιὶ τοιουτοιί.</l>

					             </said>
					             <said who="#Χορός ">
						               <l n="1088">χαὔτη ξυνᾴδει χἠτέρα ταύτῃ νόσῳ.</l>

						               <l n="1089">ἦ που πρὸς ὄρθρον σπασμὸς ὑμᾶς λαμβάνει;</l>

					             </said>
					             <said who="#Ἀθηναῖος">
						               <l n="1090">μὰ Δίʼ ἀλλὰ ταυτὶ δρῶντες ἐπιτετρίμμεθα.</l>

						               <l n="1091">ὥστʼ εἴ τις ἡμᾶς μὴ διαλλάξει ταχύ,</l>

						               <l n="1092">οὐκ ἔσθʼ ὅπως οὐ Κλεισθένη βινήσομεν.</l>

					             </said>
					             <said who="#Χορός">
						               <l n="1093">εἰ σωφρονεῖτε, θαἰμάτια λήψεσθʼ, ὅπως</l>

						               <l n="1094">τῶν Ἑρμοκοπιδῶν μή τις ὑμᾶς ὄψεται.</l>

					             </said>
					             <said who="#Ἀθηναῖος">
						               <l n="1095">νὴ τὸν Δίʼ εὖ μέντοι λέγεις.</l>

					             </said>
					             <said who="#Λάκων">
						               <l n="1095a">ναὶ τὼ σιὼ</l>

						               <l n="1096">παντᾷ γα. φέρε τὸ ἔσθος ἀμβαλώμεθα.</l>

					             </said>
					             <said who="#Ἀθηναῖος">
						               <l n="1097">ὢ χαίρετʼ ὦ Λάκωνες· αἰσχρά γʼ ἐπάθομεν.</l>

					             </said>
					             <said who="#Λάκων">
						               <l n="1098">ὦ Πολυχαρείδα δεινά κʼ αὖ ʼπεπόνθεμες,</l>

						               <l n="1099">αἰ εἶδον ἁμὲ τὤνδρες ἀμπεφλασμένως.</l>

					             </said>
					             <said who="#Ἀθηναῖος">
						               <l n="1100">ἄγε δὴ Λάκωνες αὔθʼ ἕκαστα χρὴ λέγειν.</l>

						               <l n="1101">ἐπὶ τί πάρεστε δεῦρο;</l>

					             </said>
					             <said who="#Λάκων">
						               <l n="1101a">περὶ διαλλαγᾶν</l>

						               <l n="1102">πρέσβεις.</l>

					             </said>
					             <said who="#Ἀθηναῖος">
						               <l n="1102a">καλῶς δὴ λέγετε· χἠμεῖς τουτογί.</l>

						               <l n="1103">τί οὐ καλοῦμεν δῆτα τὴν Λυσιστράην,</l>

						               <l n="1104">ἥπερ διαλλάξειεν ἡμᾶς ἂν μόνη;</l>

					             </said>
					             <said who="#Λάκων">
						               <l n="1105">ναὶ τὼ σιὼ κἂν λῆτε τὸν Λυσίστρατον.</l>

					             </said>
					             <said who="#Ἀθηναῖος">
						               <l n="1106">ἀλλʼ οὐδὲν ἡμᾶς, ὡς ἔοικε, δεῖ καλεῖν·</l>

						               <l n="1107">αὐτὴ γάρ, ὡς ἤκουσεν, ἥδʼ ἐξέρχεται.</l>

					             </said>
				           </div>
				           <div type="textpart" subtype="anapests">
					             <said who="#Χορός">
						               <l n="1108">χαῖρʼ ὦ πασῶν ἀνδρειοτάτη· δεῖ δὴ νυνί σε γενέσθαι</l>

						               <l n="1109">δεινὴν <add>δειλὴν</add> ἀγαθὴν φαύλην σεμνὴν ἀγανὴν πολύπειρον·</l>

						               <l n="1110">ὡς οἱ πρῶτοι τῶν Ἑλλήνων τῇ σῇ ληφθέντες ἴυγγι</l>

						               <l n="1111">συνεχώρησάν σοι καὶ κοινῇ τἀγκλήματα πάντʼ ἐπέτρεψαν.</l>

						               <milestone ed="p" n="1112" unit="card"/>
					             </said>
					             <said who="#Λυσιστράτη">
						               <l n="1112">ἀλλʼ οὐχὶ χαλεπὸν τοὔργον, εἰ λάβοι γέ τις</l>

						               <l n="1113">ὀργῶντας ἀλλήλων τε μὴ ʼκπειρωμένους.</l>

						               <l n="1114">τάχα δʼ εἴσομαι ʼγώ. ποῦ ʼστιν ἡ Διαλλαγή;</l>

						               <l n="1115">πρόσαγε λαβοῦσα πρῶτα τοὺς Λακωνικούς,</l>

						               <l n="1116">καὶ μὴ χαλεπῇ τῇ χειρὶ μηδʼ αὐθαδικῇ,</l>

						               <l n="1117">μηδʼ ὥσπερ ἡμῶν ἅνδρες ἀμαθῶς τοῦτʼ ἔδρων,</l>

						               <l n="1118">ἀλλʼ ὡς γυναῖκας εἰκός, οἰκείως πάνυ,</l>

						               <l n="1119">ἢν μὴ διδῷ τὴν χεῖρα, τῆς σάθης ἄγε.</l>

						               <l n="1120">ἴθι καὶ σὺ τούτους τοὺς Ἀθηναίους ἄγε,</l>

						               <l n="1121">οὗ δʼ ἂν διδῶσι πρόσαγε τούτους λαβομένη.</l>

						               <l n="1122">ἄνδρες Λάκωνες στῆτε παρʼ ἐμὲ πλησίον,</l>

						               <l n="1123">ἐνθένδε δʼ ὑμεῖς, καὶ λόγων ἀκούσατε.</l>

						               <l n="1124">ἐγὼ γυνὴ μέν εἰμι, νοῦς δʼ ἔνεστί μοι,</l>

						               <l n="1125">αὐτὴ δʼ ἐμαυτῆς οὐ κακῶς γνώμης ἔχω,</l>

						               <l n="1126">τοὺς δʼ ἐκ πατρός τε καὶ γεραιτέρων λόγους</l>

						               <l n="1127">πολλοὺς ἀκούσασʼ οὐ μεμούσωμαι κακῶς.</l>

						               <l n="1128">λαβοῦσα δʼ ὑμᾶς λοιδορῆσαι βούλομαι</l>

						               <l n="1129">κοινῇ δικαίως, οἳ μιᾶς ἐκ χέρνιβος</l>

						               <l n="1130">βωμοὺς περιρραίνοντες ὥσπερ ξυγγενεῖς</l>

						               <l n="1131">Ὀλυμπίασιν, ἐν Πύλαις, Πυθοῖ ʽπόσους</l>

						               <l n="1132">εἴποιμʼ ἂν ἄλλους, εἴ με μηκύνειν δέοι;ʼ</l>

						               <l n="1133">ἐχθρῶν παρόντων βαρβάρων στρατεύματι</l>

						               <l n="1134">Ἕλληνας ἄνδρας καὶ πόλεις ἀπόλλυτε.</l>

						               <l n="1135">εἷς μὲν λόγος μοι δεῦρʼ ἀεὶ περαίνεται.</l>

					             </said>
					             <said who="#Ἀθηναῖος">
						               <l n="1136">ἐγὼ δʼ ἀπόλλυμαί γʼ ἀπεψωλημένος.</l>

					             </said>
					             <said who="#Λυσιστράτη">
						               <l n="1137">εἶτʼ ὦ Λάκωνες, πρὸς γὰρ ὑμᾶς τρέψομαι,</l>

						               <l n="1138">οὐκ ἴσθʼ ὅτʼ ἐλθὼν δεῦρο Περικλείδας ποτὲ</l>

						               <l n="1139">ὁ Λάκων Ἀθηναίων ἱκέτης καθέζετο</l>

						               <l n="1140">ἐπὶ τοῖσι βωμοῖς ὠχρὸς ἐν φοινικίδι</l>

						               <l n="1141">στρατιὰν προσαιτῶν; ἡ δὲ Μεσσήνη τότε</l>

						               <l n="1142">ὑμῖν ἐπέκειτο χὠ θεὸς σείων ἅμα.</l>

						               <l n="1143">ἐλθὼν δὲ σὺν ὁπλίταισι τετρακισχιλίοις</l>

						               <l n="1144">Κίμων ὅλην ἔσωσε τὴν Λακεδαίμονα.</l>

						               <l n="1145">ταυτὶ παθόντες τῶν Ἀθηναίων ὕπο</l>

						               <l n="1146">δῃοῦτε χώραν, ἧς ὑπʼ εὖ πεπόνθατε;</l>

					             </said>
					             <said who="#Ἀθηναῖος">
						               <l n="1147">ἀδικοῦσιν οὗτοι νὴ Δίʼ ὦ Λυσιστράτη.</l>

					             </said>
					             <said who="#Λάκων">
						               <l n="1148">ἀδικίομες· ἀλλʼ ὁ πρωκτὸς ἄφατον ὡς καλός.</l>

					             </said>
					             <said who="#Λυσιστράτη">
						               <l n="1149">ὑμᾶς δʼ ἀφήσειν τοὺς Ἀθηναίους <add>μʼ</add> οἴει;</l>

						               <l n="1150">οὐκ ἴσθʼ ὅθʼ ὑμᾶς οἱ Λάκωνες αὖθις αὖ</l>

						               <l n="1151">κατωνάκας φοροῦντας ἐλθόντες δορὶ</l>

						               <l n="1152">πολλοὺς μὲν ἄνδρας Θετταλῶν ἀπώλεσαν,</l>

						               <l n="1153">πολλοὺς δʼ ἑταίρους Ἱππίου καὶ ξυμμάχους,</l>

						               <l n="1154">ξυνεκμαχοῦντες τῇ τόθʼ ἡμέρᾳ μόνοι,</l>

						               <l n="1155">κἠλευθέρωσαν κἀντὶ τῆς κατωνάκης</l>

						               <l n="1156">τὸν δῆμον ὑμῶν χλαῖναν ἠμπέσχον πάλιν;</l>

						               <milestone ed="p" n="1157" unit="card"/>
					             </said>
					             <said who="#Λάκων">
						               <l n="1157">οὔπα γυναῖκʼ ὄπωπα χαϊωτεραν.</l>

					             </said>
					             <said who="#Ἀθηναῖος">
						               <l n="1158">ἐγὼ δὲ κύσθον γʼ οὐδέπω καλλίονα.</l>

					             </said>
					             <said who="#Λυσιστράτη">
						               <l n="1159">τί δῆθʼ υπηργμένων γε πολλῶν κἀγαθῶν</l>

						               <l n="1160">μάχεσθε κοὐ παύεσθε τῆς μοχθηρίας;</l>

						               <l n="1161">τί δʼ οὐ διηλλάγητε; φέρε τί τοὐμποδών;</l>

					             </said>
					             <said who="#Λάκων">
						               <l n="1162">ἁμές γε λῶμες, αἴ τις ἁμὶν τὤγκυκλον</l>

						               <l n="1163">λῇ τοῦτʼ ἀποδόμεν.</l>

					             </said>
					             <said who="#Λυσιστράτη">
						               <l n="1163a">ποῖον ὦ τᾶν;</l>

					             </said>
					             <said who="#Λάκων">
						               <l n="1163ab">τὰν Πύλον,</l>

						               <l n="1164">ἇσπερ πάλαι δεόμεθα καὶ βλιμάττομες.</l>

					             </said>
					             <said who="#Ἀθηναῖος">
						               <l n="1165">μὰ τὸν Ποσειδῶ τοῦτο μέν γʼ οὐ δράσετε.</l>

					             </said>
					             <said who="#Λυσιστράτη">
						               <l n="1166">ἄφετʼ ὦγάθʼ αὐτοῖς.</l>

					             </said>
					             <said who="#Ἀθηναῖος">
						               <l n="1166a">κᾆτα τίνα κινήσομεν;</l>

					             </said>
					             <said who="#Λυσιστράτη">
						               <l n="1167">ἕτερόν γʼ ἀπαιτεῖτʼ ἀντὶ τούτου χωρίον.</l>

					             </said>
					             <said who="#Ἀθηναῖος">
						               <l n="1168">τὸ δεῖνα τοίνυν παράδοθʼ ἡμῖν τουτονὶ</l>

						               <l n="1169">πρώτιστα τὸν Ἐχινοῦντα καὶ τὸν Μηλιᾶ</l>

						               <l n="1170">κόλπον τὸν ὄπισθεν καὶ τὰ Μεγαρικὰ σκέλη.</l>

					             </said>
					             <said who="#Λάκων">
						               <l n="1171">οὐ τὼ σιὼ οὐχὶ πάντα γʼ ὦ λισσάνιε.</l>

					             </said>
					             <said who="#Λυσιστράτη">
						               <l n="1172">ἐᾶτε, μηδὲν διαφέρου περὶ σκελοῖν.</l>

					             </said>
					             <said who="#Ἀθηναῖος">
						               <l n="1173">ἤδη γεωργεῖν γυμνὸς ἀποδὺς βούλομαι.</l>

					             </said>
					             <said who="#Λάκων">
						               <l n="1174">ἐγὼ δὲ κοπραγωγεῖν γα †πρῶτα† ναὶ τὼ σιώ.</l>

					             </said>
					             <said who="#Λυσιστράτη">
						               <l n="1175">ἐπὴν διαλλαγῆτε, ταῦτα δράσετε.</l>

						               <l n="1176">ἀλλʼ εἰ δοκεῖ δρᾶν ταῦτα, βουλεύσασθε καὶ</l>

						               <l n="1177">τοῖς ξυμμάχοις ἐλθόντες ἀνακοινώσατε.</l>

					             </said>
					             <said who="#Ἀθηναῖος">
						               <l n="1178">ποίοισιν ὦ τᾶν ξυμμάχοις; ἐστύκαμεν.</l>

						               <l n="1179">οὐ ταὐτὰ δόξει τοῖσι συμμάχοισι νῷν</l>

						               <l n="1180">βινεῖν ἅπασιν;</l>

					             </said>
					             <said who="#Λάκων">
						               <l n="1180a">τοῖσι γῶν ναὶ τὼ σιὼ</l>

						               <l n="1181">ἁμοῖσι.</l>

					             </said>
					             <said who="#Ἀθηναῖος">
						               <l n="1181a">καὶ γὰρ ναὶ μὰ Δία Καρυστίοις.</l>

					             </said>
					             <said who="#Λυσιστράτη">
						               <l n="1182">καλῶς λέγετε. νῦν οὖν ὅπως ἁγνεύσετε,</l>

						               <l n="1183">ὅπως ἂν αἱ γυναῖκες ὑμᾶς ἐν πόλει</l>

						               <l n="1184">ξενίσωμεν ὧν ἐν ταῖσι κίσταις εἴχομεν.</l>

						               <l n="1185">ὅρκους δʼ ἐκεῖ καὶ πίστιν ἀλλήλοις δότε.</l>

						               <l n="1186">κἄπειτα τὴν αὑτοῦ γυναῖχʼ ὑμῶν λαβὼν</l>

						               <l n="1187">ἄπεισʼ ἕκαστος.</l>

					             </said>
					             <said who="#Ἀθηναῖος">
						               <l n="1187a">ἀλλʼ ἴωμεν ὡς τάχος.</l>

					             </said>
					             <said who="#Λάκων">
						               <l n="1188">ἄγʼ ὅπᾳ τυ λῇς.</l>

					             </said>
					             <said who="#Ἀθηναῖος">
						               <l n="1188a">νὴ τὸν Δίʼ ὡς τάχιστʼ ἄγε.</l>

						               <milestone ed="p" n="1189" unit="card"/>
					             </said>
				           </div>
				           <div type="textpart" subtype="antistrophe" n="2">
					             <said who="#Χορός">
						               <l n="1189">στρωμάτων δὲ ποικίλων καὶ</l>

						               <l n="1190">χλανιδίων καὶ ξυστίδων καὶ</l>

						               <l n="1191">χρυσίων, ὅσʼ ἐστί μοι,</l>

						               <l n="1192">οὐ φθόνος ἔνεστί μοι πᾶσι παρέχειν φέρειν</l>

						               <l n="1193">τοῖς παισίν, ὁπόταν τε θυγάτηρ τινὶ κανηφορῇ.</l>

						               <l n="1194">πᾶσιν ὑμῖν λέγω λαμβάνειν τῶν ἐμῶν</l>

						               <l n="1195">χρημάτων νῦν ἔνδοθεν, καὶ</l>

						               <l n="1196">μηδὲν οὕτως εὖ σεσημάν-</l>

						               <l n="1197">θαι τὸ μὴ οὐχὶ</l>

						               <l n="1198">τοὺς ῥύπους ἀνασπάσαι,</l>

						               <l n="1199">χἄττʼ <add>ἂν</add> ἔνδον ᾖ φορεῖν.</l>

						               <l n="1200">ὄψεται δʼ οὐδὲν σκοπῶν, εἰ</l>

						               <l n="1201">μή τις ὑμῶν</l>

						               <l n="1202">ὀξύτερον ἐμοῦ βλέπει. <milestone ed="p" n="1203" unit="card"/>
                     </l>

					             </said>
				           </div>
				           <div type="textpart" subtype="antistrophe" n="3">
					             <said who="#Χορός">
						               <l n="1203">εἰ δέ τῳ μὴ σῖτος ὑμῶν</l>

						               <l n="1204">ἔστι, βόσκει δʼ οἰκέτας καὶ</l>

						               <l n="1205">σμικρὰ πολλὰ παιδία,</l>

						               <l n="1206">ἔστι παρʼ ἐμοῦ λαβεῖν πυρίδια λεπτὰ μέν,</l>

						               <l n="1207">ὁ δʼ ἄρτος ἀπὸ χοίνικος ἰδεῖν μάλα νεανίας.</l>

						               <l n="1208">ὅστις οὖν βούλεται τῶν πενήτων ἴτω</l>

						               <l n="1209">εἰς ἐμοῦ σάκκους ἔχων καὶ</l>

						               <l n="1210">κωρύκους, ὡς λήψεται πυ-</l>

						               <l n="1211">ρούς· ὁ Μανῆς δʼ</l>

						               <l n="1212">οὑμὸς αὐτοῖς ἐμβαλεῖ.</l>

						               <l n="1213">πρός γε μέντοι τὴν θύραν</l>

						               <l n="1214">προαγορεύω μὴ βαδίζειν</l>

						               <l n="1215">τὴν ἐμήν, ἀλλʼ</l>
<!--unclear line spaceing in original text-->
						               <l n="1215a">εὐλαβεῖσθαι τὴν κύνα.</l>

						               <milestone ed="p" n="1216" unit="card"/>
					             </said>
				           </div>
			         </div>
			         <div type="textpart" subtype="Lyric-Scene">
				           <said who="#Ἀθηναῖος Α.">
					             <l n="1216">ἄνοιγε τὴν θύραν· παραχωρεῖν οὐ θέλεις;</l>

					             <l n="1217">ὑμεῖς τί κάθησθε; μῶν ἐγὼ τῇ λαμπάδι</l>

					             <l n="1218">ὑμᾶς κατακαύσω; φορτικὸν τὸ χωρίον.</l>

					             <l n="1219">οὐκ ἂν ποιήσαιμʼ. εἰ δὲ πάνυ δεῖ τοῦτο δρᾶν,</l>

					             <l n="1220">ὑμῖν χαρίσασθαι, προσταλαιπωρήσομεν.</l>

				           </said>
				           <said who="#Ἀθηναῖος Β">
					             <l n="1221">χἠμεῖς γε μετὰ σοῦ ξυνταλαιπωρήσομεν.</l>

				           </said>
				           <said who="#Ἀθηναῖος Α.">
					             <l n="1222">οὐκ ἄπιτε; κωκύσεσθε τὰς τρίχας μακρά.</l>

					             <l n="1223">οὐκ ἄπιθʼ, ὅπως ἂν οἱ Λάκωνες ἔνδοθεν</l>

					             <l n="1224">καθʼ ἡσυχίαν ἀπίωσιν εὐωχημένοι;</l>

				           </said>
				           <said who="#Ἀθηναῖος Β.">
					             <l n="1225">οὔπω τοιοῦτον συμπόσιον ὄπωπʼ ἐγώ.</l>

					             <l n="1226">ἦ καὶ χαρίεντες ἦσαν οἱ Λακωνικοί·</l>

					             <l n="1227">ἡμεῖς δʼ ἐν οἴνῳ συμπόται σοφώτατοι.</l>

				           </said>
				           <said who="#Ἀθηναῖος Α.">
					             <l n="1228">ὀρθῶς γʼ, ὁτιὴ νήφοντες οὐχ ὑγιαίνομεν·</l>

					             <l n="1229">ἢν τοὺς Ἀθηναίους ἐγὼ πείσω λέγων,</l>

					             <l n="1230">μεθύοντες ἀεὶ πανταχοῖ πρεσβεύσομεν.</l>

					             <l n="1231">νῦν μὲν γὰρ ὅταν ἔλθωμεν ἐς Λακεδαίμονα</l>

					             <l n="1232">νήφοντες, εὐθὺς βλέπομεν ὅ τι ταράξομεν·</l>

					             <l n="1233">ὥσθʼ ὅ τι μὲν ἂν λέγωσιν οὐκ ἀκούομεν,</l>

					             <l n="1234">ἃ δʼ οὐ λέγουσι, ταῦθʼ ὑπονενοήκαμεν,</l>

					             <l n="1235">ἀγγέλλομεν δʼ οὐ ταὐτὰ τῶν αὐτῶν πέρι.</l>

					             <l n="1236">νυνὶ δʼ ἅπαντʼ ἤρεσκεν· ὥστʼ εἰ μέν γέ τις</l>

					             <l n="1237">ᾄδοι Τελαμῶνος, Κλειταγόρας ᾄδειν δέον,</l>

					             <l n="1238">ἐπῃνέσαμεν ἂν καὶ προσεπιωρκήσαμεν.</l>

					             <l n="1239">ἀλλʼ οὑτοιὶ γὰρ αὖθις ἔρχονται πάλιν</l>

					             <l n="1240">ἐς ταὐτόν. οὐκ ἐρρήσετʼ ὦ μαστιγίαι;</l>

				           </said>
				           <said who="#Ἀθηναῖος Β.">
					             <l n="1241">νὴ τὸν Δίʼ ὡς ἤδη γε χωροῦσʼ ἔνδοθεν.</l>

				           </said>
				           <said who="#Λάκων">
					             <l n="1242">ὦ Πολυχαρείδα λαβὲ τὰ φυσατήρια,</l>

					             <l n="1243">ἵνʼ ἐγὼ διποδιάξω τε κἀείσω καλὸν</l>

					             <l n="1244">ἐς τὼς Ἀσαναίως τε † καὶ ἐς ἡμᾶς ἅμα †.</l>

				           </said>
				           <said who="#Ἀθηναῖος">
					             <l n="1245">λαβὲ δῆτα τὰς φυσαλλίδας πρὸς τῶν θεῶν,</l>

					             <l n="1246">ὡς ἥδομαί γʼ ὑμᾶς ὁρῶν ὀρχουμένους.</l>

					             <milestone ed="p" n="1247" unit="card"/>
				           </said>
				           <div type="textpart" subtype="lyric">
					             <said who="#Χορὸς Λακεδαιμονίων">
						               <l n="1247">ὅρμαον</l>

						               <l n="1248">τὼς κυρσανίως ὦ Μναμοΰνα</l>

						               <l n="1249">τάν τʼ ἐμὰν Μῶαν, ἅτις</l>

						               <l n="1250">οἶδεν ἁμὲ τώς τʼ Ἀσαναίως,</l>

						               <l n="1251">ὅκα τοὶ μὲν ἐπʼ Ἀρταμιτίῳ</l>

						               <l n="1252">πρὤκροον σιοείκελοι</l>

						               <l n="1253">ποττὰ κᾶλα τὼς Μήδως τʼ ἐνίκων,</l>

						               <l n="1254">ἁμὲ δʼ αὖ Λεωνίδας</l>

						               <l n="1255">ἆγεν ᾇπερ τὼς κάπρως</l>

						               <l n="1256">θάγοντας οἰῶ τὸν ὀδόντα·</l>

						               <l n="1257">πολὺς δʼ ἀμφὶ τὰς γένυας ἀφρὸς † ἤνσει †,</l>

						               <l n="1258">πολὺς δʼ ἁμᾷ καττῶν σκελῶν ἀφρὸς ἵετο.</l>

						               <l n="1260">ἦν γὰρ τὤνδρες οὐκ ἐλάσσως</l>

						               <l n="1261">τᾶς ψάμμας τοὶ Πέρσαι.</l>

						               <l n="1262">ἀγροτέρα σηροκτόνε</l>

						               <l n="1263">μόλε δεῦρο παρσένε σιὰ</l>

						               <l n="1264">ποττὰς σπονδάς,</l>

						               <l n="1265">ὡς συνέχῃς πολὺν ἁμὲ χρόνον.</l>

						               <l n="1266">νῦν δʼ αὖ φιλία τʼ αἰὲς εὔπορος εἴη</l>

						               <l n="1267">ταῖς συνθήκαις,</l>

						               <l n="1268">καὶ τᾶν αἱμυλᾶν ἀλωπέκων παυσαίμεθα.</l>

						               <l n="1269">ὢ δεῦρʼ ἴθι δεῦρʼ ὦ</l>

						               <l n="1270">κυναγὲ παρσένε.</l>

						               <milestone ed="p" n="1273" unit="card"/>
					             </said>
					             <said who="#Ἀθηναῖος">
						               <l n="1271">ἄγε νυν ἐπειδὴ τἄλλα πεποίηται καλῶς,</l>

						               <l n="1272">ἀπάγεσθε ταύτας ὦ Λάκωνες, τάσδε τε</l>

						               <l n="1275">ὑμεῖς· ἀνὴρ δὲ παρὰ γυναῖκα καὶ γυνὴ</l>

						               <l n="1276">στήτω παρʼ ἄνδρα, κᾆτʼ ἐπʼ ἀγαθαῖς συμφοραῖς</l>

						               <l n="1277">ὀρχησάμενοι θεοῖσιν εὐλαβώμεθα</l>

						               <l n="1278">τὸ λοιπὸν αὖθις μὴ ʼξαμαρτάνειν ἔτι.</l>

						               <milestone ed="p" n="1279" unit="card"/>
					             </said>
				           </div>
				           <div type="textpart" subtype="lyric">
					             <said who="#Χορὸς Ἀθηναίων">
						               <l n="1279">πρόσαγε χορόν, ἔπαγε <add>δὲ</add> Χάριτας,</l>

						               <l n="1280">ἐπὶ δὲ κάλεσον Ἄρτεμιν,</l>

						               <l n="1281">ἐπὶ δὲ δίδυμον ἀγέχορον</l>

						               <l n="1282">Ἰήιον</l>

						               <l n="1283">εὔφρονʼ, ἐπὶ δὲ Νύσιον,</l>

						               <l n="1284">ὃς μετὰ μαινάσι Βάκχιος ὄμμασι δαίεται,</l>

						               <l n="1285">Δία τε πυρὶ φλεγόμενον, ἐπί τε</l>

						               <l n="1286">πότνιαν ἄλοχον ὀλβίαν·</l>

						               <l n="1287">εἶτα δὲ δαίμονας, οἷς ἐπιμάρτυσι</l>

						               <l n="1288">χρησόμεθʼ οὐκ ἐπιλήσμοσιν</l>

						               <l n="1289">Ἡσυχίας πέρι τῆς ἀγανόφρονος,</l>

						               <l n="1290">ἣν ἐποίησε θεὰ Κύπρις.</l>

						               <l n="1291">ἀλαλαὶ ἰὴ παιήων·</l>

						               <l n="1292">αἴρεσθʼ ἄνω ἰαί,</l>

						               <l n="1293">ὡς ἐπὶ νίκῃ ἰαί.</l>

						               <l n="1294">εὐοῖ εὐοῖ, εὐαί εὐαί. <milestone ed="p" n="1295" unit="card"/>
                     </l>

					             </said>
					             <said who="#Ἀθηναῖος">
						               <l n="1295">πρόφαινε δὴ σὺ Μοῦσαν ἐπὶ νέᾳ νέαν.</l>

					             </said>
				           </div>
				           <div type="textpart" subtype="lyric">
					             <said who="#Χορὸς Λακεδαιμονίων">
						               <l n="1296">Ταΰγετον αὖτʼ ἐραννὸν ἐκλιπῶα</l>

						               <l n="1297">Μῶα μόλε Λάκαινα πρεπτὸν ἁμὶν</l>

						               <l n="1298">κλέωα τὸν Ἀμύκλαις σιὸν</l>

						               <l n="1300">καὶ χαλκίοικον Ἀσάναν,</l>

						               <l n="1301">Τυνδαρίδας τʼ ἀγασώς,</l>

						               <l n="1302">τοὶ δὴ πὰρ Εὐρώταν ψιάδδοντι.</l>

						               <l n="1303">εἶα μάλʼ ἔμβη</l>

						               <l n="1304">ὢ εἶα κοῦφα πάλλων,</l>

						               <l n="1305">ὡς Σπάρταν ὑμνίωμες,</l>

						               <l n="1306">τᾷ σιῶν χοροὶ μέλοντι</l>

						               <l n="1307">καὶ ποδῶν κτύπος,</l>

						               <l n="1308">ᾇ τε πῶλοι ταὶ κόραι</l>

						               <l n="1309">πὰρ τὸν Εὐρωταν</l>

						               <l n="1310">ἀμπάλλοντι πυκνὰ ποδοῖν</l>

						               <l n="1311">ἀγκονίωαι,</l>

						               <l n="1312">ταὶ δὲ κόμαι σείονθʼ ᾇπερ Βακχᾶν</l>

						               <l n="1313">θυρσαδδωᾶν καὶ παιδδωᾶν.</l>

						               <l n="1314">ἁγεῖται δʼ ἁ Λήδας παῖς</l>

						               <l n="1315">ἁγνὰ χοραγὸς εὐπρεπής.</l>

						               <l n="1316">ἀλλʼ ἄγε κόμαν παραμπύκιδδε χερί, ποδοῖν τε πάδη</l>

						               <l n="1317">ᾇ τις ἔλαφος· κρότον δʼ ἁμᾷ ποίει χορωφελήταν.</l>

						               <l n="1320">καὶ τὰν σιὰν δʼ αὖ τὰν κρατίσταν Χαλκίοικον ὕμνει τὰν
							πάμμαχον.</l>

					             </said>
				           </div>
			         </div>
			      </div>
		    </body>
	  </text>
</TEI>
