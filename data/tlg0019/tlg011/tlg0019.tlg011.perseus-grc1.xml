<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Pl.">Plutus</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by Lowell Bowditch</change><change><date>9/92</date><label>ed.</label><name>Bill Merrill</name>Refined tagging</change><change><date>10/1/92</date><label>ed.</label><name>Bill Merrill</name>Replaced LYRIC Meter= tag with  SPEECH Meter=</change><change><date>01-Feb-00</date><label>Markup</label><name>Anne Mahoney</name>
$Log: aristoph.pl_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.2  2010/06/21 16:42:23  gcrane
small fixes to Greek errors -- mainly accent issues with the speaker names

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:47  packel
Converted to XML

Revision 1.9  2004/04/21 20:51:05  mimno
added card 1s

Revision 1.8  2003/07/01 22:14:37  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 20:10:31  amahoney
remove spurious headers, which mess up short toc

Revision 1.6  2000/03/04 20:33:54  dasmith
Added separate funder entity to TEI header.

Revision 1.5  2000/02/01 22:11:29  amahoney
bring up to P3

</change></revisionDesc></teiHeader>
<text>
<body>
<div n="urn:cts:greekLit:tlg0019.tlg011.perseus-grc1" type="edition" xml:lang="grc"><div type="Prologue">
<milestone n="1" unit="card"/>
<sp>
<speaker>Καρίων</speaker>
<l n="1">ὡς ἀργαλέον πρᾶγμʼ ἐστὶν ὦ Ζεῦ καὶ θεοὶ</l>
<l n="2">δοῦλον γενέσθαι παραφρονοῦντος δεσπότου.</l>
<l n="3">ἢν γὰρ τὰ βέλτισθʼ ὁ θεράπων λέξας τύχῃ,</l>
<l n="4">δόξῃ δὲ μὴ δρᾶν ταῦτα τῷ κεκτημένῳ,</l>
<l n="5">μετέχειν ἀνάγκη τὸν θεράποντα τῶν κακῶν.</l>
<l n="6">τοῦ σώματος γὰρ οὐκ ἐᾷ τὸν κύριον</l>
<l n="7">κρατεῖν ὁ δαίμων, ἀλλὰ τὸν ἐωνημένον.</l>
<l n="8">καὶ ταῦτα μὲν δὴ ταῦτα. τῷ δὲ Λοξίᾳ,</l>
<l n="9">ὃς θεσπιῳδεῖ τρίποδος ἐκ χρυσηλάτου,</l>
<l n="10">μέμψιν δικαίαν μέμφομαι ταύτην, ὅτι</l>
<l n="11">ἰατρὸς ὢν καὶ μάντις, ὥς φασιν, σοφὸς</l>
<l n="12">μελαγχολῶντʼ ἀπέπεμψέ μου τὸν δεσπότην,</l>
<l n="13">ὅστις ἀκολουθεῖ κατόπιν ἀνθρώπου τυφλοῦ,</l>
<l n="14">τοὐναντίον δρῶν ἢ προσῆκʼ αὐτῷ ποιεῖν.</l>
<l n="15">οἱ γὰρ βλέποντες τοῖς τυφλοῖς ἡγούμεθα,</l>
<l n="16">οὗτος δʼ ἀκολουθεῖ, κἀμὲ προσβιάζεται,</l>
<l n="17">καὶ ταῦτʼ ἀποκρινομένῳ τὸ παράπαν οὐδὲ γρῦ.</l>
<l n="18">ἐγὼ μὲν οὖν οὐκ ἔσθʼ ὅπως σιγήσομαι,</l>
<l n="19">ἢν μὴ φράσῃς ὅ τι τῷδʼ ἀκολουθοῦμέν ποτε</l>
<l n="20">ὦ δέσποτʼ, ἀλλά σοι παρέξω πράγματα.</l>
<l n="21">οὐ γάρ με τυπτήσεις στέφανον ἔχοντά γε.</l>
</sp>
<sp>
<speaker>Χρεμύλος</speaker>
<l n="22">μὰ Δίʼ ἀλλʼ ἀφελὼν τὸν στέφανον, ἢν λυπῇς τί με,</l>
<l n="23">ἵνα μᾶλλον ἀλγῇς.</l>
</sp>
<sp>
<speaker>Καρίων</speaker>
<l n="24">λῆρος· οὐ γὰρ παύσομαι</l>
<l n="25">πρὶν ἂν φράσῃς μοι τίς ποτʼ ἐστὶν οὑτοσί·</l>
<l n="26">εὔνους γὰρ ὤν σοι πυνθάνομαι πάνυ σφόδρα.</l>
</sp>
<sp>
<speaker>Χρεμύλος</speaker>
<l n="27">ἀλλʼ οὔ σε κρύψω· τῶν ἐμῶν γὰρ οἰκετῶν</l>
<l n="28">πιστότατον ἡγοῦμαί σε καὶ κλεπτίστατον.</l>
<l n="29">ἐγὼ θεοσεβὴς καὶ δίκαιος ὢν ἀνὴρ</l>
<l n="30">κακῶς ἔπραττον καὶ πένης ἦν·</l>
</sp>
<sp>
<speaker>Καρίων</speaker>
<l n="31">οἶδά τοι.</l>
</sp>
<sp>
<speaker>Χρεμύλος</speaker>
<l n="32">ἕτεροι δʼ ἐπλούτουν ἱερόσυλοι ῥήτορες</l>
<l n="33">καὶ συκοφάνται καὶ πονηροί·</l>
</sp>
<sp>
<speaker>Καρίων</speaker>
<l n="34">πείθομαι.</l>
</sp>
<sp>
<speaker>Χρεμύλος</speaker>
<l n="35">ἐπερησόμενος οὖν ᾠχόμην ὡς τὸν θεόν,</l>
<l n="36">τὸν ἐμὸν μὲν αὐτοῦ τοῦ ταλαιπώρου σχεδὸν</l>
<l n="37">ἤδη νομίζων ἐκτετοξεῦσθαι βίον,</l>
<l n="38">τὸν δʼ υἱόν, ὅσπερ ὢν μόνος μοι τυγχάνει,</l>
<l n="39">πευσόμενος εἰ χρὴ μεταβαλόντα τοὺς τρόπους</l>
<l n="40">εἶναι πανοῦργον, ἄδικον, ὑγιὲς μηδὲ ἕν,</l>
<l n="41">ὡς τῷ βίῳ τοῦτʼ αὐτὸ νομίσας συμφέρειν.</l>
</sp>
<sp>
<speaker>Καρίων</speaker>
<l n="42">τί δῆτα Φοῖβος ἔλακεν ἐκ τῶν στεμμάτων;</l>
</sp>
<sp>
<speaker>Χρεμύλος</speaker>
<l n="43">πεύσει. σαφῶς γὰρ ὁ θεὸς εἶπέ μοι τοδί·</l>
<l n="44">ὅτῳ ξυναντήσαιμι πρῶτον ἐξιών,</l>
<l n="45">ἐκέλευε τούτου μὴ μεθίεσθαί μʼ ἔτι,</l>
<l n="46">πείθειν δʼ ἐμαυτῷ ξυνακολουθεῖν οἴκαδε.</l>
</sp>
<sp>
<speaker>Καρίων</speaker>
<l n="47">καὶ τῷ ξυναντᾷς δῆτα πρώτῳ;</l>
</sp>
<sp>
<speaker>Χρεμύλος</speaker>
<l n="48">τουτῳί.</l>
</sp>
<sp>
<speaker>Καρίων</speaker>
<l n="49">εἶτʼ οὐ ξυνίης τὴν ἐπίνοιαν τοῦ θεοῦ</l>
<l n="50">φράζουσαν ὦ σκαιότατέ σοι σαφέστατα</l>
<l n="51">ἀσκεῖν τὸν υἱὸν τὸν ἐπιχώριον τρόπον;</l>
</sp>
<sp>
<speaker>Χρεμύλος</speaker>
<l n="52">τῷ τοῦτο κρίνεις;</l>
</sp>
<sp>
<speaker>Καρίων</speaker>
<l n="53">δῆλον ὁτιὴ καὶ τυφλῷ</l>
<l n="54">γνῶναι δοκεῖ τοῦθʼ, ὡς σφόδρʼ ἐστὶ συμφέρον</l>
<l n="55">τὸ μηδὲν ἀσκεῖν ὑγιὲς ἐν τῷ νῦν χρόνῳ.<milestone ed="p" n="51" unit="card"/>
</l>
</sp>
<sp>
<speaker>Χρεμύλος</speaker>
<l n="56">οὐκ ἔσθʼ ὅπως ὁ χρησμὸς ἐς τοῦτο ῥέπει,</l>
<l n="57">ἀλλʼ εἰς ἕτερόν τι μεῖζον. ἢν δʼ ἡμῖν φράσῃ</l>
<l n="58">ὅστις ποτʼ ἐστὶν οὑτοσὶ καὶ τοῦ χάριν</l>
<l n="59">καὶ τοῦ δεόμενος ἦλθε μετὰ νῷν ἐνθαδί,</l>
<l n="60">πυθοιμεθʼ ἂν τὸν χρησμὸν ἡμῶν ὅ τι νοεῖ.</l>
</sp>
<sp>
<speaker>Καρίων</speaker>
<l n="61">ἄγε δὴ σὺ πότερον σαυτὸν ὅστις εἶ φράσεις,</l>
<l n="62">ἢ τἀπὶ τούτοις δρῶ; λέγειν χρὴ ταχὺ πάνυ.</l>
</sp>
<sp>
<speaker>Πλοῦτος</speaker>
<l n="63">ἐγὼ μὲν οἰμώζειν λέγω σοι.</l>
</sp>
<sp>
<speaker>Καρίων</speaker>
<l n="64">μαναθάνεις</l>
<l n="65">ὅς φησιν εἶναι;</l>
</sp>
<sp>
<speaker>Χρεμύλος</speaker>
<l n="66">σοὶ λέγει τοῦτʼ, οὐκ ἐμοί·</l>
<l n="67">σκαιῶς γὰρ αὐτοῦ καὶ χαλεπῶς ἐκπυνθάνει.</l>
<l n="68">ἀλλʼ εἴ τι χαίρεις ἀνδρὸς εὐόρκου τρόποις,</l>
<l n="69">ἐμοὶ φράσον.</l>
</sp>
<sp>
<speaker>Πλοῦτος</speaker>
<l n="70">κλάειν ἔγωγέ σοι λέγω.</l>
</sp>
<sp>
<speaker>Καρίων</speaker>
<l n="71">δέχου τὸν ἄνδρα καὶ τὸν ὄρνιν τοῦ θεοῦ.</l>
</sp>
<sp>
<speaker>Χρεμύλος</speaker>
<l n="72">οὔ τοι μὰ τὴν Δήμητρα χαιρήσεις ἔτι.</l>
<l n="73">εἰ μὴ φράσεις γάρ—</l>
</sp>
<sp>
<speaker>Καρίων</speaker>
<l n="74">ἀπό σʼ ὀλῶ κακὸν κακῶς.</l>
</sp>
<sp>
<speaker>Χρεμύλος</speaker>
<l n="75">ὦ τᾶν—</l>
</sp>
<sp>
<speaker>Πλοῦτος</speaker>
<l n="76">ἀπαλλάχθητον ἀπʼ ἐμοῦ.</l>
</sp>
<sp>
<speaker>Χρεμύλος</speaker>
<l n="77">πώμαλα.</l>
</sp>
<sp>
<speaker>Καρίων</speaker>
<l n="78">καὶ μὴν ὃ λέγω βέλτιστόν ἐστʼ ὦ δέσποτα.</l>
<l n="79">ἀπολῶ τὸν ἄνθρωπον κάκιστα τουτονί.</l>
<l n="80">ἀναθεὶς γὰρ ἐπὶ κρημνόν τινʼ αὐτὸν καταλιπων</l>
<l n="81">ἄπειμʼ, ἵνʼ ἐκεῖθεν ἐκτραχηλισθῇ πεσών.</l>
</sp>
<sp>
<speaker>Χρεμύλος</speaker>
<l n="82">ἀλλʼ αἶρε ταχέως.</l>
</sp>
<sp>
<speaker>Πλοῦτος</speaker>
<l n="83">μηδαμῶς.</l>
</sp>
<sp>
<speaker>Χρεμύλος</speaker>
<l n="84">οὔκουν ἐρεῖς;</l>
</sp>
<sp>
<speaker>Πλοῦτος</speaker>
<l n="85">ἀλλʼ ἢν πύθησθέ μʼ ὅστις εἴμʼ, εὖ οἶδʼ ὅτι</l>
<l n="86">κακόν τί μʼ ἐργάσεσθε κοὐκ ἀφήσετον.</l>
</sp>
<sp>
<speaker>Χρεμύλος</speaker>
<l n="87">νὴ τοὺς θεοὺς ἡμεῖς γʼ, ἐὰν βούλῃ γε σύ.</l>
</sp>
<sp>
<speaker>Πλοῦτος</speaker>
<l n="88">μέθεσθε νῦν μου πρῶτον.</l>
</sp>
<sp>
<speaker>Χρεμύλος</speaker>
<l n="89">ἤν, μεθίεμεν.</l>
</sp>
<sp>
<speaker>Πλοῦτος</speaker>
<l n="90">ἀκούετον δή· δεῖ γὰρ ὡς ἔοικέ με</l>
<l n="91">λέγειν ἃ κρύπτειν ἦν παρεσκευασμένος.</l>
<l n="92">ἐγὼ γάρ εἰμι Πλοῦτος.</l>
</sp>
<sp>
<speaker>Χρεμύλος</speaker>
<l n="93">ὦ μιαρώτατε</l>
<l n="94">ἀνδρῶν ἁπάντων, εἶτʼ ἐσίγας Πλοῦτος ὤν;</l>
</sp>
<sp>
<speaker>Καρίων</speaker>
<l n="95">σὺ Πλοῦτος, οὕτως ἀθλίως διακείμενος;</l>
<l n="96">ὦ Φοῖβʼ Ἄπολλον καὶ θεοὶ καὶ δαίμονες</l>
<l n="97">καὶ Ζεῦ, τί φῄς; ἐκεῖνος ὄντως εἶ σύ;</l>
</sp>
<sp>
<speaker>Πλοῦτος</speaker>
<l n="98">ναί.</l>
</sp>
<sp>
<speaker>Χρεμύλος</speaker>
<l n="99">ἐκεῖνος αὐτός;</l>
</sp>
<sp>
<speaker>Πλοῦτος</speaker>
<l n="100">αὐτότατος.</l>
</sp>
<sp>
<speaker>Χρεμύλος</speaker>
<l n="101">πόθεν οὖν φράσον</l>
<l n="102">αὐχμῶν βαδίζεις;</l>
</sp>
<sp>
<speaker>Πλοῦτος</speaker>
<l n="103">ἐκ Πατροκλέους ἔρχομαι,</l>
<l n="104">ὃς οὐκ ἐλούσατʼ ἐξ ὅτουπερ ἐγένετο.</l>
</sp>
<sp>
<speaker>Χρεμύλος</speaker>
<l n="105">τουτὶ δὲ τὸ κακὸν πῶς ἔπαθες; κάτειπέ μοι.</l>
</sp>
<sp>
<speaker>Πλοῦτος</speaker>
<l n="106">ὁ Ζεύς με ταῦτʼ ἔδρασεν ἀνθρώποις φθονῶν.</l>
<l n="107">ἐγὼ γὰρ ὢν μειράκιον ἠπείλησʼ ὅτι</l>
<l n="108">ὡς τοὺς δικαίους καὶ σοφοὺς καὶ κοσμίους</l>
<l n="109">μόνους βαδιοίμην· ὁ δέ μʼ ἐποίησεν τυφλόν,</l>
<l n="110">ἵνα μὴ διαγιγνώσκοιμι τούτων μηδένα.</l>
<l n="111">οὕτως ἐκεῖνος τοῖσι χρηστοῖσι φθονεῖ.</l>
</sp>
<sp>
<speaker>Χρεμύλος</speaker>
<l n="112">καὶ μὴν διὰ τοὺς χρηστούς γε τιμᾶται μόνους</l>
<l n="113">καὶ τοὺς δικαίους.</l>
</sp>
<sp>
<speaker>Πλοῦτος</speaker>
<l n="114">ὁμολογῶ σοι.</l>
</sp>
<sp>
<speaker>Χρεμύλος</speaker>
<l n="115">φέρε τί οὖν;</l>
<l n="116">εἰ πάλιν ἀναβλέψειας ὥσπερ καὶ πρὸ τοῦ,</l>
<l n="117">φεύγοις ἂν ἤδη τοὺς πονηρούς;</l>
</sp>
<sp>
<speaker>Πλοῦτος</speaker>
<l n="118">φήμʼ ἐγώ.</l>
</sp>
<sp>
<speaker>Χρεμύλος</speaker>
<l n="119">ὡς τοὺς δικαίους δʼ ἂν βαδίζοις;</l>
</sp>
<sp>
<speaker>Πλοῦτος</speaker>
<l n="120">πάνυ μὲν οὖν·</l>
<l n="121">πολλοῦ γὰρ αὐτοὺς οὐχ ἑόρακά πω χρόνου.</l>
</sp>
<sp>
<speaker>Χρεμύλος</speaker>
<l n="122">καὶ θαῦμά γʼ οὐδέν· οὐδʼ ἐγὼ γὰρ ὁ βλέπων.</l>
</sp>
<sp>
<speaker>Πλοῦτος</speaker>
<l n="123">ἄφετόν με νῦν. ἴστον γὰρ ἤδη τἀπʼ ἐμοῦ.</l>
</sp>
<sp>
<speaker>Χρεμύλος</speaker>
<l n="124">μὰ Δίʼ ἀλλὰ πολλῷ μᾶλλον ἑξόμεσθά σου.</l>
</sp>
<sp>
<speaker>Πλοῦτος</speaker>
<l n="125">οὐκ ἠγόρευον ὅτι παρέξειν πράγματα</l>
<l n="126">ἐμέλλετόν μοι;</l>
</sp>
<sp>
<speaker>Χρεμύλος</speaker>
<l n="127">καὶ σύ γʼ ἀντιβολῶ πιθοῦ,</l>
<l n="128">καὶ μή μʼ ἀπολίπῃς· οὐ γὰρ εὑρήσεις ἐμοῦ</l>
<l n="129">ζητῶν ἔτʼ ἄνδρα τοὺς τρόπους βελτίονα.</l>
</sp>
<sp>
<speaker>Καρίων</speaker>
<l n="130">μὰ τὸν Δίʼ οὐ γὰρ ἔστιν ἄλλος πλὴν ἐγώ.<milestone ed="p" n="107" unit="card"/>
</l>
</sp>
<sp>
<speaker>Πλοῦτος</speaker>
<l n="131">ταυτὶ λέγουσι πάντες· ἡνίκʼ ἂν δέ μου</l>
<l n="132">τύχωσʼ ἀληθῶς καὶ γένωνται πλούσιοι,</l>
<l n="133">ἀτεχνῶς ὑπερβάλλουσι τῇ μοχθηρίᾳ.</l>
</sp>
<sp>
<speaker>Χρεμύλος</speaker>
<l n="134">ἔχει μὲν οὕτως, εἰσὶ δʼ οὐ πάντες κακοί.</l>
</sp>
<sp>
<speaker>Πλοῦτος</speaker>
<l n="135">μὰ Δίʼ ἀλλʼ ἁπαξάπαντες.</l>
</sp>
<sp>
<speaker>Καρίων</speaker>
<l n="136">οἰμώξει μακρά.</l>
</sp>
<sp>
<speaker>Χρεμύλος</speaker>
<l n="137">σοὶ δʼ ὡς ἂν εἰδῇς ὅσα παρʼ ἡμῖν ἢν μένῃς</l>
<l n="138">γενήσετʼ ἀγαθά, πρόσεχε τὸν νοῦν ἵνα πύθῃ.</l>
<l n="139">οἶμαι γὰρ οἶμαι, σὺν θεῷ δʼ εἰρήσεται,</l>
<l n="140">ταύτης ἀπαλλάξειν σε τῆς ὀφθαλμίας</l>
<l n="141">βλέψαι ποιήσας.</l>
</sp>
<sp>
<speaker>Πλοῦτος</speaker>
<l n="142">μηδαμῶς τοῦτʼ ἐργάσῃ.</l>
<l n="143">οὐ βούλομαι γὰρ πάλιν ἀναβλέψαι.</l>
</sp>
<sp>
<speaker>Χρεμύλος</speaker>
<l n="144">τί φῄς;</l>
</sp>
<sp>
<speaker>Καρίων</speaker>
<l n="145">ἅνθρωπος οὗτός ἐστιν ἄθλιος φύσει.</l>
</sp>
<sp>
<speaker>Πλοῦτος</speaker>
<l n="146">ὁ Ζεὺς † μὲν οὖν εἰδὼς τὰ τούτων μῶρʼ ἔμʼ εἰ†</l>
<l n="147">πύθοιτʼ ἂν ἐπιτρίψειε.</l>
</sp>
<sp>
<speaker>Χρεμύλος</speaker>
<l n="148">νῦν δʼ οὐ τοῦτο δρᾷ,</l>
<l n="149">ὅστις σε προσπταίοντα περινοστεῖν ἐᾷ;</l>
</sp>
<sp>
<speaker>Πλοῦτος</speaker>
<l n="150">οὐκ οἶδʼ· ἐγὼ δʼ ἐκεῖνον ὀρρωδῶ πάνυ.</l>
</sp>
<sp>
<speaker>Χρεμύλος</speaker>
<l n="151">ἄληθες ὦ δειλότατε πάντων δαιμόνων;</l>
<l n="152">οἴει γὰρ εἶναι τὴν Διὸς τυραννίδα</l>
<l n="153">καὶ τοὺς κεραυνοὺς ἀξίους τριωβόλου,</l>
<l n="154">ἐὰν ἀναβλέψῃς σὺ κἂν σμικρὸν χρόνον;</l>
</sp>
<sp>
<speaker>Πλοῦτος</speaker>
<l n="155">ἆ μὴ λέγʼ ὦ πόνηρε ταῦτʼ.</l>
</sp>
<sp>
<speaker>Χρεμύλος</speaker>
<l n="156">ἔχʼ ἥσυχος.</l>
<l n="157">ἐγὼ γὰρ ἀποδείξω σε τοῦ Διὸς πολὺ</l>
<l n="158">μεῖζον δυνάμενον.</l>
</sp>
<sp>
<speaker>Πλοῦτος</speaker>
<l n="159">ἐμὲ σύ;</l>
</sp>
<sp>
<speaker>Χρεμύλος</speaker>
<l n="160">νὴ τὸν οὐρανόν.</l>
<l n="161">αὐτίκα γὰρ ἄρχει διὰ τίνʼ ὁ Ζεὺς τῶν θεῶν;</l>
</sp>
<sp>
<speaker>Καρίων</speaker>
<l n="162">διὰ τἀργύριον· πλεῖστον γάρ ἐστʼ αὐτῷ.</l>
</sp>
<sp>
<speaker>Χρεμύλος</speaker>
<l n="163">φέρε</l>
<l n="164">τίς οὖν ὁ παρέχων ἐστὶν αὐτῷ τοῦθʼ;</l>
</sp>
<sp>
<speaker>Καρίων</speaker>
<l n="165">ὁδί.</l>
</sp>
<sp>
<speaker>Χρεμύλος</speaker>
<l n="166">θύουσι δʼ αὐτῷ διὰ τίνʼ; οὐ διὰ τουτονί;</l>
</sp>
<sp>
<speaker>Καρίων</speaker>
<l n="167">καὶ νὴ Δίʼ εὔχονταί γε πλουτεῖν ἄντικρυς.</l>
</sp>
<sp>
<speaker>Χρεμύλος</speaker>
<l n="168">οὔκουν ὅδʼ ἐστὶν αἴτιος καὶ ῥᾳδίως</l>
<l n="169">παύσειεν, εἰ βούλοιτο, ταῦτʼ ἄν;</l>
</sp>
<sp>
<speaker>Πλοῦτος</speaker>
<l n="170">ὅτι τί δή;</l>
</sp>
<sp>
<speaker>Χρεμύλος</speaker>
<l n="171">ὅτι οὐδʼ ἂν εἷς θύσειεν ἀνθρώπων ἔτι,</l>
<l n="172">οὐ βοῦν ἄν, οὐχὶ ψαιστόν, οὐκ ἄλλʼ οὐδὲ ἕν,</l>
<l n="173">μὴ βουλομένου σοῦ.</l>
</sp>
<sp>
<speaker>Πλοῦτος</speaker>
<l n="174">πῶς;</l>
</sp>
<sp>
<speaker>Χρεμύλος</speaker>
<l n="175">ὅπως;</l>
<l n="176">οὐκ ἔσθʼ ὅπως</l>
<l n="177">ὠνήσεται δήπουθεν, ἢν σὺ μὴ παρὼν</l>
<l n="178">αὐτὸς διδῷς πἀργύριον· ὥστε τοῦ Διὸς</l>
<l n="179">τὴν δύνομιν, ἢν λυπῇ τι, καταλύσεις μόνος.</l>
</sp>
<sp>
<speaker>Πλοῦτος</speaker>
<l n="180">τί λέγεις; διʼ ἐμὲ θύουσιν αὐτῷ;</l>
</sp>
<sp>
<speaker>Χρεμύλος</speaker>
<l n="181">φήμʼ ἐγώ.</l>
<l n="182">καὶ νὴ Δίʼ εἴ τί γʼ ἔστι λαμπρὸν καὶ καλὸν</l>
<l n="183">ἢ χαρίεν ἀνθρώποισι, διὰ σὲ γίγνεται.</l>
<l n="184">ἅπαντα τῷ πλουτεῖν γάρ ἐσθʼ ὑπήκοα.</l>
</sp>
<sp>
<speaker>Καρίων</speaker>
<l n="185">ἔγωγέ τοι διὰ μικρὸν ἀργυρίδιον</l>
<l n="186">δοῦλος γεγένημαι, διὰ τὸ μὴ πλουτεῖν ἴσως.</l>
</sp>
<sp>
<speaker>Χρεμύλος</speaker>
<l n="187">καὶ τάς γʼ ἑταίρας φασὶ τὰς Κορινθίας,</l>
<l n="188">ὅταν μὲν αὐτάς τις πένης πειρῶν τύχῃ,</l>
<l n="189">οὐδὲ προσέχειν τὸν νοῦν, ἐὰν δὲ πλούσιος,</l>
<l n="190">τὸν πρωκτὸν αὐτὰς εὐθὺς ὡς τοῦτον τρέπειν.</l>
</sp>
<sp>
<speaker>Καρίων</speaker>
<l n="191">καὶ τούς γε παῖδάς φασι ταὐτὸ τοῦτο δρᾶν</l>
<l n="192">οὐ τῶν ἐραστῶν ἀλλὰ τἀργυρίου χάριν.</l>
</sp>
<sp>
<speaker>Χρεμύλος</speaker>
<l n="193">οὐ τούς γε χρηστούς, ἀλλὰ τοὺς πόρνους· ἐπεὶ</l>
<l n="194">αἰτοῦσιν οὐκ ἀργύριον οἱ χρηστοί.</l>
</sp>
<sp>
<speaker>Καρίων</speaker>
<l n="195">τί δαί;</l>
</sp>
<sp>
<speaker>Χρεμύλος</speaker>
<l n="196">ὁ μὲν ἵππον ἀγαθόν, ὁ δὲ κύνας θηρευτικάς.</l>
</sp>
<sp>
<speaker>Καρίων</speaker>
<l n="197">αἰσχυνόμενοι γὰρ ἀργύριον αἰτεῖν ἴσως</l>
<l n="198">ὀνόματι περιπέττουσι τὴν μοχθηρίαν.</l>
</sp>
<sp>
<speaker>Χρεμύλος</speaker>
<l n="199">τέχναι δὲ πᾶσαι διὰ σὲ καὶ σοφίσματα</l>
<l n="200">ἐν τοῖσιν ἀνθρώποισίν ἐσθʼ ηὑρημένα.</l>
<l n="201">ὁ μὲν γὰρ ἡμῶν σκυτοτομεῖ καθήμενος·</l>
</sp>
<sp>
<speaker>Καρίων</speaker>
<l n="202">ἕτερος δὲ χαλκεύει τις, ὁ δὲ τεκταίνεται·</l>
</sp>
<sp>
<speaker>Χρεμύλος</speaker>
<l n="203">ὁ δὲ χρυσοχοεῖ γε χρυσίον παρὰ σοῦ λαβών·</l>
</sp>
<sp>
<speaker>Καρίων</speaker>
<l n="204">ὁ δὲ λωποδυτεῖ γε νὴ Δίʼ, ὁ δὲ τοιχωρυχεῖ·</l>
</sp>
<sp>
<speaker>Χρεμύλος</speaker>
<l n="205">ὁ δὲ γναφεύει γʼ·</l>
</sp>
<sp>
<speaker>Καρίων</speaker>
<l n="206">ὁ δέ γε πλύνει κῴδια·</l>
</sp>
<sp>
<speaker>Χρεμύλος</speaker>
<l n="207">ὁ δὲ βυρσοδεψεῖ γʼ·</l>
</sp>
<sp>
<speaker>Καρίων</speaker>
<l n="208">ὁ δέ γε πωλεῖ κρόμμυα·</l>
</sp>
<sp>
<speaker>Χρεμύλος</speaker>
<l n="209">ὁ δʼ ἁλούς γε μοιχὸς διὰ σέ που παρατίλλεται.</l>
</sp>
<sp>
<speaker>Πλοῦτος</speaker>
<l n="210">οἴμοι τάλας ταυτί μʼ ἐλάνθανεν πάλαι.<milestone ed="p" n="170" unit="card"/>
</l>
</sp>
<sp>
<speaker>Καρίων</speaker>
<l n="211">μέγας δὲ βασιλεὺς οὐχὶ διὰ τοῦτον κομᾷ;</l>
</sp>
<sp>
<speaker>Χρεμύλος</speaker>
<l n="212">ἐκκλησία δʼ οὐχὶ διὰ τοῦτον γίγνεται;</l>
</sp>
<sp>
<speaker>Καρίων</speaker>
<l n="213">τί δέ; τὰς τριήρεις οὐ σὺ πληροῖς; εἰπέ μοι.</l>
</sp>
<sp>
<speaker>Χρεμύλος</speaker>
<l n="214">τὸ δʼ ἐν Κορίνθῳ ξενικὸν οὐχ οὗτος τρέφει;</l>
</sp>
<sp>
<speaker>Καρίων</speaker>
<l n="215">ὁ Πάμφιλος δʼ οὐχι διὰ τοῦτον κλαύσεται;</l>
</sp>
<sp>
<speaker>Χρεμύλος</speaker>
<l n="216">ὁ βελονοπώλης δʼ οὐχὶ μετὰ τοῦ Παμφίλου;</l>
</sp>
<sp>
<speaker>Καρίων</speaker>
<l n="217">Ἀγύρριος δʼ οὐχὶ διὰ τοῦτον πέρδεται;</l>
</sp>
<sp>
<speaker>Χρεμύλος</speaker>
<l n="218">Φιλέψιος δʼ οὐχ ἕνεκα σοῦ μύθους λέγει;</l>
</sp>
<sp>
<speaker>Καρίων</speaker>
<l n="219">ἡ ξυμμαχία δʼ οὐ διὰ σὲ τοῖς Αἰγυπτίοις;</l>
</sp>
<sp>
<speaker>Χρεμύλος</speaker>
<l n="220">ἐρᾷ δὲ Λαῒς οὐ διὰ σὲ Φιλωνίδου;</l>
</sp>
<sp>
<speaker>Καρίων</speaker>
<l n="221">ὁ Τιμοθέου δὲ πύργος—</l>
</sp>
<sp>
<speaker>Χρεμύλος</speaker>
<l n="222">ἐμπέσοι γέ σοι.</l>
<l n="223">τὰ δὲ πράγματʼ οὐχὶ διὰ σὲ πάντα πράττεται;</l>
<l n="224">μονώτατος γὰρ εἶ σὺ πάντων αἴτιος</l>
<l n="225">καὶ τῶν κακῶν καὶ τῶν ἀγαθῶν, εὖ ἴσθʼ ὅτι.</l>
</sp>
<sp>
<speaker>Καρίων</speaker>
<l n="226">κρατοῦσι γοῦν κἀν τοῖς πολέμοις ἑκάστοτε,</l>
<l n="227">ἐφʼ οἷς οὗτος ἐπικαθέζηται μόνον.</l>
</sp>
<sp>
<speaker>Πλοῦτος</speaker>
<l n="228">ἐγὼ τοσαῦτα δυνατός εἰμʼ εἷς ὢν ποιεῖν;</l>
</sp>
<sp>
<speaker>Χρεμύλος</speaker>
<l n="229">καὶ ναὶ μὰ Δία τούτων γε πολλῷ πλείονα·</l>
<l n="230">ὥστʼ οὐδὲ μεστὸς σοῦ γέγονʼ οὐδεὶς πώποτε.</l>
<l n="231">τῶν μὲν γὰρ ἄλλων ἐστὶ πάντων πλησμονή,</l>
<l n="232">ἔρωτος</l>
</sp>
<sp>
<speaker>Καρίων</speaker>
<l n="233">ἄρτων</l>
</sp>
<sp>
<speaker>Χρεμύλος</speaker>
<l n="234">μουσικῆς</l>
</sp>
<sp>
<speaker>Καρίων</speaker>
<l n="235">τραγημάτων</l>
</sp>
<sp>
<speaker>Χρεμύλος</speaker>
<l n="236">τιμῆς</l>
</sp>
<sp>
<speaker>Καρίων</speaker>
<l n="237">πλακούντων</l>
</sp>
<sp>
<speaker>Χρεμύλος</speaker>
<l n="238">ἀνδραγαθίας</l>
</sp>
<sp>
<speaker>Καρίων</speaker>
<l n="239">ἰσχάδων</l>
</sp>
<sp>
<speaker>Χρεμύλος</speaker>
<l n="240">φιλοτιμίας</l>
</sp>
<sp>
<speaker>Καρίων</speaker>
<l n="241">μάζης</l>
</sp>
<sp>
<speaker>Χρεμύλος</speaker>
<l n="242">στρατηγίας</l>
</sp>
<sp>
<speaker>Καρίων</speaker>
<l n="243">φακῆς·</l>
</sp>
<sp>
<speaker>Χρεμύλος</speaker>
<l n="244">σοῦ δʼ ἐγένετʼ οὐδεὶς μεστὸς οὐδεπώποτε.</l>
<l n="245">ἀλλʼ ἢν τάλαντά τις λάβῃ τριακαίδεκα,</l>
<l n="246">πολὺ μᾶλλον ἐπιθυμεῖ λαβεῖν ἑκκαίδεκα·</l>
<l n="247">κἂν ταῦτʼ ἀνύσηται, τετταράκοντα βούλεται,</l>
<l n="248">ἤ φησιν εἶν ἀβίωτον αὑτῷ τὸν βίον.</l>
</sp>
<sp>
<speaker>Πλοῦτος</speaker>
<l n="249">εὖ τοι λέγειν ἔμοιγε φαίνεσθον πάνυ·</l>
<l n="250">πλὴν ἓν μόνον δέδοικα.</l>
</sp>
<sp>
<speaker>Χρεμύλος</speaker>
<l n="251">φράζε τοῦ πέρι;</l>
</sp>
<sp>
<speaker>Πλοῦτος</speaker>
<l n="252">ὅπως ἐγὼ τὴν δύναμιν ἣν ὑμεῖς φατε</l>
<l n="253">ἔχειν με, ταύτης δεσπότης γενήσομαι.</l>
</sp>
<sp>
<speaker>Χρεμύλος</speaker>
<l n="254">νὴ τὸν Δίʼ ἀλλὰ καὶ λέγουσι πάντες ὡς</l>
<l n="255">δειλότατόν ἐσθʼ ὁ Πλοῦτος.</l>
</sp>
<sp>
<speaker>Πλοῦτος</speaker>
<l n="256">ἥκιστʼ, ἀλλά με</l>
<l n="257">τοιχωρύχος τις διέβαλʼ. ἐσδὺς γάρ ποτε</l>
<l n="258">οὐκ εἶχεν ἐς τὴν οἰκίαν οὐδὲν λαβεῖν,</l>
<l n="259">εὑρὼν ἁπαξάπαντα κατακεκλῃμένα·</l>
<l n="260">εἶτʼ ὠνόμασέ μου τὴν πρόνοιαν δειλίαν.</l>
</sp>
<sp>
<speaker>Χρεμύλος</speaker>
<l n="261">μή νυν μελέτω σοι μηδέν· ὡς ἐὰν γένῃ</l>
<l n="262">ἀνὴρ πρόθυμος αὐτὸς ἐς τὰ πράγματα,</l>
<l n="263">βλέποντʼ ἀποδείξω σʼ ὀξύτερον τοῦ Λυγκέως.</l>
</sp>
<sp>
<speaker>Πλοῦτος</speaker>
<l n="264">πῶς οὖν δυνήσει τοῦτο δρᾶσαι θνητὸς ὤν;</l>
</sp>
<sp>
<speaker>Χρεμύλος</speaker>
<l n="265">ἔχω τινʼ ἀγαθὴν ἐλπίδʼ ἐξ ὧν εἶπέ μοι</l>
<l n="266">ὁ Φοῖβος αὐτὸς Πυθικὴν σείσας δάφνην.</l>
</sp>
<sp>
<speaker>Πλοῦτος</speaker>
<l n="267">κἀκεῖνος οὖν σύνοιδε ταῦτα;</l>
</sp>
<sp>
<speaker>Χρεμύλος</speaker>
<l n="268">φήμʼ ἐγώ.</l>
</sp>
<sp>
<speaker>Πλοῦτος</speaker>
<l n="269">ὁρᾶτε.</l>
</sp>
<sp>
<speaker>Χρεμύλος</speaker>
<l n="270">μὴ φρόντιζε μηδὲν ὦγαθέ.</l>
<l n="271">ἐγὼ γάρ, εὖ τοῦτʼ ἴσθι, κεἰ δεῖ μʼ ἀποθανεῖν,</l>
<l n="272">αὐτὸς διαπράξω ταῦτα.</l>
</sp>
<sp>
<speaker>Καρίων</speaker>
<l n="273">κἂν βούλῃ γʼ, ἐγώ.</l>
</sp>
<sp>
<speaker>Χρεμύλος</speaker>
<l n="274">πολλοὶ δʼ ἔσονται χἄτεροι νῷν ξύμμαχοι,</l>
<l n="275">ὅσοις δικαίοις οὖσιν οὐκ ἦν ἄλφιτα.<milestone ed="p" n="220" unit="card"/>
</l>
</sp>
<sp>
<speaker>Πλοῦτος</speaker>
<l n="276">παπαῖ πονηρούς γʼ εἶπας ἡμῖν συμμάχους.</l>
</sp>
<sp>
<speaker>Χρεμύλος</speaker>
<l n="277">οὐκ ἤν γε πλουτήσωσιν ἐξ ἀρχῆς πάλιν.</l>
<l n="278">ἀλλʼ ἴθι σὺ μὲν ταχέως δραμών—</l>
</sp>
<sp>
<speaker>Καρίων</speaker>
<l n="279">τί δρῶ; λέγε.</l>
</sp>
<sp>
<speaker>Χρεμύλος</speaker>
<l n="280">τοὺς ξυγγεώργους κάλεσον, εὑρήσεις δʼ ἴσως</l>
<l n="281">ἐν τοῖς ἀγροῖς αὐτοὺς ταλαιπωρουμένους,</l>
<l n="282">ὅπως ἂν ἴσον ἕκαστος ἐνταυθοῖ παρὼν</l>
<l n="283">ἡμῖν μετάσχῃ τοῦδε τοῦ Πλούτου μέρος.</l>
</sp>
<sp>
<speaker>Καρίων</speaker>
<l n="284">καὶ δὴ βαδίζω· τουτοδὶ τὸ κρεᾴδιον</l>
<l n="285">τῶν ἔνδοθέν τις εἰσενεγκάτω λαβών.</l>
</sp>
<sp>
<speaker>Χρεμύλος</speaker>
<l n="286">ἐμοὶ μελήσει τοῦτό γʼ· ἀλλʼ ἀνύσας τρέχε.</l>
<l n="287">σὺ δʼ ὦ κράτιστε Πλοῦτε πάντων δαιμόνων</l>
<l n="288">εἴσω μετʼ ἐμοῦ δεῦρʼ εἴσιθʼ· ἡ γὰρ οἰκία</l>
<l n="289">αὕτη ʼστὶν ἣν δεῖ χρημάτων σε τήμερον</l>
<l n="290">μεστὴν ποιῆσαι καὶ δικαίως κἀδίκως.</l>
</sp>
<sp>
<speaker>Πλοῦτος</speaker>
<l n="291">ἀλλʼ ἄχθομαι μὲν εἰσιὼν νὴ τοὺς θεοὺς</l>
<l n="292">εἰς οἰκίαν ἑκάστοτʼ ἀλλοτρίαν πάνυ·</l>
<l n="293">ἀγαθὸν γὰρ ἀπέλαυσʼ οὐδὲν αὐτοῦ πώποτε.</l>
<l n="294">ἢν μὲν γὰρ ὡς φειδωλὸν εἰσελθὼν τύχω,</l>
<l n="295">εὐθὺς κατώρυξέν με κατὰ τῆς γῆς κάτω·</l>
<l n="296">κἄν τις προσέλθῃ χρηστὸς ἄνθρωπος φίλος</l>
<l n="297">αἰτῶν λαβεῖν τι σμικρὸν ἀργυρίδιον,</l>
<l n="298">ἔξαρνός ἐστι μηδʼ ἰδεῖν με πώποτε.</l>
<l n="299">ἢν δʼ ὡς παραπλῆγʼ ἄνθρωπον εἰσελθὼν τύχω,</l>
<l n="300">πόρναισι καὶ κύβοισι παραβεβλημένος</l>
<l n="301">γυμνὸς θύραζʼ ἐξέπεσον ἐν ἀκαρεῖ χρόνου.</l>
</sp>
<sp>
<speaker>Χρεμύλος</speaker>
<l n="302">μετρίου γὰρ ἀνδρὸς οὐκ ἐπέτυχες πώποτε.</l>
<l n="303">ἐγὼ δὲ τούτου τοῦ τρόπου πώς εἰμʼ ἀεί,</l>
<l n="304">χαίρω τε γὰρ φειδόμενος ὡς οὐδεὶς ἀνὴρ</l>
<l n="305">πάλιν τʼ ἀναλῶν, ἡνίκʼ ἂν τούτου δέῃ.</l>
<l n="306">ἀλλʼ εἰσίωμεν, ὡς ἰδεῖν σε βούλομαι</l>
<l n="307">καὶ τὴν γυναῖκα καὶ τὸν υἱὸν τὸν μόνον,</l>
<l n="308">ὃν ἑγὼ φιλῶ μάλιστα μετὰ σέ.</l>
</sp>
<sp>
<speaker>Πλοῦτος</speaker>
<l n="309">πείθομαι.</l>
</sp>
<sp>
<speaker>Χρεμύλος</speaker>
<l n="310">τί γὰρ ἄν τις οὐχὶ πρὸς σὲ τἀληθῆ λέγοι;<milestone ed="p" n="253" unit="card"/>
</l>
</sp>
</div>
<div type="Parodos">
<sp>
<speaker>Καρίων</speaker>
<l n="311">ὦ πολλὰ δὴ τῷ δεσπότῃ ταὐτὸν θύμον φαγόντες,</l>
<l n="312">ἄνδρες φίλοι καὶ δημόται καὶ τοῦ πονεῖν ἐρασταί,</l>
<l n="313">ἴτʼ ἐγκονεῖτε σπεύδεθʼ, ὡς ὁ καιρὸς οὐχὶ μέλλειν,</l>
<l n="314">ἀλλʼ ἔστʼ ἐπʼ αὐτῆς τῆς ἀκμῆς, ᾗ δεῖ παρόντʼ ἀμύνειν.</l>
</sp>
<sp>
<speaker>Χορός</speaker>
<l n="315">οὔκουν ὁρᾷς ὁρμωμένους ἡμᾶς πάλαι προθύμως,</l>
<l n="316">ὡς εἰκός ἐστιν ἀσθενεῖς γέροντας ἄνδρας ἤδη;</l>
<l n="317">σὺ δʼ ἀξιοῖς ἴσως με θεῖν, πρὶν ταῦτα καὶ φράσαι μοι</l>
<l n="318">ὅτου χάριν μʼ ὁ δεσπότης ὁ σὸς κέκληκε δῦρο.</l>
</sp>
<sp>
<speaker>Καρίων</speaker>
<l n="319">οὔκουν πάλαι δήπου λέγω; σὺ δʼ αὐτὸς οὐκ ἀκούεις.</l>
<l n="320">ὁ δεσπότης γάρ φησιν ὑμᾶς ἡδέως ἅπαντας</l>
<l n="321">ψυχροῦ βίου καὶ δυσκόλου ζήσειν ἀπαλλαγέντας.</l>
</sp>
<sp>
<speaker>Χορός</speaker>
<l n="322">ἔστιν δὲ δὴ τί καὶ πόθεν τὸ πρᾶγμα τοῦθʼ ὅ φησιν;</l>
</sp>
<sp>
<speaker>Καρίων</speaker>
<l n="323">ἔχων ἀφῖκται δεῦρο πρεσβύτην τινʼ ὦ πόνηροι</l>
<l n="324">ῥυπῶντα κυφὸν ἄθλιον ῥυσὸν μαδῶντα νωδόν·</l>
<l n="325">οἶμαι δὲ νὴ τὸν οὐρανὸν καὶ ψωλὸν αὐτὸν εἶναι.</l>
</sp>
<sp>
<speaker>Χορός</speaker>
<l n="326">ὦ χρυσὸν ἀγγείλας ἐπῶν πῶς φῄς; πάλιν φράσον μοι.</l>
<l n="327">δηλοῖς γὰρ αὐτὸν σωρὸν ἥκειν χρημάτων ἔχοντα.</l>
</sp>
<sp>
<speaker>Καρίων</speaker>
<l n="328">πρεσβυτικῶν μὲν οὖν κακῶν ἔγωγʼ ἔχοντα σωρόν.</l>
</sp>
<sp>
<speaker>Χορός</speaker>
<l n="329">μῶν ἀξιοῖς φενακίσας ἔπειτʼ ἀπαλλαγῆναι</l>
<l n="330">ἀζήμοις, καὶ ταῦτʼ ἐμοῦ βακτηρίαν ἔχοντος;</l>
</sp>
<sp>
<speaker>Καρίων</speaker>
<l n="331">πάντως γὰρ ἄνθρωπον φύσει τοιοῦτον ἐς τὰ πάντα</l>
<l n="332">ἡγεῖσθέ μʼ εἶναι κοὐδὲν ἂν νομίζεθʼ ὑγιὲς εἰπεῖν;</l>
</sp>
<sp>
<speaker>Χορός</speaker>
<l n="333">ὡς σεμνὸς οὑπίτριπτος· αἱ κνῆμαι δέ σου βοῶσιν</l>
<l n="334">
<q>ἰοὺ ἰού,</q> τὰς χοίνικας καὶ τὰς πέδας ποθοῦσαι.</l>
</sp>
<sp>
<speaker>Καρίων</speaker>
<l n="335">ἐν τῇ σορῷ νυνὶ λαχὸν τὸ γράμμα σου δικάζειν,</l>
<l n="336">σὺ δʼ οὐ βαδίζεις, ὁ δὲ Χάρων τὸ ξύμβολον δίδωσιν.</l>
</sp>
<sp>
<speaker>Χορός</speaker>
<l n="337">διαρραγείης, ὡς μόθων εἶ καὶ φύσει κόβαλος,</l>
<l n="338">ὅστις φενακίζεις, φράσαι δʼ οὔπω τέτληκας ἡμῖν,</l>
<l n="339">οἳ πολλὰ μοχθήσαντες οὐκ οὔσης σχολῆς προθύμως</l>
<l n="340">δεῦρʼ ἤλθομεν, πολλῶν θύμων ῥίζας διεκπερῶντες.</l>
</sp>
<sp>
<speaker>Καρίων</speaker>
<l n="341">ἀλλʼ οὐκέτʼ ἂν κρύψαιμι. τὸν Πλοῦτον γὰρ ὦνδρες ἥκει</l>
<l n="342">ἄγων ὁ δεσπότης, ὃς ὑμᾶς πλουσίους ποιήσει.</l>
</sp>
<sp>
<speaker>Χορός</speaker>
<l n="343">ὄντως γὰρ ἔστι πλουσίοις ἡμῖν ἅπασιν εἶναι;</l>
</sp>
<sp>
<speaker>Καρίων</speaker>
<l n="344">νὴ τοὺς θεοὺς Μίδαις μὲν οὖν, ἢν ὦτʼ ὄνου λάβητε.</l>
</sp>
<sp>
<speaker>Χορός</speaker>
<l n="345">ὡς ἥδομαι καὶ τέρπομαι καὶ βούλομαι χορεῦσαι</l>
<l n="346">ὑφʼ ἡδονῆς, εἴπερ λέγεις ὄντως σὺ ταῦτʼ ἀληθῆ.<milestone ed="p" n="290" unit="card"/>
</l>
</sp>
</div>
<div type="Lyric-Scene">
<div type="strophe" n="1">
<sp>
<speaker>Καρίων</speaker>
<l n="347">καὶ μὴν ἐγὼ βουλήσομαι θρεττανελὸ τὸν Κύκλωπα</l>
<l n="348">μιμούμενος καὶ τοῖν ποδοῖν ὡδὶ παρενσαλεύων</l>
<l n="349">ὑμᾶς ἄγειν. ἀλλʼ εἶα τέκεα θαμίνʼ ἐπαναβοῶντες</l>
<l n="350">βληχώμενοί τε προβατίων</l>
<l n="351">αἰγῶν τε κιναβρώντων μέλη</l>
<l n="352">ἕπεσθʼ ἀπεψωλημένοι· τράγοι δʼ ἀκρατιεῖσθε.<milestone ed="p" n="296" unit="card"/>
</l>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="353">ἡμεῖς δέ γʼ αὖ ζητήσομεν θρεττανελὸ τὸν Κύκλωπα</l>
<l n="354">βληχώμενοι, σὲ τουτονὶ πεινῶντα καταλαβόντες,</l>
<l n="355">πήραν ἔχοντα λάχανά τʼ ἄγρια δροσερά, κραιπαλῶντα</l>
<l n="356">ἡγούμενον τοῖς προβατίοις,</l>
<l n="357">εἰκῇ δὲ καταδαρθόντα που</l>
<l n="358">μέγαν λαβόντες ἡμμένον σφηκίσκον ἐκτυφλῶσαι.<milestone ed="p" n="302" unit="card"/>
</l>
</sp>
</div>
<div type="strophe" n="2">
<sp>
<speaker>Καρίων</speaker>
<l n="359">ἐγὼ δὲ τὴν Κίρκην γε τὴν τὰ φάρμακʼ ἀνακυκῶσαν,</l>
<l n="360">ἣ τοὺς ἑταίρους τοῦ Φιλωνίδου ποτʼ ἐν Κορίνθῳ</l>
<l n="361">ἔπεισεν ὡς ὄντας κάπρους</l>
<l n="362">μεμαγμένον σκῶρ ἐσθίειν, αὐτὴ δʼ ἔματτεν αὐτοῖς,</l>
<l n="363">μιμήσομαι πάντας τρόπους·</l>
<l n="364">ὑμεῖς δὲ γρυλίζοντες ὑπὸ φιληδίας</l>
<l n="365">ἕπεσθε μητρὶ χοῖροι.<milestone ed="p" n="309" unit="card"/>
</l>
</sp>
</div>
<div type="antistrophe" n="2a">
<sp>
<speaker>Χορός</speaker>
<l n="366">οὐκοῦν σε τὴν Κίρκην γε τὴν τὰ φάρμακʼ ἀνακυκῶσαν</l>
<l n="367">καὶ μαγγανεύουσαν μολύνουσάν τε τοὺς ἑταίρους</l>
<l n="368">λαβόντες ὑπὸ φιληδίας</l>
<l n="369">τὸν Λαρτίου μιμούμενοι τῶν ὄρχεων κρεμῶμεν,</l>
<l n="370">μινθώσομέν θʼ ὥσπερ τράγου</l>
<l n="371">τὴν ῥῖνα· σὺ δʼ Ἀρίστυλλος ὑποχάσκων ἐρεῖς,</l>
<l n="372">ἕπεσθε μητρὶ χοῖροι.<milestone ed="p" n="316" unit="card"/>
</l>
</sp>
</div>
<div type="antistrophe" n="2b">
<sp>
<speaker>Καρίων</speaker>
<l n="373">ἀλλʼ εἶα νῦν τῶν σκωμμάτων ἀπαλλαγέντες ἤδη</l>
<l n="374">ὑμεῖς ἐπʼ ἄλλʼ εἶδος τρέπεσθʼ,</l>
<l n="375">ἐγὼ δʼ ἰὼν ἤδη λάθρᾳ</l>
<l n="376">βουλήσομαι τοῦ δεσπότου</l>
<l n="377">λαβών τινʼ ἄρτον καὶ κρέας</l>
<l n="378">μασώμενος τὸ λοιπὸν οὕτω τῷ κόπῳ ξυνεῖναι.<milestone ed="p" n="322" unit="card"/>
</l>
<stage>Χοροῦ</stage>
</sp>
</div>
</div>
<div type="Episode">
<sp>
<speaker>Χρεμύλος</speaker>
<l n="379">χαίρειν μὲν ὑμᾶς ἐστιν ὦνδρες δημόται</l>
<l n="380">ἀρχαῖον ἤδη προσαγορεύειν καὶ σαπρόν·</l>
<l n="381">ἀσπάζομαι δʼ ὁτιὴ προθύμως ἥκετε</l>
<l n="382">καὶ συντεταμένως κοὐ κατεβλακευμένως.</l>
<l n="383">ὅπως δέ μοι καὶ τἄλλα συμπαραστάται</l>
<l n="384">ἔσεσθε καὶ σωτῆρες ὄντως τοῦ θεοῦ.</l>
</sp>
<sp>
<speaker>Χορός</speaker>
<l n="385">θάρρει· βλέπειν γὰρ ἄντικρυς δόξεις μʼ Ἄρη.</l>
<l n="386">δεινὸν γὰρ εἰ τριωβόλου μὲν οὕνεκα</l>
<l n="387">ὠστιζόμεσθʼ ἑκάστοτʼ ἐν τἠκκλησίᾳ,</l>
<l n="388">αὐτὸν δὲ τὸν Πλοῦτον παρείην τῳ λαβεῖν.</l>
</sp>
<sp>
<speaker>Χρεμύλος</speaker>
<l n="389">καὶ μὴν ὁρῶ καὶ Βλεψίδημον τουτονὶ</l>
<l n="390">προσιόντα· δῆλος δʼ ἐστὶν ὅτι τοῦ πράγματος</l>
<l n="391">ἀκήκοέν τι τῇ βαδίσει καὶ τῷ τάχει.</l>
</sp>
<sp>
<speaker>Βλεψίδημος</speaker>
<l n="392">τί ἂν οὖν τὸ πρᾶγμʼ εἴη; πόθεν καὶ τίνι τρόπῳ</l>
<l n="393">Χρεμύλος πεπλούτηκʼ ἐξαπίνης; οὐ πείθομαι.</l>
<l n="394">καίτοι λόγος γʼ ἦν νὴ τὸν Ἡρακλέα πολὺς</l>
<l n="395">ἐπὶ τοῖσι κουρείοισι τῶν καθημένων,</l>
<l n="396">ὡς ἐξαπίνης ἀνὴρ γεγένηται πλούσιος.</l>
<l n="397">ἔστιν δέ μοι τοῦτʼ αὐτὸ θαυμάσιον, ὅπως</l>
<l n="398">χρηστόν τι πράττων τοὺς φίλους μεταπέμπεται.</l>
<l n="399">οὔκουν ἐπιχώριόν γε πρᾶγμʼ ἐργάζεται.</l>
</sp>
<sp>
<speaker>Χρεμύλος</speaker>
<l n="400">ἀλλʼ οὐδὲν ἀποκρύψας ἐρῶ· νὴ τοὺς θεοὺς</l>
<l n="401">ὦ Βλεψίδημʼ ἄμεινον ἢ χθὲς πράττομεν,</l>
<l n="402">ὥστε μετέχειν ἔξεστιν· εἶ γὰρ τῶν φίλων.</l>
</sp>
<sp>
<speaker>Βλεψίδημος</speaker>
<l n="403">γέγονας δʼ ἀληθῶς, ὡς λέγουσι, πλούσιος;</l>
</sp>
<sp>
<speaker>Χρεμύλος</speaker>
<l n="404">ἔσομαι μὲν οὖν αὐτίκα μάλʼ, ἢν θεὸς θέλῃ.</l>
<l n="405">ἔνι γάρ τις ἔνι κίνδυνος ἐν τῷ πράγματι.</l>
</sp>
<sp>
<speaker>Βλεψίδημος</speaker>
<l n="406">ποῖός τις;</l>
</sp>
<sp>
<speaker>Χρεμύλος</speaker>
<l n="407">οἷος;</l>
</sp>
<sp>
<speaker>Βλεψίδημος</speaker>
<l n="408">λέγʼ ἀνύσας ὅ τι φῄς ποτε.</l>
</sp>
<sp>
<speaker>Χρεμύλος</speaker>
<l n="409">ἢν μὲν κατορθώσωμεν, εὖ πράττειν ἀεί·</l>
<l n="410">ἢν δὲ σφαλῶμεν, ἐπιτετρῖφθαι τὸ παράπαν.</l>
</sp>
<sp>
<speaker>Βλεψίδημος</speaker>
<l n="411">τουτὶ πονηρὸν φαίνεται τὸ φορτίον</l>
<l n="412">καί μʼ οὐκ ἀρέσκει. τό τε γὰρ ἐξαίφνης ἄγαν</l>
<l n="413">οὕτως ὑπερπλουτεῖν τό τʼ αὖ δεδοικέναι</l>
<l n="414">πρὸς ἀνδρὸς οὐδὲν ὑγιές ἐστʼ εἰργασμένου.</l>
</sp>
<sp>
<speaker>Χρεμύλος</speaker>
<l n="415">πῶς οὐδὲν ὑγιές;</l>
</sp>
<sp>
<speaker>Βλεψίδημος</speaker>
<l n="416">εἴ τι κεκλοφὼς νὴ Δία</l>
<l n="417">ἐκεῖθεν ἥκεις ἀργύριον ἢ χρυσίον</l>
<l n="418">παρὰ τοῦ θεοῦ, κἄπειτʼ ἴσως σοι μεταμέλει.</l>
</sp>
<sp>
<speaker>Χρεμύλος</speaker>
<l n="419">Ἄπολλον ἀποτρόπαιε μὰ Δίʼ ἐγὼ μὲν οὔ.</l>
</sp>
<sp>
<speaker>Βλεψίδημος</speaker>
<l n="420">παῦσαι φλυαρῶν ὦγάθʼ· οῖδα γὰρ σαφῶς.</l>
</sp>
<sp>
<speaker>Χρεμύλος</speaker>
<l n="421">σὺ μηδὲν εἰς ἔμʼ ὑπονόει τοιουτονί.</l>
</sp>
<sp>
<speaker>Βλεψίδημος</speaker>
<l n="422">φεῦ,</l>
<l n="423">ὡς οὐδὲν ἀτεχνῶς ὑγιές ἐστιν οὐδενός,</l>
<l n="424">ἀλλʼ εἰσὶ τοῦ κέρδους ἅπαντες ἥττονες.</l>
</sp>
<sp>
<speaker>Χρεμύλος</speaker>
<l n="425">οὔ τοι μὰ τὴν Δήμητρʼ ὑγιαίνειν μοι δοκεῖς.</l>
</sp>
<sp>
<speaker>Βλεψίδημος</speaker>
<l n="426">ὡς πολὺ μεθέστηχʼ ὧν πρότερον εἶχεν τρόπων.</l>
</sp>
<sp>
<speaker>Χρεμύλος</speaker>
<l n="427">μελαγχολᾷς ὦνθρωπε νὴ τὸν οὐρανόν.</l>
</sp>
<sp>
<speaker>Βλεψίδημος</speaker>
<l n="428">ἀλλʼ οὐδὲ τὸ βλέμμʼ αὐτὸ κατὰ χώραν ἔχει,</l>
<l n="429">ἀλλʼ ἐστὶν ἐπίδηλόν τι πεπανουργηκότι.</l>
</sp>
<sp>
<speaker>Χρεμύλος</speaker>
<l n="430">σὺ μὲν οἶδʼ ὃ κρώζεις· ὡς ἐμοῦ τι κεκλοφότος</l>
<l n="431">ζητεῖς μεταλαβεῖν.</l>
</sp>
<sp>
<speaker>Βλεψίδημος</speaker>
<l n="432">μεταλαβεῖν ζητῶ; τίνος;</l>
</sp>
<sp>
<speaker>Χρεμύλος</speaker>
<l n="433">τὸ δʼ ἐστὶν οὐ τοιοῦτον ἀλλʼ ἑτέρως ἔχον.</l>
</sp>
<sp>
<speaker>Βλεψίδημος</speaker>
<l n="434">μῶν οὐ κέκλοφας ἀλλʼ ἥρπακας;</l>
</sp>
<sp>
<speaker>Χρεμύλος</speaker>
<l n="435">κακοδαιμονᾷς.</l>
</sp>
<sp>
<speaker>Βλεψίδημος</speaker>
<l n="436">ἀλλʼ οὐδὲ μὴν ἀπεστέρηκάς γʼ οὐδένα;</l>
</sp>
<sp>
<speaker>Χρεμύλος</speaker>
<l n="437">ουʼ δῆτʼ ἔγωγʼ.</l>
</sp>
<sp>
<speaker>Βλεψίδημος</speaker>
<l n="438">ὦ Ἡράκλεις, φέρε ποῖ τις ἂν</l>
<l n="439">τράποιτο; τἀληθὲς γὰρ οὐκ ἐθέλει φράσαι.</l>
</sp>
<sp>
<speaker>Χρεμύλος</speaker>
<l n="440">κατηγορεῖς γὰρ πρὶν μαθεῖν τὸ πρᾶγμά μου.<milestone ed="p" n="377" unit="card"/>
</l>
</sp>
<sp>
<speaker>Βλεψίδημος</speaker>
<l n="441">ὦ τᾶν ἐγώ τοι τοῦτʼ ἀπὸ σμικροῦ πάνυ</l>
<l n="442">ἐθέλω διαπρᾶξαι πρὶν πυθέσθαι τὴν πόλιν,</l>
<l n="443">τὸ στόμʼ ἐπιβύσας κέρμασιν τῶν ῥητόρων.</l>
</sp>
<sp>
<speaker>Χρεμύλος</speaker>
<l n="444">καὶ μὴν φίλως γʼ ἄν μοι δοκεῖς νὴ τοὺς θεοὺς</l>
<l n="445">τρεῖς μνᾶς ἀναλώσας λογίσασθαι δώδεκα.</l>
</sp>
<sp>
<speaker>Βλεψίδημος</speaker>
<l n="446">ὁρῶ τινʼ ἐπὶ τοῦ βήματος καθεδούμενον</l>
<l n="447">ἱκετηρίαν ἔχοντα μετὰ τῶν παιδίων</l>
<l n="448">καὶ τῆς γυναικός, κουʼ διοίσοντʼ ἄντικρυς</l>
<l n="449">τῶν Ἡρακλειδῶν οὐδʼ ὁτιοῦν τῶν Παμφίλου.</l>
</sp>
<sp>
<speaker>Χρεμύλος</speaker>
<l n="450">οὒκ ὦ κακόδαιμον, ἀλλὰ τοὺς χρηστοὺς μόνους</l>
<l n="451">ἔγωγε καὶ τοὺς δεξιοὺς καὶ σώφρονας</l>
<l n="452">ἀπαρτὶ πλουτῆσαι ποιήσω.</l>
</sp>
<sp>
<speaker>Βλεψίδημος</speaker>
<l n="453">τί σὺ λέγεις;</l>
<l n="454">οὕτω πάνυ πολλὰ κέκλοφας;</l>
</sp>
<sp>
<speaker>Χρεμύλος</speaker>
<l n="455">οἴμοι τῶν κακῶν,</l>
<l n="456">ἀπολεῖς.</l>
</sp>
<sp>
<speaker>Βλεψίδημος</speaker>
<l n="457">σὺ μὲν οὖν σεαυτόν, ὥς γʼ ἐμοὶ δοκεῖς.</l>
</sp>
<sp>
<speaker>Χρεμύλος</speaker>
<l n="458">ουʼ δῆτʼ, ἐπεὶ τὸν Πλοῦτον ὦ μόχθηρε σὺ</l>
<l n="459">ἔχω.</l>
</sp>
<sp>
<speaker>Βλεψίδημος</speaker>
<l n="460">σὺ Πλοῦτον; ποῖον;</l>
</sp>
<sp>
<speaker>Χρεμύλος</speaker>
<l n="461">αὐτὸν τὸν θεόν.</l>
</sp>
<sp>
<speaker>Βλεψίδημος</speaker>
<l n="462">καὶ ποῦ ʼστιν;</l>
</sp>
<sp>
<speaker>Χρεμύλος</speaker>
<l n="463">ἔνδον.</l>
</sp>
<sp>
<speaker>Βλεψίδημος</speaker>
<l n="464">ποῦ;</l>
</sp>
<sp>
<speaker>Χρεμύλος</speaker>
<l n="465">παρʼ</l>
<l n="466">ἐμοί.</l>
</sp>
<sp>
<speaker>Βλεψίδημος</speaker>
<l n="467">παρὰ σοί;</l>
</sp>
<sp>
<speaker>Χρεμύλος</speaker>
<l n="468">πάνυ.</l>
</sp>
<sp>
<speaker>Βλεψίδημος</speaker>
<l n="469">οὐκ ἐς κόρακας; Πλοῦτος παρὰ σοί;</l>
</sp>
<sp>
<speaker>Χρεμύλος</speaker>
<l n="470">νὴ τοὺς θεούς.</l>
</sp>
<sp>
<speaker>Βλεψίδημος</speaker>
<l n="471">λὲγεις ἀληθῆ;</l>
</sp>
<sp>
<speaker>Χρεμύλος</speaker>
<l n="472">φημί.</l>
</sp>
<sp>
<speaker>Βλεψίδημος</speaker>
<l n="473">πρὸς τῆς Ἑστίας;</l>
</sp>
<sp>
<speaker>Χρεμύλος</speaker>
<l n="474">νὴ τὸν Ποσειδῶ.</l>
</sp>
<sp>
<speaker>Βλεψίδημος</speaker>
<l n="475">τὸν θαλάττιον λέγεις;</l>
</sp>
<sp>
<speaker>Χρεμύλος</speaker>
<l n="476">εἰ δʼ ἔστιν ἕτερός τις Ποσειδῶν, τὸν ἕτερον.</l>
</sp>
<sp>
<speaker>Βλεψίδημος</speaker>
<l n="477">εἶτʼ οὐ διαπέμπεις καὶ πρὸς ἡμᾶς τοὺς φίλους;</l>
</sp>
<sp>
<speaker>Χρεμύλος</speaker>
<l n="478">οὐκ ἔστι πω τὰ πράγματʼ ἐν τούτῳ.</l>
</sp>
<sp>
<speaker>Βλεψίδημος</speaker>
<l n="479">τί φῄς;</l>
<l n="480">οὐ τῷ μεταδοῦναι;</l>
</sp>
<sp>
<speaker>Χρεμύλος</speaker>
<l n="481">μὰ Δία. δεῖ γὰρ πρῶτα</l>
</sp>
<sp>
<speaker>Βλεψίδημος</speaker>
<l n="482">τί;</l>
</sp>
<sp>
<speaker>Χρεμύλος</speaker>
<l n="483">βλέψαι ποιῆσαι νώ—</l>
</sp>
<sp>
<speaker>Βλεψίδημος</speaker>
<l n="484">τίνα βλέψαι; φράσον.</l>
</sp>
<sp>
<speaker>Χρεμύλος</speaker>
<l n="485">τὸν Πλοῦτον ὥσπερ πρότερον ἑνί γέ τῳ τρόπῳ.</l>
</sp>
<sp>
<speaker>Βλεψίδημος</speaker>
<l n="486">τυφλὸς γὰρ ὄντως ἐστί;</l>
</sp>
<sp>
<speaker>Χρεμύλος</speaker>
<l n="487">νὴ τὸν οὐρανόν.</l>
</sp>
<sp>
<speaker>Βλεψίδημος</speaker>
<l n="488">οὐκ ἐτὸς ἄρʼ ὡς ἔμʼ ἦλθεν οὐδεπώποτε.</l>
</sp>
<sp>
<speaker>Χρεμύλος</speaker>
<l n="489">ἀλλʼ ἢν θεοὶ θέλωσι, νῦν ἀφίξεται.</l>
</sp>
<sp>
<speaker>Βλεψίδημος</speaker>
<l n="490">οὔκουν ἰατρὸν εἰσάγειν ἐχρῆν τινά;</l>
</sp>
<sp>
<speaker>Χρεμύλος</speaker>
<l n="491">τίς δῆτʼ ἰατρός ἐστι νῦν ἐν τῇ πόλει;</l>
<l n="492">οὔτε γὰρ ὁ μισθὸς οὐδὲν ἔστʼ οὔθʼ ἡ τέχνη.</l>
</sp>
<sp>
<speaker>Βλεψίδημος</speaker>
<l n="493">σκοπῶμεν.</l>
</sp>
<sp>
<speaker>Χρεμύλος</speaker>
<l n="494">ἀλλʼ οὐκ ἔστιν.</l>
</sp>
<sp>
<speaker>Βλεψίδημος</speaker>
<l n="495">οὐδ ἐμοὶ δοκεῖ.</l>
</sp>
<sp>
<speaker>Χρεμύλος</speaker>
<l n="496">μὰ Δίʼ ἀλλʼ ὅπερ πάλαι παρεσκευαζόμην</l>
<l n="497">ἐγώ, κατακλίνειν αὐτὸν εἰς Ἀσκληπιοῦ</l>
<l n="498">κράτιστόν ἐστι.</l>
</sp>
<sp>
<speaker>Βλεψίδημος</speaker>
<l n="499">πολὺ μὲν οὖν νὴ τοὺς θεούς.</l>
<l n="500">μή νυν διάτριβʼ ἀλλʼ ἄνυε πράττων ἕν γέ τι.</l>
</sp>
<sp>
<speaker>Χρεμύλος</speaker>
<l n="501">καὶ δὴ βαδίζω.</l>
</sp>
<sp>
<speaker>Βλεψίδημος</speaker>
<l n="502">σπεῦδέ νυν.</l>
</sp>
<sp>
<speaker>Χρεμύλος</speaker>
<l n="503">τοῦτʼ αὐτὸ δρῶ.</l>
</sp>
<sp>
<speaker>Πενία</speaker>
<l n="504">ὦ θερμὸν ἔργον κἀνόσιον καὶ παράνομον</l>
<l n="505">τολμῶντε δρᾶν ἀνθρωπαρίω κακοδαίμονε—</l>
<l n="506">ποῖ ποῖ; τί φεύγετον; οὐ μενεῖτον;</l>
</sp>
<sp>
<speaker>Βλεψίδημος</speaker>
<l n="507">Ἡράκλεις.<milestone ed="p" n="418" unit="card"/>
</l>
</sp>
<sp>
<speaker>Πενία</speaker>
<l n="508">ἐγὼ γὰρ ὑμᾶς ἐξολῶ κακοὺς κακῶς·</l>
<l n="509">τόλμημα γὰρ τολμᾶτον οὐκ ἀνασχετόν,</l>
<l n="510">ἀλλʼ οἷον οὐδεὶς ἄλλος οὐδεπώποτε</l>
<l n="511">οὔτε θεὸς οὔτʼ ἄνθρωπος· ὥστʼ ἀπολώλατον.</l>
</sp>
<sp>
<speaker>Χρεμύλος</speaker>
<l n="512">σὺ δʼ εἶ τίς; ὠχρὰ μὲν γὰρ εἶναί μοι δοκεῖς.</l>
</sp>
<sp>
<speaker>Βλεψίδημος</speaker>
<l n="513">ἴσως Ἐρινύς ἐστιν ἐκ τραγῳδίας·</l>
<l n="514">βλέπει γέ τοι μανικόν τι καὶ τραγῳδικόν.</l>
</sp>
<sp>
<speaker>Χρεμύλος</speaker>
<l n="515">ἀλλʼ οὐκ ἔχει γὰρ δᾷδας.</l>
</sp>
<sp>
<speaker>Βλεψίδημος</speaker>
<l n="516">οὐκοῦν κλαύσεται.</l>
</sp>
<sp>
<speaker>Πενία</speaker>
<l n="517">ὄιεσθε δʼ εἶναι τίνα με;</l>
</sp>
<sp>
<speaker>Χρεμύλος</speaker>
<l n="518">πανδοκεύτριαν</l>
<l n="519">ἢ λεκιθόπωλιν. οὐ γὰρ ἂν τοσουτονὶ</l>
<l n="520">ἀνέκραγες ἡμῖν οὐδὲν ἠδικημένη.</l>
</sp>
<sp>
<speaker>Πενία</speaker>
<l n="521">ἄληθες; οὐ γὰρ δεινότατα δεδράκατον</l>
<l n="522">ζητοῦντες ἐκ πάσης με χώρας ἐκβαλεῖν;</l>
</sp>
<sp>
<speaker>Χρεμύλος</speaker>
<l n="523">οὔκουν ὑπόλοιπον τὸ βάραθρόν σοι γίγνεται;</l>
<l n="524">ἀλλʼ ἥτις εἶ λέγειν σʼ ἐχρῆν αὐτίκα μάλα.</l>
</sp>
<sp>
<speaker>Πενία</speaker>
<l n="525">ἣ σφὼ ποιήσω τήμερον δοῦναι δίκην</l>
<l n="526">ἀνθʼ ὧν ἐμὲ ζητεῖτον ἐνθένδʼ ἀφανίσαι.</l>
</sp>
<sp>
<speaker>Βλεψίδημος</speaker>
<l n="527">ἆρʼ ἐστὶν ἡ καπηλὶς ἡκ τῶν γειτόνων,</l>
<l n="528">ἣ ταῖς κοτύλαις ἀεί με διαλυμαίνεται;</l>
</sp>
<sp>
<speaker>Πενία</speaker>
<l n="529">Πενία μὲν οὖν, ἣ σφῷν ξυνοικῶ πόλλʼ ἔτη.</l>
</sp>
<sp>
<speaker>Βλεψίδημος</speaker>
<l n="530">ἄναξ Ἄπολλον καὶ θεοί, ποῖ τις φύγῃ;</l>
</sp>
<sp>
<speaker>Χρεμύλος</speaker>
<l n="531">οὗτος τί δρᾷς; ὦ δειλότατον σὺ θηρίον·</l>
<l n="532">οὐ παραμενεῖς;</l>
</sp>
<sp>
<speaker>Βλεψίδημος</speaker>
<l n="533">ἥκιστα πάντων.</l>
</sp>
<sp>
<speaker>Χρεμύλος</speaker>
<l n="534">οὐ μενεῖς;</l>
<l n="535">ἀλλʼ ἄνδρε δύο γυναῖκα φεύγομεν μίαν;</l>
</sp>
<sp>
<speaker>Βλεψίδημος</speaker>
<l n="536">Πενία γάρ ἐστιν ὦ πόνηρʼ, ἧς οὐδαμοῦ</l>
<l n="537">οὐδὲν πέφυκε ζῷον ἐξωλέστερον.</l>
</sp>
<sp>
<speaker>Χρεμύλος</speaker>
<l n="538">στῆθʼ, ἀντιβολῶ σε, στῆθι.</l>
</sp>
<sp>
<speaker>Βλεψίδημος</speaker>
<l n="539">μὰ Δίʼ ἐγὼ μὲν οὔ.</l>
</sp>
<sp>
<speaker>Χρεμύλος</speaker>
<l n="540">καὶ μὴν λέγω, δεινότατον ἔργον παρὰ πολὺ</l>
<l n="541">ἔργων ἁπάντων ἐργασόμεθʼ, εἰ τὸν θεὸν</l>
<l n="542">ἔρημον ἀπολιπόντε ποι φευξούμεθα</l>
<l n="543">τηνδὶ δεδιότε, μηδὲ διαμαχούμεθα.</l>
</sp>
<sp>
<speaker>Βλεψίδημος</speaker>
<l n="544">ποίοις ὅπλοισιν ἢ δυνάμει πεποιθότες;</l>
<l n="545">ποῖον γὰρ οὐ θώρακα, ποίαν δʼ ἀσπίδα</l>
<l n="546">οὐκ ἐνέχυρον τίθησιν ἡ μιαρωτάτη;</l>
</sp>
<sp>
<speaker>Χρεμύλος</speaker>
<l n="547">θάρρει· μόνος γὰρ ὁ θεὸς οὗτος οἶδʼ ὅτι</l>
<l n="548">τροπαῖον ἂν στήσαιτο τῶν ταύτης τρόπων.</l>
</sp>
<sp>
<speaker>Πενία</speaker>
<l n="549">γρύζειν δὲ καὶ τολμᾶτον ὦ καθάρματε,</l>
<l n="550">ἐπʼ αὐτοφώρῳ δεινὰ δρῶντʼ εἰλημμένω;</l>
</sp>
<sp>
<speaker>Χρεμύλος</speaker>
<l n="551">σὺ δʼ ὦ κάκιστʼ ἀπολουμένη τί λοιδορεῖ</l>
<l n="552">ἡμῖν προσελθοῦσʼ οὐδʼ ὁτιοῦν ἀδικουμένη;</l>
</sp>
<sp>
<speaker>Πενία</speaker>
<l n="553">οὐδὲν γὰρ ὦ πρὸς τῶν θεῶν νομίζετε</l>
<l n="554">ἀδικεῖν με τὸν Πλοῦτον ποιεῖν πειρωμένω</l>
<l n="555">βλέψαι πάλιν;</l>
</sp>
<sp>
<speaker>Χρεμύλος</speaker>
<l n="556">τί οὖν ἀδικοῦμεν τοῦτό σε,</l>
<l n="557">εἰ πᾶσιν ἀνθρώποισιν ἐκπορίζομεν</l>
<l n="558">ἀγαθόν;</l>
</sp>
<sp>
<speaker>Πενία</speaker>
<l n="559">τί δʼ ἂν ὑμεῖς ἀγαθὸν ἐξεύροιθʼ;</l>
</sp>
<sp>
<speaker>Χρεμύλος</speaker>
<l n="560">ὅ τι;</l>
<l n="561">σὲ πρῶτον ἐκβαλόντες ἐκ τῆς Ἑλλάδος.</l>
</sp>
<sp>
<speaker>Πενία</speaker>
<l n="562">ἔμʼ ἐκβαλόντες; καὶ τί ἂν νομίζετον</l>
<l n="563">κακὸν ἐργάσασθαι μεῖζον ἀνθρώπους;</l>
</sp>
<sp>
<speaker>Χρεμύλος</speaker>
<l n="564">ὅ τι;</l>
<l n="565">εἰ τοῦτο δρᾶν μέλλοντες ἐπιλαθοίμεθα.<milestone ed="p" n="467" unit="card"/>
</l>
</sp>
<sp>
<speaker>Πενία</speaker>
<l n="566">καὶ μὴν περὶ τούτου σφῷν ἐθέλω δοῦναι λόγον</l>
<l n="567">τὸ πρῶτον αὐτοῦ· κἂν μὲν ἀποφήνω μόνην</l>
<l n="568">ἀγαθῶν ἁπάντων οὖσαν αἰτίαν ἐμὲ</l>
<l n="569">ὑμῖν διʼ ἐμέ τε ζῶντας ὑμᾶς· εἰ δὲ μή,</l>
<l n="570">ποιεῖτον ἤδη τοῦθʼ ὅ τι ἂν ὑμῖν δοκῇ.</l>
</sp>
<sp>
<speaker>Χρεμύλος</speaker>
<l n="571">ταυτὶ σὺ τολμᾷς ὦ μιαρωτάτη λέγειν;</l>
</sp>
<sp>
<speaker>Πενία</speaker>
<l n="572">καὶ σύ γε διδάσκου· πάνυ γὰρ οἶμαι ῥᾳδίως</l>
<l n="573">ἅπανθʼ ἁμαρτάνοντά σʼ ἀποδείξειν ἐγώ,</l>
<l n="574">εἰ τοὺς δικαίους φῂς ποιήσειν πλουσίους.</l>
</sp>
<sp>
<speaker>Χρεμύλος</speaker>
<l n="575">ὦ τύμπανα καὶ κύφωνες οὐκ ἀρήξετε;</l>
</sp>
<sp>
<speaker>Πενία</speaker>
<l n="576">οὐ δεῖ σχετλιάζειν καὶ βοᾶν πρὶν ἂν μάθῃς.</l>
</sp>
<sp>
<speaker>Χρεμύλος</speaker>
<l n="577">καὶ τίς δύναιτʼ ἂν μὴ βοᾶν <q>ἰοὺ ἰοὺ</q>
</l>
<l n="578">τοιαῦτʼ ἀκούων;</l>
</sp>
<sp>
<speaker>Πενία</speaker>
<l n="579">ὅστις ἐστὶν εὖ φρονῶν.</l>
</sp>
<sp>
<speaker>Χρεμύλος</speaker>
<l n="580">τί δῆτά σοι τίμημʼ ἐπιγράψω τῇ δίκῃ,</l>
<l n="581">ἐὰν ἁλῷς;</l>
</sp>
<sp>
<speaker>Πενία</speaker>
<l n="582">ὅ τι σοι δοκεῖ.</l>
</sp>
<sp>
<speaker>Χρεμύλος</speaker>
<l n="583">καλῶς λέγεις.</l>
</sp>
<sp>
<speaker>Πενία</speaker>
<l n="584">τὸ γὰρ αὔτʼ, ἐὰν ἡττᾶσθε, καὶ σφὼ δεῖ παθεῖν.</l>
</sp>
<sp>
<speaker>Χρεμύλος</speaker>
<l n="585">ἱκανοὺς νομίζεις δῆτα θανάτους εἴκοσιν;</l>
</sp>
<sp>
<speaker>Βλεψίδημος</speaker>
<l n="586">ταύτῃ γε· νῷν δὲ δὔ ἀποχρήσουσιν μόνω.</l>
</sp>
<sp>
<speaker>Πενία</speaker>
<l n="587">οὐκ ἂν φθάνοιτον τοῦτο πράττοντʼ, ἢ τί γʼ ἂν</l>
<l n="588">ἔχοι τις ἂν δίκαιον ἀντειπεῖν ἔτι;<milestone ed="p" n="487" unit="card"/>
</l>
</sp>
</div>
<div type="Agon">
<div type="katakeleusmenos">
<sp>
<speaker>Χορός</speaker>
<l n="589">ἀλλʼ ἤδη χρῆν τι λέγειν ὑμᾶς σοφὸν ᾧ νικήσετε τηνδὶ</l>
<l n="590">ἐν τοῖσι λόγοις ἀντιλέγοντες, μαλακὸν δʼ ἐνδώσετε μηδέν.<milestone ed="p" n="489" unit="card"/>
</l>
</sp>
</div>
<div type="epirrheme">
<sp>
<speaker>Χρεμύλος</speaker>
<l n="591">φανερὸν μὲν ἔγωγʼ οἶμαι γνῶναι τοῦτʼ εἶναι πᾶσιν ὁμοίως,</l>
<l n="592">ὅτι τοὺς χρηστοὺς τῶν ἀνθρώπων εὖ πράττειν ἐστὶ δίκαιον,</l>
<l n="593">τοὺς δὲ πονηροὺς καὶ τοὺς ἀθέους τούτων τἀναντία δήπου.</l>
<l n="594">τοῦτʼ οὖν ἡμεῖς ἐπιθυμοῦντες μόλις ηὕρομεν, ὥστε γενέσθαι</l>
<l n="595">βούλευμα καλὸν καὶ γενναῖον καὶ χρήσιμον εἰς ἅπαν ἔργον.</l>
<l n="596">ἢν γὰρ ὁ Πλοῦτος νυνὶ βλέψῃ καὶ μὴ τυφλὸς ὢν περινοστῇ,</l>
<l n="597">ὡς τοὺς ἀγαθοὺς τῶν ἀνθρώπων βαδιεῖται κοὐκ ἀπολείψει,</l>
<l n="598">τοὺς δὲ πονηροὺς καὶ τοὺς ἀθέους φευξεῖται· κᾆτα ποιήσει</l>
<l n="599">πάντας χρηστοὺς καὶ πλουτοῦντας δήπου τά τε θεῖα σέβοντας.</l>
<l n="600">καίτοι τούτου τοῖς ἀνθρώποις τίς ἂν ἐξεύροι ποτʼ ἄμεινον;</l>
</sp>
<sp>
<speaker>Βλεψίδημος</speaker>
<l n="601">οὐδείς· τούτου μάρτυς ἐγώ σοι· μηδὲν ταύτην γʼ ἀνερώτα.</l>
</sp>
<sp>
<speaker>Χρεμύλος</speaker>
<l n="602">ὡς μὲν γὰρ νῦν ἡμῖν ὁ βίος τοῖς ἀνθρώποις διάκειται,</l>
<l n="603">τίς ἂν οὐχ ἡγοῖτʼ εἶναι μανίαν κακοδαιμονίαν τʼ ἔτι μᾶλλον;</l>
<l n="604">πολλοὶ μὲν γὰρ τῶν ἀνθρώπων ὄντες πλουτοῦσι πονηροί,</l>
<l n="605">ἀδίκως αὐτὰ ξυλλεξάμενοι· πολλοὶ δʼ ὄντες πάνυ χρηστοὶ</l>
<l n="606">πράττουσι κακῶς καὶ πεινῶσιν μετὰ σοῦ τε τὰ πλεῖστα σύνεισιν.</l>
<l n="607">οὔκουν εἶναί φημʼ, εἰ παύσει ταύτην βλέψας ποθʼ ὁ Πλοῦτος,</l>
<l n="608">ὁδὸν ἥντινʼ ἰὼν τοῖς ἀνθρώποις ἀγάθʼ ἄν μείζω πορίσειεν.</l>
</sp>
<sp>
<speaker>Πενία</speaker>
<l n="609">ἀλλʼ ὦ πάντων ῥᾷστʼ ἀνθρώπων ἀναπεισθέντʼ οὐχ ὑγιαίνειν</l>
<l n="610">δύο πρεσβύτα, ξυνθιασώτα τοῦ ληρεῖν καὶ παραπαίειν,</l>
<l n="611">εἰ τοῦτο γένοιθʼ ὃ ποθεῖθʼ ὑμεῖς, οὔ φημʼ ἂν λυσιτελεῖν σφῷν.</l>
<l n="612">εἰ γὰρ ὁ Πλοῦτος βλέψειε πάλιν διανείμειέν τʼ ἴσον αὑτόν,</l>
<l n="613">οὔτε τέχνην ἂν τῶν ἀνθρώπων οὔτʼ ἂν σοφίαν μελετῴη</l>
<l n="614">οὐδείς· ἀμφοῖν δʼ ὑμῖν τούτοιν ἀφανισθέντοιν ἐθελήσει</l>
<l n="615">τίς χαλκεύειν ἢ ναυπηγεῖν ἢ ῥάπτειν ἢ τροχοποιεῖν,</l>
<l n="616">ἢ σκυτοτομεῖν ἢ πλινθουργεῖν ἢ πλύνειν ἢ σκυλοδεψεῖν,</l>
<l n="617">ἢ γῆς ἀρότροις ῥήξας δάπεδον καρπὸν Δηοῦς θερίσασθαι,</l>
<l n="618">ἢν ἐξῇ ζῆν ἀργοῖς ὑμῖν πάντων ἀμελοῦσιν;</l>
</sp>
<sp>
<speaker>Χρεμύλος</speaker>
<l n="619">λῆρον ληρεῖς. ταῦτα γὰρ ἡμῖν πάνθʼ ὅσα νῦν δὴ κατέλεξας</l>
<l n="620">οἱ θεράποντες μοχθήσουσιν.</l>
</sp>
<sp>
<speaker>Πενία</speaker>
<l n="621">πόθεν οὖν ἕξεις θεράποντας;</l>
</sp>
<sp>
<speaker>Χρεμύλος</speaker>
<l n="622">ὠνησόμεθʼ ἀργυρίου δήπου.</l>
</sp>
<sp>
<speaker>Πενία</speaker>
<l n="623">τίς δʼ ἔσται πρῶτον ὁ πωλῶν,</l>
<l n="624">ὅταν ἀργύριον κἀκεῖνος ἔχῃ;</l>
</sp>
<sp>
<speaker>Χρεμύλος</speaker>
<l n="625">κερδαίνειν βουλόμενός τις</l>
<l n="626">ἔμπορος ἥκων ἐκ Θετταλίας παρὰ πλείστων ἀνδραποδιστῶν.</l>
</sp>
<sp>
<speaker>Πενία</speaker>
<l n="627">ἀλλʼ οὐδʼ ἔσται πρῶτον ἁπάντων οὐδεὶς οὐδʼ ἀνδραποδιστὴς</l>
<l n="628">κατὰ τὸν λόγον ὃν σὺ λέγεις δήπου. τίς γὰρ πλουτῶν ἐθελήσει</l>
<l n="629">κινδυνεύων περὶ τῆς ψυχῆς τῆς αὑτοῦ τοῦτο ποιῆσαι;</l>
<l n="630">ὥστʼ αὐτὸς ἀροῦν ἐπαναγκασθεὶς καὶ σκάπτειν τἄλλα τε μοχθεῖν</l>
<l n="631">ὀδυνηρότερον τρίψεις βίοτον πολὺ τοῦ νῦν.</l>
</sp>
<sp>
<speaker>Χρεμύλος</speaker>
<l n="632">ἐς κεφαλὴν σοί.</l>
</sp>
<sp>
<speaker>Πενία</speaker>
<l n="633">ἔτι δʼ οὐχ ἕξεις οὔτʼ ἐν κλίνῃ καταδαρθεῖν, οὐ γὰρ ἔσονται,</l>
<l n="634">οὔτʼ ἐν δάπισιν· τίς γὰρ ὑφαίνειν ἐθελήσει χρυσίου ὄντος;</l>
<l n="635">οὔτε μύροισιν μυρίσαι στακτοῖς ὁπόταν νύμφην ἀγάγησθον.</l>
<l n="636">οὔθʼ ἱματίων βαπτῶν δαπάναις κοσμῆσαι ποικιλομόρφων.</l>
<l n="637">καίτοι τί πλέον πλουτεῖν ἐστιν τούτων πάντων ἀποροῦντας;</l>
<l n="638">παρʼ ἐμοῦ δʼ ἔστιν ταῦτʼ εὔπορα πάνθʼ ὑμῖν ὧν δείσθον· ἐγὼ γὰρ</l>
<l n="639">τὸν χειροτέχνην ὥσπερ δέσποινʼ ἐπαναγκάζουσα κάθημαι</l>
<l n="640">διὰ τὴν χρείαν καὶ τὴν πενίαν ζητεῖν ὁπόθεν βίον ἕξει.<milestone ed="p" n="535" unit="card"/>
</l>
</sp>
<sp>
<speaker>Χρεμύλος</speaker>
<l n="641">σὺ γὰρ ἂν πορίσαι τί δύναιʼ ἀγαθὸν φῴδων ἐκ βαλανείου</l>
<l n="642">καὶ παιδαρίων ὑποπεινώντων καὶ γραι·δίων κολοσυρτόν;</l>
<l n="643">φθειρῶν τʼ ἀριθμὸν καὶ κωνώπων καὶ ψυλλῶν οὐδὲ λέγω σοι</l>
<l n="644">ὑπὸ τοῦ πλήθους, αἳ βομβοῦσαι περὶ τὴν κεφαλὴν ἀνιῶσιν,</l>
<l n="645">ἐπεγείρουσαι καὶ φράζουσαι, <q>πεινήσεις, ἀλλʼ ἐπανίστω.</q>
</l>
<l n="646">πρὸς δέ γε τούτοις ἀνθʼ ἱματίου μὲν ἔχειν ῥάκος· ἀντὶ δὲ κλίνης</l>
<l n="647">στιβάδα σχοίνων κόρεων μεστήν, ἣ τοὺς εὕδοντας ἐγείρει·</l>
<l n="648">καὶ φορμὸν ἔχειν ἀντὶ τάπητος σαπρόν· ἀντὶ δὲ προσκεφαλαίου</l>
<l n="649">λίθον ἐυμεγέθη πρὸς τῇ κεφαλῇ· σιτεῖσθαι δʼ ἀντὶ μὲν ἄρτων</l>
<l n="650">μαλάχης πτόρθους, ἀντὶ δὲ μάζης φυλλεῖʼ ἰσχνῶν ῥαφανίδων,</l>
<l n="651">ἀντὶ δὲ θράνους στάμνου κεφαλὴν κατεαγότος, ἀντὶ δὲ μάκτρας</l>
<l n="652">φιδάκνης πλευρὰν ἐρρωγυῖαν καὶ ταύτην. ἆρά γε πολλῶν</l>
<l n="653">ἀγαθῶν πᾶσιν τοῖς ἀνθρὠποις ἀποφαίνω σʼ αἴτιον οὖσαν;</l>
</sp>
<sp>
<speaker>Πενία</speaker>
<l n="654">σὺ μὲν οὐ τὸν ἐμὸν βίον εἴρηκας, τὸν τῶν πτωχῶν δʼ ὑπεκρούσω.</l>
</sp>
<sp>
<speaker>Χρεμύλος</speaker>
<l n="655">οὐκοῦν δήπου τῆς Πτωχείας Πενίαν φαμὲν εἶναι ἀδελφήν.</l>
</sp>
<sp>
<speaker>Πενία</speaker>
<l n="656">ὑμεῖς γʼ οἵπερ καὶ Θρασυβούλῳ Διονύσιον εἶναι ὅμοιον.</l>
<l n="657">ἀλλʼ οὐχ οὑμὸς τοῦτο πέπονθεν βίος οὐ μὰ Δίʼ, οὐδέ γε μέλλει.</l>
<l n="658">πτωχοῦ μὲν γὰρ βίος, ὃν σὺ λέγεις, ζῆν ἐστιν μηδὲν ἔχοντα·</l>
<l n="659">τοῦ δὲ πένητος ζῆν φειδόμενον καὶ τοῖς ἔργοις προς έχοντα,</l>
<l n="660">περιγίγνεσθαι δʼ αὐτῷ μηδέν, μὴ μέντοι μηδʼ ἐπιλείπειν.</l>
</sp>
<sp>
<speaker>Χρεμύλος</speaker>
<l n="661">ὡς μακαρίτην ὦ Δάματερ τὸν βίον αὐτοῦ κατέλεξας,</l>
<l n="662">εἰ φεισάμενος καὶ μοχθήσας καταλείψει μηδὲ ταφῆναι.</l>
</sp>
<sp>
<speaker>Πενία</speaker>
<l n="663">σκώπτειν πειρᾷ καὶ κωμῳδεῖν τοῦ σπουδάζειν ἀμελήσας,</l>
<l n="664">οὐ γιγνώσκων ὅτι τοῦ Πλούτου παρέχω βελτίονας ἄνδρας</l>
<l n="665">καὶ τὴν γνώμην καὶ τὴν ἰδέαν. παρὰ τῷ μὲν γὰρ ποδαγρῶντες</l>
<l n="666">καὶ γαστρώδεις καὶ παχύκνημοι καὶ πίονές εἰσιν ἀσελγῶς,</l>
<l n="667">παρʼ ἐμοὶ δʼ ἰσχνοὶ καὶ σφηκώδεις καὶ τοῖς ἐχθροῖς ἀνιαροί.</l>
</sp>
<sp>
<speaker>Χρεμύλος</speaker>
<l n="668">ἀπὸ τοῦ λιμοῦ γὰρ ἴσως αὐτοῖς τὸ σφηκῶδες σὺ πορίζεις.</l>
</sp>
<sp>
<speaker>Πενία</speaker>
<l n="669">περὶ σωφροσύνης ἤδη τοίνυν περανῶ σφῷν κἀναδιδάξω</l>
<l n="670">ὅτι κοσμιότης οἰκεῖ μετʼ ἐμοῦ, τοῦ Πλούτου δʼ ἐστὶι ὑβρίζειν.</l>
</sp>
<sp>
<speaker>Χρεμύλος</speaker>
<l n="671">πάνυ γοῦν κλέπτειν κόσμιόν ἐστιν καὶ τοὺς τοίχους διορύττειν.</l>
</sp>
<sp>
<speaker>Βλεψίδημος</speaker>
<l n="672">†νὴ τὸν Δίʼ, εἰ δεῖ λαθεῖν αὐτόν, πῶς οὐχὶ κόσμιόν ἐστι;†</l>
</sp>
<sp>
<speaker>Πενία</speaker>
<l n="673">σκέψαι τοίνυν ἐν ταῖς πόλεσιν τοὺς ῥήτορας, ὡς ὁπόταν μὲν</l>
<l n="674">ὦσι πένητες, περὶ τὸν δῆμον καὶ τὴν πόλιν εἰσὶ δίκαιοι,</l>
<l n="675">πλουτήσαντες δʼ ἀπὸ τῶν κοινῶν παραχρῆμʼ ἄδικοι γεγένηνται,</l>
<l n="676">ἐπιβουλεύουσί τε τῷ πλήθει καὶ τῷ δήμῳ πολεμοῦσιν.</l>
</sp>
<sp>
<speaker>Χρεμύλος</speaker>
<l n="677">ἀλλʼ οὐ ψεύδει τούτων γʼ οὐδέν, καίπερ σφόδρα βάσκανος οὖσα.</l>
<l n="678">ἀτὰρ οὐχ ἧττόν γʼ οὐδὲν κλαύσει, μηδὲν ταύτῃ γε κομήσῃς,</l>
<l n="679">ὁτιὴ ζητεῖς τοῦτʼ ἀναπείθειν ἡμᾶς, ὡς ἔστιν ἄμεινον</l>
<l n="680">Πενία Πλούτου.</l>
</sp>
<sp>
<speaker>Πενία</speaker>
<l n="681">καὶ σύ γʼ ἐλέγξαι μʼ οὔπω δύνασαι περὶ τούτου,</l>
<l n="682">ἀλλὰ φλυαρεῖς καὶ πτερυγίζεις.</l>
</sp>
<sp>
<speaker>Χρεμύλος</speaker>
<l n="683">καὶ πῶς φεύγουσί σʼ ἅπαντες;</l>
</sp>
<sp>
<speaker>Πενία</speaker>
<l n="684">ὅτι βελτίους αὐτοὺς ποιῶ. σκέψασθαι δʼ ἔστι μάλιστα</l>
<l n="685">ἀπὸ τῶν παίδων· τοὺς γὰρ πατέρας φεύγουσι φρονοῦντας ἄριστα</l>
<l n="686">αὐτοῖς. οὕτω διαγιγνώσκειν χαλεπὸν πρᾶγμʼ ἐστὶ δίκαιον.</l>
</sp>
<sp>
<speaker>Χρεμύλος</speaker>
<l n="687">τὸν Δία φήσεις ἆρʼ οὐκ ὀρθῶς διαγιγνώσκειν τὸ κράτιστον·</l>
<l n="688">κἀκεῖνος γὰρ τὸν Πλοῦτον ἔχει.</l>
</sp>
<sp>
<speaker>Βλεψίδημος</speaker>
<l n="689">ταύτην δʼ ἡμῖν ἀποπέμπει.</l>
</sp>
<sp>
<speaker>Πενία</speaker>
<l n="690">ἀλλʼ ὦ Κρονικαῖς λήμαις ὄντως λημῶντες τὰς φρένας ἄμφω,</l>
<l n="691">ὁ Ζεὺς δήπου πένεται, καὶ τοῦτʼ ἤδη φανερῶς σε διδάξω.</l>
<l n="692">εἰ γὰρ ἐπλούτει, πῶς ἂν ποιῶν τὸν Ὀλυμπικὸν αὐτὸς ἀγῶνα</l>
<l n="693">ἵνα τοὺς Ἕλληνας ἅπαντας ἀεὶ διʼ ἔτους πέμπτου ξυναγείρει,</l>
<l n="694">ἀνεκήρυττεν τῶν ἀσκητῶν τοὺς νικῶντας στεφανώσας</l>
<l n="695">κοτίνου στεφάνῳ; καίτοι χρυσῷ μᾶλλον ἐχρῆν, εἴπερ ἐπλούτει.</l>
</sp>
<sp>
<speaker>Χρεμύλος</speaker>
<l n="696">οὐκοῦν τούτῳ δήπου δηλοῖ τιμῶν τὸν Πλοῦτον ἐκεῖνος·</l>
<l n="697">φειδόμενος γὰρ καὶ βουλόμενος τούτου μηδὲν δαπανᾶσθαι,</l>
<l n="698">λήροις ἀναδῶν τοὺς νικῶντας τὸν Πλοῦτον ἐᾷ παρʼ ἑαυτῷ.</l>
</sp>
<sp>
<speaker>Πενία</speaker>
<l n="699">πολὺ τῆς Πενίας πρᾶγμʼ αἴσχιον ζητεῖς αὐτῷ περιάψαι,</l>
<l n="700">εἰ πλούσιος ὢν ἀνελεύθερός ἐσθʼ οὑτωσὶ καὶ φιλοκερδής.</l>
</sp>
<sp>
<speaker>Χρεμύλος</speaker>
<l n="701">ἀλλὰ σέ γʼ ὁ Ζεὺς ἐξολέσειεν κοτίνου στεφάνῳ στεφανώσας.</l>
</sp>
<sp>
<speaker>Πενία</speaker>
<l n="702">τὸ γὰρ ἀντιλέγειν τολμᾶν ὑμᾶς ὡς οὐ πάντʼ ἔστʼ ἀγάθʼ ὑμῖν</l>
<l n="703">διὰ τὴν Πενίαν.</l>
</sp>
<sp>
<speaker>Χρεμύλος</speaker>
<l n="704">παρὰ τῆς Ἑκάτης ἔξεστιν τοῦτο πυθέσθαι,</l>
<l n="705">εἴτε τὸ πλουτεῖν εἴτε τὸ πεινῆν βέλτιον. φησὶ γὰρ αὕτη</l>
<l n="706">τοὺς μὲν ἔχοντας καὶ πλουτοῦντας δεῖπνον κατὰ μῆνʼ ἀποπέμπειν,</l>
<l n="707">τοὺς δὲ πένητας τῶν ἀνθρώπων ἁρπάζειν πρὶν καταθεῖναι.<milestone ed="p" n="598" unit="card"/>
</l>
</sp>
</div>
<div type="pnigos">
<sp>
<speaker>Χρεμύλος</speaker>
<l n="708">ἀλλὰ φθείρου καὶ μὴ γρύξῃς</l>
<l n="709">ἔτι μηδʼ ὁτιοῦν.</l>
<l n="710">οὐ γὰρ πείσεις, οὐδʼ ἢν πείσῃς.</l>
</sp>
<sp>
<speaker>Πενία</speaker>
<l n="711">ὦ πόλις Ἄργους, κλύεθʼ οἷα λέγει.</l>
</sp>
<sp>
<speaker>Χρεμύλος</speaker>
<l n="712">Παύσωνα κάλει τὸν ξύσσιτον.</l>
</sp>
<sp>
<speaker>Πενία</speaker>
<l n="713">τί πάθω τλήμων;</l>
</sp>
<sp>
<speaker>Χρεμύλος</speaker>
<l n="714">ἔρρʼ ἐς κόρακας θᾶττον ἀφʼ ἡμῶν.</l>
</sp>
<sp>
<speaker>Πενία</speaker>
<l n="715">εἶμι δὲ ποῖ γῆς;</l>
</sp>
<sp>
<speaker>Χρεμύλος</speaker>
<l n="716">ἐς τὸν κύφωνʼ· ἀλλʼ οὐ μέλλειν</l>
<l n="717">χρῆν σʼ, ἀλλʼ ἀνύειν.</l>
</sp>
<sp>
<speaker>Πενία</speaker>
<l n="718">ἦ μὴν ὑμεῖς γʼ ἔτι μʼ ἐνταυθοῖ</l>
<l n="719">μεταπέμψεσθον.</l>
</sp>
<sp>
<speaker>Χρεμύλος</speaker>
<l n="720">τότε νοστήσεις· νῦν δὲ φθείρου.</l>
<l n="721">κρεῖττον γάρ μοι πλουτεῖν ἐστίν,</l>
<l n="722">σὲ δʼ ἐᾶν κλάειν μακρὰ τὴν κεφαλήν.</l>
</sp>
<sp>
<speaker>Βλεψίδημος</speaker>
<l n="723">νὴ Δίʼ ἐγὼ γοῦν ἐθέλω πλουτῶν</l>
<l n="724">εὐωχεῖσθαι μετὰ τῶν παίδων</l>
<l n="725">τῆς τε γυναικός, καὶ λουσάμενος</l>
<l n="726">λιπαρὸς χωρῶν ἐκ βαλανείου</l>
<l n="727">τῶν χειροτεχνῶν</l>
<l n="728">καὶ τῆς Πενίας καταπαρδεῖν.</l>
</sp>
</div>
</div>
<div type="Episode">
<sp>
<speaker>Χρεμύλος</speaker>
<l n="729">αὕτη μὲν ἡμῖν ἡπίτριπτος οἴχεται.</l>
<l n="730">ἐγὼ δὲ καὶ σύ γʼ ὡς τάχιοτα τὸν θεὸν</l>
<l n="731">ἐγκατακλινοῦντʼ ἄγωμεν εἰς Ἀσκληπιοῦ.</l>
</sp>
<sp>
<speaker>Βλεψίδημος</speaker>
<l n="732">καὶ μὴ διατρίβωμέν γε, μὴ πάλιν τις αὖ</l>
<l n="733">ἐλθὼν διακωλύσῃ τι τῶν προὔργου ποιεῖν.</l>
</sp>
<sp>
<speaker>Χρεμύλος</speaker>
<l n="734">παῖ Καρίων τὰ στρώματʼ ἐκφέρειν σʼ ἐχρῆν</l>
<l n="735">αὐτόν τʼ ἄγειν τὸν Πλοῦτον, ὡς νομίζεται,</l>
<l n="736">καὶ τἄλλʼ ὅσʼ ἐστὶν ἔνδον ηὐτρεπισμένα.<milestone ed="p" n="627" unit="card"/>
</l>
</sp>
<stage>Χοροῦ</stage>
</div>
<div type="Episode">
<sp>
<speaker>Καρίων</speaker>
<l n="737">ὦ πλεῖστα Θησείοις μεμυστιλημένοι</l>
<l n="738">γέροντες ἄνδρες ἐπʼ ὀλιγίστοις ἀλφίτοις,</l>
<l n="739">ὡς εὐτυχεῖθʼ, ὡς μακαρίως πεπράγατε,</l>
<l n="740">ἄλλοι θʼ ὅσοις μέτεστι τοῦ χρηστοῦ τρόπου.</l>
</sp>
<sp>
<speaker>Χορός</speaker>
<l n="741">τί δʼ ἔστιν ὦ βέλτιστε τῶν σαυτοῦ φίλων;</l>
<l n="742">φαίνει γὰρ ἥκειν ἄγγελος χρηστοῦ τινος.</l>
</sp>
<sp>
<speaker>Καρίων</speaker>
<l n="743">ὁ δεσπότης πέπραγεν εὐτυχέστατα,</l>
<l n="744">μᾶλλον δʼ ὁ Πλοῦτος αὐτός· ἀντὶ γὰρ τυφλοῦ</l>
<l n="745">ἐξωμμάτωται καὶ λελάμπρυνται κόρας,</l>
<l n="746">Ἀσκληπιοῦ παιῶνος εὐμενοῦς τυχών.</l>
</sp>
<sp>
<speaker>Χορός</speaker>
<l n="747">λέγεις μοι χαράν, λέγεις μοι βοάν.</l>
</sp>
<sp>
<speaker>Καρίων</speaker>
<l n="748">πάρεστι χαίρειν, ἤν τε βούλησθʼ ἤν τε μή.</l>
</sp>
<sp>
<speaker>Χορός</speaker>
<l n="749">ἀναβοάσομαι τὸν εὔπαιδα καὶ</l>
<l n="750">μέγα βροτοῖσι φέγγος Ἀσκληπιόν.</l>
</sp>
<sp>
<speaker>Γυνή</speaker>
<l n="751">τίς ἡ βοή ποτʼ ἐστίν; ἆρʼ ἀγγέλλεται</l>
<l n="752">χρηστόν τι; τοῦτο γὰρ ποθοῦσʼ ἐγὼ πάλαι</l>
<l n="753">ἔνδον κάθημαι περιμένουσα τουτονί.</l>
</sp>
<sp>
<speaker>Καρίων</speaker>
<l n="754">ταχέως ταχέως φέρʼ οἶνον ὦ δέσποινʼ, ἵνα</l>
<l n="755">καὐτὴ πίῃς· φιλεῖς δὲ δρῶσʼ αὐτὸ σφόδρα·</l>
<l n="756">ὡς ἀγαθὰ συλλήβδην ἅπαντά σοι φέρω.</l>
</sp>
<sp>
<speaker>Γυνή</speaker>
<l n="757">καὶ ποῦ στιν;</l>
</sp>
<sp>
<speaker>Καρίων</speaker>
<l n="758">ἐν τοῖς λεγομένοις εἴσει τάχα.</l>
</sp>
<sp>
<speaker>Γυνή</speaker>
<l n="759">πέραινε τοίνυν ὅ τι λέγεις ἀνύσας ποτέ.</l>
</sp>
<sp>
<speaker>Καρίων</speaker>
<l n="760">ἄκουε τοίνυν, ὡς ἐγὼ τὰ πράγματα</l>
<l n="761">ἐκ τῶν ποδῶν ἐς τὴν κεφαλήν σοι πάντʼ ἐρῶ.<milestone ed="p" n="651" unit="card"/>
</l>
</sp>
<sp>
<speaker>Γυνή</speaker>
<l n="762">μὴ δῆτʼ ἔμοιγʼ ἐς τὴν κεφαλήν.</l>
</sp>
<sp>
<speaker>Καρίων</speaker>
<l n="763">μὴ τἀγαθὰ</l>
<l n="764">ἃ νῦν γεγένηται;</l>
</sp>
<sp>
<speaker>Γυνή</speaker>
<l n="765">μὴ μὲν οὖν τὰ πράγματα.</l>
</sp>
<sp>
<speaker>Καρίων</speaker>
<l n="766">ὡς γὰρ τάχιστʼ ἀφικόμεθα πρὸς τὸν θεὸν</l>
<l n="767">ἄγοντες ἄνδρα τότε μὲν ἀθλιώτατον</l>
<l n="768">νῦν δʼ εἴ τινʼ ἄλλον μακάριον κεὐδαίμονα,</l>
<l n="769">πρῶτον μὲν αὐτὸν ἐπὶ θάλατταν ἤγομεν,</l>
<l n="770">ἔπειτʼ ἐλοῦμεν.</l>
</sp>
<sp>
<speaker>Γυνή</speaker>
<l n="771">νὴ Δίʼ εὐδαίμων ἄρʼ ἦν</l>
<l n="772">ἀνὴρ γέρων ψυχρᾷ θαλάττῃ λούμενος.</l>
</sp>
<sp>
<speaker>Καρίων</speaker>
<l n="773">ἔπειτα πρὸς τὸ τέμενος ᾖμεν τοῦ θεοῦ.</l>
<l n="774">ἐπεὶ δὲ βωμῷ πόπανα καὶ προθύματα</l>
<l n="775">καθωσιώθη πέλανος Ἡφαίστου φλογί,</l>
<l n="776">κατεκλίναμεν τὸν Πλοῦτον, ὥσπερ εἰκὸς ἦν·</l>
<l n="777">ἡμῶν δʼ ἕκαστος στιβάδα παρεκαττύετο.</l>
</sp>
<sp>
<speaker>Γυνή</speaker>
<l n="778">ἦσαν δέ τινες κἄλλοι δεόμενοι τοῦ θεοῦ;</l>
</sp>
<sp>
<speaker>Καρίων</speaker>
<l n="779">εἷς μέν γε Νεοκλείδης, ὅς ἐστι μὲν τυφλός,</l>
<l n="780">κλέπτων δὲ τοὺς βλέποντας ὑπερηκόντικεν·</l>
<l n="781">ἕτεροί τε πολλοὶ παντοδαπὰ νοσήματα</l>
<l n="782">ἔχοντες· ὡς δὲ τοὺς λύχνους ἀποσβέσας</l>
<l n="783">ἡμῖν παρήγγειλεν καθεύδειν τοῦ θεοῦ</l>
<l n="784">ὁ πρόπολος, εἰπών, ἤν τις αἴσθηται ψόφου</l>
<l n="785">σιγᾶν, ἅπαντες κοσμίως κατεκείμεθα.</l>
<l n="786">κἀγὼ καθεύδειν οὐκ ἐδυνάμην, ἀλλά με</l>
<l n="787">ἀθάρης χύτρα τις ἐξέπληττε κειμένη</l>
<l n="788">ὀλίγον ἄπωθεν τῆς κεφαλῆς του γρᾳδίου,</l>
<l n="789">ἐφʼ ἣν ἐπεθύμουν δαιμονίως ἐφερπύσαι.</l>
<l n="790">ἔπειτʼ ἀναβλέψας ὁρῶ τὸν ἱερέα</l>
<l n="791">τοὺς φθοῖς ἀφαρπάζοντα καὶ τὰς ἰσχάδας</l>
<l n="792">ἀπὸ τῆς τραπέζης τῆς ἱερᾶς· μετὰ τοῦτο δὲ</l>
<l n="793">περιῆλθε τοὺς βωμοὺς ἅπαντας ἐν κύκλῳ,</l>
<l n="794">εἴ που πόπανον εἴη τι καταλελειμμένον·</l>
<l n="795">ἔπειτα ταῦθʼ ἥγιζεν ἐς σάκταν τινά.</l>
<l n="796">κἀγὼ νομίσας πολλὴν ὁσίαν τοῦ πράγματος</l>
<l n="797">ἐπὶ τὴν χύτραν τῆς ἀθάρης ἀνίσταμαι.</l>
</sp>
<sp>
<speaker>Γυνή</speaker>
<l n="798">ταλάντατʼ ἀνδρῶν οὐκ ἐδεδοίκεις τὸν θεόν;</l>
</sp>
<sp>
<speaker>Καρίων</speaker>
<l n="799">νὴ τοὺς θεοὺς ἔγωγε μὴ φθάσειέ με</l>
<l n="800">ἐπὶ τὴν χύτραν ἐλθὼν ἔχων τὰ στέμματα·</l>
<l n="801">ὁ γὰρ ἱερεὺς αὐτοῦ με προὐδιδάξατο.</l>
<l n="802">τὸ γρᾴδιον δʼ ὡς ᾔσθετο δή μου τὸν ψόφον,</l>
<l n="803">ἄρασʼ ὑφῄρει· κᾆτα συρίξας ἐγὼ</l>
<l n="804">ὀδὰξ ἐλαβόμην ὡς παρείας ὢν ὄφις.</l>
<l n="805">ἡ δʼ εὐθέως τὴν χεῖρα πάλιν ἀνέσπασεν,</l>
<l n="806">κατέκειτο δʼ αὑτὴν ἐντυλίξασʼ ἡσυχῇ</l>
<l n="807">ὑπὸ τοῦ δέους βδέουσα δριμύτερον γαλῆς.</l>
<l n="808">κἀγὼ τότʼ ἤδη τῆς ἀθάρης πολλὴν ἔφλων·</l>
<l n="809">ἔπειτʼ ἐπειδὴ μεστὸς ἦν, ἀνεπαλλόμην.<milestone ed="p" n="696" unit="card"/>
</l>
</sp>
<sp>
<speaker>Γυνή</speaker>
<l n="810">ὁ δὲ θεὸς ὑμῖν οὐ προσῄειν;</l>
</sp>
<sp>
<speaker>Καρίων</speaker>
<l n="811">οὐδέπω.</l>
<l n="812">μετὰ τοῦτο δʼ ἤδη καὶ γέλοιον δῆτά τι</l>
<l n="813">ἐποίησα. προσιόντος γὰρ αὐτοῦ μέγα πάνυ</l>
<l n="814">ἀπέπαρδον· ἡ γαστὴρ γὰρ ἐπεφύσητό μου.</l>
</sp>
<sp>
<speaker>Γυνή</speaker>
<l n="815">ἦ πού σε διὰ τοῦτʼ εὐθὺς ἐβδελύττετο.</l>
</sp>
<sp>
<speaker>Καρίων</speaker>
<l n="816">οὔκ, ἀλλʼ Ἰασὼ μέν τις ἀκολουθοῦσʼ ἅμα</l>
<l n="817">ὑπηρυθρίασε χἠ Πανάκειʼ ἀπεστράφη</l>
<l n="818">τὴν ῥῖνʼ ἐπιλαβοῦσʼ· οὐ λιβανωτὸν γὰρ βδέω.</l>
</sp>
<sp>
<speaker>Γυνή</speaker>
<l n="819">αὐτὸς δʼ ἐκεῖνος;</l>
</sp>
<sp>
<speaker>Καρίων</speaker>
<l n="820">οὐ μὰ Δίʼ οὐδʼ ἐφρόντισεν.</l>
</sp>
<sp>
<speaker>Γυνή</speaker>
<l n="821">λέγεις ἄγροικον ἄρα σύ γʼ εἶναι τὸν θεόν.</l>
</sp>
<sp>
<speaker>Καρίων</speaker>
<l n="822">μὰ Δίʼ οὐκ ἔγωγʼ, ἀλλὰ σκατοφάγον.</l>
</sp>
<sp>
<speaker>Γυνή</speaker>
<l n="823">αἲ τάλαν.</l>
</sp>
<sp>
<speaker>Καρίων</speaker>
<l n="824">μετὰ ταῦτʼ ἐγὼ μὲν εὐθὺς ἐνεκαλυψάμην</l>
<l n="825">δείσας, ἐκεῖνος δʼ ἐν κύκλῳ τὰ νοσήματα</l>
<l n="826">σκοπῶν περιῄει πάντα κοσμίως πάνυ.</l>
<l n="827">ἔπειτα παῖς αὐτῷ λίθινον θυείδιον</l>
<l n="828">παρέθηκε καὶ δοίδυκα καὶ κιβώτιον.</l>
</sp>
<sp>
<speaker>Γυνή</speaker>
<l n="829">λίθινον;</l>
</sp>
<sp>
<speaker>Καρίων</speaker>
<l n="830">μὰ Δίʼ οὐ δῆτʼ οὐχὶ τό γε κιβώτιον.</l>
</sp>
<sp>
<speaker>Γυνή</speaker>
<l n="831">σὺ δὲ πῶς ἑώρας ὦ κάκιστʼ ἀπολούμενε,</l>
<l n="832">ὃς ἐγκεκαλύφθαι φῄς;</l>
</sp>
<sp>
<speaker>Καρίων</speaker>
<l n="833">διὰ τοῦ τριβωνίου·</l>
<l n="834">ὀπὰς γὰρ εἶχεν οὐκ ὀλίγας μὰ τὸν Δία.</l>
<l n="835">πρῶτον δὲ πάντων τῷ Νεοκλείδῃ φάρμακον</l>
<l n="836">καταπλαστὸν ἐνεχείρησε τρίβειν, ἐμβαλὼν</l>
<l n="837">σκορόδων κεφαλὰς τρεῖς Τηνίων. ἔπειτʼ ἔφλα</l>
<l n="838">ἐν τῇ θυείᾳ συμπαραμιγνύων ὀπὸν</l>
<l n="839">καὶ σχῖνον· εἶτʼ ὄξει διέμενος Σφηττίῳ</l>
<l n="840">κατέπλασεν αὐτοῦ τὰ βλέφαρʼ ἐκστρέψας, ἵνα</l>
<l n="841">ὀδυνῷτο μᾶλλον. ὁ δὲ κεκραγὼς καὶ βοῶν</l>
<l n="842">ἔφευγʼ ἀνᾴξας· ὁ δὲ θεὸς γελάσας ἔφη·</l>
<l n="843">‘ἐνταῦθα νῦν κάθησο καταπεπλασμένος,</l>
<l n="844">ἵνʼ ὑπομνύμενον παύσω σε τὰς ἐκκλησίας.’</l>
</sp>
<sp>
<speaker>Γυνή</speaker>
<l n="845">ὡς φιλόπολίς τίς ἐσθʼ ὁ δαίμων καὶ σοφός.</l>
</sp>
<sp>
<speaker>Καρίων</speaker>
<l n="846">μετὰ τοῦτο τῷ Πλούτωνι παρεκαθέζετο,</l>
<l n="847">καὶ πρῶτα μὲν δὴ τῆς κεφαλῆς ἐφήψατο,</l>
<l n="848">ἔπειτα καθαρὸν ἡμιτύβιον λαβὼν</l>
<l n="849">τὰ βλέφαρα περιέψησεν· ἡ Πανάκεια δὲ</l>
<l n="850">κατεπέτασʼ αὐτοῦ τὴν κεφαλὴν φοινικίδι</l>
<l n="851">καὶ πᾶν τὸ πρόσωπον· εἶθʼ ὁ θεὸς ἐπόππυσεν.</l>
<l n="852">ἐξῃξάτην οὖν δύο δράκοντʼ ἐκ τοῦ νεὼ</l>
<l n="853">ὑπερφυεῖς τὸ μέγεθος.</l>
</sp>
<sp>
<speaker>Γυνή</speaker>
<l n="854">ὦ φίλοι θεοί.</l>
</sp>
<sp>
<speaker>Καρίων</speaker>
<l n="855">τούτω δʼ ὑπὸ τὴν φοινικίδʼ ὑποδύνθʼ ἡσυχῇ</l>
<l n="856">τὰ βλέφαρα περιέλειχον, ὥς γʼ ἐμοὶ δοκεῖ·</l>
<l n="857">καὶ πρίν σε κοτύλας ἐκπιεῖν οἴνου δέκα,</l>
<l n="858">ὁ Πλοῦτος ὦ δέσποινʼ ἀνειστήκει βλέπων·</l>
<l n="859">ἐγὼ δὲ τὼ χεῖρʼ ἀνεκρότησʼ ὑφʼ ἡδονῆς</l>
<l n="860">τὸν δεσπότην τʼ ἤγειρον. ὁ θεὸς δʼ εὐθέως</l>
<l n="861">ἠφάνισεν αὑτὸν οἵ τʼ ὄφεις ἐς τὸν νεών.</l>
<l n="862">οἱ δʼ ἐγκατακείμενοι παρʼ αὐτῷ πῶς δοκεῖς</l>
<l n="863">τὸν Πλοῦτον ἠσπάζοντο καὶ τὴν νύχθʼ ὅλην</l>
<l n="864">ἐγρηγόρεσαν, ἕως διέλαμψεν ἡμέρα.</l>
<l n="865">ἐγὼ δʼ ἐπῄνουν τὸν θεὸν πάνυ σφόδρα,</l>
<l n="866">ὅτι βλέπειν ἐποίησε τὸν Πλοῦτον ταχύ,</l>
<l n="867">τὸν δὲ Νεοκλείδην μᾶλλον ἐποίησεν τυφλόν.<milestone ed="p" n="748" unit="card"/>
</l>
</sp>
<sp>
<speaker>Γυνή</speaker>
<l n="868">ὅσην ἔχεις τὴν δύναμιν ὦναξ δέσποτα.</l>
<l n="869">ἀτὰρ φράσον μοι, ποῦʼ σθʼ ὁ Πλοῦτος;</l>
</sp>
<sp>
<speaker>Καρίων</speaker>
<l n="870">ἔρχεται.</l>
<l n="871">ἀλλʼ ἦν περὶ αὐτὸν ὄχλος ὑπερφυὴς ὅσος.</l>
<l n="872">οἱ γὰρ δίκαιοι πρότερον ὄντες καὶ βίον</l>
<l n="873">ἔχοντες ὀλίγον αὐτὸν ἠσπάζοντο καὶ</l>
<l n="874">ἐδεξιοῦνθʼ ἅπαντες ὑπὸ τῆς ἡδονῆς·</l>
<l n="875">ὅσοι δʼ ἐπλούτουν οὐσίαν τʼ εἶχον συχνὴν</l>
<l n="876">οὐκ ἐκ δικαίου τὸν βίον κεκτημένοι,</l>
<l n="877">ὀφρῦς ξυνῆγον ἐσκυθρώπαζόν θʼ ἅμα.</l>
<l n="878">οἱ δʼ ἠκολούθουν κατόπιν ἐστεφανωμένοι</l>
<l n="879">γελῶντες εὐφημοῦντες· ἐκτυπεῖτο δὲ</l>
<l n="880">ἐμβὰς γερόντων εὐρύθμοις προβήμασιν.</l>
<l n="881">ἀλλʼ εἶʼ ἁπαξάπαντες ἐξ ἑνὸς λόγου</l>
<l n="882">ὀρχεῖσθε καὶ σκιρτᾶτε καὶ χορεύετε·</l>
<l n="883">οὐδεὶς γὰρ ὑμῖν εἰσιοῦσιν ἀγγελεῖ,</l>
<l n="884">ὡς ἄλφιτʼ οὐκ ἔνεστιν ἐν τῷ θυλάκῳ.</l>
</sp>
<sp>
<speaker>Γυνή</speaker>
<l n="885">νὴ τὴν Ἑκάτην κἀγὼ δʼ ἀναδῆσαι βούλομαι</l>
<l n="886">εὐαγγέλιά σε κριβανωτῶν ὁρμαθῷ</l>
<l n="887">τοιαῦτʼ ἀπαγγείλαντα.</l>
</sp>
<sp>
<speaker>Καρίων</speaker>
<l n="888">μή νυν μέλλʼ ἔτι,</l>
<l n="889">ὡς ἅνδρες ἐγγύς εἰσιν ἤδη τῶν θυρῶν.</l>
</sp>
<sp>
<speaker>Γυνή</speaker>
<l n="890">φέρε νυν ἰοῦσʼ εἴσω κομίσω καταχύσματα</l>
<l n="891">ὥσπερ νεωνήτοισιν ὀφθαλμοῖς ἐγώ.</l>
</sp>
<sp>
<speaker>Καρίων</speaker>
<l n="892">ἐγὼ δʼ ἀπαντῆσαί γʼ ἐκείνοις βούλομαι.<milestone ed="p" n="771" unit="card"/>
</l>
</sp>
<stage>Κομμάτιον Χοροῦ</stage>
</div>
<div type="Episode">
<sp>
<speaker>Πλοῦτος</speaker>
<l n="893">καὶ προσκυνῶ γε πρῶτα μὲν τὸν ἥλιον,</l>
<l n="894">ἔπειτα σεμνῆς Παλλάδος κλεινὸν πέδον</l>
<l n="895">χώραν τε πᾶσαν Κέκροπος ἥ μʼ ἐδέξατο.</l>
<l n="896">αἰσχύνομαι δὲ τὰς ἐμαυτοῦ συμφοράς,</l>
<l n="897">οἵοις ἄρʼ ἀνθρώποις ξυνὼν ἐλάνθανον,</l>
<l n="898">τοὺς ἀξίους δὲ τῆς ἐμῆς ὁμιλίας</l>
<l n="899">ἔφευγον, εἰδὼς οὐδέν· ὦ τλήμων ἐγώ,</l>
<l n="900">ὡς οὔτʼ ἐκεῖνʼ ἄρʼ οὔτε ταῦτʼ ὀρθῶς ἔδρων·</l>
<l n="901">ἀλλʼ αὐτὰ πάντα πάλιν ἀναστρέψας ἐγὼ</l>
<l n="902">δείξω τὸ λοιπὸν πᾶσιν ἀνθρώποις ὅτι</l>
<l n="903">ἄκων ἐμαυτὸν τοῖς πονηροῖς ἐπεδίδουν.</l>
</sp>
<sp>
<speaker>Χρεμύλος</speaker>
<l n="904">βάλλʼ ἐς κόρακας· ὡς χαλεπόν εἰσιν οἱ φίλοι</l>
<l n="905">οἱ φαινόμενοι παραχρῆμʼ ὅταν πράττῃ τις εὖ.</l>
<l n="906">νύττουσι γὰρ καὶ φλῶσι τἀντικνήμια,</l>
<l n="907">ἐνδεικνύμενος ἔκαστος εὔνοιάν τινα.</l>
<l n="908">ἐμὲ γὰρ τίς οὐ προσεῖπε; ποῖος οὐκ ὄχλος</l>
<l n="909">περιεστεφάνωσεν ἐν ἀγορᾷ πρεσβυτικός;</l>
</sp>
<sp>
<speaker>Γυνή</speaker>
<l n="910">ὦ φίλτατʼ ἀνδρῶν καὶ σὺ καὶ σὺ χαίρετε.</l>
<l n="911">φέρε νυν, νόμος γάρ ἐστι, τὰ καταχύσματα</l>
<l n="912">ταυτὶ καταχέω σου λαβοῦσα.</l>
</sp>
<sp>
<speaker>Πλοῦτος</speaker>
<l n="913">μηδαμῶς.</l>
<l n="914">ἐμοῦ γὰρ εἰσιόντος ἐς τὴν οἰκίαν</l>
<l n="915">πρώτιστα καὶ βλέψαντος οὐδὲν ἐκφέρειν</l>
<l n="916">πρεπῶδές ἐστιν, ἀλλὰ μᾶλλον ἐσφέρειν.</l>
</sp>
<sp>
<speaker>Γυνή</speaker>
<l n="917">εἶτʼ οὐχὶ δέξει δῆτα τὰ καταχύσματα;</l>
</sp>
<sp>
<speaker>Πλοῦτος</speaker>
<l n="918">ἔνδον γε παρὰ τὴν ἑστίαν, ὥσπερ νόμος·</l>
<l n="919">ἔπειτα καὶ τὸν φόρτον ἐκφύγοιμεν ἄν.</l>
<l n="920">οὐ γὰρ πρεπῶδές ἐστι τῷ διδασκάλῳ</l>
<l n="921">ἰσχάδια καὶ τρωγάλια τοῖς θεωμένοις</l>
<l n="922">προβαλόντʼ ἐπὶ τούτοις εἶτʼ ἀναγκάζειν γελᾶν.</l>
</sp>
<sp>
<speaker>Γυνή</speaker>
<l n="923">εὖ πάνυ λέγεις· ὡς Δεξίνικός γʼ οὑτοσὶ</l>
<l n="924">ἀνίσταθʼ ὡς ἁρπασόμενος τὰς ἰσχάδας.<milestone ed="p" n="802" unit="card"/>
</l>
</sp>
<stage>Χοροῦ</stage>
</div>
<div type="Episode">
<sp>
<speaker>Καρίων</speaker>
<l n="925">ὡς ἡδὺ πράττειν ὦνδρές ἐστʼ εὐδαιμόνως,</l>
<l n="926">καὶ ταῦτα μηδὲν ἐξενεγκόντʼ οἴκοθεν.</l>
<l n="927">ἡμῖν γὰρ ἀγαθῶν σωρὸς ἐς τὴν οἰκίαν</l>
<l n="928">ἐπεσπέπαικεν οὐδὲν ἠδικηκόσιν.</l>
<l n="929">
<del>οὕτω τὸ πλουτεῖν ἐστιν ἡδὺ πρᾶγμα δή.</del>
</l>
<l n="930">ἡ μὲν σιπύη μεστή ʼστι λευκῶν ἀλφίτων,</l>
<l n="931">οἱ δʼ ἀμφορῆς οἴνου μέλανος ἀνθοσμίου.</l>
<l n="932">ἅπαντα δʼ ἡμῖν ἀργυρίου καὶ χρυσίου</l>
<l n="933">τὰ σκευάρια πλήρη ʼστίν, ὥστε θαυμάσαι.</l>
<l n="934">τὸ φρέαρ δʼ ἐλαίου μεστόν· αἱ δὲ λήκυθοι</l>
<l n="935">μύρου γέμουσι, τὸ δʼ ὑπερῷον ἰσχάδων.</l>
<l n="936">ὀξὶς δὲ πᾶσα καὶ λοπάδιον καὶ χύτρα</l>
<l n="937">χαλκῆ γέγονε· τοὺς δὲ πινακίσκους τοὺς σαπροὺς</l>
<l n="938">τοὺς ἰχθυηροὺς ἀργυροῦς πάρεσθʼ ὁρᾶν.</l>
<l n="939">ὁ δʼ ἰπνὸς γέγονʼ ἡμῖν ἐξαπίνης ἐλεφάντινος.</l>
<l n="940">στατῆρσι δʼ οἱ θεράποντες ἀρτιάζομεν</l>
<l n="941">χρυσοῖς· ἀποψώμεσθα δʼ οὐ λίθοις ἔτι,</l>
<l n="942">ἀλλὰ σκοροδίοις ὑπὸ τρυφῆς ἑκάστοτε.</l>
<l n="943">καὶ νῦν ὁ δεσπότης μὲν ἔνδον βουθυτεῖ</l>
<l n="944">ὗν καὶ τράγον καὶ κριὸν ἐστεφανωμένος·</l>
<l n="945">ἐμὲ δʼ ἐξέπεμψεν ὁ καπνός. οὐχ οἷός τε γὰρ</l>
<l n="946">ἔνδον μένειν ἦν. ἔδακνε γὰρ τὰ βλέφαρά μου.</l>
</sp>
<sp>
<speaker>Δίκαιος</speaker>
<l n="947">ἕπου μετʼ ἐμοῦ παιδάριον, ἵνα πρὸς τὸν θεὸν</l>
<l n="948">ἴωμεν.</l>
</sp>
<sp>
<speaker>Καρίων</speaker>
<l n="949">ἔα τίς ἔσθʼ ὁ προσιὼν οὑτοσί;</l>
</sp>
<sp>
<speaker>Δίκαιος</speaker>
<l n="950">ἀνὴρ πρότερον μὲν ἄθλιος, νῦν δʼ εὐτυχής.</l>
</sp>
<sp>
<speaker>Καρίων</speaker>
<l n="951">δῆλον ὅτι τῶν χρηστῶν τις, ὡς ἔοικας, εἶ.</l>
</sp>
<sp>
<speaker>Δίκαιος</speaker>
<l n="952">μάλιστʼ.</l>
</sp>
<sp>
<speaker>Καρίων</speaker>
<l n="953">ἔπειτα τοῦ δέει;</l>
</sp>
<sp>
<speaker>Δίκαιος</speaker>
<l n="954">πρὸς τὸν θεὸν</l>
<l n="955">ἥκω· μεγάλων γάρ μοὐστὶν ἀγαθῶν αἴτιος.</l>
<l n="956">ἐγὼ γὰρ ἱκανὴν οὐσίαν παρὰ τοῦ πατρὸς</l>
<l n="957">λαβὼν ἐπήρκουν τοῖς δεομένοις τῶν φίλων,</l>
<l n="958">εἶναι νομίζων χρήσιμον πρὸς τὸν βίον.</l>
</sp>
<sp>
<speaker>Καρίων</speaker>
<l n="959">ἦ πού σε ταχέως ἐπέλιπεν τὰ χρήματα.</l>
</sp>
<sp>
<speaker>Δίκαιος</speaker>
<l n="960">κομιδῇ μὲν οὖν.</l>
</sp>
<sp>
<speaker>Καρίων</speaker>
<l n="961">οὐκοῦν μετὰ ταῦτʼ ἦσθʼ ἄθλιος.</l>
</sp>
<sp>
<speaker>Δίκαιος</speaker>
<l n="962">κομιδῇ μὲν οὖν. κἀγὼ μὲν ᾤμην οὓς τέως</l>
<l n="963">εὐηργέτησα δεομένους ἕξειν φίλους</l>
<l n="964">ὄντως βεβαίους, εἰ δεηθείην ποτέ·</l>
<l n="965">οἱ δʼ ἐξετρέποντο κοὐκ ἐδόκουν ὁρᾶν μʼ ἔτι.</l>
</sp>
<sp>
<speaker>Καρίων</speaker>
<l n="966">καὶ κατεγέλων δʼ εὖ οἶδʼ ὅτι.</l>
</sp>
<sp>
<speaker>Δίκαιος</speaker>
<l n="967">κομιδῇ μὲν οὖν·</l>
<l n="968">αὐχμὸς γὰρ ὢν τῶν σκευαρίων μʼ ἀπώλεσεν.</l>
</sp>
<sp>
<speaker>Καρίων</speaker>
<l n="969">ἀλλʼ οὐχὶ νῦν.</l>
</sp>
<sp>
<speaker>Δίκαιος</speaker>
<l n="970">ἀνθʼ ὧν ἐγὼ πρὸς τὸν θεὸν</l>
<l n="971">προσευξόμενος ἥκω δικαίως ἐνθάδε.</l>
</sp>
<sp>
<speaker>Καρίων</speaker>
<l n="972">τὸ τριβώνιον δὲ τί δύναται πρὸς τῶν θεῶν,</l>
<l n="973">ὃ φέρει μετὰ σοῦ τὸ παιδάριον τουτί; φράσον.</l>
</sp>
<sp>
<speaker>Δίκαιος</speaker>
<l n="974">καὶ τοῦτʼ ἀναθήσων ἔρχομαι πρὸς τὸν θεόν.</l>
</sp>
<sp>
<speaker>Καρίων</speaker>
<l n="975">μῶν οὖν ἐμυήθης δῆτʼ ἐν αὐτῷ τὰ μεγάλα;</l>
</sp>
<sp>
<speaker>Δίκαιος</speaker>
<l n="976">οὐκ ἀλλʼ ἐνερρίγωσʼ ἔτη τριακαίδεκα.</l>
</sp>
<sp>
<speaker>Καρίων</speaker>
<l n="977">τὰ δʼ ἐμβάδια;</l>
</sp>
<sp>
<speaker>Δίκαιος</speaker>
<l n="978">καὶ ταῦτα συνεχειμάζετο.</l>
</sp>
<sp>
<speaker>Καρίων</speaker>
<l n="979">καὶ ταῦτʼ ἀναθήσων ἔφερες οὖν;</l>
</sp>
<sp>
<speaker>Δίκαιος</speaker>
<l n="980">νὴ τὸν Δία.</l>
</sp>
<sp>
<speaker>Καρίων</speaker>
<l n="981">χαρίεντά γʼ ἥκεις δῶρα τῷ θεῷ φέρων.<milestone ed="p" n="850" unit="card"/>
</l>
</sp>
<sp>
<speaker>Συκοφάντης</speaker>
<l n="982">οἴμοι κακοδαίμων, ὡς ἀπόλωλα δείλαιος,</l>
<l n="983">καὶ κακοδαίμων καὶ τετράκις καὶ πεντάκις</l>
<l n="984">καὶ δωδεκάκις καὶ μυριάκις· ἰοὺ ἰού.</l>
<l n="985">οὕτω πολυφόρῳ συγκέκραμαι δαίμονι.</l>
</sp>
<sp>
<speaker>Καρίων</speaker>
<l n="986">Ἄπολλον ἀποτρόπαιε καὶ θεοὶ φίλοι,</l>
<l n="987">τί ποτʼ ἐστὶν ὅ τι πέπονθεν ἅνθρωπος κακόν;</l>
</sp>
<sp>
<speaker>Συκοφάντης</speaker>
<l n="988">οὐ γὰρ σχέτλια πέπονθα νυνὶ πράγματα,</l>
<l n="989">ἀπολωλεκὼς ἅπαντα τἀκ τῆς οἰκίας</l>
<l n="990">διὰ τὸν θεὸν τοῦτον, τὸν ἐσόμενον τυφλὸν</l>
<l n="991">πάλιν αὖθις, ἤνπερ μὴ ʼλλίπωσιν αἱ δίκαι;</l>
</sp>
<sp>
<speaker>Δίκαιος</speaker>
<l n="992">ἐγὼ σχεδὸν τὸ πρᾶγμα γιγνώσκειν δοκῶ.</l>
<l n="993">προσέρχεται γάρ τις κακῶς πράττων ἀνήρ,</l>
<l n="994">ἔοικε δʼ εἶναι τοῦ πονηροῦ κόμματος.</l>
</sp>
<sp>
<speaker>Καρίων</speaker>
<l n="995">νὴ Δία καλῶς τοίνυν ποιῶν ἀπόλλυται.</l>
</sp>
<sp>
<speaker>Συκοφάντης</speaker>
<l n="996">ποῦ ποῦ ʼσθʼ ὁ μόνος ἅπαντας ἡμᾶς πλουσίους</l>
<l n="997">ὑποσχόμενος οὗτος ποιήσειν εὐθέως,</l>
<l n="998">εἰ πάλιν ἀναβλέψειεν ἐξ ἀρχῆς; ὁ δὲ</l>
<l n="999">πολὺ μᾶλλον ἐνίους ἐστὶν ἐξολωλεκώς.</l>
</sp>
<sp>
<speaker>Καρίων</speaker>
<l n="1000">καὶ τίνα δέδρακε δῆτα τοῦτʼ;</l>
</sp>
<sp>
<speaker>Συκοφάντης</speaker>
<l n="1001">ἐμὲ τουτονί.</l>
</sp>
<sp>
<speaker>Καρίων</speaker>
<l n="1002">ἦ τῶν πονηρῶν ἦσθα καὶ τοιχωούχων;</l>
</sp>
<sp>
<speaker>Συκοφάντης</speaker>
<l n="1003">μὰ Δίʼ οὐ μὲν οὖν ἔσθʼ ὑγιὲς ὑμῶν οὐδενός,</l>
<l n="1004">κοὐκ ἔσθʼ ὅπως οὐκ ἔχετέ μου τὰ χρήματα.</l>
</sp>
<sp>
<speaker>Καρίων</speaker>
<l n="1005">ὡς σοβαρὸς ὦ Δάματερ εἰσελήλυθεν</l>
<l n="1006">ὁ συκοφάντης. δῆλον ὅτι βουλιμιᾷ.</l>
</sp>
<sp>
<speaker>Συκοφάντης</speaker>
<l n="1007">σὺ μὲν εἰς ἀγορὰν ἰὼν ταχέως οὐκ ἂν φθάνοις·</l>
<l n="1008">ἐπὶ τοῦ τροχοῦ γὰρ δεῖ σʼ ἐκεῖ στρεβλούμενον</l>
<l n="1009">εἰπεῖν ἃ πεπανούργηκας.</l>
</sp>
<sp>
<speaker>Καρίων</speaker>
<l n="1010">οἰμώξἄρα σύ.</l>
</sp>
<sp>
<speaker>Δίκαιος</speaker>
<l n="1011">νὴ τὸν Δία τὸν σωτῆρα πολλοῦ γʼ ἄξιος</l>
<l n="1012">ἅπασι τοῖς Ἕλλησιν ὁ θεός ἐσθʼ ὅτι</l>
<l n="1013">τοὺς συκοφάντας ἐξολεῖ κακοὺς κακῶς.</l>
</sp>
<sp>
<speaker>Συκοφάντης</speaker>
<l n="1014">οἴμοι τάλας· μῶν καὶ σὺ μετέχων καταγελᾷς;</l>
<l n="1015">ἐπεὶ πόθεν θοἰμάτιον εἴληφας τοδί;</l>
<l n="1016">ἐχθὲς δʼ ἔχοντʼ εἶδόν σʼ ἐγὼ τριβώνιον.</l>
</sp>
<sp>
<speaker>Δίκαιος</speaker>
<l n="1017">οὐδὲν προτιμῶ σου. φορῶ γὰρ πριάμενος</l>
<l n="1018">τὸν δακτύλιον τονδὶ παρʼ Εὐδάμου δραχμῆς.</l>
</sp>
<sp>
<speaker>Καρίων</speaker>
<l n="1019">† ἀλλʼ οὐκ ἔνεστι συκοφάντου δήγματος.†</l>
</sp>
<sp>
<speaker>Συκοφάντης</speaker>
<l n="1020">ἆρʼ οὐχ ὕβρις ταῦτʼ ἐστὶ πολλή; σκώπτετον,</l>
<l n="1021">ὅ τι δὲ ποιεῖτον ἐνθάδʼ οὐκ εἰρήκατον.</l>
<l n="1022">οὐκ ἐπʼ ἀγαθῷ γὰρ ἐνθάδʼ ἐστὸν οὐδενί.</l>
</sp>
<sp>
<speaker>Δίκαιος</speaker>
<l n="1023">μὰ τὸν Δίʼ οὔκουν τῷ γε σῷ, σάφʼ ἴσθʼ ὅτι.</l>
</sp>
<sp>
<speaker>Συκοφάντης</speaker>
<l n="1024">ἀπὸ τῶν ἐμῶν γὰρ ναὶ μὰ Δία δειπνήσετον.</l>
</sp>
<sp>
<speaker>Καρίων</speaker>
<l n="1025">ὡς δὴ ʼπʼ ἀληθείᾳ σὺ μετὰ τοῦ μάρτυρος</l>
<l n="1026">διαρραγείης μηδενός γʼ ἐμπλήμενος.</l>
</sp>
<sp>
<speaker>Συκοφάντης</speaker>
<l n="1027">ἀρνεῖσθον; ἔνδον ἐστὶν ὦ μιαρωτάτω</l>
<l n="1028">πολὺ χρῆμα τεμαχῶν καὶ κρεῶν ὠπτημένων.</l>
<l n="1029">ὓ ὗ ὓ ὗ ὓ ὗ ὓ ὗ ὓ ὗ ὓ ὗ.</l>
</sp>
<sp>
<speaker>Καρίων</speaker>
<l n="1030">κακόδαιμον ὀσφραίνει τι;</l>
</sp>
<sp>
<speaker>Δίκαιος</speaker>
<l n="1031">τοῦ ψύχους γʼ ἴσως</l>
<l n="1032">ἐπεὶ τοιοῦτόν γʼ ἀμπέχεται τριβώνιον.</l>
</sp>
<sp>
<speaker>Συκοφάντης</speaker>
<l n="1033">ταῦτʼ οὖν ἀνασχέτʼ ἐστὶν ὦ Ζεῦ καὶ θεοί,</l>
<l n="1034">τούτους ὑβρίζειν εἰς ἔμʼ; οἴμʼ ὡς ἄχθομαι</l>
<l n="1035">ὅτι χρηστὸς ὢν καὶ φιλόπολις πάσχω κακῶς.<milestone ed="p" n="901" unit="card"/>
</l>
</sp>
<sp>
<speaker>Δίκαιος</speaker>
<l n="1036">σὺ φιλόπολις καὶ χρηστός;</l>
</sp>
<sp>
<speaker>Συκοφάντης</speaker>
<l n="1037">ὡς οὐδείς γʼ ἀνήρ.</l>
</sp>
<sp>
<speaker>Δίκαιος</speaker>
<l n="1038">καὶ μὴν ἐπερωτηθεὶς ἀπόκριναί μοι.</l>
</sp>
<sp>
<speaker>Συκοφάντης</speaker>
<l n="1039">τὸ τί;</l>
</sp>
<sp>
<speaker>Δίκαιος</speaker>
<l n="1040">γεωργὸς εἶ;</l>
</sp>
<sp>
<speaker>Συκοφάντης</speaker>
<l n="1041">μελαγχολᾶν μʼ οὕτως οἴει;</l>
</sp>
<sp>
<speaker>Δίκαιος</speaker>
<l n="1042">ἀλλʼ ἔμπορος;</l>
</sp>
<sp>
<speaker>Συκοφάντης</speaker>
<l n="1043">ναί, σκήπτομαί γʼ, ὅταν τύχω.</l>
</sp>
<sp>
<speaker>Δίκαιος</speaker>
<l n="1044">τί δαί; τέχνην τινʼ ἔμαθες;</l>
</sp>
<sp>
<speaker>Συκοφάντης</speaker>
<l n="1045">οὐ μὰ τὸν Δία.</l>
</sp>
<sp>
<speaker>Δίκαιος</speaker>
<l n="1046">πῶς οὖν διέζης ἢ πόθεν μηδὲν ποιῶν;</l>
</sp>
<sp>
<speaker>Συκοφάντης</speaker>
<l n="1047">τῶν τῆς πόλεώς εἰμʼ ἐπιμελητὴς πραγμάτων</l>
<l n="1048">καὶ τῶν ἰδίων πάντων.</l>
</sp>
<sp>
<speaker>Δίκαιος</speaker>
<l n="1049">σύ; τί μαθών;</l>
</sp>
<sp>
<speaker>Συκοφάντης</speaker>
<l n="1050">βούλομαι.</l>
</sp>
<sp>
<speaker>Δίκαιος</speaker>
<l n="1051">πῶς οὖν ἂν εἴης χρηστὸς ὦ τοιχωρύχε,</l>
<l n="1052">εἴ σοι προσῆκον μηδὲν εἶτʼ ἀπεχθάνει;</l>
</sp>
<sp>
<speaker>Συκοφάντης</speaker>
<l n="1053">οὐ γὰρ προσήκει τὴν ἐμαυτοῦ μοι πόλιν</l>
<l n="1054">εὐεργετεῖν ὦ κέπφε καθʼ ὅσον ἂν σθένω;</l>
</sp>
<sp>
<speaker>Δίκαιος</speaker>
<l n="1055">εὐεργετεῖν οὖν ἐστι τὸ πολυπραγμονεῖν;</l>
</sp>
<sp>
<speaker>Συκοφάντης</speaker>
<l n="1056">τὸ μὲν οὖν βοηθεῖν τοῖς νόμοις τοῖς κειμένοις</l>
<l n="1057">καὶ μὴ ʼπιτρέπειν ἐάν τις ἐξαμαρτάνῃ.</l>
</sp>
<sp>
<speaker>Δίκαιος</speaker>
<l n="1058">οὔκουν δικαστὰς ἐξεπίτηδες ἡ πόλις</l>
<l n="1059">ἄρχειν καθίστησιν;</l>
</sp>
<sp>
<speaker>Συκοφάντης</speaker>
<l n="1060">κατηγορεῖ δὲ τίς;</l>
</sp>
<sp>
<speaker>Δίκαιος</speaker>
<l n="1061">ὁ βουλόμενος.</l>
</sp>
<sp>
<speaker>Συκοφάντης</speaker>
<l n="1062">οὐκοῦν ἐκεῖνός εἰμʼ ἐγώ,</l>
<l n="1063">ὥστʼ εἰς ἔμʼ ἥκει τῆς πόλεως τὰ πράγματα.</l>
</sp>
<sp>
<speaker>Δίκαιος</speaker>
<l n="1064">νὴ Δία πονηρόν γʼ ἆρα προστάτην ἔχει.</l>
<l n="1065">ἐκεῖνο δʼ οὐ βούλοιʼ ἄν, ἡσυχίαν ἔχων</l>
<l n="1066">ζῆν ἀργός;</l>
</sp>
<sp>
<speaker>Συκοφάντης</speaker>
<l n="1067">ἀλλὰ προβατίου βίον λέγεις,</l>
<l n="1068">εἰ μὴ φανεῖται διατριβή τις τῷ βίῳ.</l>
</sp>
<sp>
<speaker>Δίκαιος</speaker>
<l n="1069">οὐδʼ ἂν μεταμάθοις;</l>
</sp>
<sp>
<speaker>Συκοφάντης</speaker>
<l n="1070">οὐδʼ ἂν εἰ δοίης γέ μοι</l>
<l n="1071">τὸν Πλοῦτον αὐτὸν καὶ τὸ Βάττου σίλφιον.</l>
</sp>
<sp>
<speaker>Δίκαιος</speaker>
<l n="1072">κατάθου ταχέως θοἰμάτιον.</l>
</sp>
<sp>
<speaker>Καρίων</speaker>
<l n="1073">οὗτος, σοὶ λέγει.</l>
</sp>
<sp>
<speaker>Δίκαιος</speaker>
<l n="1074">ἔπειθʼ ὑπόλυσαι.</l>
</sp>
<sp>
<speaker>Καρίων</speaker>
<l n="1075">ταῦτα πάντα σοὶ λέγει.</l>
</sp>
<sp>
<speaker>Συκοφάντης</speaker>
<l n="1076">καὶ μὴν προσελθέτω πρὸς ἔμʼ ὑμῶν ἐνθαδὶ</l>
<l n="1077">ὁ βουλόμενος.</l>
</sp>
<sp>
<speaker>Καρίων</speaker>
<l n="1078">οὐκοῦν ἐκεῖνός εἰμʼ ἐγώ.</l>
</sp>
<sp>
<speaker>Συκοφάντης</speaker>
<l n="1079">οἴμοι τάλας ἀποδύομαι μεθʼ ἡμέραν.</l>
</sp>
<sp>
<speaker>Καρίων</speaker>
<l n="1080">σὺ γὰρ ἀξιοῖς τἀλλότρια πράττων ἐσθίειν.</l>
</sp>
<sp>
<speaker>Συκοφάντης</speaker>
<l n="1081">ὁρᾷς ἃ ποιεῖς; ταῦτʼ ἐγὼ μαρτύρομαι.</l>
</sp>
<sp>
<speaker>Δίκαιος</speaker>
<l n="1082">ἀλλʼ οἴχεται φεύγων ὃν ἦγες μάρτυρα.</l>
</sp>
<sp>
<speaker>Συκοφάντης</speaker>
<l n="1083">οἴμοι περιείλημμαι μόνος.</l>
</sp>
<sp>
<speaker>Καρίων</speaker>
<l n="1084">νυνὶ βοᾷς;</l>
</sp>
<sp>
<speaker>Συκοφάντης</speaker>
<l n="1085">οἴμοι μάλʼ αὖθις.</l>
</sp>
<sp>
<speaker>Καρίων</speaker>
<l n="1086">δὸς σύ μοι τὸ τριβώνιον,</l>
<l n="1087">ἵνʼ ἀμφιέσω τὸν συκοφάντην τουτονί.</l>
</sp>
<sp>
<speaker>Δίκαιος</speaker>
<l n="1088">μὴ δῆθʼ· ἱερὸν γάρ ἐστι τοῦ Πλούτου πάλαι.</l>
</sp>
<sp>
<speaker>Καρίων</speaker>
<l n="1089">ἔπειτα ποῦ κάλλιον ἀνατεθήσεται</l>
<l n="1090">ἢ περὶ πονηρὸν ἄνδρα καὶ τοιχωρύχον;</l>
<l n="1091">Πλοῦτον δὲ κοσμεῖν ἱματίοις σεμνοῖς πρέπει.</l>
</sp>
<sp>
<speaker>Δίκαιος</speaker>
<l n="1092">τοῖς δʼ ἐμβαδίοις τί χρήσεταί τις; εἰπέ μοι.</l>
</sp>
<sp>
<speaker>Καρίων</speaker>
<l n="1093">καὶ ταῦτα πρὸς τὸ μέτωπον αὐτίκα δὴ μάλα</l>
<l n="1094">ὥσπερ κοτίνῳ προσπατταλεύσω τουτῳί.</l>
</sp>
<sp>
<speaker>Συκοφάντης</speaker>
<l n="1095">ἄπειμι· γιγνώσκω γὰρ ἥττων ὢν πολὺ</l>
<l n="1096">ὑμῶν· ἐὰν δὲ σύζυγον λάβω τινὰ</l>
<l n="1097">καὶ σύκινον, τοῦτον τὸν ἰσχυρὸν θεὸν</l>
<l n="1098">ἐγὼ ποιήσω τήμερον δοῦναι δίκην,</l>
<l n="1099">ὁτιὴ καταλύει περιφανῶς εἶς ὢν μόνος</l>
<l n="1100">τὴν δημοκρατίαν, οὔτε τὴν βουλὴν πιθὼν</l>
<l n="1101">τὴν τῶν πολιτῶν οὔτε τὴν ἐκκλησίαν.</l>
</sp>
<sp>
<speaker>Δίκαιος</speaker>
<l n="1102">καὶ μὴν ἐπειδὴ τὴν πανοπλίαν τὴν ἐμὴν</l>
<l n="1103">ἔχων βαδίζεις, ἐς τὸ βαλανεῖον τρέχε·</l>
<l n="1104">ἔπειτʼ ἐκεῖ κορυφαῖος ἑστηκὼς θέρου.</l>
<l n="1105">κἀγὼ γὰρ εἶχον τὴν στάσιν ταύτην ποτέ.</l>
</sp>
<sp>
<speaker>Καρίων</speaker>
<l n="1106">ἀλλʼ ὁ βαλανεὺς ἕλξει θύραζʼ αὐτὸν λαβὼν</l>
<l n="1107">τῶν ὀρχιπέδων· ἰδὼν γὰρ αὐτὸν γνώσεται</l>
<l n="1108">ὅτι ἔστʼ ἐκείνου τοῦ πονηροῦ κόμματος.</l>
<l n="1109">νὼ δʼ εἰσίωμεν, ἵνα προσεύξῃ τὸν θεόν.<milestone ed="p" n="959" unit="card"/>
</l>
</sp>
<stage>Χοροῦ</stage>
</div>
<div type="Episode">
<sp>
<speaker>Γραῦς</speaker>
<l n="1110">ἆρʼ ὦ φίλοι γέροντες ἐπὶ τὴν οἰκίαν</l>
<l n="1111">ἀφίγμεθʼ ὄντως τοῦ νέου τούτου θεοῦ,</l>
<l n="1112">ἢ τῆς ὁδοῦ τὸ παράπαν ἡμαρτήκαμεν;</l>
</sp>
<sp>
<speaker>Χορός</speaker>
<l n="1113">ἀλλʼ ἴσθʼ ἐπʼ αὐτὰς τὰς θύρας ἀφιγμένη</l>
<l n="1114">ὦ μειρακίσκη· πυνθάνει γὰρ ὡρικῶς.</l>
</sp>
<sp>
<speaker>Γραῦς</speaker>
<l n="1115">φέρε νυν ἐγὼ τῶν ἔνδοθεν καλέσω τινά.</l>
</sp>
<sp>
<speaker>Χρεμύλος</speaker>
<l n="1116">μὴ δῆτʼ· ἐγὼ γὰρ αὐτὸς ἐξελήλυθα.</l>
<l n="1117">ἀλλʼ ὅ τι μάλιστʼ ἐλήλυθας λέγειν σʼ ἐχρῆν.</l>
</sp>
<sp>
<speaker>Γραῦς</speaker>
<l n="1118">πέπονθα δεινὰ καὶ παράνομʼ ὦ φίλτατε·</l>
<l n="1119">ἀφʼ οὗ γὰρ ὁ θεὸς οὗτος ἤρξατο βλέπειν,</l>
<l n="1120">ἀβίωτον εἶναί μοι πεποίηκε τὸν βίον.</l>
</sp>
<sp>
<speaker>Χρεμύλος</speaker>
<l n="1121">τί δʼ ἔστιν; ἦ που καὶ σὺ συκοφάντρια</l>
<l n="1122">εν ταῖς γυναιξὶν ἦσθα;</l>
</sp>
<sp>
<speaker>Γραῦς</speaker>
<l n="1123">μὰ Δίʼ ἐγὼ μὲν οὔ.</l>
</sp>
<sp>
<speaker>Χρεμύλος</speaker>
<l n="1124">ἀλλʼ οὐ λαχοῦσʼ ἔπινες ἐν τῷ γράμματι;</l>
</sp>
<sp>
<speaker>Γραῦς</speaker>
<l n="1125">σκώπτεις· ἐγὼ δὲ κατακέκνισμαι δειλάκρα.</l>
</sp>
<sp>
<speaker>Χρεμύλος</speaker>
<l n="1126">οὔκουν ἐρεῖς ἀνύσασα τὸν κνισμὸν τίνα;</l>
</sp>
<sp>
<speaker>Γραῦς</speaker>
<l n="1127">ἄκουέ νυν. ἦν μοί τι μειράκιον φίλον,</l>
<l n="1128">πενιχρὸν μέν, ἄλλως δʼ εὐπρόσωπον καὶ καλὸν</l>
<l n="1129">καὶ χρηστόν· εἰ γάρ του δεηθείην ἐγώ,</l>
<l n="1130">ἅπαντʼ ἐποίει κοσμίως μοι καὶ καλῶς·</l>
<l n="1131">ἐγὼ δʼ ἐκείνῳ πάντα ταῦθʼ ὑπηρέτουν.</l>
</sp>
<sp>
<speaker>Χρεμύλος</speaker>
<l n="1132">τί δʼ ἦν ὅ τι σου μάλιστʼ ἐδεῖθʼ ἑκάστοτε;</l>
</sp>
<sp>
<speaker>Γραῦς</speaker>
<l n="1133">οὐ πολλά· καὶ γὰρ ἐκνομίως μʼ ᾐσχύνετο.</l>
<l n="1134">ἀλλʼ ἀργυρίου δραχμὰς ἂν ᾔτησʼ εἴκοσιν</l>
<l n="1135">εἰς ἱμάτιον, ὀκτὼ δʼ ἂν εἰς ὑποδήματα·</l>
<l n="1136">καὶ ταῖς ἀδελφαῖς ἀγοράσαι χιτώνιον</l>
<l n="1137">ἐκέλευσεν ἂν τῇ μητρί θʼ ἱματίδιον·</l>
<l n="1138">πυρῶν τʼ ἂν ἐδεήθη μεδίμνων τεττάρων.</l>
</sp>
<sp>
<speaker>Χρεμύλος</speaker>
<l n="1139">οὐ πολλὰ τοίνυν μὰ τὸν Ἀπόλλω ταῦτά γε</l>
<l n="1140">εἴρηκας, ἀλλὰ δῆλον ὅτι σʼ ᾐχύνετο.</l>
</sp>
<sp>
<speaker>Γραῦς</speaker>
<l n="1141">καὶ ταῦτα τοίνυν οὐχ ἕνεκα μισητίας</l>
<l n="1142">αἰτεῖν μʼ ἔφασκεν, ἀλλὰ φιλίας οὕνεκα,</l>
<l n="1143">ἵνα τοὐμὸν ἱμάτιον φορῶν μεμνῇτό μου.</l>
</sp>
<sp>
<speaker>Χρεμύλος</speaker>
<l n="1144">λέγεις ἐρῶντʼ ἄνθρωπον ἐκνομιώτατα.</l>
</sp>
<sp>
<speaker>Γραῦς</speaker>
<l n="1145">ἀλλʼ οὐχὶ νῦν ὁ βδελυρὸς ἔτι τὸν νοῦν ἔχει</l>
<l n="1146">τὸν αὐτόν, ἀλλὰ πολὺ μεθέστηκεν πάνυ.</l>
<l n="1147">ἐμοῦ γὰρ αὐτῷ τὸν πλακοῦντα τουτονὶ</l>
<l n="1148">καὶ τἄλλα τἀπὶ τοῦ πίνακος τραγήματα</l>
<l n="1149">ἐπόντα πεμψάσης ὑπειπούσης θʼ ὅτι</l>
<l n="1150">εἰς ἑσπέραν ἥξοιμι—</l>
</sp>
<sp>
<speaker>Χρεμύλος</speaker>
<l n="1151">τί σʼ ἔδρασʼ; εἰπέ μοι.</l>
</sp>
<sp>
<speaker>Γραῦς</speaker>
<l n="1152">ἄμητα προσαπέπεμψεν ἡμῖν τουτονί,</l>
<l n="1153">ἐφʼ ᾧ τʼ ἐκεῖσε μηδέποτέ μʼ ἐλθεῖν ἔτι,</l>
<l n="1154">καὶ πρὸς ἐπὶ τούτοις εἶπεν ἀποπέμπων ὅτι</l>
<l n="1155">
<q> πάλαι ποτʼ ἦσαν ἄλκιμοι Μιλήσιοι.</q>
<milestone ed="p" n="1003" unit="card"/>
</l>
</sp>
<sp>
<speaker>Χρεμύλος</speaker>
<l n="1156">δῆλον ὅτι τοὺς τρόπους τις οὐ μοχθηρὸς ἦν,</l>
<l n="1157">ἔπειτα πλουτῶν οὐκέθʼ ἥδεται φακῇ·</l>
<l n="1158">πρὸ τοῦ δʼ ὑπὸ τῆς πενίας ἅπανθʼ ὑπήσθιεν.</l>
</sp>
<sp>
<speaker>Γραῦς</speaker>
<l n="1159">καὶ μὴν πρὸ τοῦ γʼ ὁσημέραι νὴ τὼ θεὼ</l>
<l n="1160">ἐπὶ τὴν θύραν ἐβάδιζεν ἀεὶ τὴν ἐμήν.</l>
</sp>
<sp>
<speaker>Χρεμύλος</speaker>
<l n="1161">ἐπʼ ἐκφοράν;</l>
</sp>
<sp>
<speaker>Γραῦς</speaker>
<l n="1162">μὰ Δίʼ ἀλλὰ τῆς φωνῆς μόνον</l>
<l n="1163">ἐρῶν ἀκοῦσαι.</l>
</sp>
<sp>
<speaker>Χρεμύλος</speaker>
<l n="1164">τοῦ λαβεῖν μὲν οὖν χάριν.</l>
</sp>
<sp>
<speaker>Γραῦς</speaker>
<l n="1165">καὶ νὴ Δίʼ εἰ λυπουμένην γʼ αἴσθοιτό με,</l>
<l n="1166">νηττάριον ἂν καὶ φάττιον ὑπεκορίζετο.</l>
</sp>
<sp>
<speaker>Χρεμύλος</speaker>
<l n="1167">ἔπειτʼ ἴσως ᾔτει σʼ ἂν εἰς ὑποδήματα.</l>
</sp>
<sp>
<speaker>Γραῦς</speaker>
<l n="1168">μυστηρίοις δὲ τοῖς μεγάλοις ὀχουμένην</l>
<l n="1169">ἐπὶ τῆς ἁμάξης ὅτι προσέβλεψέν μέ τις,</l>
<l n="1170">ἐτυπτόμην διὰ τοῦθʼ ὅλην τὴν ἡμέραν.</l>
<l n="1171">οὕτω σφόδρα ζηλότυπος ὁ νεανίσκος ἦν.</l>
</sp>
<sp>
<speaker>Χρεμύλος</speaker>
<l n="1172">μόνος γὰρ ἥδεθʼ, ὡς ἔοικεν, ἐσθίων.</l>
</sp>
<sp>
<speaker>Γραῦς</speaker>
<l n="1173">καὶ τάς γε χεῖρας παγκάλας ἔχειν μʼ ἔθη.</l>
</sp>
<sp>
<speaker>Χρεμύλος</speaker>
<l n="1174">ὁπότε προτείνοιέν γε δραχμὰς εἴκοσιν.</l>
</sp>
<sp>
<speaker>Γραῦς</speaker>
<l n="1175">ὄζειν τε τῆς χρόας ἔφασκεν ἡδύ μου.</l>
</sp>
<sp>
<speaker>Χρεμύλος</speaker>
<l n="1176">εἰ Θάσιον ἐνέχεις, εἰκότως γε νὴ Δία.</l>
</sp>
<sp>
<speaker>Γραῦς</speaker>
<l n="1177">τὸ βλέμμα θʼ ὡς ἔχοιμι μαλακὸν καὶ καλόν.</l>
</sp>
<sp>
<speaker>Χρεμύλος</speaker>
<l n="1178">οὐ σκαιὸς ἦν ἄνθρωπος, ἀλλʼ ἠπίστατο</l>
<l n="1179">γραὸς καπρώσης τἀφόδια κατεσθίειν.</l>
</sp>
<sp>
<speaker>Γραῦς</speaker>
<l n="1180">ταῦτʼ οὖν ὁ θεὸς ὦ φίλʼ ἄνερ οὐκ ὀρθῶς ποιεῖ,</l>
<l n="1181">φάσκων βοηθεῖν τοῖς ἀδικουμένοις ἀεί.</l>
</sp>
<sp>
<speaker>Χρεμύλος</speaker>
<l n="1182">τί γὰρ ποιήσει; φράζε, καὶ πεπράξεται.</l>
</sp>
<sp>
<speaker>Γραῦς</speaker>
<l n="1183">ἀναγκάσαι δίκαιόν ἐστι νὴ Δία</l>
<l n="1184">τὸν εὖ παθόνθʼ ὑπʼ ἐμοῦ πάλιν μʼ ἀντευποιεῖν,</l>
<l n="1185">ἢ μηδʼ ὁτιοῦν ἀγαθὸν δίκαιόν ἐστʼ ἔχειν.</l>
</sp>
<sp>
<speaker>Χρεμύλος</speaker>
<l n="1186">οὔκουν καθʼ ἑκάστην ἀπεδίδου τὴν νύκτα σοι;</l>
</sp>
<sp>
<speaker>Γραῦς</speaker>
<l n="1187">ἀλλʼ οὐδέποτέ με ζῶσαν ἀπολείψειν ἔφη.</l>
</sp>
<sp>
<speaker>Χρεμύλος</speaker>
<l n="1188">ὀρθῶς γε· νῦν δέ γʼ οὐκέτι ζῆν σʼ οἴεται.</l>
</sp>
<sp>
<speaker>Γραῦς</speaker>
<l n="1189">ὑπὸ τοῦ γὰρ ἄλγους κατατέτηκʼ ὦ φίλτατε.</l>
</sp>
<sp>
<speaker>Χρεμύλος</speaker>
<l n="1190">οὐκ ἀλλὰ κατασέσηπας, ὥς γʼ ἐμοὶ δοκεῖς.</l>
</sp>
<sp>
<speaker>Γραῦς</speaker>
<l n="1191">διὰ δακτυλίου μὲν οὖν ἔμεγʼ ἂν διελκύσαις.</l>
</sp>
<sp>
<speaker>Χρεμύλος</speaker>
<l n="1192">εἰ τυγχάνοι γʼ ὁ δακτύλιος ὢν τηλία.</l>
</sp>
<sp>
<speaker>Γραῦς</speaker>
<l n="1193">καὶ μὴν τὸ μειράκιον τοδὶ προσέρχεται,</l>
<l n="1194">οὗπερ πάλαι κατηγοροῦσα τυγχάνω·</l>
<l n="1195">ἔοικε δʼ ἐπὶ κῶμον βαδίζειν.</l>
</sp>
<sp>
<speaker>Χρεμύλος</speaker>
<l n="1196">φαίνεται.</l>
<l n="1197">στέφανόν γέ τοι καὶ δᾷδʼ ἔχων πορεύεται.</l>
</sp>
<sp>
<speaker>Νεανίας</speaker>
<l n="1198">ἀσπάζομαί σε.</l>
</sp>
<sp>
<speaker>Γραῦς</speaker>
<l n="1199">τί φησιν;</l>
</sp>
<sp>
<speaker>Νεανίας</speaker>
<l n="1200">ἀρχαία φίλη,</l>
<l n="1201">πολιὰ γεγένησαι ταχύ γε νὴ τὸν οὐρανόν.</l>
</sp>
<sp>
<speaker>Γραῦς</speaker>
<l n="1202">τάλαινʼ ἐγὼ τῆς ὕβρεος ἧς ὑβρίζομαι.</l>
</sp>
<sp>
<speaker>Χρεμύλος</speaker>
<l n="1203">ἔοικε διὰ πολλοῦ χρόνου σʼ ἑορακέναι.</l>
</sp>
<sp>
<speaker>Γραῦς</speaker>
<l n="1204">ποίου χρόνου ταλάνταθʼ, ὃς παρʼ ἐμοὶ χθὲς ἦν;</l>
</sp>
<sp>
<speaker>Χρεμύλος</speaker>
<l n="1205">τοὐναντίον πέπονθε τοῖς πολλοῖς ἄρα·</l>
<l n="1206">μεθύων γάρ, ὡς ἔικεν, ὀξύτερον βλέπει.</l>
</sp>
<sp>
<speaker>Γραῦς</speaker>
<l n="1207">οὔκ, ἀλλʼ ἀκόλαστός ἐστιν ἀεὶ τοὺς τρόπους.</l>
</sp>
<sp>
<speaker>Νεανίας</speaker>
<l n="1208">ὦ Ποντοπόσειδον καὶ θεοὶ πρεσβυτικοί,</l>
<l n="1209">ἐν τῷ προσώπῳ τῶν ῥυτίδων ὅσας ἔχει.<milestone ed="p" n="1052" unit="card"/>
</l>
</sp>
<sp>
<speaker>Γραῦς</speaker>
<l n="1210">ἆ ἆ,</l>
<l n="1211">τὴν δᾷδα μή μοι πρόσφερʼ.</l>
</sp>
<sp>
<speaker>Χρεμύλος</speaker>
<l n="1212">εὖ μέντοι λέγει.</l>
<l n="1213">ἐὰν γὰρ αὐτὴν εἷς μόνος σπινθὴρ λάβῃ</l>
<l n="1214">ὥσπερ παλαιὰν εἰρεσιώνην καύσεται.</l>
</sp>
<sp>
<speaker>Νεανίας</speaker>
<l n="1215">βούλει διὰ χρόνου πρός με παῖσαι;</l>
</sp>
<sp>
<speaker>Γραῦς</speaker>
<l n="1216">ποῖ τάλαν;</l>
</sp>
<sp>
<speaker>Νεανίας</speaker>
<l n="1217">αὐτοῦ, λαβοῦσα κάρνα.</l>
</sp>
<sp>
<speaker>Γραῦς</speaker>
<l n="1218">παιδιὰν τίνα;</l>
</sp>
<sp>
<speaker>Νεανίας</speaker>
<l n="1219">πόσους ἔχεις ὀδόντας.</l>
</sp>
<sp>
<speaker>Χρεμύλος</speaker>
<l n="1220">ἀλλὰ γνώσομαι</l>
<l n="1221">κἄγωγʼ· ἔχει γὰρ τρεῖς ἴσως ἢ τέτταρας.</l>
</sp>
<sp>
<speaker>Νεανίας</speaker>
<l n="1222">ἀπότεισον· ἕνα γὰρ γόμφιον μόνον φορεῖ.</l>
</sp>
<sp>
<speaker>Γραῦς</speaker>
<l n="1223">ταλάντατʼ ἀνδρῶν οὐχ ὑγιαίνειν μοι δοκεῖς,</l>
<l n="1224">πλυνόν με ποιῶν ἐν τοσούτοις ἀνδράσιν.</l>
</sp>
<sp>
<speaker>Νεανίας</speaker>
<l n="1225">ὄναιο μέντἄν, εἴ τις ἐκπλύνειέ σε.</l>
</sp>
<sp>
<speaker>Χρεμύλος</speaker>
<l n="1226">οὐ δῆτʼ, ἐπεὶ νῦν μὲν καπηλικῶς ἔχει,</l>
<l n="1227">εἰ δʼ ἐκπλυνεῖται τοῦτο τὸ ψιμύθιον,</l>
<l n="1228">ὄψει κατάδηλα τοῦ προσώπου τὰ ῥάκη.</l>
</sp>
<sp>
<speaker>Γραῦς</speaker>
<l n="1229">γέρων ἀνὴρ ὢν οὐχ ὑγιαίνειν μοι δοκεῖς.</l>
</sp>
<sp>
<speaker>Νεανίας</speaker>
<l n="1230">πειρᾷ μὲν οὖν ἴσως σε καὶ τῶν τιτθίων</l>
<l n="1231">ἐφάπτεταί σου λανθάνειν δοκῶν ἐμέ.</l>
</sp>
<sp>
<speaker>Γραῦς</speaker>
<l n="1232">μὰ τὴν Ἀφροδίτην οὐκ ἐμοῦ γʼ ὦ βδελυρὲ σύ.</l>
</sp>
<sp>
<speaker>Χρεμύλος</speaker>
<l n="1233">μὰ τὴν Ἑκάτην οὐ δῆτα· μαινοίμην γὰρ ἄν.</l>
<l n="1234">ἀλλʼ ὦ νεανίσκʼ οὐκ ἐῶ τὴν μείρακα</l>
<l n="1235">μισεῖν σε ταύτην.</l>
</sp>
<sp>
<speaker>Νεανίας</speaker>
<l n="1236">ἀλλʼ ἔγωγʼ ὑπερφιλῶ.</l>
</sp>
<sp>
<speaker>Χρεμύλος</speaker>
<l n="1237">καὶ μὴν κατηγορεῖ γέ σου.</l>
</sp>
<sp>
<speaker>Νεανίας</speaker>
<l n="1238">τί κατηγορεῖ;</l>
</sp>
<sp>
<speaker>Χρεμύλος</speaker>
<l n="1239">εἶναί σʼ ὑβριστήν φησι καὶ λέγειν ὅτι</l>
<l n="1240">
<q> πάλαι ποτʼ ἦσαν ἄλκιμοι Μιλήσιοι.</q>
</l>
</sp>
<sp>
<speaker>Νεανίας</speaker>
<l n="1241">ἐγὼ περὶ ταύτης οὐ μαχοῦμαί σοι.</l>
</sp>
<sp>
<speaker>Χρεμύλος</speaker>
<l n="1242">τὸ τί;</l>
</sp>
<sp>
<speaker>Νεανίας</speaker>
<l n="1243">αἰσχυνόμενος τὴν ἡλικίαν τὴν σήν, ἐπεὶ</l>
<l n="1244">οὐκ ἄν ποτʼ ἄλλῳ τοῦτʼ ἐπέτρεψʼ ἐγὼ ποιεῖν·</l>
<l n="1245">νῦν δʼ ἄπιθι χαίρων συλλαβὼν τὴν μείρακα.</l>
</sp>
<sp>
<speaker>Χρεμύλος</speaker>
<l n="1246">οἶδʼ οἶδα τὸν νοῦν· οὐκέτʼ ἀξιοῖς ἴσως</l>
<l n="1247">εἶναι μετʼ αὐτῆς.</l>
</sp>
<sp>
<speaker>Γραῦς</speaker>
<l n="1248">ὁ δʼ ἐπιτρέψων ἐστὶ τίς;</l>
</sp>
<sp>
<speaker>Νεανίας</speaker>
<l n="1249">οὐκ ἂν διαλεχθείην διεσπλεκωμένῃ</l>
<l n="1250">ὑπὸ μυρίων ἐτῶν γε καὶ τρισχιλίων.</l>
</sp>
<sp>
<speaker>Χρεμύλος</speaker>
<l n="1251">ὅμως δʼ ἐπειδὴ καὶ τὸν οἶνον ἠξίους</l>
<l n="1252">πίνειν, συνεκποτέʼ ἐστί σοι καὶ τὴν τρύγα.</l>
</sp>
<sp>
<speaker>Νεανίας</speaker>
<l n="1253">ἀλλʼ ἔστι κομιδῇ τρὺξ παλαιὰ καὶ σαπρά.</l>
</sp>
<sp>
<speaker>Χρεμύλος</speaker>
<l n="1254">οὐκοῦν τρύγοιπος ταῦτα πάντʼ ἰάσεται.</l>
</sp>
<sp>
<speaker>Νεανίας</speaker>
<l n="1255">ἀλλʼ εἴσιθʼ εἴσω· τῷ θεῷ γὰρ βούλομαι</l>
<l n="1256">ἐλθὼν ἀναθεῖναι τοὺς στεφάνους τούσδʼ οὓς ἔχω.</l>
</sp>
<sp>
<speaker>Γραῦς</speaker>
<l n="1257">ἐγὼ δέ γʼ αὐτῷ καὶ φράσαι τι βούλομαι.</l>
</sp>
<sp>
<speaker>Νεανίας</speaker>
<l n="1258">ἐγὼ δέ γʼ οὐκ εἴσειμι.</l>
</sp>
<sp>
<speaker>Χρεμύλος</speaker>
<l n="1259">θάρρει, μὴ φοβοῦ.</l>
<l n="1260">οὐ γὰρ βιάσεται.</l>
</sp>
<sp>
<speaker>Νεανίας</speaker>
<l n="1261">πάνυ καλῶς τοίνυν λέγεις.</l>
<l n="1262">ἱκανὸν γὰρ αὐτὴν πρότερον ὑπεπίττουν χρόνον.</l>
</sp>
<sp>
<speaker>Γραῦς</speaker>
<l n="1263">βάδιζʼ· ἐγὼ δέ σου κατόπιν εἰσέρχομαι.</l>
</sp>
<sp>
<speaker>Χρεμύλος</speaker>
<l n="1264">ὡς εὐτόνως ὦ Ζεῦ βασιλεῦ τὸ γρᾴδιον</l>
<l n="1265">ὥσπερ λεπὰς τῷ μειρακίῳ προσείχετο.<milestone ed="p" n="1097" unit="card"/>
</l>
</sp>
<stage>Χοροῦ</stage>
</div>
<div type="Episode">
<sp>
<speaker>Καρίων</speaker>
<l n="1266">τίς ἔσθʼ ὁ κόπτων τὴν θύραν; τουτὶ τί ἦν;</l>
<l n="1267">οὐδεὶς ἔοικεν· ἀλλὰ δῆτα τὸ θύριον</l>
<l n="1268">φθεγγόμενον ἄλλως κλαυσιᾷ.</l>
</sp>
<sp>
<speaker>Ἑρμῆς</speaker>
<l n="1269">σέ τοι λέγω,</l>
<l n="1270">ὁ Καρίων, ἀνάμεινον.</l>
</sp>
<sp>
<speaker>Καρίων</speaker>
<l n="1271">οὗτος εἰπέ μοι,</l>
<l n="1272">σὺ τὴν θύραν ἔκοπτες οὑτωσὶ σφόδρα;</l>
</sp>
<sp>
<speaker>Ἑρμῆς</speaker>
<l n="1273">μὰ Δίʼ ἀλλʼ ἔμελλον· εἶτʼ ἀνέῳξάς με φθάσας.</l>
<l n="1274">ἀλλʼ ἐκκάλει τὸν δεσπότην τρέχων ταχύ,</l>
<l n="1275">ἒπειτα τὴν γυναῖκα καὶ τὰ παιδία,</l>
<l n="1276">ἔπειτα τοὺς θεράποντας, εἶτα τὴν κύνα,</l>
<l n="1277">ἔπειτα σαυτόν, εἶτα τὴν ὗν.</l>
</sp>
<sp>
<speaker>Καρίων</speaker>
<l n="1278">εἰπέ μοι,</l>
<l n="1279">τί δʼ ἔστιν;</l>
</sp>
<sp>
<speaker>Ἑρμῆς</speaker>
<l n="1280">ὁ Ζεὺς ὦ πόνηρε βούλεται</l>
<l n="1281">ἐς ταὐτὸν ὑμᾶς συγκυκήσας τρύβλιον</l>
<l n="1282">ἁπαξάπαντας ἐς τὸ βάραθρον ἐμβαλεῖν.</l>
</sp>
<sp>
<speaker>Καρίων</speaker>
<l n="1283">ἡ γλῶττα τῷ κήρυκι τούτων τέμνεται.</l>
<l n="1284">ἀτὰρ διὰ τί δὴ ταῦτʼ ἐπιβουλεύει ποιεῖν</l>
<l n="1285">ἡμᾶς;</l>
</sp>
<sp>
<speaker>Ἑρμῆς</speaker>
<l n="1286">ὁτιὴ δεινότατα πάντων πραγμάτων</l>
<l n="1287">εἴργασθʼ. ἀφʼ οὗ γὰρ ἤρξατʼ ἐξ ἀρχῆς βλέπειν</l>
<l n="1288">ὁ Πλοῦτος, οὐδεὶς οὐ λιβανωτόν, οὐ δάφνην,</l>
<l n="1289">οὐ ψαιστόν, οὐχ ἱερεῖον, οὐκ ἄλλʼ οὐδὲ ἓν</l>
<l n="1290">ἡμῖν ἔτι θύει τοῖς θεοῖς.</l>
</sp>
<sp>
<speaker>Καρίων</speaker>
<l n="1291">μὰ Δίʼ οὐδέ γε</l>
<l n="1292">θύσει. κακῶς γὰρ ἐπεμελεῖσθʼ ἡμῶν τότε.</l>
</sp>
<sp>
<speaker>Ἑρμῆς</speaker>
<l n="1293">καὶ τῶν μὲν ἄλλων μοι θεῶν ἧττον μέλει,</l>
<l n="1294">ἐγὼ δʼ ἀπόλωλα κἀπιτέτριμμαι.</l>
</sp>
<sp>
<speaker>Καρίων</speaker>
<l n="1295">σωφρονεῖς.</l>
</sp>
<sp>
<speaker>Ἑρμῆς</speaker>
<l n="1296">πρότερον γὰρ εἶχον μὲν παρὰ ταῖς καπηλίσιν</l>
<l n="1297">πάντʼ ἀγάθʼ ἕωθεν εὐθύς, οἰνοῦτταν μέλι</l>
<l n="1298">ἰσχάδας, ὅσʼ εἰκός ἐστιν Ἑρμῆν ἐσθίειν·</l>
<l n="1299">νυνὶ δὲ πεινῶν ἀναβάδην ἀναπαύομαι.</l>
</sp>
<sp>
<speaker>Καρίων</speaker>
<l n="1300">οὔκουν δικαίως, ὅστις ἐποίεις ζημίαν</l>
<l n="1301">ἐνίοτε τοιαῦτʼ ἀγάθʼ ἔχων;</l>
</sp>
<sp>
<speaker>Ἑρμῆς</speaker>
<l n="1302">οἴμοι τάλας,</l>
<l n="1303">οἴμοι πλακοῦντος τοῦ νʼ τετράδι πεπεμμένου.</l>
</sp>
<sp>
<speaker>Καρίων</speaker>
<l n="1304">ποθεῖς τὸν οὐ παρόντα καὶ μάτην καλεῖς.</l>
</sp>
<sp>
<speaker>Ἑρμῆς</speaker>
<l n="1305">οἴμοι δὲ κωλῆς ἣν ἐγὼ κατήσθιον.</l>
</sp>
<sp>
<speaker>Καρίων</speaker>
<l n="1306">ἀσκωλίαζʼ ἐνταῦθα πρὸς τὴν αἰθρίαν.</l>
</sp>
<sp>
<speaker>Ἑρμῆς</speaker>
<l n="1307">σπλάγχνων τε θερμῶν ὧν ἐγὼ κατήσθιον.</l>
</sp>
<sp>
<speaker>Καρίων</speaker>
<l n="1308">ὀδύνη σε περὶ τὰ σπλάγχνʼ ἔοικέ τι στρέφειν.</l>
</sp>
<sp>
<speaker>Ἑρμῆς</speaker>
<l n="1309">οἴμοι δὲ κύλικος ἴσον ἴσῳ κεκραμένης.</l>
</sp>
<sp>
<speaker>Καρίων</speaker>
<l n="1310">ταύτην ἐπιπιὼν ἀποτρέχων οὐκ ἂν φθάνοις.</l>
</sp>
<sp>
<speaker>Ἑρμῆς</speaker>
<l n="1311">ἆρʼ ὠφελήσαις ἄν τι τὸν σαυτοῦ φίλον;<milestone ed="p" n="1135" unit="card"/>
</l>
</sp>
<sp>
<speaker>Καρίων</speaker>
<l n="1312">εἴ του δέει γʼ ὧν δυνατός εἰμί σʼ ὠφελεῖν.</l>
</sp>
<sp>
<speaker>Ἑρμῆς</speaker>
<l n="1313">εἴ μοι πορίσας ἄρτον τινʼ εὖ πεπεμμένον</l>
<l n="1314">δοίης καταφαγεῖν καὶ κρέας νεανικὸν</l>
<l n="1315">ὧν θύεθʼ ὑμεῖς ἔνδον.</l>
</sp>
<sp>
<speaker>Καρίων</speaker>
<l n="1316">ἀλλʼ οὐκ ἐκφορά.</l>
</sp>
<sp>
<speaker>Ἑρμῆς</speaker>
<l n="1317">καὶ μὴν ὁπότε τι σκευάριον τοῦ δεσπότου</l>
<l n="1318">ὑφέλοιʼ, ἐγώ σε λανθάνειν ἐποίουν ἀεί.</l>
</sp>
<sp>
<speaker>Καρίων</speaker>
<l n="1319">ἐφʼ ᾧ τε μετέχειν καὐτὸς ὦ τοιχωρύχε.</l>
<l n="1320">ἧκεν γὰρ ἄν σοι ναστὸς εὖ πεπεμμένος.</l>
</sp>
<sp>
<speaker>Ἑρμῆς</speaker>
<l n="1321">ἔπειτα τοῦτόν γʼ αὐτὸς ἂν κατήσθιες.</l>
</sp>
<sp>
<speaker>Καρίων</speaker>
<l n="1322">οὐ γὰρ μετεῖχες τὰς ἴσας πληγὰς ἐμοί,</l>
<l n="1323">ὁπότε τι ληφθείην πανουργήσας ἐγώ.</l>
</sp>
<sp>
<speaker>Ἑρμῆς</speaker>
<l n="1324">μὴ μνησικακήσῃς, εἰ σὺ Φυλὴν κατέλαβες.</l>
<l n="1325">ἀλλὰ ξύνοικον πρὸς θεῶν δέξασθέ με.</l>
</sp>
<sp>
<speaker>Καρίων</speaker>
<l n="1326">ἔπειτʼ ἀπολιπὼν τοὺς θεοὺς ἐνθάδε μενεῖς;</l>
</sp>
<sp>
<speaker>Ἑρμῆς</speaker>
<l n="1327">τὰ γὰρ παρʼ ὑμῖν ἐστι βελτίω πολύ.</l>
</sp>
<sp>
<speaker>Καρίων</speaker>
<l n="1328">τί δέ; ταὐτομολεῖν ἀστεῖον εἶναί σοι δοκεῖ;</l>
</sp>
<sp>
<speaker>Ἑρμῆς</speaker>
<l n="1329">πατρὶς γάρ ἐστι πᾶσʼ ἵνʼ ἂν πράττῃ τις εὖ.</l>
</sp>
<sp>
<speaker>Καρίων</speaker>
<l n="1330">τί δῆτʼ ἂν εἴης ὄφελος ἡμῖν ἐνθάδʼ ὤν;</l>
</sp>
<sp>
<speaker>Ἑρμῆς</speaker>
<l n="1331">παρὰ τὴν θύραν στροφαῖον ἱδρύσασθέ με.</l>
</sp>
<sp>
<speaker>Καρίων</speaker>
<l n="1332">στροφαῖον; ἀλλʼ οὐκ ἔργον ἔστʼ οὐδὲν στροφῶν.</l>
</sp>
<sp>
<speaker>Ἑρμῆς</speaker>
<l n="1333">ἀλλʼ ἐμπολαῖον.</l>
</sp>
<sp>
<speaker>Καρίων</speaker>
<l n="1334">ἀλλὰ πλουτοῦμεν· τί οὖν</l>
<l n="1335">Ἑρμῆν παλιγκάπηλον ἡμᾶς δεῖ τρέφειν;</l>
</sp>
<sp>
<speaker>Ἑρμῆς</speaker>
<l n="1336">ἀλλὰ δόλιον τοίνυν.</l>
</sp>
<sp>
<speaker>Καρίων</speaker>
<l n="1337">δόλιον; ἥκιστά γε·</l>
<l n="1338">οὐ γὰρ δόλου νῦν ἔργον, ἀλλʼ ἁπλῶν τρόπων.</l>
</sp>
<sp>
<speaker>Ἑρμῆς</speaker>
<l n="1339">ἀλλʼ ἡγεμόνιον.</l>
</sp>
<sp>
<speaker>Καρίων</speaker>
<l n="1340">ἀλλʼ ὁ θεὸς ἤδη βλέπει,</l>
<l n="1341">ὥσθʼ ἡγεμόνος οὐδὲν δεησόμεσθʼ ἔτι.</l>
</sp>
<sp>
<speaker>Ἑρμῆς</speaker>
<l n="1342">ἐναγώνιος τοίνυν ἔσομαι. τί δῆτʼ ἐρεῖς;</l>
<l n="1343">Πλούτῳ γάρ ἐστι τοῦτο συμφορώτατον</l>
<l n="1344">ποιεῖν ἀγῶνας μουσικοὺς καὶ γυμνικούς.</l>
</sp>
<sp>
<speaker>Καρίων</speaker>
<l n="1345">ὡς ἀγαθόν ἐστʼ ἐπωνυμίας πολλὰς ἔχειν·</l>
<l n="1346">οὗτος γὰρ ἐξηύρηκεν αὑτῷ βιότιον.</l>
<l n="1347">οὐκ ἐτὸς ἅπαντες οἱ δικάζοντες θαμὰ</l>
<l n="1348">σπεύδουσιν ἐν πολλοῖς γεγράφθαι γράμμασιν.</l>
</sp>
<sp>
<speaker>Ἑρμῆς</speaker>
<l n="1349">οὐκοῦν ἐπὶ τούτοις εἰσίω;</l>
</sp>
<sp>
<speaker>Καρίων</speaker>
<l n="1350">καὶ πλῦνέ γε</l>
<l n="1351">αὐτὸς προσελθὼν πρὸς τὸ φρέαρ τὰς κοιλίας,</l>
<l n="1352">ἵνʼ εὐθέως διακονικὸς εἶναι δοκῇς.<milestone ed="p" n="1171" unit="card"/>
</l>
</sp>
<stage>
<add>Χοροῦ</add>
</stage>
</div>
<div type="Episode">
<sp>
<speaker>Ἱερεύς</speaker>
<l n="1353">τίς ἂν φράσειε ποῦ ʼστι Χρεμύλος μοι σαφῶς;</l>
</sp>
<sp>
<speaker>Χρεμύλος</speaker>
<l n="1354">τί δʼ ἔστιν ὦ βέλτιστε;</l>
</sp>
<sp>
<speaker>Ἱερεύς</speaker>
<l n="1355">τί γὰρ ἀλλʼ ἢ κακῶς;</l>
<l n="1356">ἀφʼ οὗ γὰρ ὁ Πλοῦτος οὗτος ἤρξατο βλέπειν,</l>
<l n="1357">ἀπόλωλʼ ὑπὸ λιμοῦ. καταφαγεῖν γὰρ οὐκ ἔχω,</l>
<l n="1358">καὶ ταῦτα τοῦ σωτῆρος ἱερεὺς ὢν Διός.</l>
</sp>
<sp>
<speaker>Χρεμύλος</speaker>
<l n="1359">ἡ δʼ αἰτία τίς ἐστιν ὦ πρὸς τῶν θεῶν;</l>
</sp>
<sp>
<speaker>Ἱερεύς</speaker>
<l n="1360">θύειν ἔτʼ οὐδεὶς ἀξιοῖ.</l>
</sp>
<sp>
<speaker>Χρεμύλος</speaker>
<l n="1361">τίνος οὕνεκα;</l>
</sp>
<sp>
<speaker>Ἱερεύς</speaker>
<l n="1362">ὅτι πάντες εἰσὶ πλούσιοι· καίτοι τότε,</l>
<l n="1363">ὅτʼ εἶχον οὐδέν, ὁ μὲν ἂν ἥκων ἔμπορος</l>
<l n="1364">ἔθυσεν ἱερεῖόν τι σωθείς, ὁ δέ τις ἂν</l>
<l n="1365">δίκην ἀποφυγών, ὁ δʼ ἂν ἐκαλλιερεῖτό τις</l>
<l n="1366">κἀμέ γʼ ἐκάλει τὸν ἱερέα· νῦν δʼ οὐδὲ εἷς</l>
<l n="1367">θύει τὸ παράπαν οὐδὲν οὐδʼ εἰσέρχεται,</l>
<l n="1368">πλὴν ἀποπατησόμενοί γε πλεῖν ἢ μύριοι.</l>
</sp>
<sp>
<speaker>Χρεμύλος</speaker>
<l n="1369">οὔκουν τὰ νομιζόμενα σὺ τούτων λαμβάνεις;</l>
</sp>
<sp>
<speaker>Ἱερεύς</speaker>
<l n="1370">τὸν οὖν Δία τὸν σωτῆρα καὐτός μοι δοκῶ</l>
<l n="1371">χαίρειν ἐάσας ἐνθάδʼ αὐτοῦ καταμένειν.</l>
</sp>
<sp>
<speaker>Χρεμύλος</speaker>
<l n="1372">θάρρει· καλῶς ἔσται γάρ, ἢν θεὸς θέλῃ.</l>
<l n="1373">ὁ Ζεὺς ὁ σωτὴρ γὰρ πάρεστιν ἐνθάδε,</l>
<l n="1374">αὐτόματος ἥκων.</l>
</sp>
<sp>
<speaker>Ἱερεύς</speaker>
<l n="1375">πάντʼ ἀγαθὰ τοίνυν λέγεις.</l>
</sp>
<sp>
<speaker>Χρεμύλος</speaker>
<l n="1376">ἱδρυσόμεθʼ οὖν αὐτίκα μάλʼ, ἀλλὰ περίμενε</l>
<l n="1377">τὸν Πλοῦτον, οὗπερ πρότερον ἦν ἱδρυμένος</l>
<l n="1378">τὸν ὀπισθόδομον ἀεὶ φυλάττων τῆς θεοῦ.</l>
<l n="1379">ἀλλʼ ἐκδότω τις δεῦρο δᾷδας ἡμμένας,</l>
<l n="1380">ἵνʼ ἔχων προηγῇ τῷ θεῷ σύ.</l>
</sp>
<sp>
<speaker>Ἱερεύς</speaker>
<l n="1381">πάνυ μὲν οὖν</l>
<l n="1382">δρᾶν ταῦτα χρή.</l>
</sp>
<sp>
<speaker>Χρεμύλος</speaker>
<l n="1383">τὸν Πλοῦτον ἔξω τις κάλει.</l>
</sp>
<sp>
<speaker>Γραῦς</speaker>
<l n="1384">ἐγὼ δὲ τί ποιῶ;</l>
</sp>
<sp>
<speaker>Χρεμύλος</speaker>
<l n="1385">τὰς χύτρας, αἷς τὸν θεὸν</l>
<l n="1386">ἱδρυσόμεθα, λαβοῦσʼ ἐπὶ τῆς κεφαλῆς φέρε</l>
<l n="1387">σεμνῶς· ἔχουσα δʼ ἦλθες αὐτὴ ποικίλα.</l>
</sp>
<sp>
<speaker>Γραῦς</speaker>
<l n="1388">ὧν δʼ οὕνεκʼ ἦλθον;</l>
</sp>
<sp>
<speaker>Χρεμύλος</speaker>
<l n="1389">πάντα σοι πεπράξεται.</l>
<l n="1390">ἥξει γὰρ ὁ νεανίσκος ὡς σʼ εἰς ἑσπέραν.</l>
</sp>
<sp>
<speaker>Γραῦς</speaker>
<l n="1391">ἀλλʼ εἴ γε μέντοι νὴ Δίʼ ἐγγυᾷ σύ μοι</l>
<l n="1392">ἥξειν ἐκεῖνον ὡς ἔμʼ, οἴσω τὰς χύτρας.</l>
</sp>
<sp>
<speaker>Χρεμύλος</speaker>
<l n="1393">καὶ μὴν πολὺ τῶν ἄλλων χυτρῶν τἀναντία</l>
<l n="1394">αὗται ποιοῦσι· ταῖς μὲν ἄλλαις γὰρ χύτραις</l>
<l n="1395">ἡ γραῦς ἔπεστʼ ἀνωτάτω, ταύτης δὲ νῦν</l>
<l n="1396">τῆς γραὸς ἐπιπολῆς ἔπεισιν αἱ χύτραι.</l>
</sp>
</div>
<div type="Exodus">
<div type="anapests">
<sp>
<speaker>Χορός</speaker>
<l n="1397">οὐκ ἔτι τοίνυν εἰκὸς μέλλειν οὐδʼ ἡμᾶς, ἀλλʼ ἀναχωρεῖν</l>
<l n="1398">ἐς τοὔπισθεν· δεῖ γὰρ κατόπιν τούτων ᾄδοντας ἕπεσθαι.</l>
</sp>
</div>
</div>
</div></body>
</text>
</TEI>