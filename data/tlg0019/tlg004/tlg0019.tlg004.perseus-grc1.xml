<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Wasps">Wasps</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 1</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by Lowell Bowditch</change><change><date>9/92</date><label>ed.</label><name>Bill Merrill</name>Refined tagging</change><change><date>10/1/92</date><label>ed.</label><name>Bill Merrill</name>Replaced LYRIC Meter= tag with  SPEECH Meter=</change><change><date>01-Feb-00</date><label>Markup</label><name>Anne Mahoney</name>
$Log: aristoph.wasps_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:24  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.2  2010/06/21 16:42:24  gcrane
small fixes to Greek errors -- mainly accent issues with the speaker names

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:59  packel
Converted to XML

Revision 1.11  2004/04/21 20:51:05  mimno
added card 1s

Revision 1.10  2003/09/14 17:43:21  amahoney
fix typo in 657, nu for upsilon

Revision 1.9  2003/07/01 22:14:37  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:54  dasmith
Added separate funder entity to TEI header.

Revision 1.6  2000/02/01 22:11:29  amahoney
bring up to P3

</change></revisionDesc></teiHeader>
<text>
<body>
<div n="urn:cts:greekLit:tlg0019.tlg004.perseus-grc1" type="edition" xml:lang="grc"><div type="Prologue">
<milestone n="1" unit="card"/>
<sp>
<speaker>Σωσίας</speaker>
<l n="1">Οὗτος τί πάσχεις ὦ κακόδαιμον Ξανθία;</l>
</sp>
<sp>
<speaker>Ξανθίας</speaker>
<l n="2">φυλακὴν καταλύειν νυκτερινὴν διδάσκομαι.</l>
</sp>
<sp>
<speaker>Σωσίας</speaker>
<l n="3">κακὸν ἆρα ταῖς πλευραῖς τι προὐφείλεις μέγα.</l>
<l n="4">ἆρʼ οἶσθά γʼ οἷον κνώδαλον φυλάττομεν;</l>
</sp>
<sp>
<speaker>Ξανθίας</speaker>
<l n="5">οἶδʼ, ἀλλʼ ἐπιθυμῶ σμικρὸν ἀπομερμηρίσαι.</l>
</sp>
<sp>
<speaker>Σωσίας</speaker>
<l n="6">σὺ δʼ οὖν παρακινδύνευʼ, ἐπεὶ καὐτοῦ γʼ ἐμοῦ</l>
<l n="7">κατὰ τοῖν κόραιν ὕπνου τι καταχεῖται γλυκύ.</l>
</sp>
<sp>
<speaker>Ξανθίας</speaker>
<l n="8">ἀλλʼ ἦ παραφρονεῖς ἐτεὸν ἢ κορυβαντιᾷς;</l>
</sp>
<sp>
<speaker>Σωσίας</speaker>
<l n="9">οὔκ, ἀλλʼ ὕπνος μʼ ἔχει τις ἐκ Σαβαζίου.</l>
</sp>
<sp>
<speaker>Ξανθίας</speaker>
<l n="10">τὸν αὐτὸν ἄρʼ ἐμοὶ βουκολεῖς Σαβάζιον.</l>
<l n="11">κἀμοὶ γὰρ ἀρτίως ἐπεστρατεύσατο</l>
<l n="12">Μῆδός τις ἐπὶ τὰ βλέφαρα νυστακτὴς ὕπνος·</l>
<l n="13">καὶ δῆτʼ ὄναρ θαυμαστὸν εἶδον ἀρτίως.</l>
</sp>
<sp>
<speaker>Σωσίας</speaker>
<l n="14">κἄγωγʼ ἀληθῶς οἷον οὐδεπώποτε.</l>
<l n="15">ἀτὰρ σὺ λέξον πρότερος.</l>
</sp>
<sp>
<speaker>Ξανθίας</speaker>
<l n="16">ἐδόκουν αἰετὸν</l>
<l n="17">καταπτόμενον ἐς τὴν ἀγορὰν μέγαν πάνυ</l>
<l n="18">ἀναρπάσαντα τοῖς ὄνυξιν ἀσπίδα</l>
<l n="19">φέρειν ἐπίχαλκον ἀνεκὰς ἐς τὸν οὐρανόν,</l>
<l n="20">κἄπειτα ταύτην ἀποβαλεῖν Κλεώνυμον.</l>
</sp>
<sp>
<speaker>Σωσίας</speaker>
<l n="21">οὐδὲν ἄρα γρίφου διαφέρει Κλεώνυμος.</l>
</sp>
<sp>
<speaker>Ξανθίας</speaker>
<l n="22">πῶς δή;</l>
</sp>
<sp>
<speaker>Σωσίας</speaker>
<l n="23">προσερεῖ τις τοῖσι συμπόταις, λέγων</l>
<l n="24">‘τί ταὐτὸν ἐν γῇ τʼ ἀπέβαλεν κἀν οὐρανῷ</l>
<l n="25">κἀν τῇ θαλάττῃ θηρίον τὴν ἀσπίδα;’</l>
</sp>
<sp>
<speaker>Ξανθίας</speaker>
<l n="26">οἴμοι τί δῆτά μοι κακὸν γενήσεται</l>
<l n="27">ἰδόντι τοιοῦτον ἐνύπνιον;</l>
</sp>
<sp>
<speaker>Σωσίας</speaker>
<l n="28">μὴ φροντίσῃς.</l>
<l n="29">οὐδὲν γὰρ ἔσται δεινὸν οὐ μὰ τοὺς θεούς.</l>
</sp>
<sp>
<speaker>Ξανθίας</speaker>
<l n="30">δεινόν γέ ποὔστʼ ἄνθρωπος ἀποβαλὼν ὅπλα.</l>
<l n="31">ἀτὰρ σὺ τὸ σὸν αὖ λέξον.</l>
</sp>
<sp>
<speaker>Σωσίας</speaker>
<l n="32">ἀλλʼ ἐστὶν μέγα.</l>
<l n="33">περὶ τῆς πόλεως γάρ ἐστι τοῦ σκάφους ὅλου.</l>
</sp>
<sp>
<speaker>Ξανθίας</speaker>
<l n="34">λέγε νυν ἀνύσας τι τὴν τρόπιν τοῦ πράγματος.</l>
</sp>
<sp>
<speaker>Σωσίας</speaker>
<l n="35">ἔδοξέ μοι περὶ πρῶτον ὕπνον ἐν τῇ πυκνὶ</l>
<l n="36">ἐκκλησιάζειν πρόβατα συγκαθήμενα,</l>
<l n="37">βακτηρίας ἔχοντα καὶ τριβώνια·</l>
<l n="38">κἄπειτα τούτοις τοῖς προβάτοισι μοὐδόκει</l>
<l n="39">δημηγορεῖν φάλαινα πανδοκεύτρια,</l>
<l n="40">ἔχουσα φωνὴν ἐμπεπρησμένης ὑός.</l>
</sp>
<sp>
<speaker>Ξανθίας</speaker>
<l n="41">αἰβοῖ.</l>
</sp>
<sp>
<speaker>Σωσίας</speaker>
<l n="42">τί ἔστι;</l>
</sp>
<sp>
<speaker>Ξανθίας</speaker>
<l n="43">παῦε παῦε, μὴ λέγε·</l>
<l n="44">ὄζει κάκιστον τοὐνύπνιον βύρσης σαπρᾶς.</l>
</sp>
<sp>
<speaker>Σωσίας</speaker>
<l n="45">εἶθʼ ἡ μιαρὰ φάλαινʼ ἔχουσα τρυτάνην</l>
<l n="46">ἵστη βόειον δημόν.</l>
</sp>
<sp>
<speaker>Ξανθίας</speaker>
<l n="47">οἴμοι δείλαιος·</l>
<l n="48">τὸν δῆμον ἡμῶν βούλεται διιστάναι.</l>
</sp>
<sp>
<speaker>Σωσίας</speaker>
<l n="49">ἐδόκει δέ μοι Θέωρος αὐτῆς πλησίον</l>
<l n="50">χαμαὶ καθῆσθαι τὴν κεφαλὴν κόρακος ἔχων.</l>
<l n="51">εἶτʼ Ἀλκιβιάδης εἶπε πρός με τραυλίσας,</l>
<l n="52">
<q>ὁλᾷς; Θέωλος τὴν κεφαλὴν κόλακος ἔχει.</q>
</l>
</sp>
<sp>
<speaker>Ξανθίας</speaker>
<l n="53">ὀρθῶς γε τοῦτʼ Ἀλκιβιάδης ἐτραύλισεν.</l>
</sp>
<sp>
<speaker>Σωσίας</speaker>
<l n="54">οὔκουν ἐκεῖνʼ ἀλλόκοτον, ὁ Θέωρος κόραξ</l>
<l n="55">γιγνόμενος;</l>
</sp>
<sp>
<speaker>Ξανθίας</speaker>
<l n="56">ἥκιστʼ, ἀλλʼ ἄριστον.</l>
</sp>
<sp>
<speaker>Σωσίας</speaker>
<l n="57">πῶς;</l>
</sp>
<sp>
<speaker>Ξανθίας</speaker>
<l n="58">ὅπως;</l>
<l n="59">ἄνθρωπος ὢν εἶτʼ ἐγένετʼ ἐξαίφνης κόραξ·</l>
<l n="60">οὔκουν ἐναργὲς τοῦτο συμβαλεῖν, ὅτι</l>
<l n="61">ἀρθεὶς ἀφʼ ἡμῶν ἐς κόρακας οἰχήσεται;</l>
</sp>
<sp>
<speaker>Σωσίας</speaker>
<l n="62">εἶτʼ οὐκ ἐγὼ δοὺς δύʼ ὀβολὼ μισθώσομαι</l>
<l n="63">οὕτως ὑποκρινόμενον σοφῶς ὀνείρατα;<milestone ed="p" n="54" unit="card"/>
</l>
</sp>
<sp>
<speaker>Ξανθίας</speaker>
<l n="64">φέρε νυν κατείπω τοῖς θεαταῖς τὸν λόγον,</l>
<l n="65">ὀλίγʼ ἄτθʼ ὑπειπὼν πρῶτον αὐτοῖσιν ταδί,</l>
<l n="66">μηδὲν παρʼ ἡμῶν προσδοκᾶν λίαν μέγα,</l>
<l n="67">μηδʼ αὖ γέλωτα Μεγαρόθεν κεκλεμμένον.</l>
<l n="68">ἡμῖν γὰρ οὐκ ἔστʼ οὔτε κάρυʼ ἐκ φορμίδος</l>
<l n="69">δούλω διαρριπτοῦντε τοῖς θεωμένοις,</l>
<l n="70">οὔθʼ Ἡρακλῆς τὸ δεῖπνον ἐξαπατώμενος,</l>
<l n="71">οὐδʼ αὖθις ἀνασελγαινόμενος Εὐριπίδης·</l>
<l n="72">οὐδʼ εἰ Κλέων γʼ ἔλαμψε τῆς τύχης χάριν,</l>
<l n="73">αὖθις τὸν αὐτὸν ἄνδρα μυττωτεύσομεν.</l>
<l n="74">ἀλλʼ ἔστιν ἡμῖν λογίδιον γνώμην ἔχον,</l>
<l n="75">ὑμῶν μὲν αὐτῶν οὐχὶ δεξιώτερον,</l>
<l n="76">κωμῳδίας δὲ φορτικῆς σοφώτερον.</l>
<l n="77">ἔστιν γὰρ ἡμῖν δεσπότης ἐκεινοσὶ</l>
<l n="78">ἅνω καθεύδων, ὁ μέγας, οὑπὶ τοῦ τέγους.</l>
<l n="79">οὗτος φυλάττειν τὸν πατέρʼ ἐπέταξε νῷν,</l>
<l n="80">ἔνδον καθείρξας, ἵνα θύραζε μὴ ʼξίῃ.</l>
<l n="81">νόσον γὰρ ὁ πατὴρ ἀλλόκοτον αὐτοῦ νοσεῖ,</l>
<l n="82">ἣν οὐδʼ ἂν εἷς γνοίη ποτʼ οὐδʼ ἂν ξυμβάλοι</l>
<l n="83">εἰ μὴ πύθοιθʼ ἡμῶν· ἐπεὶ τοπάζετε.</l>
<l n="84">Ἀμυνίας μὲν ὁ Προνάπους φήσʼ οὑτοσὶ</l>
<l n="85">εἶναι φιλόκυβον αὐτόν· ἀλλʼ οὐδὲν λέγει.</l>
</sp>
<sp>
<speaker>Σωσίας</speaker>
<l n="86">μὰ Δίʼ, ἀλλʼ ἀφʼ αὑτοῦ τὴν νόσον τεκμαίρεται.</l>
</sp>
<sp>
<speaker>Ξανθίας</speaker>
<l n="87">οὔκ, ἀλλὰ <q>φιλο</q> μέν ἐστιν ἀρχὴ τοῦ κακοῦ.</l>
<l n="88">ὁδὶ δέ φησι Σωσίας πρὸς Δερκύλον</l>
<l n="89">εἶναι φιλοπότην αὐτόν.</l>
</sp>
<sp>
<speaker>Σωσίας</speaker>
<l n="90">οὐδαμῶς γʼ, ἐπεὶ</l>
<l n="91">αὕτη γε χρηστῶν ἐστιν ἀνδρῶν ἡ νόσος.</l>
</sp>
<sp>
<speaker>Ξανθίας</speaker>
<l n="92">Νικόστρατος δʼ αὖ φησιν ὁ Σκαμβωνίδης</l>
<l n="93">εἶναι φιλοθύτην αὐτὸν ἢ φιλόξενον.</l>
</sp>
<sp>
<speaker>Σωσίας</speaker>
<l n="94">μὰ τὸν κύνʼ ὦ Νικόστρατʼ οὐ φιλόξενος,</l>
<l n="95">ἐπεὶ καταπύγων ἐστὶν ὅ γε Φιλόξενος.<milestone ed="p" n="85" unit="card"/>
</l>
</sp>
<sp>
<speaker>Ξανθίας</speaker>
<l n="96">ἄλλως φλυαρεῖτʼ· οὐ γὰρ ἐξευρήσετε.</l>
<l n="97">εἰ δὴ ʼπιθυμεῖτʼ εἰδέναι, σιγᾶτε νῦν.</l>
<l n="98">φράσω γὰρ ἤδη τὴν νόσον τοῦ δεσπότου.</l>
<l n="99">φιληλιαστής ἐστιν ὡς οὐδεὶς ἀνήρ,</l>
<l n="100">ἐρᾷ τε τούτου, τοῦ δικάζειν, καὶ στένει</l>
<l n="101">ἢν μὴ ʼπὶ τοῦ πρώτου καθίζηται ξύλου.</l>
<l n="102">ὕπνου δʼ ὁρᾷ τῆς νυκτὸς οὐδὲ πασπάλην.</l>
<l n="103">ἢν δʼ οὖν καταμύσῃ κἂν ἄχνην, ὅμως ἐκεῖ</l>
<l n="104">ὁ νοῦς πέτεται τὴν νύκτα περὶ τὴν κλεψύδραν.</l>
<l n="105">ὑπὸ τοῦ δὲ τὴν ψῆφόν γʼ ἔχειν εἰωθέναι</l>
<l n="106">τοὺς τρεῖς ξυνέχων τῶν δακτύλων ἀνίσταται,</l>
<l n="107">ὥσπερ λιβανωτὸν ἐπιτιθεὶς νουμηνίᾳ.</l>
<l n="108">καὶ νὴ Δίʼ ἢν ἴδῃ γέ που γεγραμμένον</l>
<l n="109">υἱὸν Πυριλάμπους ἐν θύρᾳ Δῆμον καλόν,</l>
<l n="110">ἰὼν παρέγραψε πλησίον <q>κημὸς καλός.</q>
</l>
<l n="111">τὸν ἀλεκτρυόνα δʼ, ὃς ᾖδʼ ἀφʼ ἑσπέρας, ἔφη</l>
<l n="112">ὄψʼ ἐξεγείρειν αὐτὸν ἀναπεπεισμένον,</l>
<l n="113">παρὰ τῶν ὑπευθύνων ἔχοντα χρήματα.</l>
<l n="114">εὐθὺς δʼ ἀπὸ δορπηστοῦ κέκραγεν ἐμβάδας,</l>
<l n="115">κἄπειτʼ ἐκεῖσʼ ἐλθὼν προκαθεύδει πρῲ πάνυ,</l>
<l n="116">ὥσπερ λεπὰς προσεχόμενος τῷ κίονι.</l>
<l n="117">ὑπὸ δυσκολίας δʼ ἅπασι τιμῶν τὴν μακρὰν</l>
<l n="118">ὥσπερ μέλιττʼ ἢ βομβυλιὸς εἰσέρχεται</l>
<l n="119">ὑπὸ τοῖς ὄνυξι κηρὸν ἀναπεπλασμένος.</l>
<l n="120">ψήφων δὲ δείσας μὴ δεηθείη ποτέ,</l>
<l n="121">ἵνʼ ἔχοι δικάζειν, αἰγιαλὸν ἔνδον τρέφει.</l>
<l n="122">τοιαῦτʼ ἀλύει· νουθετούμενος δʼ ἀεὶ</l>
<l n="123">μᾶλλον δικάζει. τοῦτον οὖν φυλάττομεν</l>
<l n="124">μοχλοῖσιν ἐνδήσαντες, ὡς ἂν μὴ ʼξίῃ.</l>
<l n="125">ὁ γὰρ υἱὸς αὐτοῦ τὴν νόσον βαρέως φέρει.</l>
<l n="126">καὶ πρῶτα μὲν λόγοισι παραμυθούμενος</l>
<l n="127">ἀνέπειθεν αὐτὸν μὴ φορεῖν τριβώνιον</l>
<l n="128">μηδʼ ἐξιέναι θύραζʼ, ὁ δʼ οὐκ ἐπείθετο.</l>
<l n="129">εἶτʼ αὐτὸν ἀπέλου κἀκάθαιρʼ, ὁ δʼ οὐ μάλα.</l>
<l n="130">μετὰ τοῦτʼ ἐκορυβάντιζʼ, ὁ δʼ αὐτῷ τυμπάνῳ</l>
<l n="131">ᾄξας ἐδίκαζεν ἐς τὸ καινὸν ἐμπεσών.</l>
<l n="132">ὅτε δῆτα ταύταις ταῖς τελεταῖς οὐκ ὠφέλει,</l>
<l n="133">διέπλευσεν εἰς Αἴγιναν, εἶτα ξυλλαβὼν</l>
<l n="134">νύκτωρ κατέκλινεν αὐτὸν εἰς Ἀσκληπιοῦ,</l>
<l n="135">ὁ δʼ ἀνεφάνη κνεφαῖος ἐπὶ τῇ κιγκλίδι.</l>
<l n="136">ἐντεῦθεν οὐκέτʼ αὐτὸν ἐξεφρίεμεν,</l>
<l n="137">ὁ δʼ ἐξεδίδρασκε διά τε τῶν ὑδρορροῶν</l>
<l n="138">καὶ τῶν ὀπῶν· ἡμεῖς δʼ ὅσʼ ἦν τετρημένα</l>
<l n="139">ἐνεβύσαμεν ῥακίοισι κἀπακτώσαμεν,</l>
<l n="140">ὁ δʼ ὡσπερεὶ κολοιὸς αὑτῷ παττάλους</l>
<l n="141">ἐνέκρουεν ἐς τὸν τοῖχον, εἶτʼ ἐξήλλετο.</l>
<l n="142">ἡμεῖς δὲ τὴν αὐλὴν ἅπασαν δικτύοις</l>
<l n="143">καταπετάσαντες ἐν κύκλῳ φυλάττομεν.</l>
<l n="144">ἔστιν δʼ ὄνομα τῷ μὲν γέροντι Φιλοκλέων</l>
<l n="145">ναὶ μὰ Δία, τῷ δʼ υἱεῖ γε τῳδὶ Βδελυκλέων,</l>
<l n="146">ἔχων τρόπους φρυαγμοσεμνάκους τίνας.<milestone ed="p" n="136" unit="card"/>
</l>
</sp>
<sp>
<speaker>Βδελυκλέων</speaker>
<l n="147">ὦ Ξανθία καὶ Σωσία, καθεύδετε;</l>
</sp>
<sp>
<speaker>Ξανθίας</speaker>
<l n="148">οἴμοι.</l>
</sp>
<sp>
<speaker>Σωσίας</speaker>
<l n="149">τί ἔστι;</l>
</sp>
<sp>
<speaker>Ξανθίας</speaker>
<l n="150">Βδελυκλέων ἀνίσταται.</l>
</sp>
<sp>
<speaker>Βδελυκλέων</speaker>
<l n="151">οὐ περιδραμεῖται σφῷν ταχέως δεῦρʼ ἅτερος;</l>
<l n="152">ὁ γὰρ πατὴρ ἐς τὸν ἰπνὸν εἰσελήλυθε</l>
<l n="153">καὶ μυσπολεῖ τι καταδεδυκώς. ἀλλʼ ἄθρει</l>
<l n="154">κατὰ τῆς πυέλου τὸ τρῆμʼ ὅπως μὴ ʼκδύσεται·</l>
<l n="155">σὺ δὲ τῇ θύρᾳ πρόσκεισο.</l>
</sp>
<sp>
<speaker>Σωσίας</speaker>
<l n="156">ταῦτʼ ὦ δέσποτα.</l>
</sp>
<sp>
<speaker>Βδελυκλέων</speaker>
<l n="157">ἄναξ Πόσειδον τί ποτʼ ἄρʼ ἡ κάπνη ψοφεῖ;</l>
<l n="158">οὗτος τίς εἶ σύ;</l>
</sp>
<sp>
<speaker>Φιλοκλέων</speaker>
<l n="159">καπνὸς ἔγωγʼ ἐξέρχομαι.</l>
</sp>
<sp>
<speaker>Βδελυκλέων</speaker>
<l n="160">καπνός; φέρʼ ἴδω ξύλου τίνος σύ.</l>
</sp>
<sp>
<speaker>Φιλοκλέων</speaker>
<l n="161">συκίνου.</l>
</sp>
<sp>
<speaker>Βδελυκλέων</speaker>
<l n="162">νὴ τὸν Δίʼ ὅσπερ γʼ ἐστὶ δριμύτατος καπνῶν.</l>
<l n="163">ἀτὰρ οὐκέτʼ ἐρρήσεις γε, ποῦ ʼσθʼ ἡ τηλία;</l>
<l n="164">δύου πάλιν· φέρʼ ἐπαναθῶ σοι καὶ ξύλον.</l>
<l n="165">ἐνταῦθά νυν ζήτει τινʼ ἀλλην μηχανήν.</l>
<l n="166">ἀτὰρ ἄθλιός γʼ εἴιμʼ ὡς ἕτερός γʼ οὐδεὶς ἀνήρ,</l>
<l n="167">ὅστις πατρὸς νυνὶ Καπνίου κεκλήσομαι.</l>
</sp>
<sp>
<speaker>Σωσίας</speaker>
<l n="168">
<add>ὅδε</add> τὴν θύραν ὠθεῖ·</l>
</sp>
<sp>
<speaker>Βδελυκλέων</speaker>
<l n="169">πιέζέ νυν σφόδρα,</l>
<l n="170">εὖ κἀνδρικῶς· κἀγὼ γὰρ ἐνταῦθʼ ἔρχομαι.</l>
<l n="171">καὶ τῆς κατακλῇδος ἐπιμελοῦ, καὶ τοῦ μοχλοῦ</l>
<l n="172">φύλατθʼ ὅπως μὴ τὴν βάλανον ἐκτρώξεται.</l>
</sp>
<sp>
<speaker>Φιλοκλέων</speaker>
<l n="173">τί δράσετʼ; οὐκ ἐκφρήσετʼ ὦ μιαρώτατοι</l>
<l n="174">δικάσοντά μʼ, ἀλλʼ ἐκφεύξεται Δρακοντίδης;</l>
</sp>
<sp>
<speaker>Βδελυκλέων</speaker>
<l n="175">σὺ δὲ τοῦτο βαρέως ἂν φέροις;</l>
</sp>
<sp>
<speaker>Φιλοκλέων</speaker>
<l n="176">ὁ γὰρ θεὸς</l>
<l n="177">μαντευομένῳ μοὔχρησεν ἐν Δελφοῖς ποτέ,</l>
<l n="178">ὅταν τις ἐκφύγῃ μʼ ἀποσκλῆναι τότε.</l>
</sp>
<sp>
<speaker>Βδελυκλέων</speaker>
<l n="179">Ἄπολλον ἀποτρόπαιε τοῦ μαντεύματος.</l>
</sp>
<sp>
<speaker>Φιλοκλέων</speaker>
<l n="180">ἴθʼ ἀντιβολῶ σʼ ἔκφρες με, μὴ διαρραγῶ.</l>
</sp>
<sp>
<speaker>Βδελυκλέων</speaker>
<l n="181">μὰ τὸν Ποσειδῶ Φιλοκλέων οὐδέποτέ γε.</l>
</sp>
<sp>
<speaker>Φιλοκλέων</speaker>
<l n="182">διατρώξομαι τοίνυν ὀδὰξ τὸ δίκτυον.</l>
</sp>
<sp>
<speaker>Βδελυκλέων</speaker>
<l n="183">ἀλλʼ οὐκ ἔχεις ὀδόντας.</l>
</sp>
<sp>
<speaker>Φιλοκλέων</speaker>
<l n="184">οἴμοι δείλαιος·</l>
<l n="185">τῶς ἄν σʼ ἀποκτείναιμι; πῶς; δότε μοι ξίφος</l>
<l n="186">ὅπως τάχιστʼ, ἢ πινάκιον τιμητικόν.</l>
</sp>
<sp>
<speaker>Βδελυκλέων</speaker>
<l n="187">ἅνθρωπος οὗτος μέγα τι δρασείει κακόν.</l>
</sp>
<sp>
<speaker>Φιλοκλέων</speaker>
<l n="188">μὰ τὸν Δίʼ οὐ δῆτʼ, ἀλλʼ ἀποδόσθαι βούλομαι</l>
<l n="189">τὸν ὄνον ἄγων αὐτοῖσι τοῖς κανθηλίοις·</l>
<l n="190">νουμηνία γάρ ἐστιν.</l>
</sp>
<sp>
<speaker>Βδελυκλέων</speaker>
<l n="191">οὔκουν κἂν ἐγὼ</l>
<l n="192">αὐτὸν ἀποδοίμην δῆτʼ ἄν;</l>
</sp>
<sp>
<speaker>Φιλοκλέων</speaker>
<l n="193">οὐχ ὥσπερ γʼ ἐγώ.</l>
</sp>
<sp>
<speaker>Βδελυκλέων</speaker>
<l n="194">μὰ Δίʼ ἀλλʼ ἄμεινον.</l>
</sp>
<sp>
<speaker>Φιλοκλέων</speaker>
<l n="195">ἀλλὰ τὸν ὄνον ἔξαγε.</l>
</sp>
<sp>
<speaker>Σωσίας</speaker>
<l n="196">οἵαν πρόφασιν καθῆκεν, ὡς εἰρωνικῶς,</l>
<l n="197">ἵνʼ αὐτὸν ἐκπέμψειας.</l>
</sp>
<sp>
<speaker>Βδελυκλέων</speaker>
<l n="198">ἀλλʼ οὐκ ἔσπασεν</l>
<l n="199">ταύτῃ γʼ· ἐγὼ γὰρ ᾐσθόμην τεχνωμένου.</l>
<l n="200">ἀλλʼ εἰσιών μοι τὸν ὄνον ἐξάγειν δοκῶ</l>
<l n="201">ὅπως ἂν ὁ γέρων μηδὲ παρακύψῃ πάλιν.</l>
<l n="202">κάνθων τί κλάεις; ὅτι πεπράσει τήμερον;</l>
<l n="203">βάδιζε θᾶττον. τί στένεις, εἰ μὴ φέρεις</l>
<l n="204">Ὀδυσσέα τινʼ;</l>
</sp>
<sp>
<speaker>Σωσίας</speaker>
<l n="205">ἀλλὰ ναὶ μὰ Δία φέρει</l>
<l n="206">κάτω γε τουτονί τινʼ ὑποδεδυκότα.<milestone ed="p" n="183" unit="card"/>
</l>
</sp>
<sp>
<speaker>Βδελυκλέων</speaker>
<l n="207">ποῖον; φέρʼ ἴδωμαι τουτονί. τουτὶ τί ἦν;</l>
<l n="208">τίς εἶ ποτʼ ὦνθρωπʼ ἐτεόν;</l>
</sp>
<sp>
<speaker>Φιλοκλέων</speaker>
<l n="209">Οὖτις νὴ Δία.</l>
</sp>
<sp>
<speaker>Βδελυκλέων</speaker>
<l n="210">Οὖτις σύ; ποδαπός;</l>
</sp>
<sp>
<speaker>Φιλοκλέων</speaker>
<l n="211">Ἴθακος Ἀποδρασιππίδου.</l>
</sp>
<sp>
<speaker>Βδελυκλέων</speaker>
<l n="212">Οὖτις μὰ τὸν Δίʼ οὔτι χαιρήσων γε σύ.</l>
<l n="213">ὕφελκε θᾶττον αὐτόν. ὦ μιαρώτατος</l>
<l n="214">ἵνʼ ὑποδέδυκεν· ὥστʼ ἔμοιγʼ ἰνδάλλεται</l>
<l n="215">ὁμοιότατος κλητῆρος εἶναι πωλίῳ.</l>
</sp>
<sp>
<speaker>Φιλοκλέων</speaker>
<l n="216">εἰ μή μʼ ἐάσεθʼ ἥσυχον, μαχούμεθα.</l>
</sp>
<sp>
<speaker>Βδελυκλέων</speaker>
<l n="217">περὶ τοῦ μαχεῖ νῷν δῆτα;</l>
</sp>
<sp>
<speaker>Φιλοκλέων</speaker>
<l n="218">περὶ ὄνου σκιᾶς.</l>
</sp>
<sp>
<speaker>Βδελυκλέων</speaker>
<l n="219">πονηρὸς εἶ πόρρω τέχνης καὶ παράβολος.</l>
</sp>
<sp>
<speaker>Φιλοκλέων</speaker>
<l n="220">ἐγὼ πονηρός; οὐ μὰ Δίʼ ἀλλʼ οὐκ οἶσθα σὺ</l>
<l n="221">νῦν μʼ ὄντʼ ἄριστον· ἀλλʼ ἴσως, ὅταν φάγῃς</l>
<l n="222">ὑπογάστριον γέροντος ἡλιαστικοῦ.</l>
</sp>
<sp>
<speaker>Βδελυκλέων</speaker>
<l n="223">ὤθει τὸν ὄνον καὶ σαυτὸν ἐς τὴν οἰκίαν.</l>
</sp>
<sp>
<speaker>Φιλοκλέων</speaker>
<l n="224">ὦ ξυνδικασταὶ καὶ Κλέων ἀμύνατε.</l>
</sp>
<sp>
<speaker>Βδελυκλέων</speaker>
<l n="225">ἔνδον κέκραχθι τῆς θύρας κεκλῃμένης.</l>
<l n="226">ὤθει σὺ πολλοὺς τῶν λίθων πρὸς τὴν θύραν,</l>
<l n="227">καὶ τὴν βάλανον ἔμβαλλε πάλιν ἐς τὸν μοχλόν,</l>
<l n="228">καὶ τῇ δοκῷ προσθεὶς τὸν ὅλμον τὸν μέγαν</l>
<l n="229">ἀνύσας τι προσκύλισον.</l>
</sp>
<sp>
<speaker>Σωσίας</speaker>
<l n="230">οἴμοι δείλαιος·</l>
<l n="231">πόθεν ποτʼ ἐμπέπτωκέ μοι τὸ βωλίον;</l>
</sp>
<sp>
<speaker>Βδελυκλέων</speaker>
<l n="232">ἴσως ἄνωθεν μῦς ἐνέβαλέ σοί ποθεν.</l>
</sp>
<sp>
<speaker>Σωσίας</speaker>
<l n="233">μῦς; οὐ μὰ Δίʼ ἀλλʼ ὑποδυόμενός τις οὑτοσὶ</l>
<l n="234">ὑπὸ τῶν κεραμίδων ἡλιαστὴς ὀροφίας.</l>
</sp>
<sp>
<speaker>Βδελυκλέων</speaker>
<l n="235">οἴμοι κακοδαίμων, στροῦθος ἁνὴρ γίγνεται·</l>
<l n="236">ἐκπτήσεται. ποῦ ποῦ ʼστί μοι τὸ δίκτυον;</l>
<l n="237">σοῦ σοῦ, πάλιν σοῦ. νὴ Δίʼ ἦ μοι κρεῖττον ἦν</l>
<l n="238">τηρεῖν Σκιώνην ἀντὶ τούτου τοῦ πατρός.</l>
</sp>
<sp>
<speaker>Σωσίας</speaker>
<l n="239">ἄγε νυν, ἐπειδὴ τουτονὶ σεσοβήκαμεν,</l>
<l n="240">κοὐκ ἔσθʼ ὅπως διαδὺς ἂν ἡμᾶς ἔτι λάθοι,</l>
<l n="241">τί οὐκ ἀπεκοιμήθημεν ὅσον ὅσον στίλην;</l>
</sp>
<sp>
<speaker>Βδελυκλέων</speaker>
<l n="242">ἀλλʼ ὦ πόνηρʼ ἥξουσιν ὀλίγον ὕστερον</l>
<l n="243">οἱ ξυνδικασταὶ παρακαλοῦντες τουτονὶ</l>
<l n="244">τὸν πατέρα.</l>
</sp>
<sp>
<speaker>Σωσίας</speaker>
<l n="245">τίλέγεις; ἀλλὰ νῦν γʼ ὄρθρος βαθύς.</l>
</sp>
<sp>
<speaker>Βδελυκλέων</speaker>
<l n="246">νὴ τὸν Δίʼ, ὀψὲ γοῦν ἀνεστήκασι νῦν.</l>
<l n="247">ὡς ἀπὸ μέσων νυκτῶν γε παρακαλοῦσʼ ἀεί,</l>
<l n="248">λύχνους ἔχοντες καὶ μινυρίζοντες μέλη</l>
<l n="249">ἀρχαῖα μελισιδωνοφρυνιχήρατα,</l>
<l n="250">οἷς ἐκκαλοῦνται τοῦτον.</l>
</sp>
<sp>
<speaker>Σωσίας</speaker>
<l n="251">οὐκοῦν, ἢν δέῃ,</l>
<l n="252">ἤδη ποτʼ αὐτοὺς τοῖς λίθοις βαλλήσομεν.</l>
</sp>
<sp>
<speaker>Βδελυκλέων</speaker>
<l n="253">ἀλλʼ ὦ πόνηρε τὸ γένος ἤν τις ὀργίσῃ</l>
<l n="254">τὸ τῶν γερόντων, ἔσθʼ ὅμοιον σφηκιᾷ.</l>
<l n="255">ἔχουσι γὰρ καὶ κέντρον ἐκ τῆς ὀσφύος</l>
<l n="256">ὀξύτατον, ᾧ κεντοῦσι, καὶ κεκραγότες</l>
<l n="257">πηδῶσι καὶ βάλλουσιν ὥσπερ φέψαλοι.</l>
</sp>
<sp>
<speaker>Σωσίας</speaker>
<l n="258">μὴ φροντίσῃς· ἐὰν ἐγὼ λίθους ἔχω,</l>
<l n="259">πολλῶν δικαστῶν σφηκιὰν διασκεδῶ.<milestone ed="p" n="230" unit="card"/>
</l>
</sp>
</div>
<div type="Parodos">
<div type="prelude">
<sp>
<speaker>Χορός</speaker>
<l n="260">χώρει πρόβαινʼ ἐρρωμένως. ὦ Κωμία βραδύνεις.</l>
<l n="261">μὰ τὸν Δίʼ οὐ μέντοι πρὸ τοῦ γʼ, ἀλλʼ ἦσθʼ ἱμὰς κύνειος·</l>
<l n="262">νυνὶ δὲ κρείττων ἐστί σου Χαρινάδης βαδίζειν.</l>
<l n="263">ὦ Στρυμόδωρε Κονθυλεῦ, βέλτιστε συνδικαστῶν,</l>
<l n="264">Εὐεργίδης ἆρʼ ἐστί που ʼνταῦθʼ ἢ Χάβης ὁ Φλυεύς;</l>
<l n="265">πάρεσθʼ ὃ δὴ λοιπόν γʼ ἔτʼ ἐστίν, ἀππαπαῖ παπαιάξ,</l>
<l n="266">ἥβης ἐκείνης ἡνίκʼ ἐν Βυζαντίῳ ξυνῆμεν</l>
<l n="267">φρουροῦντʼ ἐγώ τε καὶ σύ· κᾆτα περιπατοῦντε νύκτωρ</l>
<l n="268">τῆς ἀρτοπώλιδος λαθόντʼ ἐκλέψαμεν τὸν ὅλμον,</l>
<l n="269">κᾆθʼ ἥψομεν τοῦ κορκόρου κατασχίσαντες αὐτόν.</l>
<l n="270">ἀλλʼ ἐγκονῶμεν ὦνδρες, ὡς ἔσται Λάχητι νυνί·</l>
<l n="271">σίμβλον δέ φασι χρημάτων ἔχειν ἅπαντες αὐτόν.</l>
<l n="272">χθὲς οὖν Κλέων ὁ κηδεμὼν ἡμῖν ἐφεῖτʼ ἐν ὥρᾳ</l>
<l n="273">ἥκειν ἔχοντας ἡμερῶν ὀργὴν τριῶν πονηρὰν</l>
<l n="274">ἐπʼ αὐτόν, ὡς κολωμένους ὧν ἠδίκησεν. ἀλλὰ</l>
<l n="275">σπεύδωμεν ὦνδρες ἥλικες πρὶν ἡμέραν γενέσθαι.</l>
<l n="276">χωρῶμεν ἅμα τε τῷ λύχνῳ πάντῃ διασκοπῶμεν,</l>
<l n="277">μή που λίθος τις ἐμποδὼν ἡμᾶς κακόν τι δράσῃ.</l>
</sp>
<sp>
<speaker>Παίς</speaker>
<l n="278">τὸν πηλὸν ὦ πάτερ πάτερ τουτονὶ φύλαξαι.</l>
</sp>
<sp>
<speaker>Χορός</speaker>
<l n="279">κάρφος χαμᾶθέν νυν λαβὼν τὸν λύχνον πρόμυξον.</l>
</sp>
<sp>
<speaker>Παίς</speaker>
<l n="280">οὔκ, ἀλλὰ τῳδί μοι δοκῶ τὸν λύχνον προβύσειν.</l>
</sp>
<sp>
<speaker>Χορός</speaker>
<l n="281">τί δὴ μαθὼν τῷ δακτύλῳ τὴν θρυαλλίδʼ ὠθεῖς,</l>
<l n="282">καὶ ταῦτα τοὐλαίου σπανίζοντος ὦνόητε;</l>
<l n="283">οὐ γὰρ δάκνει σʼ, ὅταν δέῃ τίμιον πρίασθαι.</l>
</sp>
<sp>
<speaker>Παίς</speaker>
<l n="284">εἰ νὴ Δίʼ αὖθις κονδύλοις νουθετήσεθʼ ἡμᾶς,</l>
<l n="285">ἀποσβέσαντες τοὺς λύχνους ἄπιμεν οἴκαδʼ αὐτοί·</l>
<l n="286">κἄπειτʼ ἴσως ἐν τῷ σκότῳ τουτουὶ στερηθεὶς</l>
<l n="287">τὸν πηλὸν ὥσπερ ἀτταγᾶς τυρβάσεις βαδίζων.</l>
</sp>
<sp>
<speaker>Χορός</speaker>
<l n="288">ἦ μὴν ἐγὼ σοῦ χἀτέρους μείζονας κολάζω.</l>
<l n="289">ἀλλʼ οὑτοσί μοι βόρβορος φαίνεται πατοῦντι·</l>
<l n="290">κοὐκ ἔσθʼ ὅπως οὐχ ἡμερῶν τεττάρων τὸ πλεῖστον</l>
<l n="291">ὕδωρ ἀναγκαίως ἔχει τὸν θεὸν ποιῆσαι.</l>
<l n="292">ἔπεισι γοῦν τοῖσιν λύχνοις οὑτοιὶ μύκητες·</l>
<l n="293">φιλεῖ δʼ, ὅταν τοῦτʼ ᾖ, ποιεῖν ὑετὸν μάλιστα.</l>
<l n="294">δεῖται δὲ καὶ τῶν καρπίμων ἅττα μή ʼστι πρῷα</l>
<l n="295">ὕδωρ γενέσθαι κἀπιπνεῦσαι βόρειον αὐτοῖς.</l>
<l n="296">τί χρῆμʼ ἄρʼ οὑκ τῆς οἰκίας τῆσδε συνδικαστὴς</l>
<l n="297">πέπονθεν, ὡς οὐ φαίνεται δεῦρο πρὸς τὸ πλῆθος;</l>
<l n="298">οὐ μὴν πρὸ τοῦ γʼ ἐφολκὸς ἦν, ἀλλὰ πρῶτος ἡμῶν</l>
<l n="299">ἡγεῖτʼ ἂν ᾄδων Φρυνίχου· καὶ γάρ ἐστιν ἁνὴρ</l>
<l n="300">φιλῳδός. ἀλλά μοι δοκεῖ στάντας ἐνθάδʼ ὦνδρες</l>
<l n="301">ᾄδοντας αὐτὸν ἐκκαλεῖν, ἤν τί πως ἀκούσας</l>
<l n="302">τοὐμοῦ μέλους ὑφʼ ἡδονῆς ἑρπύσῃ θύραζε.<milestone ed="p" n="273" unit="card"/>
</l>
</sp>
</div>
<div type="strophe" n="1">
<sp>
<speaker>Χορός</speaker>
<l n="303">τί ποτʼ οὐ πρὸ θυρῶν φαίνετʼ ἄρʼ ἡμῖν ὁ γέρων οὐδʼ ὑπακούει;</l>
<l n="304">μῶν ἀπολώλεκε τὰς</l>
<l n="305">ἐμβάδας, ἢ προσέκοψʼ ἐν</l>
<l n="306">τῷ σκότῳ τὸν δάκτυλόν που,</l>
<l n="307">εἶτʼ ἐφλέγμηνεν αὐτοῦ</l>
<l n="308">τὸ σφυρὸν γέροντος ὄντος;</l>
<l n="309">καὶ τάχʼ ἂν βουβωνιῴη.</l>
<l n="310">ἦ μὴν πολὺ δριμύτατός γʼ ἦν τῶν παρʼ ἡμῖν,</l>
<l n="311">καὶ μόνος οὐκ ἂν ἐπείθετʼ,</l>
<l n="312">ἀλλʼ ὁπότʼ ἀντιβολοίη</l>
<l n="313">τις, κάτω κύπτων ἂν οὕτω</l>
<l n="314">
<q>λίθον ἕψεις,</q> ἔλεγεν.<milestone ed="p" n="281" unit="card"/>
</l>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="315">τάχα δʼ ἂν διὰ τὸν χθιζινὸν ἄνθρωπον, ὃς ἡμᾶς διεδύετʼ</l>
<l n="316">ἐξαπατῶν καὶ λέγων</l>
<l n="317">ὡς φιλαθήναιος ἦν καὶ</l>
<l n="318">τἀν Σάμῳ πρῶτος κατείποι,</l>
<l n="319">διὰ τοῦτʼ ὀδυνηθεὶς</l>
<l n="320">εἶτʼ ἴσως κεῖται πυρέττων.</l>
<l n="321">ἔστι γὰρ τοιοῦτος ἁνήρ.</l>
<l n="322">ἀλλʼ ὦγάθʼ ἀνίστασο μηδʼ οὕτω σεαυτὸν</l>
<l n="323">ἔσθιε μηδʼ ἀγανάκτει.</l>
<l n="324">καὶ γὰρ ἀνὴρ παχὺς ἥκει</l>
<l n="325">τῶν προδόντων τἀπὶ Θρᾴκης·</l>
<l n="326">ὃν ὅπως ἐγχυτριεῖς.</l>
<l n="327">ὕπαγʼ ὦ παῖ ὕπαγε.<milestone ed="p" n="291" unit="card"/>
</l>
</sp>
</div>
<div type="strophe" n="2">
<sp>
<speaker>Παίς</speaker>
<l n="328">ἐθελήσεις τί μοι οὖν ὦ</l>
<l n="329">πάτερ, ἤν σού τι δεηθῶ;</l>
</sp>
<sp>
<speaker>Χορός</speaker>
<l n="330">πάνυ γʼ ὦ παιδίον. ἀλλʼ εἰπέ,</l>
<l n="331">τί βούλει με πρίασθαι</l>
<l n="332">καλόν; οἶμαι δέ σʼ ἐρεῖν ἀστραγάλους</l>
<l n="333">δήπουθεν ὦ παῖ.</l>
</sp>
<sp>
<speaker>Παίς</speaker>
<l n="334">μὰ Δίʼ ἀλλʼ ἰσχάδας ὦ παππία·</l>
<l n="335">ἥδιον γάρ.</l>
</sp>
<sp>
<speaker>Χορός</speaker>
<l n="336">οὐκ ἂν</l>
<l n="337">μὰ Δίʼ, εἰ κρέμαισθέ γʼ ὑμεῖς.</l>
</sp>
<sp>
<speaker>Παίς</speaker>
<l n="338">μὰ Δίʼ οὔ τἄρα προπέμψω σε τὸ λοιπόν.</l>
</sp>
<sp>
<speaker>Χορός</speaker>
<l n="339">ἀπὸ γὰρ τοῦδέ με τοῦ μισθαρίου</l>
<l n="340">τρίτον αὐτὸν ἔχειν ἄλφιτα δεῖ καὶ ξύλα κὤψον·</l>
<l n="341">
<add>ἒ ἔ.</add> σὺ δὲ σῦκά μʼ αἰτεῖς.<milestone ed="p" n="303" unit="card"/>
</l>
</sp>
</div>
<div type="antistrophe" n="2">
<sp>
<speaker>Παίς</speaker>
<l n="342">ἄγε νυν ὦ πάτερ ἢν μὴ</l>
<l n="343">τὸ δικαστήριον ἅρχων</l>
<l n="344">καθίσῃ νῦν, πόθεν ὠνησόμεθʼ</l>
<l n="345">ἄριστον; ἔχεις ἐλπίδα</l>
<l n="346">χρηστήν τινα νῷν ἢ</l>
<l n="347">πόρον Ἕλλας ἱρὸν <add>εὑρεῖν</add>;</l>
</sp>
<sp>
<speaker>Χορός</speaker>
<l n="348">ἀπαπαῖ φεῦ, <add>ἀπαπαῖ φεῦ,</add>
</l>
<l n="349">μὰ Δίʼ οὐκ ἔγωγε νῷν οἶδʼ</l>
<l n="350">ὁπόθεν γε δεῖπνον ἔσται.</l>
</sp>
<sp>
<speaker>Παίς</speaker>
<l n="351">τί με δῆτʼ ὦ μελέα μῆτερ ἔτικτες;</l>
</sp>
<sp>
<speaker>Χορός</speaker>
<l n="352">ἵνʼ ἐμοὶ πράγματα βόσκειν παρέχῃς.</l>
</sp>
<sp>
<speaker>Παίς</speaker>
<l n="353">ἀνόνητον ἄρʼ ὦ θυλάκιόν σʼ εἶχον ἄγαλμα.</l>
<l n="354">ἒ ἔ. πάρα νῷν στενάζειν.<milestone ed="p" n="316" unit="card"/>
</l>
</sp>
</div>
<div type="monody">
<sp>
<speaker>Φιλοκλέων</speaker>
<l n="355">φίλοι, τήκομαι μὲν</l>
<l n="356">πάλαι διὰ τῆς ὀπῆς</l>
<l n="357">ὑμῶν ὑπακούων.</l>
<l n="358">ἀλλὰ γὰρ οὐχ οἷός τʼ εἴμʼ</l>
<l n="359">ᾄδειν. τί ποιήσω;</l>
<l n="360">τηροῦμαι δʼ ὑπὸ τῶνδʼ, ἐπεὶ</l>
<l n="361">βούλομαί γε πάλαι μεθʼ ὑμῶν</l>
<l n="362">ἐλθὼν ἐπὶ τοὺς καδίσκους</l>
<l n="363">κακόν τι ποιῆσαι.</l>
<l n="364">ἀλλʼ ὦ Ζεῦ <add>Ζεῦ</add> μέγα βροντήσας</l>
<l n="365">ἤ με ποίησον καπνὸν ἐξαίφνης</l>
<l n="366">ἢ Προξενίδην ἢ τὸν Σέλλου</l>
<l n="367">τοῦτον τὸν ψευδαμάμαξυν.</l>
<l n="368">τόλμησον ἄναξ χαρίσασθαί μοι,</l>
<l n="369">πάθος οἰκτίρας· ἤ με κεραυνῷ</l>
<l n="370">διατινθαλέῳ σπόδισον ταχέως,</l>
<l n="371">κἄπειτʼ ἀνελών μʼ ἀποφυσήσας</l>
<l n="372">εἰς ὀξάλμην ἔμβαλε θερμήν·</l>
<l n="373">ἢ δῆτα λίθον με ποίησον ἐφʼ οὗ</l>
<l n="374">τὰς χοιρίνας ἀριθμοῦσι.<milestone ed="p" n="334" unit="card"/>
</l>
</sp>
</div>
</div>
<div type="Agon">
<div type="strophe" n="1">
<sp>
<speaker>Χορός</speaker>
<l n="375">τίς γάρ ἐσθʼ ὁ ταῦτά σʼ εἵργων</l>
<l n="376">κἀποκλῄων τῇ θύρᾳ; λέξον·</l>
<l n="377">πρὸς εὔνους γὰρ φράσεις.</l>
<milestone ed="p" n="336" unit="card"/>
</sp>
</div>
<div type="proepirrheme">
<sp>
<speaker>Φιλοκλέων</speaker>
<l n="378">οὑμὸς υἱός. ἀλλὰ μὴ βοᾶτε· καὶ γὰρ τυγχάνει</l>
<l n="379">οὑτοσὶ πρόσθεν καθεύδων. ἀλλʼ ὕφεσθε τοῦ τόνου.</l>
</sp>
<sp>
<speaker>Χορός</speaker>
<l n="380">τοῦ δʼ ἔφεξιν ὦ μάταιε ταῦτα δρᾶν σε βούλεται;</l>
<l n="381">
<add>καὶ</add> τίνα πρόφασιν ἔχων;</l>
</sp>
<sp>
<speaker>Φιλοκλέων</speaker>
<l n="382">οὐκ ἐᾷ μʼ ὦνδρες δικάζειν οὐδὲ δρᾶν οὐδὲν κακόν,</l>
<l n="383">ἀλλά μʼ εὐωχεῖν ἕτοιμός ἐστʼ· ἐγὼ δʼ οὐ βούλομαι.<milestone ed="p" n="342" unit="card"/>
</l>
</sp>
</div>
<div type="strophe" n="2">
<sp>
<speaker>Χορός</speaker>
<l n="384">τοῦτʼ ἐτόλμησʼ ὁ μιαρὸς χανεῖν</l>
<l n="385">ὁ Δημολογοκλέων <add>ὅδʼ,</add>
</l>
<l n="386">ὅτι λέγεις <add>σύ</add> τι περὶ τῶν νεῶν</l>
<l n="387">ἀληθές. οὐ γὰρ ἄν ποθʼ</l>
<l n="388">οὗτος ἁνὴρ τοῦτʼ ἐτόλμησεν</l>
<l n="389">λέγειν, εἰ</l>
<l n="390">μὴ ξυνωμότης τις ἦν.<milestone ed="p" n="346" unit="card"/>
</l>
</sp>
</div>
<div type="katakeleusmenos">
<sp>
<speaker>Χορός</speaker>
<l n="391">ἀλλʼ ἐκ τούτων ὥρα τινά σοι ζητεῖν καινὴν ἐπίνοιαν,</l>
<l n="392">ἥτις σε λάθρᾳ τἀνδρὸς τουδὶ καταβῆναι δεῦρο ποιήσει.<milestone ed="p" n="348" unit="card"/>
</l>
</sp>
</div>
<div type="epirrheme">
<sp>
<speaker>Φιλοκλέων</speaker>
<l n="393">τίς ἂν οὖν εἴη; ζητεῖθʼ ὑμεῖς, ὡς πᾶν <add>ἂν</add> ἔγωγε ποιοίην·</l>
<l n="394">οὕτω κιττῶ διὰ τῶν σανίδων μετὰ χοιρίνης περιελθεῖν.</l>
</sp>
<sp>
<speaker>Χορός</speaker>
<l n="395">ἔστιν ὀπὴ δῆθʼ ἥντινʼ ἂν ἔνδοθεν οἷός τʼ εἴης διορύξαι,</l>
<l n="396">εἶτʼ ἐκδῦναι ῥάκεσιν κρυφθεὶς ὥσπερ πολύμητις Ὀδυσσεύς;</l>
</sp>
<sp>
<speaker>Φιλοκλέων</speaker>
<l n="397">πάντα πέφαρκται κοὐκ ἔστιν ὀπῆς οὐδʼ εἰ σέρφῳ διαδῦναι.</l>
<l n="398">ἀλλʼ ἄλλο τι δεῖ ζητεῖν ὑμᾶς· ὀπίαν δʼ οὐκ ἔστι γενέσθαι.</l>
</sp>
<sp>
<speaker>Χορός</speaker>
<l n="399">μέμνησαι δῆθʼ, ὅτʼ ἐπὶ στρατιᾶς κλέψας ποτὲ τοὺς ὀβελίσκους</l>
<l n="400">ἵεις σαυτὸν κατὰ τοῦ τείχους ταχέως, ὅτε Νάξος ἑάλω.</l>
</sp>
<sp>
<speaker>Φιλοκλέων</speaker>
<l n="401">οἶδʼ· ἀλλὰ τί τοῦτʼ; οὐδὲν γὰρ τοῦτʼ ἐστὶν ἐκείνῳ προσόμοιον.</l>
<l n="402">ἥβων γὰρ κἀδυνάμην κλέπτειν, ἴσχυόν τʼ αὐτὸς ἐμαυτοῦ,<milestone ed="p" n="358" unit="card"/>
</l>
</sp>
</div>
<div type="pnigos">
<sp>
<speaker>Φιλοκλέων</speaker>
<l n="403">κοὐδείς μʼ ἐφύλαττʼ, ἀλλʼ ἐξῆν μοι</l>
<l n="404">φεύγειν ἀδεῶς. νῦν δὲ ξὺν ὅπλοις</l>
<l n="405">ἄνδρες ὁπλῖται διαταξάμενοι</l>
<l n="406">κατὰ τὰς διόδους σκοπιωροῦνται,</l>
<l n="407">τὼ δὲ δύʼ αὐτῶν ἐπὶ ταῖσι θύραις</l>
<l n="408">ὥσπερ με γαλῆν κρέα κλέψασαν</l>
<l n="409">τηροῦσιν ἔχοντʼ ὀβελίσκους.<milestone ed="p" n="365" unit="card"/>
</l>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="410">ἀλλὰ καὶ νῦν ἐκπόριζε</l>
<l n="411">μηχανὴν ὅπως τάχισθʼ· ἕως</l>
<l n="412">γάρ, ὦ μελίττιον.</l>
<milestone ed="p" n="367" unit="card"/>
</sp>
</div>
<div type="antiproepirrheme">
<sp>
<speaker>Φιλοκλέων</speaker>
<l n="413">διατραγεῖν τοίνυν κράτιστόν ἐστί μοι τὸ δίκτυον.</l>
<l n="414">ἡ δέ μοι Δίκτυννα συγγνώμην ἔχοι τοῦ δικτύου.</l>
</sp>
<sp>
<speaker>Χορός</speaker>
<l n="415">ταῦτα μὲν πρὸς ἀνδρός ἐστʼ ἄνοντος ἐς σωτηρίαν.</l>
<l n="416">ἀλλʼ ἔπαγε τὴν γνάθον.</l>
</sp>
<sp>
<speaker>Φιλοκλέων</speaker>
<l n="417">διατέτρωκται τοῦτό γʼ. ἀλλὰ μὴ βοᾶτε μηδαμῶς,</l>
<l n="418">ἀλλὰ τηρώμεσθʼ ὅπως μὴ Βδελυκλέων αἰσθήσεται.<milestone ed="p" n="373" unit="card"/>
</l>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="419">μηδὲν ὦ τᾶν δέδιθι, μηδέν·</l>
<l n="420">ὡς ἐγὼ τοῦτόν γʼ, ἐὰν γρύξῃ</l>
<l n="421">τι, ποιήσω δακεῖν τὴν</l>
<l n="422">καρδίαν καὶ τὸν περὶ ψυχῆς</l>
<l n="423">δρόμον δραμεῖν, ἵνʼ εἰδῇ</l>
<l n="424">μὴ πατεῖν τὰ</l>
<l n="425">τοῖν θεοῖν ψηφίσματα.<milestone ed="p" n="379" unit="card"/>
</l>
</sp>
</div>
<div type="antikatakeleusmenos">
<sp>
<speaker>Χορός</speaker>
<l n="426">ἀλλʼ ἐξάψας διὰ τῆς θυρίδος τὸ καλῴδιον εἶτα καθίμα</l>
<l n="427">δήσας σαυτὸν καὶ τὴν ψυχὴν ἐμπλησάμενος Διοπείθους.<milestone ed="p" n="381" unit="card"/>
</l>
</sp>
</div>
<div type="antepirrheme">
<sp>
<speaker>Φιλοκλέων</speaker>
<l n="428">ἄγε νυν, ἢν αἰσθομένω τούτω ζητῆτόν μʼ ἐσκαλαμᾶσθαι</l>
<l n="429">κἀνασπαστὸν ποιεῖν εἴσω, τί ποιήσετε; φράζετε νυνί.</l>
</sp>
<sp>
<speaker>Χορός</speaker>
<l n="430">ἀμυνοῦμέν σοι τὸν πρινώδη θυμὸν ἅπαντες καλέσαντες</l>
<l n="431">ὥστʼ οὐ δυνατόν σʼ εἵργειν ἔσται· τοιαῦτα ποιήσομεν ἡμεῖς.</l>
</sp>
<sp>
<speaker>Φιλοκλέων</speaker>
<l n="432">δράσω τοίνυν ὑμῖν πίσυνος, καὶ — μανθάνετʼ; — ἤν τι πάθω ʼγώ,</l>
<l n="433">ἀνελόντες καὶ κατακλαύσαντες θεῖναί μʼ ὑπὸ τοῖσι δρυφάκτοις.</l>
</sp>
<sp>
<speaker>Χορός</speaker>
<l n="434">οὐδὲν πείσει· μηδὲν δείσῃς. ἀλλʼ ὦ βέλτιστε καθίει</l>
<l n="435">σαυτὸν θαρρῶν κἀπευξάμενος τοῖσι πατρῴοισι θεοῖσιν.</l>
</sp>
<sp>
<speaker>Φιλοκλέων</speaker>
<l n="436">ὦ Λύκε δέσποτα, γείτων ἥρως· σὺ γὰρ οἷσπερ ἐγὼ κεχάρησαι,</l>
<l n="437">τοῖς δακρύοισιν τῶν φευγόντων ἀεὶ καὶ τοῖς ὀλοφυρμοῖς·</l>
<l n="438">ᾤκησας γοῦν ἐπίτηδες ἰὼν ἐνταῦθʼ ἵνα ταῦτʼ ἀκροῷο,</l>
<l n="439">κἀβουλήθης μόνος ἡρώων παρὰ τὸν κλάοντα καθῆσθαι.</l>
<l n="440">ἐλέησον καὶ σῶσον νυνὶ τὸν σαυτοῦ πλησιόχωρον·</l>
<l n="441">κοὐ μή ποτέ σου παρὰ τὰς κάννας οὐρήσω μηδʼ ἀποπάρδω.</l>
</sp>
<sp>
<speaker>Βδελυκλέων</speaker>
<l n="442">οὗτος ἐγείρου.</l>
</sp>
<sp>
<speaker>Ξανθίας</speaker>
<l n="443">τί τὸ πρᾶγμʼ;</l>
</sp>
<sp>
<speaker>Βδελυκλέων</speaker>
<l n="444">ὥσπερ φωνή μέ τις ἐγκεκύκλωται.</l>
</sp>
<sp>
<speaker>Ξανθίας</speaker>
<l n="445">μῶν ὁ γέρων πῃ διαδύεται <add>αὖ</add>;</l>
</sp>
<sp>
<speaker>Βδελυκλέων</speaker>
<l n="446">μὰ Δίʼ οὐ δῆτʼ, ἀλλὰ καθιμᾷ</l>
<l n="447">αὑτὸν δήσας.</l>
</sp>
<sp>
<speaker>Ξανθίας</speaker>
<l n="448">ὦ μιαρώτατε τί ποιεῖς; οὐ μὴ καταβήσει;</l>
</sp>
<sp>
<speaker>Βδελυκλέων</speaker>
<l n="449">ἀνάβαινʼ ἀνύσας κατὰ τὴν ἑτέραν καὶ ταῖσιν φυλλάσι παῖε,</l>
<l n="450">ἤν πως πρύμνην ἀνακρούσηται πληγεὶς ταῖς εἰρεσιώναις.</l>
</sp>
<sp>
<speaker>Φιλοκλέων</speaker>
<l n="451">οὐ ξυλλήψεσθʼ ὁπόσοισι δίκαι τῆτες μέλλουσιν ἔσεσθαι,</l>
<l n="452">ὦ Σμικυθίων καὶ Τεισιάδη καὶ Χρήμων καὶ Φερέδειπνε;</l>
<l n="453">πότε δʼ, εἰ μὴ νῦν, ἐπαρήξετέ μοι, πρίν μʼ εἴσω μᾶλλον ἄγεσθαι;<milestone ed="p" n="403" unit="card"/>
</l>
</sp>
</div>
</div>
<div type="Choral">
<div type="strophe">
<sp>
<speaker>Χορός</speaker>
<l n="454">εἰπέ μοι τί μέλλομεν κινεῖν ἐκείνην τὴν χολήν,</l>
<l n="455">ἥνπερ, ἡνίκʼ ἄν τις ἡμῶν ὀργίσῃ τὴν σφηκιάν;</l>
<l n="456">νῦν ἐκεῖνο νῦν ἐκεῖνο</l>
<l n="457">τοὐξύθυμον, ᾧ κολαζόμεσθα,</l>
<l n="458">κέντρον †ἐντέτατʼ ὀξύ†.</l>
<l n="459">ἀλλὰ θαἰμάτια βαλόντες ὡς τάχιστα, παιδία,</l>
<l n="460">θεῖτε καὶ βοᾶτε, καὶ Κλέωνι ταῦτʼ ἀγγέλλετε,</l>
<l n="461">καὶ κελεύετʼ αὐτὸν ἥκειν</l>
<l n="462">ὡς ἐπʼ ἄνδρα μισόπολιν</l>
<l n="463">ὄντα κἀπολούμενον, ὅτι</l>
<l n="464">τόνδε λόγον ἐσφέρει,</l>
<l n="465">μὴ δικάζειν δίκας.</l>
</sp>
<sp>
<speaker>Βδελυκλέων</speaker>
<l n="466">ὦγαθοὶ τὸ πρᾶγμʼ ἀκούσατʼ, ἀλλὰ μὴ κεκράγετε.</l>
</sp>
<sp>
<speaker>Χορός</speaker>
<l n="467">νὴ Δίʼ ἐς τὸν οὐρανόν γʼ.</l>
</sp>
<sp>
<speaker>Βδελυκλέων</speaker>
<l n="468">ὡς τοῦδʼ ἐγὼ οὐ μεθήσομαι.</l>
</sp>
<sp>
<speaker>Χορός</speaker>
<l n="469">ταῦτα δῆτʼ οὐ δεινὰ καὶ τυραννίς ἐστιν ἐμφανής;</l>
<l n="470">ὦ πόλις καὶ Θεώρου θεοισεχθρία,</l>
<l n="471">κεἴ τις ἄλλος προέστηκεν ἡμῶν κόλαξ.<milestone ed="p" n="420" unit="card"/>
</l>
</sp>
</div>
<div type="trochees">
<sp>
<speaker>Ξανθίας</speaker>
<l n="472">Ἡράκλεις καὶ κέντρʼ ἔχουσιν. οὐχ ὁρᾷς ὦ δέσποτα;</l>
</sp>
<sp>
<speaker>Βδελυκλέων</speaker>
<l n="473">οἷς γʼ ἀπώλεσαν Φίλιππον ἐν δίκῃ τὸν Γοργίου.</l>
</sp>
<sp>
<speaker>Χορός</speaker>
<l n="474">καὶ σέ γʼ αὐτοῖς ἐξολοῦμεν· ἀλλὰ πᾶς ἐπίστρεφε</l>
<l n="475">δεῦρο κἀξείρας τὸ κέντρον εἶτʼ ἐπʼ αὐτὸν ἵεσο,</l>
<l n="476">ξυσταλεὶς εὔτακτος ὀργῆς καὶ μένους ἐμπλήμενος,</l>
<l n="477">ὡς ἂν εὖ εἰδῇ τὸ λοιπὸν σμῆνος οἷον ὤργισεν.</l>
</sp>
<sp>
<speaker>Ξανθίας</speaker>
<l n="478">τοῦτο μέντοι δεινὸν ἤδη νὴ Δίʼ, εἰ μαχούμεθα·</l>
<l n="479">ὡς ἔγωγʼ αὐτῶν ὁρῶν δέδοικα τὰς ἐγκεντρίδας.</l>
</sp>
<sp>
<speaker>Χορός</speaker>
<l n="480">ἀλλʼ ἀφίει τὸν ἄνδρʼ· εἰ δὲ μή, φήμʼ ἐγὼ</l>
<l n="481">τὰς χελώνας μακαριεῖν σε τοῦ δέρματος.<milestone ed="p" n="430" unit="card"/>
</l>
</sp>
<sp>
<speaker>Φιλοκλέων</speaker>
<l n="482">εἶά νυν ὦ ξυνδικασταὶ σφῆκες ὀξυκάρδιοι,</l>
<l n="483">οἱ μὲν ἐς τὸν πρωκτὸν αὐτῶν ἐσπέτεσθʼ ὠργισμένοι,</l>
<l n="484">οἱ δὲ τὠφθαλμὼ κύκλῳ κεντεῖτε καὶ τοὺς δακτύλους.</l>
</sp>
<sp>
<speaker>Βδελυκλέων</speaker>
<l n="485">ὦ Μίδα καὶ Φρὺξ βοήθει δεῦρο καὶ Μασιντύα,</l>
<l n="486">καὶ λάβεσθε τουτουὶ καὶ μὴ μεθῆσθε μηδενί·</l>
<l n="487">εἰ δὲ μή, ʼν πέδαις παχείαις οὐδὲν ἀριστήσετε.</l>
<l n="488">ὡς ἐγὼ πολλῶν ἀκούσας οἶδα θρίων τὸν ψόφον.</l>
</sp>
<sp>
<speaker>Χορός</speaker>
<l n="489">εἰ δὲ μὴ τοῦτον μεθήσεις, ἔν τί σοι παγήσεται.</l>
</sp>
<sp>
<speaker>Φιλοκλέων</speaker>
<l n="490">ὦ Κέκροψ ἥρως ἄναξ τὰ πρὸς ποδῶν Δρακοντίδη,</l>
<l n="491">περιορᾷς οὕτω μʼ ὑπʼ ἀνδρῶν βαρβάρων χειρούμενον,</l>
<l n="492">οὓς ἐγὼ ʼδίδαξα κλάειν τέτταρʼ ἐς τὴν χοίνικα;</l>
</sp>
<sp>
<speaker>Χορός</speaker>
<l n="493">εἶτα δῆτʼ οὐ πόλλʼ ἔνεστι δεινὰ τῷ γήρᾳ κακά;</l>
<l n="494">δηλαδή· καὶ νῦν γε τούτω τὸν παλαιὸν δεσπότην</l>
<l n="495">πρὸς βίαν χειροῦσιν, οὐδὲν τῶν πάλαι μεμνημένοι</l>
<l n="496">διφθερῶν κἀξωμίδων, ἃς οὗτος αὐτοῖς ἠμπόλα,</l>
<l n="497">καὶ κυνᾶς· καὶ τοὺς πόδας χειμῶνος ὄντος ὠφέλει,</l>
<l n="498">ὥστε μὴ ῥιγῶν ἑκάστοτʼ· ἀλλὰ τούτοις γʼ οὐκ ἔνι</l>
<l n="499">οὐδʼ ἐν ὀφθαλμοῖσιν αἰδὼς τῶν παλαιῶν ἐμβάδων.</l>
</sp>
<sp>
<speaker>Φιλοκλέων</speaker>
<l n="500">οὐκ ἀφήσεις οὐδὲ νυνί μʼ ὦ κάκιστον θηρίον,</l>
<l n="501">οὐδʼ ἀναμνησθεὶς ὅθʼ εὑρὼν τοὺς βότρυς κλέπτοντά σε</l>
<l n="502">προσαγαγὼν πρὸς τὴν ἐλάαν ἐξέδειρʼ εὖ κἀνδρικῶς,</l>
<l n="503">ὥστε σε ζηλωτὸν εἶναι; σὺ δʼ ἀχάριστος ἦσθʼ ἄρα.</l>
<l n="504">ἀλλʼ ἄνες με καὶ σὺ καὶ σύ, πρὶν τὸν υἱὸν ἐκδραμεῖν.</l>
</sp>
<sp>
<speaker>Χορός</speaker>
<l n="505">ἀλλὰ τούτων μὲν τάχʼ ἡμῖν δώσετον καλὴν δίκην,</l>
<l n="506">οὐκέτʼ ἐς μακρὰν ἵνʼ εἰδῆθʼ οἷός ἐστʼ ἀνδρῶν τρόπος</l>
<l n="507">ὀξυθύμων καὶ δικαίων καὶ βλεπόντων κάρδαμα.</l>
</sp>
<sp>
<speaker>Βδελυκλέων</speaker>
<l n="508">παῖε παἶ ὦ Ξανθία τοὺς σφῆκας ἀπὸ τῆς οἰκίας.</l>
</sp>
<sp>
<speaker>Ξανθίας</speaker>
<l n="509">ἀλλὰ δρῶ τοῦτʼ· ἀλλὰ καὶ σὺ τῦφε πολλῷ τῷ καπνῷ.</l>
</sp>
<sp>
<speaker>Σωσίας</speaker>
<l n="510">οὐχὶ σοῦσθʼ; οὐκ ἐς κόρακας; οὐκ ἄπιτε; παῖε τῷ ξύλῳ.</l>
</sp>
<sp>
<speaker>Ξανθίας</speaker>
<l n="511">καὶ σὺ προσθεὶς Αἰσχίνην ἔντυφε τὸν Σελλαρτίου.</l>
<l n="512">ἆρʼ ἐμέλλομέν ποθʼ ὑμᾶς ἀποσοβήσειν τῷ χρόνῳ.<milestone ed="p" n="461" unit="card"/>
</l>
</sp>
</div>
<div type="antistrophe">
<sp>
<speaker>Βδελυκλέων</speaker>
<l n="513">ἀλλὰ μὰ Δίʼ οὐ ῥᾳδίως οὕτως ἂν αὐτοὺς διέφυγες,</l>
<l n="514">εἴπερ ἔτυχον τῶν μελῶν τῶν Φιλοκλέους βεβρωκότες.</l>
</sp>
<sp>
<speaker>Χορός</speaker>
<l n="515">ἆρα δῆτʼ οὐκ αὐτὰ δῆλα</l>
<l n="516">τοῖς πένησιν, ἡ τυραννὶς</l>
<l n="517">†ὡς λάθρᾳ γʼ ἐλάνθανʼ ὑπιοῦσά με,†</l>
<l n="518">εἰ σύ γʼ ὦ πόνῳ πόνηρε καὶ κομηταμυνία</l>
<l n="519">τῶν νόμων ἡμᾶς ἀπείργεις ὧν ἔθηκεν ἡ πόλις,</l>
<l n="520">οὔτε τινʼ ἔχων πρόφασιν</l>
<l n="521">οὔτε λόγον εὐτράπελον,</l>
<l n="522">αὐτὸς ἄρχων μόνος;</l>
</sp>
<sp>
<speaker>Βδελυκλέων</speaker>
<l n="523">ἔσθʼ ὅπως ἄνευ μάχης καὶ τῆς κατοξείας βοῆς</l>
<l n="524">ἐς λόγους ἔλθοιμεν ἀλλήλοισι καὶ διαλλαγάς;</l>
</sp>
<sp>
<speaker>Χορός</speaker>
<l n="525">σοὐς λόγους ὦ μισόδημε καὶ μοναρχίας ἐραστά,</l>
<l n="526">καὶ ξυνὼν Βρασίδᾳ καὶ φορῶν κράσπεδα</l>
<l n="527">στεμμάτων τήν θʼ ὑπήνην ἄκουρον τρέφων;<milestone ed="p" n="477" unit="card"/>
</l>
</sp>
</div>
<div type="trochees">
<sp>
<speaker>Βδελυκλέων</speaker>
<l n="528">νὴ Δίʼ ἦ μοι κρεῖττον ἐκστῆναι τὸ παράπαν τοῦ πατρὸς</l>
<l n="529">μᾶλλον ἢ κακοῖς τοσούτοις ναυμαχεῖν ὁσημέραι.</l>
</sp>
</div>
<div type="trochees">
<sp>
<speaker>Χορός</speaker>
<l n="530">οὐδὲ μὴν οὐδʼ ἐν σελίνῳ σοὐστὶν οὐδʼ ἐν πηγάνῳ·</l>
<l n="531">τοῦτο γὰρ παρεμβαλοῦμεν τῶν τριχοινίκων ἐπῶν.</l>
<l n="532">ἀλλὰ νῦν μὲν οὐδὲν ἀλγεῖς, ἀλλʼ ὅταν ξυνήγορος</l>
<l n="533">ταὐτὰ ταῦτα σου καταντλῇ καὶ ξυνωμότας καλῇ.</l>
</sp>
<sp>
<speaker>Βδελυκλέων</speaker>
<l n="534">ἆρʼ ἂν ὦ πρὸς τῶν θεῶν ὑμεῖς ἀπαλλαχθεῖτέ μου;</l>
<l n="535">ἢ δέδοκταί μοι δέρεσθαι καὶ δέρειν διʼ ἡμέρας;</l>
</sp>
<sp>
<speaker>Χορός</speaker>
<l n="536">οὐδέποτέ γʼ, οὐχ ἕως ἄν τί μου λοιπὸν ᾖ,</l>
<l n="537">ὅστις ἡμῶν ἐπὶ τυραννίδʼ ὧδʼ ἐστάλης.<milestone ed="p" n="488" unit="card"/>
</l>
</sp>
<sp>
<speaker>Βδελυκλέων</speaker>
<l n="538">ὡς ἅπανθʼ ὑμῖν τυραννίς ἐστι καὶ ξυνωμόται,</l>
<l n="539">ἤν τε μεῖζον ἤν τʼ ἔλαττον πρᾶγμά τις κατηγορῇ,</l>
<l n="540">ἧς ἐγὼ οὐκ ἤκουσα τοὔνομʼ οὐδὲ πεντήκοντʼ ἐτῶν·</l>
<l n="541">νῦν δὲ πολλῷ τοῦ ταρίχους ἐστὶν ἀξιωτέρα,</l>
<l n="542">ὥστε καὶ δὴ τοὔνομʼ αὐτῆς ἐν ἀγορᾷ κυλίνδεται.</l>
<l n="543">ἢν μὲν ὠνῆταί τις ὀρφὼς μεμβράδας δὲ μὴ ʼθέλῃ,</l>
<l n="544">εὐθέως εἴρηχʼ ὁ πωλῶν πλησίον τὰς μεμβράδας·</l>
<l n="545">ʼοʼὗτος ὀψωνεῖν ἔοιχʼ ἅνθρωπος ἐπὶ τυραννίδι.ʼ</l>
<l n="546">ἢν δὲ γήτειον προσαιτῇ ταῖς ἀφύαις ἥδυσμά τι,</l>
<l n="547">ἡ λαχανόπωλις παραβλέψασά φησι θατέρῳ·</l>
<l n="548">‘εἰπέ μοι, γήτειον αἰτεῖς· πότερον ἐπὶ τυραννίδι,</l>
<l n="549">ἢ νομίζεις τὰς Ἀθήνας σοὶ φέρειν ἡδύσματα;’</l>
</sp>
<sp>
<speaker>Ξανθίας</speaker>
<l n="550">κἀμέ γʼ ἡ πόρνη χθὲς εἰσελθόντα τῆς μεσημβρίας,</l>
<l n="551">ὅτι κελητίσαι ʼκέλευον, ὀξυθυμηθεῖσά μοι</l>
<l n="552">ἤρετʼ εἰ τὴν Ἱππίου καθίσταμαι τυραννίδα.</l>
</sp>
<sp>
<speaker>Βδελυκλέων</speaker>
<l n="553">ταῦτα γὰρ τούτοις ἀκούειν ἡδἔ, εἰ καὶ νῦν ἐγὼ</l>
<l n="554">τὸν πατέρʼ ὅτι βούλομαι τούτων ἀπαλλαχθέντα τῶν</l>
<l n="555">ὀρθροφοιτοσυκοφαντοδικοταλαιπώρων τρόπων</l>
<l n="556">ζῆν βίον γενναῖον ὥσπερ Μόρυχος, αἰτίαν ἔχω</l>
<l n="557">ταῦτα δρᾶν ξυνωμότης ὢν καὶ φρονῶν τυραννικά.</l>
</sp>
<sp>
<speaker>Φιλοκλέων</speaker>
<l n="558">νὴ Δίʼ ἐν δίκῃ γʼ· ἐγὼ γὰρ οὐδʼ ἂν ὀρνίθων γάλα</l>
<l n="559">ἀντὶ τοῦ βίου λάβοιμʼ ἂν οὗ με νῦν ἀποστερεῖς·</l>
<l n="560">οὐδὲ χαίρω βατίσιν οὐδʼ ἐγχέλεσιν, ἀλλʼ ἥδιον ἄν</l>
<l n="561">δικίδιον σμικρὸν φάγοιμʼ ἂν ἐν λοπάδι πεπνιγμένον.</l>
</sp>
<sp>
<speaker>Βδελυκλέων</speaker>
<l n="562">νὴ Δίʼ εἰθίσθης γὰρ ἥδεσθαι τοιούτοις πράγμασιν·</l>
<l n="563">ἀλλʼ ἐὰν σιγῶν ἀνάσχῃ καὶ μάθῃς ἁγὼ λέγω,</l>
<l n="564">ἀναδιδάξειν οἴομαί σʼ ὡς πάντα ταῦθʼ ἁμαρτάνεις.</l>
</sp>
<sp>
<speaker>Φιλοκλέων</speaker>
<l n="565">ἐξαμαρτάνω δικάζων;</l>
</sp>
<sp>
<speaker>Βδελυκλέων</speaker>
<l n="566">καταγελώμενος μὲν οὖν</l>
<l n="567">οὐκ ἐπαϊεις ὑπʼ ἀνδρῶν, οὓς σὺ μόνον οὐ προσκυνεῖς.</l>
<l n="568">ἀλλὰ δουλεύων λέληθας.</l>
</sp>
<sp>
<speaker>Φιλοκλέων</speaker>
<l n="569">παῦε δουλείαν λέγων,</l>
<l n="570">ὅστις ἄρχω τῶν ἁπάντων.</l>
</sp>
<sp>
<speaker>Βδελυκλέων</speaker>
<l n="571">οὐ σύ γʼ, ἀλλʼ ὑπηρετεῖς</l>
<l n="572">οἰόμενος ἄρχειν· ἐπεὶ δίδαξον ἡμᾶς ὦ πάτερ,</l>
<l n="573">ἥτις ἡ τιμή ʼστί σοι καρπουμένῳ τὴν Ἑλλάδα.</l>
</sp>
<sp>
<speaker>Φιλοκλέων</speaker>
<l n="574">πάνυ γε, καὶ τούτοισί γʼ ἐπιτρέψαι ʼθέλω.</l>
</sp>
<sp>
<speaker>Βδελυκλέων</speaker>
<l n="575">καὶ μὴν ἐγώ.</l>
<l n="576">ἄφετέ νυν ἅπαντες αὐτόν.</l>
</sp>
<sp>
<speaker>Φιλοκλέων</speaker>
<l n="577">καὶ ξίφος γέ μοι δότε.</l>
<l n="578">ἢν γὰρ ἡττηθῶ λέγων σου, περιπεσοῦμαι τῷ ξίφει.</l>
</sp>
<sp>
<speaker>Βδελυκλέων</speaker>
<l n="579">εἰπέ μοι, τί δʼ ἤν, τὸ δεῖνα, τῇ διαίτῃ μὴ ʼμμένῃς;</l>
</sp>
<sp>
<speaker>Φιλοκλέων</speaker>
<l n="580">μηδέποτε πίοιμʼ ἀκράτου μισθὸν ἀγαθοῦ δαίμονος.<milestone ed="p" n="526" unit="card"/>
</l>
</sp>
</div>
</div>
<div type="Agon">
<div type="strophe">
<sp>
<speaker>Χορός</speaker>
<l n="581">νῦν δὴ τὸν ἐκ θἠμετέρου</l>
<l n="582">γυμνασίου δεῖ τι λέγειν</l>
<l n="583">καινόν, ὅπως φανήσει —</l>
</sp>
<sp>
<speaker>Βδελυκλέων</speaker>
<l n="584">ἐνεγκάτω μοι δεῦρο τὴν κίστην τις ὡς τάχιστα.</l>
<l n="585">ἀτὰρ φανεῖ ποῖός τις ὤν, ἢν ταῦτα παρακελεύῃ;</l>
</sp>
<sp>
<speaker>Χορός</speaker>
<l n="586">μὴ κατὰ τὸν νεανίαν</l>
<l n="587">τονδὶ λέγων. ὁρᾷς γὰρ ὥς</l>
<l n="588">σοι μέγας ἐστὶν ἁγὼν</l>
<l n="589">καὶ περὶ τῶν ἁπάντων,</l>
<l n="590">εἴπερ, ὃ μὴ γένοιθʼ, οὗτός</l>
<l n="591">
<add>σʼ</add> ἐθέλει κρατῆσαι.</l>
</sp>
<sp>
<speaker>Βδελυκλέων</speaker>
<l n="592">καὶ μὴν ὅσʼ ἂν λέξῃ γʼ ἁπλῶς μνημόσυνα γράψομαι ʼγώ.</l>
</sp>
<sp>
<speaker>Φιλοκλέων</speaker>
<l n="593">τί γὰρ φάθʼ ὑμεῖς, ἢν ὁδί με τῷ λόγῳ κρατήσῃ;</l>
</sp>
<sp>
<speaker>Χορός</speaker>
<l n="594">οὐκέτι πρεσβυτῶν ὄχλος</l>
<l n="595">χρήσιμος ἔστʼ οὐδʼ ἀκαρῆ·</l>
<l n="596">σκωπτόμενοι δʼ ἐν ταῖς ὁδοῖς</l>
<l n="597">θαλλοφόροι καλούμεθʼ, ἀντωμοσιῶν</l>
<l n="598">κελύφη.<milestone ed="p" n="546" unit="card"/>
</l>
</sp>
</div>
<div type="katakeleusmenos">
<sp>
<speaker>Χορός</speaker>
<l n="599">ἀλλʼ ὦ περὶ τῆς πάσης μέλλων βασιλείας ἀντιλογήσειν</l>
<l n="600">τῆς ἡμετέρας, νυνὶ θαρρῶν πᾶσαν γλῶτταν βασάνιζε.<milestone ed="p" n="548" unit="card"/>
</l>
</sp>
</div>
<div type="epirrheme">
<sp>
<speaker>Φιλοκλέων</speaker>
<l n="601">καὶ μὴν εὐθύς γʼ ἀπὸ βαλβίδων περὶ τῆς ἀρχῆς ἀποδείξω</l>
<l n="602">τῆς ἡμετέρας ὡς οὐδεμιᾶς ἥττων ἐστὶν βασιλείας.</l>
<l n="603">τί γὰρ εὔδαιμον καὶ μακαριστὸν μᾶλλον νῦν ἐστὶ δικαστοῦ,</l>
<l n="604">ἢ τρυφερώτερον ἢ δεινότερον ζῷον, καὶ ταῦτα γέροντος;</l>
<l n="605">ὃν πρῶτα μὲν ἕρποντʼ ἐξ εὐνῆς τηροῦσʼ ἐπὶ τοῖσι δρυφάκτοις</l>
<l n="606">ἄνδρες μεγάλοι καὶ τετραπήχεις· κἄπειτʼ εὐθὺς προσιόντι</l>
<l n="607">ἐμβάλλει μοι τὴν χεῖρʼ ἁπαλὴν τῶν δημοσίων κεκλοφυῖαν·</l>
<l n="608">ἱκετεύουσίν θʼ ὑποκύπτοντες τὴν φωνὴν οἰκτροχοοῦντες·</l>
<l n="609">ʼοʼἴκτιρόν μʼ ὦ πάτερ, αἰτοῦμαί σʼ, εἰ καὐτὸς πώποθʼ ὑφείλου</l>
<l n="610">ἀρχὴν ἄρξας ἢ ʼπὶ στρατιᾶς τοῖς ξυσσίτοις ἀγοράζων·ʼ</l>
<l n="611">ὃς ἔμʼ οὐδʼ ἂν ζῶντʼ ᾔδειν εἰ μὴ διὰ τὴν προτέραν ἀπόφυξιν.</l>
</sp>
<sp>
<speaker>Βδελυκλέων</speaker>
<l n="612">τουτὶ περὶ τῶν ἀντιβολούντων ἔστω τὸ μνημόσυνόν μοι.</l>
</sp>
<sp>
<speaker>Φιλοκλέων</speaker>
<l n="613">εἶτʼ εἰσελθὼν ἀντιβοληθεὶς καὶ τὴν ὀργὴν ἀπομορχθεὶς</l>
<l n="614">ἔνδον τούτων ὧν ἂν φάσκω πάντων οὐδὲν πεποίηκα,</l>
<l n="615">ἀλλʼ ἀκροῶμαι πάσας φωνὰς ἱέντων εἰς ἀπόφυξιν.</l>
<l n="616">φέρʼ ἴδω, τί γὰρ οὐκ ἔστιν ἀκοῦσαι θώπευμʼ ἐνταῦθα δικαστῇ;</l>
<l n="617">οἱ μέν γʼ ἀποκλάονται πενίαν αὑτῶν καὶ προστιθέασι</l>
<l n="618">κακὰ πρὸς τοῖς οὖσιν, † ἕως ἀνιῶν ἂν ἰσώσῃ τοῖσιν ἐμοῖσιν· †</l>
<l n="619">οἱ δὲ λέγουσιν μύθους ἡμῖν, οἱ δʼ Αἰσώπου τι γέλοιον·</l>
<l n="620">οἱ δὲ σκώπτουσʼ, ἵνʼ ἐγὼ γελάσω καὶ τὸν θυμὸν καταθῶμαι.</l>
<l n="621">κἂν μὴ τούτοις ἀναπειθώμεσθα, τὰ παιδάριʼ εὐθὺς ἀνέλκει</l>
<l n="622">τὰς θηλείας καὶ τοὺς υἱεῖς τῆς χειρός, ἐγὼ δʼ ἀκροῶμαι·</l>
<l n="623">τὰ δὲ συγκύψανθʼ ἅμα βληχᾶται· κἄπειθʼ ὁ πατὴρ ὑπὲρ αὐτῶν</l>
<l n="624">ὥσπερ θεὸν ἀντιβολεῖ με τρέμων τῆς εὐθύνης ἀπολῦσαι·</l>
<l n="625">
<q>εἰ μὲν χαίρεις ἀρνὸς φωνῇ, παιδὸς φωνὴν ἐλεήσαις·</q>
</l>
<l n="626">εἰ δʼ αὖ τοῖς χοιριδίοις χαίρω, θυγατρὸς φωνῇ με πιθέσθαι.</l>
<l n="627">χἠμεῖς αὐτῷ τότε τῆς ὀργῆς ὀλίγον τὸν κόλλοπʼ ἀνεῖμεν.</l>
<l n="628">ἆρʼ οὐ μεγάλη τοῦτʼ ἔστʼ ἀρχὴ καὶ τοῦ πλούτου καταχήνη;<milestone ed="p" n="576" unit="card"/>
</l>
</sp>
<sp>
<speaker>Βδελυκλέων</speaker>
<l n="629">δεύτερον αὖ σου τουτὶ γράφομαι, τὴν τοῦ πλούτου καταχήνην·</l>
<l n="630">καὶ τἀγαθά μοι μέμνησʼ ἅχεις φάσκων τῆς Ἑλλάδος ἄρχειν.</l>
</sp>
<sp>
<speaker>Φιλοκλέων</speaker>
<l n="631">παίδων τοίνυν δοκιμαζομένων αἰδοῖα πάρεστι θεᾶσθαι.</l>
<l n="632">κἂν Οἴαγρος εἰσέλθῃ φεύγων, οὐκ ἀποφεύγει πρὶν ἂν ἡμῖν</l>
<l n="633">ἐκ τῆς Νιόβης εἴπῃ ῥῆσιν τὴν καλλίστην ἀπολέξας.</l>
<l n="634">κἂν αὐλητής γε δίκην νικᾷ, ταύτης ἡμῖν ἐπίχειρα</l>
<l n="635">ἐν φορβειᾷ τοῖσι δικασταῖς ἔξοδον ηὔλησʼ ἀπιοῦσι.</l>
<l n="636">κἂν ἀποθνῄσκων ὁ πατήρ τῳ δῷ καταλείπων παῖδʼ ἐπίκληρον,</l>
<l n="637">κλάειν ἡμεῖς μακρὰ τὴν κεφαλὴν εἰπόντες τῇ διαθήκῃ</l>
<l n="638">καὶ τῇ κόγχῃ τῇ πάνυ σεμνῶς τοῖς σημείοισιν ἐπούσῃ,</l>
<l n="639">ἔδομεν ταύτην ὅστις ἂν ἡμᾶς ἀντιβολήσας ἀναπείσῃ.</l>
<l n="640">καὶ ταῦτʼ ἀνυπεύθυνοι δρῶμεν, τῶν δʼ ἄλλων οὐδεμἴ ἀρχή.</l>
</sp>
<sp>
<speaker>Βδελυκλέων</speaker>
<l n="641">τουτὶ γάρ τοι σεμνόν, τούτων ὧν εἴρηκας μακαρίζω·</l>
<l n="642">τῆς δʼ ἐπικλήρου τὴν διαθήκην ἀδικεῖς ἀνακογχυλιάζων.</l>
</sp>
<sp>
<speaker>Φιλοκλέων</speaker>
<l n="643">ἔτι δʼ ἡ βουλὴ χὠ δῆμος ὅταν κρῖναι μέγα πρᾶγμʼ ἀπορήσῃ</l>
<l n="644">ἐψήφισται τοὺς ἀδικοῦντας τοῖσι δικασταῖς παραδοῦναι·</l>
<l n="645">εἶτʼ Εὔαθλος χὠ μέγας οὗτος Κολακώνυμος ἀσπιδαποβλὴς</l>
<l n="646">οὐχὶ προδώσειν ἡμᾶς φασίν, περὶ τοῦ πλήθους δὲ μαχεῖσθαι.</l>
<l n="647">κἀν τῷ δήμῳ γνώμην οὐδεὶς πώποτʼ ἐνίκησεν, ἐὰν μὴ</l>
<l n="648">εἴπῃ τὰ δικαστήριʼ ἀφεῖναι πρώτιστα μίαν δικάσαντας·</l>
<l n="649">αὐτὸς δὲ Κλέων ὁ κεκραξιδάμας μόνον ἡμᾶς οὐ περιτρώγει,</l>
<l n="650">ἀλλὰ φυλάττει διὰ χειρὸς ἔχων καὶ τὰς μυίας ἀπαμύνει.</l>
<l n="651">σὺ δὲ τὸν πατέρʼ οὐδʼ ὁτιοῦν τούτων τὸν σαυτοῦ πώποτʼ ἔδρασας.</l>
<l n="652">ἀλλὰ Θέωρος, καίτοὐστὶν ἀνὴρ Εὐφημίου οὐδὲν ἐλάττων,</l>
<l n="653">τὸν σφόγγον ἔχων ἐκ τῆς λεκάνης τἀμβάδιʼ ἡμῶν περικωνεῖ.</l>
<l n="654">σκέψαι μʼ ἀπὸ τῶν ἀγαθῶν οἵων ἀποκλῄεις καὶ κατερύκεις,</l>
<l n="655">ἣν δουλείαν οὖσαν ἔφασκες καὶ ὑπηρεσίαν ἀποδείξειν.</l>
</sp>
<sp>
<speaker>Βδελυκλέων</speaker>
<l n="656">ἔμπλησο λέγων· πάντως γάρ τοι παύσει ποτὲ κἀναφανήσει</l>
<l n="657">πρωκτὸς λουτροῦ περιγιγνόμενος τῆς ἀρχῆς τῆς περισέμνου.<milestone ed="p" n="605" unit="card"/>
</l>
</sp>
<sp>
<speaker>Φιλοκλέων</speaker>
<l n="658">ὃ δέ γʼ ἥδιστον τούτων ἐστὶν πάντων, οὗ ʼγὼ ʼπελελήσμην,</l>
<l n="659">ὅταν οἴκαδʼ ἴω τὸν μισθὸν ἔχων, κἄπειθʼ ἥκονθʼ ἅμα πάντες</l>
<l n="660">ἀσπάζωνται διὰ τἀργύριον, καὶ πρῶτα μὲν ἡ θυγάτηρ με</l>
<l n="661">ἀπονίζῃ καὶ τὼ πόδʼ ἀλείφῃ καὶ προσκύψασα φιλήσῃ</l>
<l n="662">καὶ παππίζουσʼ ἅμα τῇ γλώττῃ <add>τὸ</add> τριώβολον ἐκκαλαμᾶται,</l>
<l n="663">καὶ τὸ γύναιόν μʼ ὑποθωπεῦσαν φυστὴν μᾶζαν προσενέγκῃ,</l>
<l n="664">κἄπειτα καθεζομένη παρʼ ἐμοὶ προσαναγκάζῃ, ʼφάγε τουτί,</l>
<l n="665">ἔντραγε τουτί·ʼ τούτοισιν ἐγὼ γάνυμαι, κοὐ μή με δεήσῃ</l>
<l n="666">ἐς σὲ βλέψαι καὶ τὸν ταμίαν, ὁπότʼ ἄριστον παραθήσει</l>
<l n="667">καταρασάμενος καὶ τονθορύσας. ἀλλʼ ἢν μή μοι ταχὺ μάξῃ,</l>
<l n="668">τάδε κέκτημαι πρόβλημα κακῶν, σκευὴν βελέων ἀλεωρήν.</l>
<l n="669">κἂν οἶνόν μοι μὴ ʼγχῇς σὺ πιεῖν, τὸν ὄνον τόνδʼ ἐσκεκόμισμαι</l>
<l n="670">οἴνου μεστόν, κᾆτʼ ἐγχέομαι κλίνας· οὗτος δὲ κεχηνὼς</l>
<l n="671">βρωμησάμενος τοῦ σοῦ δίνου μέγα καὶ στράτιον κατέπαρδεν.</l>
<l n="672">ἆρʼ οὐ μεγάλην ἀρχὴν ἄρχω καὶ τοῦ Διὸς οὐδὲν ἐλάττω,<milestone ed="p" n="621" unit="card"/>
</l>
</sp>
</div>
<div type="pnigos">
<sp>
<speaker>Φιλοκλέων</speaker>
<l n="673">ὅστις ἀκούω ταὔθʼ ἅπερ ὁ Ζεύς;</l>
<l n="674">ἢν γοῦν ἡμεῖς θορυβήσωμεν,</l>
<l n="675">πᾶς τίς φησιν τῶν παριόντων,</l>
<l n="676">‘οἷον βροντᾷ τὸ δικαστήριον,</l>
<l n="677">ὦ Ζεῦ βασιλεῦ.’</l>
<l n="678">κἂν ἀστράψω, ποππύζουσιν</l>
<l n="679">κἀγκεχόδασίν μʼ οἱ πλουτοῦντες</l>
<l n="680">καὶ πάνυ σεμνοί.</l>
<l n="681">καὶ σὺ δέδοικάς με μάλιστʼ αὐτός·</l>
<l n="682">νὴ τὴν Δήμητρα δέδοικας, ἐγὼ δʼ</l>
<l n="683">ἀπολοίμην εἴ σε δέδοικα.<milestone ed="p" n="631" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="684">οὐπώποθʼ οὕτω καθαρῶς</l>
<l n="685">οὐδενὸς ἠκούσαμεν οὐδὲ</l>
<l n="686">ξυνετῶς λέγοντος.</l>
</sp>
<sp>
<speaker>Φιλοκλέων</speaker>
<l n="687">οὔκ, ἀλλʼ ἐρήμας ᾤεθʼ οὕτω ῥᾳδίως τρυγήσειν.</l>
<l n="688">καλῶς γὰρ ᾔδειν ὡς ἐγὼ ταύτῃ κράτιστός εἰμι.</l>
</sp>
<sp>
<speaker>Χορός</speaker>
<l n="689">ὡς δʼ ἐπὶ πάντʼ ἐλήλυθεν</l>
<l n="690">κοὐδὲν παρῆλθεν, ὥστʼ ἔγωγʼ</l>
<l n="691">ηὐξανόμην ἀκούων,</l>
<l n="692">κἀν μακάρων δικάζειν</l>
<l n="693">αὐτὸς ἔδοξα νήσοις,</l>
<l n="694">ἡδόμενος λέγοντι.</l>
</sp>
<sp>
<speaker>Φιλοκλέων</speaker>
<l n="695">ὡς οὗτος ἤδη σκορδινᾶται κἄστιν οὐκ ἐν αὑτοῦ.</l>
</sp>
<sp>
<speaker>Βδελυκλέων</speaker>
<l n="696">ἦ μὴν ἐγώ σε τήμερον σκύτη βλέπειν ποιήσω.</l>
</sp>
<sp>
<speaker>Χορός</speaker>
<l n="697">δεῖ δέ σε παντοίας πλέκειν</l>
<l n="698">εἰς ἀπόφυξιν παλάμας.</l>
<l n="699">τὴν γὰρ ἐμὴν ὀργὴν πεπᾶναι</l>
<l n="700">χαλεπὸν <add>νεανίᾳ</add>
</l>
<l n="701">μὴ πρὸς ἐμοῦ λέγοντι.</l>
<milestone ed="p" n="648" unit="card"/>
</sp>
</div>
<div type="antikatakeleusmenos">
<sp>
<speaker>Χορός</speaker>
<l n="702">πρὸς ταῦτα μύλην ἀγαθὴν ὥρα ζητεῖν σοι καὶ νεόκοπτον,</l>
<l n="703">ἢν μή τι λέγῃς, ἥτις δυνατὴ τὸν ἐμὸν θυμὸν κατερεῖξαι.<milestone ed="p" n="650" unit="card"/>
</l>
</sp>
</div>
<div type="antepirrheme">
<sp>
<speaker>Βδελυκλέων</speaker>
<l n="704">χαλεπὸν μὲν καὶ δεινῆς γνώμης καὶ μείζονος ἢ ʼπὶ τρυγῳδοῖς</l>
<l n="705">ἰάσασθαι νόσον ἀρχαίαν ἐν τῇ πόλει ἐντετοκυῖαν.</l>
<l n="706">ἀτὰρ ὦ πάτερ ἡμέτερε Κρονίδη —</l>
</sp>
<sp>
<speaker>Φιλοκλέων</speaker>
<l n="707">παῦσαι καὶ μὴ πατέριζε.</l>
<l n="708">εἰ μὴ γὰρ ὅπως δουλεύω ʼγώ, τουτὶ ταχέως με διδάξεις,</l>
<l n="709">οὐκ ἔστιν ὅπως οὐχὶ τεθνήξεις, κἂν χρῇ σπλάγχνων μʼ ἀπέχεσθαι.</l>
</sp>
<sp>
<speaker>Βδελυκλέων</speaker>
<l n="710">ἀκρόασαί νυν ὦ παππίδιον χαλάσας ὀλίγον τὸ μέτωπον·</l>
<l n="711">καὶ πρῶτον μὲν λόγισαι φαύλως, μὴ ψήφοις ἀλλʼ ἀπὸ χειρός,</l>
<l n="712">τὸν φόρον ἡμῖν ἀπὸ τῶν πόλεων συλλήβδην τὸν προσιόντα·</l>
<l n="713">κἄξω τούτου τὰ τέλη χωρὶς καὶ τὰς πολλὰς ἑκατοστάς,</l>
<l n="714">πρυτανεῖα μέταλλʼ ἀγορὰς λιμένας μεσθοὺς καὶ δημιόπρατα.</l>
<l n="715">τούτων πλήρωμα τάλαντʼ ἐγγὺς δισχίλια γίγνεται ἡμῖν.</l>
<l n="716">ἀπὸ τούτου νυν κατάθες μισθὸν τοῖσι δικασταῖς ἐνιαυτοῦ</l>
<l n="717">ἓξ χιλιάσιν, κοὔπω πλείους ἐν τῇ χώρᾳ κατένασθεν,</l>
<l n="718">γίγνεται ἡμῖν ἑκατὸν δήπου καὶ πεντήκοντα τάλαντα.</l>
</sp>
<sp>
<speaker>Φιλοκλέων</speaker>
<l n="719">οὐδʼ ἡ δεκάτη τῶν προσιόντων ἡμῖν ἄρʼ ἐγίγνεθʼ ὁ μισθός.</l>
</sp>
<sp>
<speaker>Βδελυκλέων</speaker>
<l n="720">μὰ Δίʼ οὐ μέντοι.</l>
</sp>
<sp>
<speaker>Φιλοκλέων</speaker>
<l n="721">καὶ ποῖ τρέπεται δὴ ʼπειτα τὰ χρήματα τἄλλα;</l>
</sp>
<sp>
<speaker>Βδελυκλέων</speaker>
<l n="722">ἐς τούτους τοὺς ‘οὐχὶ προδώσω τὸν Ἀθηναίων κολοσυρτόν,</l>
<l n="723">ἀλλὰ μαχοῦμαι περὶ τοῦ πλήθους ἀεί.’ σὺ γὰρ ὦ πάτερ αὐτοὺς</l>
<l n="724">ἄρχειν αἱρεῖ σαυτοῦ τούτοις τοῖς ῥηματίοις περιπεφθείς.</l>
<l n="725">κᾆθʼ οὗτοι μὲν δωροδοκοῦσιν κατὰ πεντήκοντα τάλαντα</l>
<l n="726">ἀπὸ τῶν πόλεων ἐπαπειλοῦντες τοιαυτὶ κἀναφοβοῦντες,</l>
<l n="727">
<q>δώσετε τὸν φόρον, ἢ βροντήσας τὴν πόλιν ὑμῶν ἀνατρέψω.</q>
</l>
<l n="728">σὺ δὲ τῆς ἀρχῆς ἀγαπᾷς τῆς σῆς τοὺς ἀργελόφους περιτρώγων.</l>
<l n="729">οἱ δὲ ξύμμαχοι ὡς ᾔσθηνται τὸν μὲν σύρφακα τὸν ἄλλον</l>
<l n="730">ἐκ κηθαρίον λαγαριζόμενον καὶ τραγαλιζοντα τὸ μηδέν,</l>
<l n="731">σὲ μὲν ἡγοῦνται Κόννου ψῆφον, τούτοισι δὲ δωροφοροῦσιν</l>
<l n="732">ὕρχας οἶνον δάπιδας τυρὸν μέλι σήσαμα προσκεφάλαια</l>
<l n="733">φιάλας χλανίδας στεφάνους ὅρμους ἐκπώματα πλουθυγιείαν·</l>
<l n="734">σοὶ δʼ ὧν ἄρχεις, πολλὰ μὲν ἐν γῇ πολλὰ δʼ ἐφʼ ὑγρᾷ πιτυλεύσας,</l>
<l n="735">οὐδεὶς οὐδὲ σκορόδου κεφαλὴν τοῖς ἑψητοῖσι δίδωσιν.</l>
</sp>
<sp>
<speaker>Φιλοκλέων</speaker>
<l n="736">μὰ Δίʼ ἀλλὰ παρʼ Εὐχαρίδου καὐτὸς τρεῖς γʼ ἄγλιθας μετέπεμψα.</l>
<l n="737">ἀλλʼ αὐτήν μοι τὴν δουλείαν οὐκ ἀποφαίνων ἀποκναίεις.</l>
</sp>
<sp>
<speaker>Βδελυκλέων</speaker>
<l n="738">οὐ γὰρ μεγάλη δουλεία ʼστὶν τούτους μὲν ἅπαντας ἐν ἀρχαῖς</l>
<l n="739">αὐτούς τʼ εἶναι καὶ τοὺς κόλακας τοὺς τούτων μισθοφοροῦντας;</l>
<l n="740">σοὶ δʼ ἤν τις δῷ τοὺς τρεῖς ὀβολούς, ἀγαπᾷς· οὓς αὐτὸς ἐλαύνων</l>
<l n="741">καὶ πεζομαχῶν καὶ πολιορκῶν ἐκτήσω πολλὰ πονήτας.</l>
<l n="742">καὶ πρὸς τούτοις ἐπιταττόμενος φοιτᾷς, ὃ μάλιστά μʼ ἀπάγχει,</l>
<l n="743">ὅταν εἰσελθὸν μειράκιόν σοι κατάπυγον, Χαιρέου υἱός,</l>
<l n="744">ὡδὶ διαβὰς διακινηθεὶς τῷ σώματι καὶ τρυφερανθείς,</l>
<l n="745">ἥκειν εἴπῃ πρῲ κἀν ὥρᾳ δικάσονθʼ, ὡς ὅστις ἂν ὑμῶν</l>
<l n="746">ὕστερος ἔλθῃ τοῦ σημείου, τὸ τριώβολον οὐ κομιεῖται·</l>
<l n="747">αὐτὸς δὲ φέρει τὸ συνηγορικὸν δραχμήν, κἂν ὕστερος ἔλθῃ·</l>
<l n="748">καὶ κοινωνῶν τῶν ἀρχόντων ἑτέρῳ τινὶ τῶν μεθʼ ἑαυτοῦ,</l>
<l n="749">ἤν τίς τι διδῷ τῶν φευγόντων, ξυνθέντε τὸ πρᾶγμα δύʼ ὄντε</l>
<l n="750">ἐσπουδάκατον, κᾆθʼ ὡς πρίονθʼ ὁ μὲν ἕλκει ὁ δʼ ἀντενέδωκε·</l>
<l n="751">σὺ δὲ χασκάζεις τὸν κωλακρέτην, τὸ δὲ πραττόμενόν σε λέληθεν.<milestone ed="p" n="696" unit="card"/>
</l>
</sp>
<sp>
<speaker>Φιλοκλέων</speaker>
<l n="752">ταυτί με ποιοῦσʼ; οἴμοι τί λέγεις; ὥς μου τὸν θῖνα ταράττεις,</l>
<l n="753">καὶ τὸν νοῦν μου προσάγεις μᾶλλον, κοὐκ οἶδʼ ὅ τι χρῆμά με ποιεῖς.</l>
</sp>
<sp>
<speaker>Βδελυκλέων</speaker>
<l n="754">σκέψαι τοίνυν ὡς ἐξόν σοι πλουτεῖν καὶ τοῖσιν ἅπασιν</l>
<l n="755">ὑπὸ τῶν ἀεὶ δημιζόντων οὐκ οἶδʼ ὅπῃ ἐγκεκύκλησαι,</l>
<l n="756">ὅστις πόλεων ἄρχων πλείστων ἀπὸ τοῦ Πόντου μέχρι Σαρδοῦς</l>
<l n="757">οὐκ ἀπολαύεις πλὴν τοῦθʼ ὃ φέρεις ἀκαρῆ· καὶ τοῦτʼ ἐρίῳ σοι</l>
<l n="758">ἐνστάζουσιν κατὰ μικρὸν ἀεὶ τοῦ ζῆν ἕνεχʼ ὥσπερ ἔλαιον.</l>
<l n="759">βούλονται γάρ σε πένητʼ εἶναι· καὶ τοῦθʼ ὧν οὕνεκʼ ἐρῶ σοι,</l>
<l n="760">ἵνα γιγνώσκῃς τὸν τιθασευτήν, κᾆθʼ ὅταν οὗτός γʼ ἐπισίξῃ</l>
<l n="761">ἐπὶ τῶν ἐχθρῶν τινʼ ἐπιρρύξας, ἀγρίως αὐτοῖς ἐπιπηδᾷς.</l>
<l n="762">εἰ γὰρ ἐβούλοντο βίον πορίσαι τῷ δήμῳ, ῥᾴδιον ἦν ἄν.</l>
<l n="763">εἰσίν γε πόλεις χίλιαι αἳ νῦν τὸν φόρον ἡμῖν ἀπάγουσι·</l>
<l n="764">τούτων εἴκοσιν ἄνδρας βόσκειν εἴ τις προσέταξεν ἑκάστῃ,</l>
<l n="765">δύο μυριάδʼ ἂν τῶν δημοτικῶν ἔζων ἐν πᾶσι λαγῴοις</l>
<l n="766">καὶ στεφάνοισιν παντοδαποῖσιν καὶ πυριάτῃ,</l>
<l n="767">ἄξια τῆς γῆς ἀπολαύοντες καὶ τοῦ ʼν Μαραθῶνι τροπαίου.</l>
<l n="768">νῦν δʼ ὥσπερ ἐλαολόγοι χωρεῖθʼ ἅμα τῷ τὸν μισθὸν ἔχοντι.</l>
</sp>
<sp>
<speaker>Φιλοκλέων</speaker>
<l n="769">οἴμοι τί πέπονθʼ; ὡς νάρκη μου κατὰ τῆς χειρὸς καταχεῖται,</l>
<l n="770">καὶ τὸ ξίφος οὐ δύναμαι κατέχειν, ἀλλʼ ἤδη μαλθακός εἰμι.</l>
</sp>
<sp>
<speaker>Βδελυκλέων</speaker>
<l n="771">ἀλλʼ ὁπόταν μὲν δείσωσʼ αὐτοί, τὴν Εὔβοιαν διδόασιν</l>
<l n="772">ὑμῖν καὶ σῖτον ὑφίστανται κατὰ πεντήκοντα μεδίμνους</l>
<l n="773">ποριεῖν· ἔδοσαν δʼ οὐπώποτέ σοι πλὴν πρώην πέντε μεδίμνους,</l>
<l n="774">καὶ ταῦτα μόλις ξενίας φεύγων ἔλαβες κατὰ χοίνικα κριθῶν.<milestone ed="p" n="719" unit="card"/>
</l>
</sp>
</div>
<div type="antipnigos">
<sp>
<speaker>Βδελυκλέων</speaker>
<l n="775">ὧν οὕνεκʼ ἐγώ σʼ ἀπέκλῃον ἀεὶ</l>
<l n="776">βόσκειν ἐθέλων καὶ μὴ τούτους</l>
<l n="777">ἐγχάσκειν σοι στομφάζοντας.</l>
<l n="778">καὶ νῦν ἀτεχνῶς ἐθέλω παρέχειν</l>
<l n="779">ὅ τι βούλει σοι,</l>
<l n="780">πλὴν κωλακρέτου γάλα πίνειν.<milestone ed="p" n="725" unit="card"/>
</l>
</sp>
</div>
<div type="sphragis">
<sp>
<speaker>Χορός</speaker>
<l n="781">ἦ που σοφὸς ἦν ὅστις ἔφασκεν, πρὶν ἂν ἀμφοῖν μῦθον ἀκούσῃς,</l>
<l n="782">οὐκ ἂν δικάσαις. σὺ γὰρ οὖν νῦν μοι νικᾶν πολλῷ δεδόκησαι·</l>
<l n="783">ὥστʼ ἤδη τὴν ὀργὴν χαλάσας τοὺς σκίπωνας καταβάλλω.</l>
<l n="784">ἀλλʼ ὦ τῆς ἡλικίας ἡμῖν τῆς αὐτῆς συνθιασῶτα,<milestone ed="p" n="729" unit="card"/>
</l>
</sp>
</div>
</div>
<div type="Choral">
<div type="strophe">
<sp>
<speaker>Χορός</speaker>
<l n="785">πιθοῦ πιθοῦ λόγοισι, μηδʼ ἄφρων γένῃ</l>
<l n="786">μηδʼ ἀτενὴς ἄγαν ἀτεράμων τʼ ἀνήρ.</l>
<l n="787">εἴθʼ ὤφελέν μοι κηδεμὼν ἢ ξυγγενὴς</l>
<l n="788">εἶναί τις ὅστις τοιαῦτʼ ἐνουθέτει.</l>
<l n="789">σοὶ δὲ νῦν τις θεῶν παρὼν ἐμφανὴς</l>
<l n="790">ξυλλαμβάνει τοῦ πράγματος,</l>
<l n="791">καὶ δῆλός ἐστιν εὖ ποιῶν·</l>
<l n="792">σὺ δὲ παρὼν δέχου.</l>
</sp>
</div>
<div type="anapests">
<sp>
<speaker>Βδελυκλέων</speaker>
<l n="793">καὶ μὴν θρέψω γʼ αὐτὸν παρέχων</l>
<l n="794">ὅσα πρεσβύτῃ ξύμφορα, χόνδρον</l>
<l n="795">λείχειν, χλαῖναν μαλακήν, σισύραν,</l>
<l n="796">πόρνην, ἥτις τὸ πέος τρίψει</l>
<l n="797">καὶ τὴν ὀσφῦν.</l>
<l n="798">ἀλλʼ ὅτι σιγᾷ κοὐδὲν γρύζει,</l>
<l n="799">τοῦτʼ οὐ δύναταί με προσέσθαι.<milestone ed="p" n="743" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="800">νενουθέτηκεν αὑτὸν ἐς τὰ πράγμαθʼ, οἶς</l>
<l n="801">τότʼ ἐπεμαίνετʼ· ἔγνωκε γὰρ ἀρτίως,</l>
<l n="802">λογίζεταί τʼ ἐκεῖνα πάνθʼ ἁμαρτίας</l>
<l n="803">ἃ σοῦ κελεύοντος οὐκ ἐπείθετο.</l>
<l n="804">νῦν δʼ ἴσως τοῖσι σοῖς λόγοις πείθεται</l>
<l n="805">καὶ σωφρονεῖ μέντοι μεθιστὰς</l>
<l n="806">ἐς τὸ λοιπὸν τὸν τρόπον</l>
<l n="807">πιθόμενός τέ σοι.</l>
</sp>
</div>
<div type="anapests">
<sp>
<speaker>Φιλοκλέων</speaker>
<l n="808">ἰώ μοί μοι.</l>
</sp>
<sp>
<speaker>Βδελυκλέων</speaker>
<l n="809">οὗτος τί βοᾷς;</l>
</sp>
<sp>
<speaker>Φιλοκλέων</speaker>
<l n="810">μή μοι τούτων μηδὲν ὑπισχνοῦ.</l>
<l n="811">κείνων ἔραμαι, κεῖθι γενοίμαν,</l>
<l n="812">ἵνʼ ὁ κῆρύξ φησι, ʼτίς ἀψήφιστος; ἀνιστάσθω.ʼ</l>
<l n="813">κἀπισταίην ἐπὶ τοῖς κημοῖς</l>
<l n="814">ψηφιζομένων ὁ τελευταῖος.</l>
<l n="815">σπεῦδʼ ὦ ψυχή. ποῦ μοι ψυχή;</l>
<l n="816">πάρες ὦ σκιερά. μὰ τὸν Ἡρακλέα</l>
<l n="817">μή νυν ἔτʼ ἐγὼ ʼν τοῖσι δικασταῖς</l>
<l n="818">κλέπτοντα Κλέωνα λάβοιμι.<milestone ed="p" n="760" unit="card"/>
</l>
</sp>
</div>
</div>
<div type="Episode">
<sp>
<speaker>Βδελυκλέων</speaker>
<l n="819">ἴθʼ ὦ πάτερ πρὸς τῶν θεῶν ἐμοὶ πιθοῦ.</l>
</sp>
<sp>
<speaker>Φιλοκλέων</speaker>
<l n="820">τί σοι πίθωμαι; λέγʼ ὅ τι βούλει πλὴν ἑνός.</l>
</sp>
<sp>
<speaker>Βδελυκλέων</speaker>
<l n="821">ποίου; φέρʼ ἴδω.</l>
</sp>
<sp>
<speaker>Φιλοκλέων</speaker>
<l n="822">τοῦ μὴ δικάζειν. τοῦτο δὲ</l>
<l n="823">Ἅιδης διακρινεῖ πρότερον ἢ ʼγὼ πείσομαι.</l>
</sp>
<sp>
<speaker>Βδελυκλέων</speaker>
<l n="824">σὺ δʼ οὖν, ἐπειδὴ τοῦτο κεχάρηκας ποιῶν,</l>
<l n="825">ἐκεῖσε μὲν μηκέτι βάδιζʼ, ἀλλʼ ἐνθάδε</l>
<l n="826">αὐτοῦ μένων δίκαζε τοῖσιν οἰκέταις.</l>
</sp>
<sp>
<speaker>Φιλοκλέων</speaker>
<l n="827">περὶ τοῦ; τί ληρεῖς;</l>
</sp>
<sp>
<speaker>Βδελυκλέων</speaker>
<l n="828">ταὔθʼ ἅπερ ἐκεῖ πράττεται·</l>
<l n="829">ὅτι τὴν θύραν ἀνέῳξεν ἡ σηκὶς λάθρᾳ,</l>
<l n="830">ταύτης ἐπιβολὴν ψηφιεῖ μίαν μόνην.</l>
<l n="831">πάντως δὲ κἀκεῖ ταῦτʼ ἔδρας ἑκάστοτε.</l>
<l n="832">καὶ ταῦτα μέν νυν εὐλόγως, ἢν ἐξέχῃ</l>
<l n="833">ἕλη κατʼ ὄρθρον, ἡλιάσει πρὸς ἥλιον·</l>
<l n="834">ἐὰν δὲ νείφῃ, πρὸς τὸ πῦρ καθήμενος·</l>
<l n="835">ὕοντος εἴσει· κἄν ἔγρῃ μεσημβρινός,</l>
<l n="836">οὐδείς σʼ ἀποκλῄσει θεσμοθέτης τῇ κιγκλίδι.</l>
</sp>
<sp>
<speaker>Φιλοκλέων</speaker>
<l n="837">τουτί μʼ ἀρέσκει.</l>
</sp>
<sp>
<speaker>Βδελυκλέων</speaker>
<l n="838">πρὸς δὲ τούτοις γʼ, ἢν δίκην</l>
<l n="839">λέγῃ μακράν τις, οὐχὶ πεινῶν ἀναμενεῖς</l>
<l n="840">δάκνων σεαυτὸν καὶ τὸν ἀπολογούμενον.</l>
</sp>
<sp>
<speaker>Φιλοκλέων</speaker>
<l n="841">πῶς οὖν διαγιγνώσκειν καλῶς δυνήσομαι</l>
<l n="842">ὥσπερ πρότερον τὰ πράγματʼ ἔτι μασώμενος;</l>
</sp>
<sp>
<speaker>Βδελυκλέων</speaker>
<l n="843">πολλῷ γʼ ἄμεινον· καὶ λέγεται γὰρ τουτογί,</l>
<l n="844">ὡς οἱ δικασταὶ ψευδομένων τῶν μαρτύρων</l>
<l n="845">μόλις τὸ πρᾶγμʼ ἔγνωσαν ἀναμασώμενοι.</l>
</sp>
<sp>
<speaker>Φιλοκλέων</speaker>
<l n="846">ἀνά τό με πείθεις. ἀλλʼ ἐκεῖνʼ οὔπω λέγεις,</l>
<l n="847">τὸν μισθὸν ὁπόθεν λήψομαι.</l>
</sp>
<sp>
<speaker>Βδελυκλέων</speaker>
<l n="848">παρʼ ἐμοῦ.</l>
</sp>
<sp>
<speaker>Φιλοκλέων</speaker>
<l n="849">καλῶς,</l>
<l n="850">ὁτιὴ κατʼ ἐμαυτὸν κοὐ μεθʼ ἑτέρου λήψομαι.</l>
<l n="851">αἴσχιστα γάρ τοί μʼ ἠργάσατο Λυσίστρατος</l>
<l n="852">ὁ σκωπτόλης. δραχμὴν μετʼ ἐμοῦ πρώην λαβὼν</l>
<l n="853">ἐλθὼν διεκερματίζετʼ ἐν τοῖς ἰχθύσιν,</l>
<l n="854">κἄπειτʼ ἐνέθηκε τρεῖς λοπίδας μοι κεστρέων·</l>
<l n="855">κἀγὼ ʼνέκαψʼ· ὀβολοὺς γὰρ ᾠόμην λαβεῖν·</l>
<l n="856">κᾆτα βδελυχθεὶς ὀσφρόμενος ἐξέπτυσα·</l>
<l n="857">κᾆθʼ εἷλκον αὐτόν.</l>
</sp>
<sp>
<speaker>Βδελυκλέων</speaker>
<l n="858">ὁ δὲ τί πρὸς ταῦτʼ εἶφʼ;</l>
</sp>
<sp>
<speaker>Φιλοκλέων</speaker>
<l n="859">ὅ τι;</l>
<l n="860">ἀλεκτρυόνος μʼ ἔφασκε κοιλίαν ἔχειν·</l>
<l n="861">
<q>ταχὺ γοῦν καθέψεις τἀργύριον,</q> ἦ δʼ ὃς λέγων.</l>
</sp>
<sp>
<speaker>Βδελυκλέων</speaker>
<l n="862">ὁρᾷς ὅσον καὶ τοῦτο δῆτα κερδανεῖς.</l>
</sp>
<sp>
<speaker>Φιλοκλέων</speaker>
<l n="863">οὐ πάνυ τι μικρόν. ἀλλʼ ὅπερ μέλλεις ποίει.</l>
</sp>
<sp>
<speaker>Βδελυκλέων</speaker>
<l n="864">ἀνάμενέ νυν· ἐγὼ δὲ ταῦθʼ ἥξω φέρων.<milestone ed="p" n="799" unit="card"/>
</l>
</sp>
<sp>
<speaker>Φιλοκλέων</speaker>
<l n="865">ὅρα τὸ χρῆμα, τὰ λόγιʼ ὡς περαίνεται.</l>
<l n="866">ἠκηκόη γὰρ ὡς Ἀθηναῖοί ποτε</l>
<l n="867">δικάσοιεν ἐπὶ ταῖς οἰκίαισι τὰς δίκας,</l>
<l n="868">κἀν τοῖς προθύροις ἐνοικοδομήσοι πᾶς ἀνὴρ</l>
<l n="869">αὑτῷ δικαστηρίδιον μικρὸν πάνυ,</l>
<l n="870">ὥσπερ Ἑκάταιον, πανταχοῦ πρὸ τῶν θυρῶν.</l>
</sp>
<sp>
<speaker>Βδελυκλέων</speaker>
<l n="871">ἰδού, τί ἔτʼ ἐρεῖς; ὡς ἅπαντʼ ἐγὼ φέρω</l>
<l n="872">ὅσαπερ ἔφασκον, κἄτι πολλῷ πλείονα.</l>
<l n="873">ἀμὶς μέν, ἢν οὐρητιάσῃς, αὑτηὶ</l>
<l n="874">παρά σοι κρεμήσετʼ ἐγγὺς ἐπὶ τοῦ παττάλου.</l>
</sp>
<sp>
<speaker>Φιλοκλέων</speaker>
<l n="875">σοφόν γε τουτὶ καὶ γέροντι πρόσφορον</l>
<l n="876">ἐξηῦρες ἀτεχνῶς φάρμακον στραγγουρίας.</l>
</sp>
<sp>
<speaker>Βδελυκλέων</speaker>
<l n="877">καὶ πῦρ γε τουτί· καὶ προσέστηκεν φακῆ</l>
<l n="878">ῥοφεῖν, ἐὰν δέῃ τι.</l>
</sp>
<sp>
<speaker>Φιλοκλέων</speaker>
<l n="879">τοῦτʼ αὖ δεξιόν·</l>
<l n="880">κἂν γὰρ πυρέττω, τόν γε μισθὸν λήψομαι.</l>
<l n="881">αὐτοῦ μένων γὰρ τὴν φακῆν ῥοφήσομαι.</l>
<l n="882">ἀτὰρ τί τὸν ὄρνιν ὡς ἔμʼ ἐξηνέγκατε;</l>
</sp>
<sp>
<speaker>Βδελυκλέων</speaker>
<l n="883">ἵνα γʼ, ἢν καθεύδῃς ἀπολογουμένου τινός,</l>
<l n="884">ᾄδων ἄνωθεν ἐξεγείρῃ σʼ οὑτοσί.</l>
</sp>
<sp>
<speaker>Φιλοκλέων</speaker>
<l n="885">ἓν ἔτι ποθῶ, τὰ δʼ ἄλλʼ ἀρέσκει μοι.</l>
</sp>
<sp>
<speaker>Βδελυκλέων</speaker>
<l n="886">τὸ τί;</l>
</sp>
<sp>
<speaker>Φιλοκλέων</speaker>
<l n="887">θἠρῷον εἴ πως ἐκκομίσαις τὸ τοῦ Λύκου.</l>
</sp>
<sp>
<speaker>Βδελυκλέων</speaker>
<l n="888">πάρεστι τουτί, καὐτὸς ἅναξ οὑτοσί.</l>
</sp>
<sp>
<speaker>Φιλοκλέων</speaker>
<l n="889">ὦ δέσποθʼ ἥρως ὡς χαλεπὸς ἄρʼ ἦσθʼ ἰδεῖν.</l>
</sp>
<sp>
<speaker>Βδελυκλέων</speaker>
<l n="890">οἷόσπερ ἡμῖν φαίνεται Κλεώνυμος.</l>
</sp>
<sp>
<speaker>Φιλοκλέων</speaker>
<l n="891">οὔκουν ἔχει γʼ οὐδʼ αὐτὸς ἥρως ὢν ὅπλα.</l>
</sp>
<sp>
<speaker>Βδελυκλέων</speaker>
<l n="892">εἰ θᾶττον ἐκαθίζου σύ, θᾶττον ἂν δίκην</l>
<l n="893">ἐκάλουν.</l>
</sp>
<sp>
<speaker>Φιλοκλέων</speaker>
<l n="894">κάλει νυν, ὡς κάθημαι ʼγὼ πάλαι.<milestone ed="p" n="826" unit="card"/>
</l>
</sp>
<sp>
<speaker>Βδελυκλέων</speaker>
<l n="895">φέρε νυν τίνʼ αὐτῷ πρῶτον εἰσαγάγω δίκην;</l>
<l n="896">τί τίς κακὸν δέδρακε τῶν ἐν τᾠκίᾳ;</l>
<l n="897">ἡ Θρᾷττα προσκαύσασα πρώην τὴν χύτραν —</l>
</sp>
<sp>
<speaker>Φιλοκλέων</speaker>
<l n="898">ἐπίσχες οὗτος· ὡς ὀλίγου μʼ ἀπώλεσας.</l>
<l n="899">ἄνευ δρυφάκτου τὴν δίκην μέλλεις καλεῖν,</l>
<l n="900">ὃ πρῶτον ἡμῖν τῶν ἱερῶν ἐφαίνετο;</l>
</sp>
<sp>
<speaker>Βδελυκλέων</speaker>
<l n="901">μὰ τὸν Δίʼ οὐ πάρεστιν.</l>
</sp>
<sp>
<speaker>Φιλοκλέων</speaker>
<l n="902">ἀλλʼ ἐγὼ δραμὼν</l>
<l n="903">αὐτὸς κομιοῦμαι τό γε παραυτίκʼ ἔνδοθεν.</l>
</sp>
<sp>
<speaker>Βδελυκλέων</speaker>
<l n="904">τί ποτε τὸ χρῆμʼ; ὡς δεινὸν ἡ φιλοχωρία.</l>
</sp>
<sp>
<speaker>Σωσίας</speaker>
<l n="905">βάλλʼ ἐς κόρακας. τοιουτονὶ τρέφειν κύνα.</l>
</sp>
<sp>
<speaker>Βδελυκλέων</speaker>
<l n="906">τί δʼ ἔστιν ἐτεόν;</l>
</sp>
<sp>
<speaker>Σωσίας</speaker>
<l n="907">οὐ γὰρ ὁ Λάβης ἀρτίως</l>
<l n="908">ὁ κύων παρᾴξας ἐς τὸν ἰπνὸν ὑφαρπάσας</l>
<l n="909">τροφαλίδα τυροῦ Σικελικὴν κατεδήδοκεν;</l>
</sp>
<sp>
<speaker>Βδελυκλέων</speaker>
<l n="910">τοῦτʼ ἆρα πρῶτον τἀδίκημα τῷ πατρὶ</l>
<l n="911">εἰσακτέον μοι· σὺ δὲ κατηγόρει παρών.</l>
</sp>
<sp>
<speaker>Σωσίας</speaker>
<l n="912">μὰ Δίʼ οὐκ ἔγωγʼ· ἀλλʼ ἅτερός φησιν κύων</l>
<l n="913">κατηγορήσειν, ἤν τις εἰσάγῃ γραφήν.</l>
</sp>
<sp>
<speaker>Βδελυκλέων</speaker>
<l n="914">ἴθι νυν ἄγʼ αὐτὼ δεῦρο.</l>
</sp>
<sp>
<speaker>Σωσίας</speaker>
<l n="915">ταῦτα χρὴ ποιεῖν.</l>
</sp>
<sp>
<speaker>Βδελυκλέων</speaker>
<l n="916">τουτὶ τί ἔστι;</l>
</sp>
<sp>
<speaker>Φιλοκλέων</speaker>
<l n="917">χοιροκομεῖον Ἑστίας.</l>
</sp>
<sp>
<speaker>Βδελυκλέων</speaker>
<l n="918">εἶθʼ ἱεροσυλήσας φέρεις;</l>
</sp>
<sp>
<speaker>Φιλοκλέων</speaker>
<l n="919">οὔκ, ἀλλʼ ἵνα</l>
<l n="920">ἀφʼ Ἑστίας ἀρχόμενος ἐπιτρίψω τινά.</l>
<l n="921">ἀλλʼ εἴσαγʼ ἀνύσας· ὡς ἐγὼ τιμᾶν βλέπω.</l>
</sp>
<sp>
<speaker>Βδελυκλέων</speaker>
<l n="922">φέρε νυν ἐνέγκω τὰς σανίδας καὶ τὰς γραφάς.</l>
</sp>
<sp>
<speaker>Φιλοκλέων</speaker>
<l n="923">οἴμοι διατρίβεις κἀπολεῖς τριψημερῶν·</l>
<l n="924">ἐγὼ δʼ ἀλοκίζειν ἐδεόμην τὸ χωρίον.</l>
</sp>
<sp>
<speaker>Βδελυκλέων</speaker>
<l n="925">ἰδού.</l>
</sp>
<sp>
<speaker>Φιλοκλέων</speaker>
<l n="926">κάλει νυν.</l>
</sp>
<sp>
<speaker>Βδελυκλέων</speaker>
<l n="927">ταῦτα δή. τίς οὑτοσὶ</l>
<l n="928">ὁ πρῶτός ἐστιν;</l>
</sp>
<sp>
<speaker>Φιλοκλέων</speaker>
<l n="929">ἐς κόρακας, ὡς ἄχθομαι</l>
<l n="930">ὁτιὴ ʼπελαθόμην τοὺς καδίσκους ἐκφέρειν.</l>
</sp>
<sp>
<speaker>Βδελυκλέων</speaker>
<l n="931">οὗτος σὺ ποῖ θεῖς;</l>
</sp>
<sp>
<speaker>Φιλοκλέων</speaker>
<l n="932">ἐπὶ καδίσκους.</l>
</sp>
<sp>
<speaker>Βδελυκλέων</speaker>
<l n="933">μη δαμῶς.</l>
<l n="934">ἐγὼ γὰρ εἶχον τούσδε τοὺς ἀρυστίχους.</l>
</sp>
<sp>
<speaker>Φιλοκλέων</speaker>
<l n="935">κάλλιστα τοίνυν· πάντα γὰρ πάρεστι νῷν</l>
<l n="936">ὅσων δεόμεθα, πλήν γε δὴ τῆς κλεψύδρας.</l>
</sp>
<sp>
<speaker>Βδελυκλέων</speaker>
<l n="937">ἡδὶ δὲ δὴ τίς ἐστιν; οὐχὶ κλεψύδρα;</l>
</sp>
<sp>
<speaker>Φιλοκλέων</speaker>
<l n="938">εὖ γʼ ἐκπορίζεις αὐτὰ κἀπιχωρίως.</l>
</sp>
<sp>
<speaker>Βδελυκλέων</speaker>
<l n="939">ἀλλʼ ὡς τάχιστα πῦρ τις ἐξενεγκάτω</l>
<l n="940">καὶ μυρρίνας καὶ τὸν λιβανωτὸν ἔνδοθεν,</l>
<l n="941">ὅπως ἂν εὐξώμεσθα πρῶτα τοῖς θεοῖς.<milestone ed="p" n="863" unit="card"/>
</l>
</sp>
</div>
<div type="Lyric-Scene">
<div type="anapests">
<sp>
<speaker>Χορός</speaker>
<l n="942">καὶ μὴν ἡμεῖς ἐπὶ ταῖς σπονδαῖς</l>
<l n="943">καὶ ταῖς εὐχαῖς</l>
<l n="944">φήμην ἀγαθὴν λέξομεν ὑμῖν,</l>
<l n="945">ὅτι γενναίως ἐκ τοῦ πολέμου</l>
<l n="946">καὶ τοῦ νείκους ξυνεβήτην.<milestone ed="p" n="868" unit="card"/>
</l>
</sp>
</div>
<div type="strophe">
<sp>
<speaker>Βδελυκλέων</speaker>
<l n="947">εὐφημία μὲν πρῶτα νῦν ὑπαρχέτω.</l>
</sp>
<sp>
<speaker>Χορός</speaker>
<l n="948">ὦ Φοῖβʼ Ἄπολλον Πύθιʼ ἐπʼ ἀγαθῇ τύχῃ</l>
<l n="949">τὸ πρᾶγμʼ ὃ μηχανᾶται</l>
<l n="950">ἔμπροσθεν οὗτος τῶν θυρῶν,</l>
<l n="951">ἅπασιν ἡμῖν ἁρμόσαι</l>
<l n="952">παυσαμένοις πλάνων.</l>
<l n="953">ἰήιε Παιάν.<milestone ed="p" n="875" unit="card"/>
</l>
</sp>
</div>
<div type="anapests">
<sp>
<speaker>Βδελυκλέων</speaker>
<l n="954">ὦ δέσποτʼ ἄναξ γεῖτον ἀγυιεῦ προθύρου προπύλαιε,</l>
<l n="955">δέξαι τελετὴν καινὴν ὦναξ, ἣν τῷ πατρὶ καινοτομοῦμεν,</l>
<l n="956">παῦσόν τʼ αὐτοῦ τοῦτο τὸ λίαν στρυφνὸν καὶ πρίνινον ἦθος,</l>
<l n="957">ἀντὶ σιραίου μέλιτος μικρὸν τῷ θυμιδίῳ παραμείξας·</l>
<l n="958">ἤδη δʼ εἶναι τοῖς ἀνθρώποις</l>
<l n="959">ἤπιον αὐτόν,</l>
<l n="960">τοὺς φεύγοντάς τʼ ἐλεεῖν μᾶλλον</l>
<l n="961">τῶν γραψαμένων</l>
<l n="962">κἀπιδακρύειν ἀντιβολούντων,</l>
<l n="963">καὶ παυσάμενον τῆς δυσκολίας</l>
<l n="964">ἀπὸ τῆς ὀργῆς</l>
<l n="965">τὴν ἀκαλήφην ἀφελέσθαι.<milestone ed="p" n="885" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="966">ξυνευχόμεσθα <add>ταὐτά</add> σοι κἀπᾴδομεν</l>
<l n="967">νέαισιν ἀρχαῖς ἕνεκα τῶν προλελεγμένων.</l>
<l n="968">εὖνοι γάρ ἐσμεν ἐξ οὗ</l>
<l n="969">τὸν δῆμον ᾐσθόμεσθά σου</l>
<l n="970">φιλοῦντος ὡς οὐδεὶς ἀνὴρ</l>
<l n="971">τῶν γε νεωτέρων.</l>
<l n="972">
<add>ἰήιε Παιάν.</add>
</l>
</sp>
</div>
</div>
<div type="Episode">
<sp>
<speaker>Βδελυκλέων</speaker>
<l n="973">εἴ τις θύρασιν ἡλιαστής, εἰσίτω·</l>
<l n="974">ὡς ἡνίκʼ ἂν λέγωσιν οὐκ ἐσφρήσομεν.</l>
</sp>
<sp>
<speaker>Φιλοκλέων</speaker>
<l n="975">τίς ἆρʼ ὁ φεύγων;</l>
</sp>
<sp>
<speaker>Βδελυκλέων</speaker>
<l n="976">οὗτος.</l>
</sp>
<sp>
<speaker>Φιλοκλέων</speaker>
<l n="977">ὅσον ἁλώσεται.</l>
</sp>
<sp>
<speaker>Βδελυκλέων</speaker>
<l n="978">ἀκούετʼ ἤδη τῆς γραφῆς. ἐγράψατο</l>
<l n="979">κύων Κυδαθηναιεὺς Λάβητʼ Αἰξωνέα</l>
<l n="980">τὸν τυρὸν ἀδικεῖν ὅτι μόνος κατήσθιεν</l>
<l n="981">τὸν Σικελικόν. τίμημα κλῳὸς σύκινος.</l>
</sp>
<sp>
<speaker>Φιλοκλέων</speaker>
<l n="982">θάνατος μὲν οὖν κύνειος, ἢν ἅπαξ ἁλῷ.</l>
</sp>
<sp>
<speaker>Βδελυκλέων</speaker>
<l n="983">καὶ μὴν ὁ φεύγων οὑτοσὶ Λάβης πάρα.</l>
</sp>
<sp>
<speaker>Φιλοκλέων</speaker>
<l n="984">ὦ μιαρὸς οὗτος· ὡς δὲ καὶ κλέπτον βλέπει,</l>
<l n="985">οἷον σεσηρὼς ἐξαπατήσειν μʼ οἴεται.</l>
<l n="986">ποῦ δʼ <add>ἔσθʼ</add> ὁ διώκων, ὁ Κυδαθηναιεὺς κύων;<milestone ed="p" n="903" unit="card"/>
</l>
</sp>
<sp>
<speaker>Κύων</speaker>
<l n="987">αὗ αὗ.</l>
</sp>
<sp>
<speaker>Βδελυκλέων</speaker>
<l n="988">πάρεστιν οὗτος.</l>
</sp>
<sp>
<speaker>Φιλοκλέων</speaker>
<l n="989">ἕτερος οὗτος αὖ Λάβης.</l>
</sp>
<sp>
<speaker>Βδελυκλέων</speaker>
<l n="990">ἀγαθός γʼ ὑλακτεῖν καὶ διαλείχειν τὰς χύτρας.</l>
<l n="991">σίγα, κάθιζε· σὺ δʼ ἀναβὰς κατηγόρει.</l>
</sp>
<sp>
<speaker>Φιλοκλέων</speaker>
<l n="992">φέρε νυν ἅμα τήνδʼ ἐγχεάμενος κἀγὼ ῥοφῶ.</l>
</sp>
<sp>
<speaker>Σωσίας</speaker>
<l n="993">τῆς μὲν γραφῆς ἠκούσαθʼ ἣν ἐγραψάμην</l>
<l n="994">ἄνδρες δικασταὶ τουτονί. δεινότατα γὰρ</l>
<l n="995">ἔργων δέδρακε κἀμὲ καὶ τὸ ῥυππαπαῖ.</l>
<l n="996">ἀποδρὰς γὰρ ἐς τὴν γωνίαν τυρὸν πολὺν</l>
<l n="997">κατεσικέλιζε κἀνέπλητʼ ἐν τῷ σκότῳ —</l>
</sp>
<sp>
<speaker>Φιλοκλέων</speaker>
<l n="998">νὴ τὸν Δίʼ ἀλλὰ δῆλός ἐστʼ· ἔμοιγέ τοι</l>
<l n="999">τυροῦ κάκιστον ἀρτίως ἐνήρυγεν</l>
<l n="1000">ὁ βδελυρὸς οὗτος.</l>
</sp>
<sp>
<speaker>Σωσίας</speaker>
<l n="1001">κοὐ μετέδωκʼ αἰτοῦντί μοι.</l>
<l n="1002">καίτοι τίς ὑμᾶς εὖ ποιεῖν δυνήσεται,</l>
<l n="1003">ἢν μή τι κἀμοί τις προβάλλῃ τῷ κυνί;</l>
</sp>
<sp>
<speaker>Φιλοκλέων</speaker>
<l n="1004">οὐδὲν μετέδωκεν οὐδὲ τῷ κοινῷ γʼ ἐμοί.</l>
<l n="1005">θερμὸς γὰρ ἁνὴρ οὐδὲν ἧττον τῆς φακῆς.</l>
</sp>
<sp>
<speaker>Βδελυκλέων</speaker>
<l n="1006">πρὸς τῶν θεῶν μὴ προκαταγίγνωσκʼ ὦ πάτερ,</l>
<l n="1007">πρὶν ἄν γʼ ἀκούσῃς ἀμφοτέρων.</l>
</sp>
<sp>
<speaker>Φιλοκλέων</speaker>
<l n="1008">ἀλλʼ ὦγαθὲ</l>
<l n="1009">τὸ πρᾶγμα φανερόν ἐστιν· αὐτὸ γὰρ βοᾷ.</l>
</sp>
<sp>
<speaker>Σωσίας</speaker>
<l n="1010">μή νυν ἀφῆτέ γʼ αὐτόν, ὡς ὄντʼ αὖ πολὺ</l>
<l n="1011">κυνῶν ἁπάντων ἄνδρα μονοφαγίστατον,</l>
<l n="1012">ὅστις περιπλεύσας τὴν θυείαν ἐν κύκλῳ</l>
<l n="1013">ἐκ τῶν πόλεων τὸ σκῖρον ἐξεδήδοκεν.</l>
</sp>
<sp>
<speaker>Φιλοκλέων</speaker>
<l n="1014">ἐμοὶ δέ γʼ οὐκ ἔστʼ οὐδὲ τὴν ὑδρίαν πλάσαι.</l>
</sp>
<sp>
<speaker>Σωσίας</speaker>
<l n="1015">πρὸς ταῦτα τοῦτον κολάσατʼ· οὐ γὰρ ἄν ποτε</l>
<l n="1016">τρέφειν δύναιτʼ ἂν μία λόχμη κλέπτα δύο·</l>
<l n="1017">ἵνα μὴ κεκλάγγω διὰ κενῆς ἄλλως ἐγώ·</l>
<l n="1018">ἐὰν δὲ μή, τὸ λοιπὸν οὐ κεκλάγξομαι.</l>
</sp>
<sp>
<speaker>Φιλοκλέων</speaker>
<l n="1019">ἰοὺ ἰού.</l>
<l n="1020">ὅσας κατηγόρησε τὰς πανουργίας.</l>
<l n="1021">κλέπτον τὸ χρῆμα τἀνδρός· οὐ καὶ σοὶ δοκεῖ</l>
<l n="1022">ὦλεκτρυόν; νὴ τὸν Δίʼ ἐπιμύει γέ τοι.</l>
<l n="1023">ὁ θεσμοθέτης· ποῦ ʼσθʼ οὗτος; ἀμίδα μοι δότω.</l>
</sp>
<sp>
<speaker>Βδελυκλέων</speaker>
<l n="1024">αὐτὸς καθελοῦ· τοὺς μάρτυρας γὰρ ἐσκαλῶ.</l>
<l n="1025">Λάβητι μάρτυρας παρεῖναι τρύβλιον</l>
<l n="1026">δοίδυκα τυρόκνηστιν ἐσχάραν χύτραν,</l>
<l n="1027">καὶ τἄλλα, τὰ σκεύη τὰ προσκεκαυμένα.</l>
<l n="1028">ἀλλʼ ἔτι σύ γʼ οὐρεῖς καὶ καθίζεις οὐδέπω;</l>
</sp>
<sp>
<speaker>Φιλοκλέων</speaker>
<l n="1029">τοῦτον δέ γʼ οἶμʼ ἐγὼ χεσεῖσθαι τήμερον.</l>
</sp>
<sp>
<speaker>Βδελυκλέων</speaker>
<l n="1030">οὐκ αὖ σὺ παύσει χαλεπὸς ὢν καὶ δύσκολος,</l>
<l n="1031">καὶ ταῦτα τοῖς φεύγουσιν, ἀλλʼ ὀδὰξ ἔχει;</l>
<l n="1032">ἀνάβαινʼ, ἀπολογοῦ. τί σεσιώπηκας; λέγε.</l>
</sp>
<sp>
<speaker>Φιλοκλέων</speaker>
<l n="1033">ἀλλʼ οὐκ ἔχειν οὗτός γʼ ἔοικεν ὅ τι λέγῃ.</l>
</sp>
<sp>
<speaker>Βδελυκλέων</speaker>
<l n="1034">οὔκ, ἀλλʼ ἐκεῖνό μοι δοκεῖ πεπονθέναι,</l>
<l n="1035">ὅπερ ποτὲ φεύγων ἔπαθε καὶ Θουκυδίδης·</l>
<l n="1036">ἀπόπληκτος ἐξαίφνης ἐγένετο τὰς γνάθους.</l>
<l n="1037">πάρεχʼ ἐκποδών. ἐγὼ γὰρ ἀπολογήσομαι.</l>
<l n="1038">χαλεπὸν μὲν ὦνδρες ἐστὶ διαβεβλημένου</l>
<l n="1039">ὑπεραποκρίνεσθαι κυνός, λέξω δʼ ὅμως.</l>
<l n="1040">ἀγαθὸς γάρ ἐστι καὶ διώκει τοὺς λύκους.<milestone ed="p" n="953" unit="card"/>
</l>
</sp>
<sp>
<speaker>Φιλοκλέων</speaker>
<l n="1041">κλέπτης μὲν οὖν οὗτός γε καὶ ξυνωμότης.</l>
</sp>
<sp>
<speaker>Βδελυκλέων</speaker>
<l n="1042">μὰ Δίʼ ἀλλʼ ἄριστός ἐστι τῶν νυνὶ κυνῶν</l>
<l n="1043">οἷός τε πολλοῖς προβατίοις ἐφεστάναι.</l>
</sp>
<sp>
<speaker>Φιλοκλέων</speaker>
<l n="1044">τί οὖν ὄφελος, τὸν τυρὸν εἰ κατεσθίει;</l>
</sp>
<sp>
<speaker>Βδελυκλέων</speaker>
<l n="1045">ὅ τι; σοῦ προμάχεται καὶ φυλάττει τὴν θύραν</l>
<l n="1046">καὶ τἄλλʼ ἄριστός ἐστιν· εἰ δʼ ὑφείλετο,</l>
<l n="1047">ξύγγνωθι. κιθαρίζειν γὰρ οὐκ ἐπίσταται.</l>
</sp>
<sp>
<speaker>Φιλοκλέων</speaker>
<l n="1048">ἐγὼ δʼ ἐβουλόμην ἂν οὐδὲ γράμματα,</l>
<l n="1049">ἵνα μὴ κακουργῶν ἐνέγραφʼ ἡμῖν τὸν λόγον.</l>
</sp>
<sp>
<speaker>Βδελυκλέων</speaker>
<l n="1050">ἄκουσον ὦ δαιμόνιέ μου τῶν μαρτύρων.</l>
<l n="1051">ἀνάβηθι τυρόκνηστι καὶ λέξον μέγα·</l>
<l n="1052">σὺ γὰρ ταμιεύουσʼ ἔτυχες. ἀπόκριναι σαφῶς,</l>
<l n="1053">εἰ μὴ κατέκνησας τοῖς στρατιώταις ἅλαβες.</l>
<l n="1054">φησὶ κατακνῆσαι.</l>
</sp>
<sp>
<speaker>Φιλοκλέων</speaker>
<l n="1055">νὴ Δίʼ ἀλλὰ ψεύδεται.</l>
</sp>
<sp>
<speaker>Βδελυκλέων</speaker>
<l n="1056">ὦ δαιμόνιʼ ἐλέει ταλαιπωρουμένους.</l>
<l n="1057">οὗτος γὰρ ὁ Λάβης καὶ τραχήλιʼ ἐσθίει</l>
<l n="1058">καὶ τὰς ἀκάνθας, κοὐδέποτʼ ἐν ταὐτῷ μένει.</l>
<l n="1059">ὁ δʼ ἕτερος οἷός ἐστιν οἰκουρὸς μόνον.</l>
<l n="1060">αὐτοῦ μένων γὰρ ἅττʼ ἂν εἴσω τις φέρῃ</l>
<l n="1061">τούτων μεταιτεῖ τὸ μέρος· εἰ δὲ μή, δάκνει.</l>
</sp>
<sp>
<speaker>Φιλοκλέων</speaker>
<l n="1062">αἰβοῖ. τί κακόν ποτʼ ἔσθʼ ὅτῳ μαλάττομαι;</l>
<l n="1063">κακόν τι περιβαίνει με κἀναπείθομαι.</l>
</sp>
<sp>
<speaker>Βδελυκλέων</speaker>
<l n="1064">ἴθʼ ἀντιβολῶ σʼ· οἰκτίρατʼ αὐτὸν ὦ πάτερε,</l>
<l n="1065">καὶ μὴ διαφθείρητε. ποῦ τὰ παιδία;</l>
<l n="1066">ἀναβαίνετʼ ὦ πόνηρα καὶ κνυζούμενα</l>
<l n="1067">αἰτεῖτε κἀντιβολεῖτε καὶ δακρύετε.</l>
</sp>
<sp>
<speaker>Φιλοκλέων</speaker>
<l n="1068">κατάβα κατάβα κατάβα κατάβα.</l>
</sp>
<sp>
<speaker>Βδελυκλέων</speaker>
<l n="1069">καταβήσομαι.</l>
<l n="1070">καίτοι τὸ κατάβα τοῦτο πολλοὺς δὴ πάνυ</l>
<l n="1071">ἐξηπάτηκεν. ἀτὰρ ὅμως καταβήσομαι.</l>
</sp>
<sp>
<speaker>Φιλοκλέων</speaker>
<l n="1072">ἐς κόρακας. ὡς οὐκ ἀγαθόν ἐστι τὸ ῥοφεῖν.</l>
<l n="1073">ἐγὼ γὰρ ἀπεδάκρυσα νῦν γνώμην ἐμὴν</l>
<l n="1074">οὐδέν ποτʼ ἀλλʼ ἢ τῆς φακῆς ἐμπλήμενος.</l>
</sp>
<sp>
<speaker>Βδελυκλέων</speaker>
<l n="1075">οὔκουν ἀποφεύγει δῆτα;</l>
</sp>
<sp>
<speaker>Φιλοκλέων</speaker>
<l n="1076">χαλεπὸν εἰδέναι.</l>
</sp>
<sp>
<speaker>Βδελυκλέων</speaker>
<l n="1077">ἴθʼ ὦ πατρίδιον ἐπὶ τὰ βελτίω τρέπου.</l>
<l n="1078">τηνδὶ λαβὼν τὴν ψῆφον ἐπὶ τὸν ὕστερον</l>
<l n="1079">μύσας παρᾷξον κἀπόλυσον ὦ πάτερ.</l>
</sp>
<sp>
<speaker>Φιλοκλέων</speaker>
<l n="1080">οὐ δῆτα· κιθαρίζειν γὰρ οὐκ ἐπίσταμαι.</l>
</sp>
<sp>
<speaker>Βδελυκλέων</speaker>
<l n="1081">φέρε νύν σε τῃδὶ τὴν ταχίστην περιάγω.</l>
</sp>
<sp>
<speaker>Φιλοκλέων</speaker>
<l n="1082">ὅδʼ ἔσθʼ ὁ πρότερος;</l>
</sp>
<sp>
<speaker>Βδελυκλέων</speaker>
<l n="1083">οὗτος·</l>
</sp>
<sp>
<speaker>Φιλοκλέων</speaker>
<l n="1084">αὕτη ʼνταῦθʼ ἔνι.</l>
</sp>
<sp>
<speaker>Βδελυκλέων</speaker>
<l n="1085">ἐξηπάτηται κἀπολέλυκεν οὐχ ἑκών.</l>
<l n="1086">φέρʼ ἐξεράσω.</l>
</sp>
<sp>
<speaker>Φιλοκλέων</speaker>
<l n="1087">πῶς ἄρʼ ἠγωνίσμεθα;</l>
</sp>
<sp>
<speaker>Βδελυκλέων</speaker>
<l n="1088">δείξειν ἔοικεν. ἐκπέφευγας ὦ Λάβης.</l>
<l n="1089">πάτερ πάτερ τί πέπονθας; οἴμοι· ποῦ ʼσθʼ ὕδωρ;</l>
<l n="1090">ἔπαιρε σαυτόν.</l>
</sp>
<sp>
<speaker>Φιλοκλέων</speaker>
<l n="1091">εἰπέ νυν ἐκεῖνό μοι,</l>
<l n="1092">ὄντως ἀπέφυγε;</l>
</sp>
<sp>
<speaker>Βδελυκλέων</speaker>
<l n="1093">νὴ Δίʼ·</l>
</sp>
<sp>
<speaker>Φιλοκλέων</speaker>
<l n="1094">οὐδέν εἰμʼ ἄρα.</l>
</sp>
<sp>
<speaker>Βδελυκλέων</speaker>
<l n="1095">μὴ φροντίσῃς ὦ δαιμόνιʼ· ἀλλʼ ἀνίστασο.</l>
</sp>
<sp>
<speaker>Φιλοκλέων</speaker>
<l n="1096">πῶς οὖν ἐμαυτῷ τοῦτʼ ἐγὼ ξυνείσομαι,</l>
<l n="1097">φεύγοντʼ ἀπολύσας ἄνδρα; τί ποτε πείσομαι;</l>
<l n="1098">ἀλλʼ ὦ πολυτίμητοι θεοὶ ξύγγνωτέ μοι·</l>
<l n="1099">ἄκων γὰρ αὔτʼ ἔδρασα κοὐ τοὐμοῦ τρόπου.</l>
</sp>
<sp>
<speaker>Βδελυκλέων</speaker>
<l n="1100">καὶ μηδὲν ἀγανάκτει γʼ. ἐγὼ γάρ σʼ ὦ πάτερ</l>
<l n="1101">θρέψω καλῶς, ἄγων μετʼ ἐμαυτοῦ πανταχοῖ,</l>
<l n="1102">ἐπὶ δεῖπνον, ἐς ξυμπόσιον, ἐπὶ θεωρίαν,</l>
<l n="1103">ὥσθʼ ἡδέως διάγειν σε τὸν λοιπὸν χρόνον·</l>
<l n="1104">κοὐκ ἐγχανεῖταί σʼ ἐξαπατῶν Ὑπέρβολος.</l>
<l n="1105">ἀλλʼ εἰσίωμεν.</l>
</sp>
<sp>
<speaker>Φιλοκλέων</speaker>
<l n="1106">ταῦτά νυν, εἴπερ δοκεῖ.<milestone ed="p" n="1009" unit="card"/>
</l>
</sp>
</div>
<div type="Parabasis">
<div type="prelude">
<sp>
<speaker>Χορός</speaker>
<l n="1107">ἀλλʼ ἴτε χαίροντες ὅποι βούλεσθʼ.</l>
<l n="1108">ὑμεῖς δὲ τέως ὦ μυριάδες</l>
<l n="1109">ἀναρίθμητοι,</l>
<l n="1110">νῦν τὰ μέλλοντʼ εὖ λέγεσθαι</l>
<l n="1111">μὴ πέσῃ φαύλως χαμᾶζʼ</l>
<l n="1112">εὐλαβεῖσθε.</l>
<l n="1113">τοῦτο γὰρ σκαιῶν θεατῶν</l>
<l n="1114">ἐστὶ πάσχειν, κοὐ πρὸς ὑμῶν.<milestone ed="p" n="1015" unit="card"/>
</l>
</sp>
</div>
<div type="parabasis">
<sp>
<speaker>Χορός</speaker>
<l n="1115">νῦν αὖτε λεῲ προσέχετε τὸν νοῦν, εἴπερ καθαρόν τι φιλεῖτε.</l>
<l n="1116">μέμψασθαι γὰρ τοῖσι θεαταῖς ὁ ποιητὴς νῦν ἐπιθυμεῖ.</l>
<l n="1117">ἀδικεῖσθαι γάρ φησιν πρότερος πόλλʼ αὐτοὺς εὖ πεποιηκώς,</l>
<l n="1118">τὰ μὲν οὐ φανερῶς ἀλλʼ ἐπικουρῶν κρύβδην ἑτέροισι ποιηταῖς,</l>
<l n="1119">μιμησάμενος τὴν Εὐρυκλέους μαντείαν καὶ διάνοιαν,</l>
<l n="1120">εἰς ἀλλοτρίας γαστέρας ἐνδὺς κωμῳδικὰ πολλὰ χέασθαι·</l>
<l n="1121">μετὰ τοῦτο δὲ καὶ φανερῶς ἤδη κινδυνεύων καθʼ ἑαυτόν,</l>
<l n="1122">οὐκ ἀλλοτρίων ἀλλʼ οἰκείων Μουσῶν στόμαθʼ ἡνιοχήσας.</l>
<l n="1123">ἀρθεὶς δὲ μέγας καὶ τιμηθεὶς ὡς οὐδεὶς πώποτʼ ἐν ὑμῖν,</l>
<l n="1124">οὐκ † ἐκτελέσαι † φησὶν ἐπαρθεὶς οὐδʼ ὀγκῶσαι τὸ φρόνημα,</l>
<l n="1125">οὐδὲ παλαίστρας περικωμάζειν πειρῶν· οὐδʼ εἴ τις ἐραστὴς</l>
<l n="1126">κωμῳδεῖσθαι παιδίχʼ ἑαυτοῦ μισῶν ἔσπευσε πρὸς αὐτόν,</l>
<l n="1127">οὐδενὶ πώποτέ φησι πιθέσθαι, γνώμην τινʼ ἔχων ἐπιεικῆ,</l>
<l n="1128">ἵνα τὰς Μούσας αἷσιν χρῆται μὴ προαγωγοὺς ἀποφήνῃ.</l>
<l n="1129">οὐδʼ ὅτε πρῶτόν γʼ ἦρξε διδάσκειν, ἀνθρώποις φήσʼ ἐπιθέσθαι,</l>
<l n="1130">ἀλλʼ Ἡρακλέους ὀργήν τινʼ ἔχων τοῖσι μεγίστοις ἐπιχειρεῖν,</l>
<l n="1131">θρασέως ξυστὰς εὐθὺς ἀπʼ ἀρχῆς αὐτῷ τῷ καρχαρόδοντι,</l>
<l n="1132">οὗ δεινόταται μὲν ἀπʼ ὀφθαλμῶν Κύννης ἀκτῖνες ἔλαμπον,</l>
<l n="1133">ἑκατὸν δὲ κύκλῳ κεφαλαὶ κολάκων οἰμωξομένων ἐλιχμῶντο</l>
<l n="1134">περὶ τὴν κεφαλήν, φωνὴν δʼ εἶχεν χαράδρας ὄλεθρον τετοκυίας,</l>
<l n="1135">φώκης δʼ ὀσμήν, Λαμίας ὄρχεις ἀπλύτους, πρωκτὸν δὲ καμήλου.</l>
<l n="1136">τοιοῦτον ἰδὼν τέρας οὔ φησιν δείσας καταδωροδοκῆσαι,</l>
<l n="1137">ἀλλʼ ὑπὲρ ὑμῶν ἔτι καὶ νυνὶ πολεμεῖ· φησίν τε μετʼ αὐτὸν</l>
<l n="1138">τοῖς ἠπιάλοις ἐπιχειρῆσαι πέρυσιν καὶ τοῖς πυρετοῖσιν,</l>
<l n="1139">οἳ τοὺς πατέρας τʼ ἦγχον νύκτωρ καὶ τοὺς πάππους ἀπέπνιγον,</l>
<l n="1140">κατακλινόμενοί τʼ ἐπὶ ταῖς κοίταις ἐπὶ τοῖσιν ἀπράγμοσιν ὑμῶν</l>
<l n="1141">ἀντωμοσίας καὶ προσκλήσεις καὶ μαρτυρίας συνεκόλλων,</l>
<l n="1142">ὥστʼ ἀναπηδᾶν δειμαίνοντας πολλοὺς ὡς τὸν πολέμαρχον.</l>
<l n="1143">τοιόνδʼ εὑρόντες ἀλεξίκακον τῆς χώρας τῆσδε καθαρτήν,</l>
<l n="1144">πέρυσιν καταπροὔδοτε καινοτάταις σπείραντʼ αὐτὸν διανοίαις,</l>
<l n="1145">ἃς ὑπὸ τοῦ μὴ γνῶναι καθαρῶς ὑμεῖς ἐποιήσατʼ ἀναλδεῖς·</l>
<l n="1146">καίτοι σπένδων πόλλʼ ἐπὶ πολλοῖς ὄμνυσιν τὸν Διόνυσον</l>
<l n="1147">μὴ πώποτʼ ἀμείνονʼ ἔπη τούτων κωμῳδικὰ μηδένʼ ἀκοῦσαι.</l>
<l n="1148">τοῦτο μὲν οὖν ἔσθʼ ὑμῖν αἰσχρὸν τοῖς μὴ γνοῦσιν παραχρῆμα,</l>
<l n="1149">ὁ δὲ ποιητὴς οὐδὲν χείρων παρὰ τοῖσι σοφοῖς νενόμισται,</l>
<l n="1150">εἰ παρελαύνων τοὺς ἀντιπάλους τὴν ἐπίνοιαν ξυνέτριψεν.<milestone ed="p" n="1051" unit="card"/>
</l>
</sp>
</div>
<div type="pnigos">
<sp>
<speaker>Χορός</speaker>
<l n="1151">ἀλλὰ τὸ λοιπὸν τῶν ποιητῶν</l>
<l n="1152">ὦ δαιμόνιοι τοὺς ζητοῦντας</l>
<l n="1153">καινόν τι λέγειν κἀξευρίσκειν</l>
<l n="1154">στέργετε μᾶλλον καὶ θεραπεύετε,</l>
<l n="1155">καὶ τὰ νοήματα σῴζεσθʼ αὐτῶν,</l>
<l n="1156">ἐσβάλλετέ τʼ ἐς τὰς κιβωτοὺς</l>
<l n="1157">μετὰ τῶν μήλων. κἂν ταῦτα ποιῆθʼ,</l>
<l n="1158">ὑμῖν διʼ ἔτους τῶν ἱματίων</l>
<l n="1159">ὀζήσει δεξιότητος.<milestone ed="p" n="1060" unit="card"/>
</l>
</sp>
</div>
<div type="strophe">
<sp>
<speaker>Χορός</speaker>
<l n="1160">ὦ πάλαι ποτʼ ὄντες ἡμεῖς ἄλκιμοι μὲν ἐν χοροῖς,</l>
<l n="1161">ἄλκιμοι δʼ ἐν μάχαις,</l>
<l n="1162">καὶ κατʼ αὐτὸ δὴ τοῦτο μόνον ἄνδρες ἀλκιμώτατοι·</l>
<l n="1163">πρίν ποτʼ ἦν πρὶν ταῦτα, νῦν δʼ</l>
<l n="1164">οἴχεται, κύκνου τʼ <add>ἔτι</add> πολιώτεραι δὴ</l>
<l n="1165">αἵδʼ ἐπανθοῦσιν τρίχες.</l>
<l n="1166">ἀλλὰ κἀκ τῶν λειψάνων δεῖ</l>
<l n="1167">τῶνδε ῥώμην νεανικὴν σχεῖν·</l>
<l n="1168">ὡς ἐγὼ τοὐμὸν νομίζω</l>
<l n="1169">γῆρας εἶναι κρεῖττον ἢ πολλῶν</l>
<l n="1170">κικίννους νεανιῶν καὶ</l>
<l n="1171">σχῆμα κεὐρυπρωκτίαν.<milestone ed="p" n="1071" unit="card"/>
</l>
</sp>
</div>
<div type="epirrheme">
<sp>
<speaker>Χορός</speaker>
<l n="1172">εἴ τις ὑμῶν ὦ θεαταὶ τὴν ἐμὴν ἰδὼν φύσιν</l>
<l n="1173">εἶτα θαυμάζει μʼ ὁρῶν μέσον διεσφηκωμένον,</l>
<l n="1174">ἥτις ἡμῶν ἐστὶν ἡ ʼπίνοια τῆς ἐγκεντρίδος,</l>
<l n="1175">ῥᾳδίως ἐγὼ διδάξω, κἂν ἄμουσος ᾖ τὸ πρίν.</l>
<l n="1176">ἐσμὲν ἡμεῖς, οἷς πρόσεστι τοῦτο τοὐρροπύγιον,</l>
<l n="1177">Ἀττικοὶ μόνοι δικαίως ἐγγενεῖς αὐτόχθονες,</l>
<l n="1178">ἀνδρικώτατον γένος καὶ πλεῖστα τήνδε τὴν πόλιν</l>
<l n="1179">ὠφελῆσαν ἐν μάχαισιν, ἡνίκʼ ἦλθʼ ὁ βάρβαρος,</l>
<l n="1180">τῷ καπνῷ τύφων ἅπασαν τὴν πόλιν καὶ πυρπολῶν,</l>
<l n="1181">ἐξελεῖν ἡμῶν μενοινῶν πρὸς βίαν τἀνθρήνια.</l>
<l n="1182">εὐθέως γὰρ ἐκδραμόντες ξὺν δορὶ ξὺν ἀσπίδι</l>
<l n="1183">ἐμαχόμεσθʼ αὐτοῖσι, θυμὸν ὀξίνην πεπωκότες,</l>
<l n="1184">στὰς ἀνὴρ παρʼ ἄνδρʼ, ὑπʼ ὀργῆς τὴν χελύνην ἐσθίων·</l>
<l n="1185">ὑπὸ δὲ τῶν τοξευμάτων οὐκ ἦν ἰδεῖν τὸν οὐρανόν.</l>
<l n="1186">ἀλλʼ ὅμως ἐωσάμεσθα ξὺν θεοῖς πρὸς ἑσπέραν.</l>
<l n="1187">γλαῦξ γὰρ ἡμῶν πρὶν μάχεσθαι τὸν στρατὸν διέπτετο·</l>
<l n="1188">εἶτα δʼ εἱπόμεσθα θυννάζοντες ἐς τοὺς θυλάκους,</l>
<l n="1189">οἱ δʼ ἔφευγον τὰς γνάθους καὶ τὰς ὀφρῦς κεντούμενοι·</l>
<l n="1190">ὥστε παρὰ τοῖς βαρβάροισι πανταχοῦ καὶ νῦν ἔτι</l>
<l n="1191">μηδὲν Ἀττικοῦ καλεῖσθαι σφηκὸς ἀνδρικώτερον.<milestone ed="p" n="1091" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="1192">ἆρα δεινὸς ἦ τόθʼ ὥστε πάντα μὴ δεδοικέναι,</l>
<l n="1193">καὶ κατεστρεψάμην</l>
<l n="1194">τοὺς ἐναντίους, πλέων ἐκεῖσε ταῖς τριήρεσιν;</l>
<l n="1195">οὐ γὰρ ἦν ἡμῖν ὅπως</l>
<l n="1196">ῥῆσιν εὖ λέξειν ἐμέλλομεν τότʼ, οὐδὲ</l>
<l n="1197">συκοφαντήσειν τινὰ</l>
<l n="1198">φροντίς, ἀλλʼ ὅστις ἐρέτης ἔσοιτʼ</l>
<l n="1199">ἄριστος. τοιγαροῦν πολλὰς</l>
<l n="1200">πόλεις Μήδων ἑλόντες</l>
<l n="1201">αἰτιώτατοι φέρεσθαι</l>
<l n="1202">τὸν φόρον δεῦρʼ ἐσμέν, ὃν κλέπτουσιν</l>
<l n="1203">οἱ νεώτεροι.<milestone ed="p" n="1102" unit="card"/>
</l>
</sp>
</div>
<div type="antepirrheme">
<sp>
<speaker>Χορός</speaker>
<l n="1204">πολλαχοῦ σκοποῦντες ἡμᾶς εἰς ἅπανθʼ εὑρήσετε</l>
<l n="1205">τοὺς τρόπους καὶ τὴν δίαιταν σφηξὶν ἐμφερεστάτους.</l>
<l n="1206">πρῶτα μὲν γὰρ οὐδὲν ἡμῶν ζῷον ἠρεθισμένον</l>
<l n="1207">μᾶλλον ὀξύθυμόν ἐστιν οὐδὲ δυσκολώτερον·</l>
<l n="1208">εἶτα τἄλλʼ ὅμοια πάντα σφηξὶ μηχανώμεθα.</l>
<l n="1209">ξυλλεγέντες γὰρ καθʼ ἑσμούς, ὡσπερεὶ τἀνθρήνια,</l>
<l n="1210">οἱ μὲν ἡμῶν οὗπερ ἅρχων, οἱ δὲ παρὰ τοὺς ἕνδεκα,</l>
<l n="1211">οἱ δʼ ἐν ᾠδείῳ δικάζουσʼ, οἱ δὲ πρὸς τοῖς τειχίοις</l>
<l n="1212">ξυμβεβυσμένοι πυκνόν, νεύοντες ἐς τὴν γῆν, μόλις</l>
<l n="1213">ὥσπερ οἱ σκώληκες ἐν τοῖς κυττάροις κινούμενοι.</l>
<l n="1214">ἔς τε τὴν ἄλλην δίαιτάν ἐσμεν εὐπορώτατοι.</l>
<l n="1215">πάντα γὰρ κεντοῦμεν ἄνδρα κἀκπορίζομεν βίον.</l>
<l n="1216">ἀλλὰ γὰρ κηφῆνες ἡμῖν εἰσιν ἐγκαθήμενοι</l>
<l n="1217">οὐκ ἔχοντες κέντρον, οἳ μένοντες ἡμῶν τοῦ φόρου</l>
<l n="1218">τὸν πόνον κατεσθίουσιν, οὐ ταλαιπωρούμενοι.</l>
<l n="1219">τοῦτο δʼ ἔστʼ ἄλγιστον ἡμῖν, ἤν τις ἀστράτευτος ὢν</l>
<l n="1220">ἐκροφῇ τὸν μισθὸν ἡμῶν, τῆσδε τῆς χώρας ὕπερ</l>
<l n="1221">μήτε κώπην μήτε λόγχην μήτε φλύκταιναν λαβών.</l>
<l n="1222">ἀλλʼ ἐμοὶ δοκεῖ τὸ λοιπὸν τῶν πολιτῶν ἔμβραχυ</l>
<l n="1223">ὅστις ἂν μὴ ʼχῃ τὸ κέντρον, μὴ φέρειν τριώβολον.<milestone ed="p" n="1122" unit="card"/>
</l>
</sp>
</div>
</div>
<div type="Episode">
<sp>
<speaker>Φιλοκλέων</speaker>
<l n="1224">οὔτοι ποτὲ ζῶν τοῦτον ἀποδυθήσομαι,</l>
<l n="1225">ἐπεὶ μόνος μʼ ἔσωσε παρατεταγμένον,</l>
<l n="1226">ὅθʼ ὁ βορέας ὁ μέγας ἐπεστρατεύσατο.</l>
</sp>
<sp>
<speaker>Βδελυκλέων</speaker>
<l n="1227">ἀγαθὸν ἔοικας οὐδὲν ἐπιθυμεῖν παθεῖν.</l>
</sp>
<sp>
<speaker>Φιλοκλέων</speaker>
<l n="1228">μὰ τὸν Δίʼ οὐ γὰρ οὐδαμῶς μοι ξύμφορον.</l>
<l n="1229">καὶ γὰρ πρότερον ἐπανθρακίδων ἐμπλήμενος</l>
<l n="1230">ἀπέδωκʼ ὀφείλων τῷ κναφεῖ τριώβολον.</l>
</sp>
<sp>
<speaker>Βδελυκλέων</speaker>
<l n="1231">ἀλλʼ οὖν πεπειράσθω γʼ, ἐπειδήπερ γʼ ἅπαξ</l>
<l n="1232">ἐμοὶ σεαυτὸν παραδέδωκας εὖ ποιεῖν.</l>
</sp>
<sp>
<speaker>Φιλοκλέων</speaker>
<l n="1233">τί οὖν κελεύεις δρᾶν με;</l>
</sp>
<sp>
<speaker>Βδελυκλέων</speaker>
<l n="1234">τὸν τρίβωνʼ ἄφες,</l>
<l n="1235">τηνδὶ δὲ χλαῖναν ἀναβαλοῦ τριβωνικῶς.</l>
</sp>
<sp>
<speaker>Φιλοκλέων</speaker>
<l n="1236">ἔπειτα παῖδας χρὴ φυτεύειν καὶ τρέφειν,</l>
<l n="1237">ὅθʼ οὑτοσί με νῦν ἀποπνῖξαι βούλεται;</l>
</sp>
<sp>
<speaker>Βδελυκλέων</speaker>
<l n="1238">ἔχʼ ἀναβαλοῦ τηνδὶ λαβὼν καὶ μὴ λάλει.</l>
</sp>
<sp>
<speaker>Φιλοκλέων</speaker>
<l n="1239">τουτὶ τὸ κακὸν τί ἐστι πρὸς πάντων θεῶν;</l>
</sp>
<sp>
<speaker>Βδελυκλέων</speaker>
<l n="1240">οἱ μὲν καλοῦσι Περσίδʼ οἱ δὲ καυνάκην.</l>
</sp>
<sp>
<speaker>Φιλοκλέων</speaker>
<l n="1241">ἐγὼ δὲ σισύραν ᾠόμην Θυμαιτίδα.</l>
</sp>
<sp>
<speaker>Βδελυκλέων</speaker>
<l n="1242">κοὐ θαῦμά γʼ· ἐς Σάρδεις γὰρ οὐκ ἐλήλυθας.</l>
<l n="1243">ἔγνως γὰρ ἄν· νῦν δʼ οὐχὶ γιγνώσκεις.</l>
</sp>
<sp>
<speaker>Φιλοκλέων</speaker>
<l n="1244">ἐγώ;</l>
<l n="1245">μὰ τὸν Δίʼ οὐ τοίνυν· ἀτὰρ δοκεῖ γέ μοι</l>
<l n="1246">ἐοικέναι μάλιστα Μορύχου σάγματι.</l>
</sp>
<sp>
<speaker>Βδελυκλέων</speaker>
<l n="1247">οὔκ, ἀλλʼ ἐν Ἐκβατάνοισι ταῦθʼ ὑφαίνεται.</l>
</sp>
<sp>
<speaker>Φιλοκλέων</speaker>
<l n="1248">ἐν Ἐκβατάνοισι γίγνεται κρόκης χόλιξ;</l>
</sp>
<sp>
<speaker>Βδελυκλέων</speaker>
<l n="1249">πόθεν ὦγάθʼ; ἀλλὰ τοῦτο τοῖσι βαρβάροις</l>
<l n="1250">ὑφαίνεται πολλαῖς δαπάναις. αὕτη γέ τοι</l>
<l n="1251">ἐρίων τάλαντον καταπέπωκε ῥᾳδίως.</l>
</sp>
<sp>
<speaker>Φιλοκλέων</speaker>
<l n="1252">οὔκουν ἐριώλην δῆτʼ ἐχρῆν αὐτὴν καλεῖν</l>
<l n="1253">δικαιότερον ἢ καυνάκην;</l>
</sp>
<sp>
<speaker>Βδελυκλέων</speaker>
<l n="1254">ἔχʼ ὦγαθέ,</l>
<l n="1255">καὶ στῆθʼ ἀναμπισχόμενος.</l>
</sp>
<sp>
<speaker>Φιλοκλέων</speaker>
<l n="1256">οἴμοι δείλαιος·</l>
<l n="1257">ὡς θερμὸν ἡ μιαρά τί μου κατήρυγεν.</l>
</sp>
<sp>
<speaker>Βδελυκλέων</speaker>
<l n="1258">οὐκ ἀναβαλεῖ;</l>
</sp>
<sp>
<speaker>Φιλοκλέων</speaker>
<l n="1259">μὰ Δίʼ οὐκ ἔγωγʼ. ἀλλʼ ὦγαθέ,</l>
<l n="1260">εἴπερ γʼ ἀνάγκη, κρίβανόν μʼ ἀμπίσχετε.</l>
</sp>
<sp>
<speaker>Βδελυκλέων</speaker>
<l n="1261">φέρʼ ἀλλʼ ἐγώ σε περιβαλῶ· σὺ δʼ οὖν ἴθι.</l>
</sp>
<sp>
<speaker>Φιλοκλέων</speaker>
<l n="1262">παράθου γε μέντοι καὶ κρεάγραν.</l>
</sp>
<sp>
<speaker>Βδελυκλέων</speaker>
<l n="1263">τιὴ τί δή;</l>
</sp>
<sp>
<speaker>Φιλοκλέων</speaker>
<l n="1264">ἵνʼ ἐξέλῃς με πρὶν διερρυηκέναι.</l>
</sp>
<sp>
<speaker>Βδελυκλέων</speaker>
<l n="1265">ἄγε νυν ὑπολύου τὰς καταράτους ἐμβάδας,</l>
<l n="1266">τασδὶ δʼ ἀνύσας † ὑπόδυθι † τὰς Λακωνικάς.</l>
</sp>
<sp>
<speaker>Φιλοκλέων</speaker>
<l n="1267">ἐγὼ γὰρ ἂν τλαίην ὑποδήσασθαί ποτε</l>
<l n="1268">ἐχθρῶν παρʼ ἀνδρῶν δυσμενῆ καττύματα;</l>
</sp>
<sp>
<speaker>Βδελυκλέων</speaker>
<l n="1269">ἔνθες ποτʼ ὦ τᾶν κἀπόβαινʼ ἐρρωμένως</l>
<l n="1270">ἐς τὴν Λακωνικὴν ἀνύσας.</l>
</sp>
<sp>
<speaker>Φιλοκλέων</speaker>
<l n="1271">ἀκικεῖς γέ με</l>
<l n="1272">ἐς τὴν πολεμίαν ἀποβιβάζων τὸν πόδα.</l>
</sp>
<sp>
<speaker>Βδελυκλέων</speaker>
<l n="1273">φέρε καὶ τὸν ἕτερον.</l>
</sp>
<sp>
<speaker>Φιλοκλέων</speaker>
<l n="1274">μηδαμῶς τοῦτόν γʼ, ἐπεὶ</l>
<l n="1275">πάνυ μισολάκων αὐτοῦ ʼστιν εἷς τῶν δακτύλων.</l>
</sp>
<sp>
<speaker>Βδελυκλέων</speaker>
<l n="1276">οὐκ ἔστι παρὰ ταῦτʼ ἄλλα.</l>
</sp>
<sp>
<speaker>Φιλοκλέων</speaker>
<l n="1277">κακοδαίμων ἐγώ,</l>
<l n="1278">ὅστις ἐπὶ γήρως χίμετλον οὐδὲν λήψομαι.</l>
</sp>
<sp>
<speaker>Βδελυκλέων</speaker>
<l n="1279">ἄνυσόν ποθʼ ὑποδησάμενος· εἶτα πλουσίως</l>
<l n="1280">ὡδὶ προβὰς τρυφερόν τι διασαλακώνισον.<milestone ed="p" n="1170" unit="card"/>
</l>
</sp>
<sp>
<speaker>Φιλοκλέων</speaker>
<l n="1281">ἰδού. θεῶ τὸ σχῆμα, καὶ σκέψαι μʼ ὅτῳ</l>
<l n="1282">μάλιστʼ ἔοικα τὴν βάδισιν τῶν πλουσίων.</l>
</sp>
<sp>
<speaker>Βδελυκλέων</speaker>
<l n="1283">ὅτῳ; Δοθιῆνι σκόροδον ἠμφιεσμένῳ.</l>
</sp>
<sp>
<speaker>Φιλοκλέων</speaker>
<l n="1284">καὶ μὴν προθυμοῦμαί γε σαυλοπρωκτιᾶν.</l>
</sp>
<sp>
<speaker>Βδελυκλέων</speaker>
<l n="1285">ἄγε νυν, ἐπιστήσει λόγους σεμνοὺς λέγειν</l>
<l n="1286">ἀνδρῶν παρόντων πολυμαθῶν καὶ δεξιῶν;</l>
</sp>
<sp>
<speaker>Φιλοκλέων</speaker>
<l n="1287">ἔγωγε.</l>
</sp>
<sp>
<speaker>Βδελυκλέων</speaker>
<l n="1288">τίνα δῆτʼ ἂν λέγοις;</l>
</sp>
<sp>
<speaker>Φιλοκλέων</speaker>
<l n="1289">πολλοὺς πάνυ.</l>
<l n="1290">πρῶτον μὲν ὡς ἡ Λάμιʼ ἁλοῦσʼ ἐπέρδετο,</l>
<l n="1291">ἔπειτα δʼ ὡς ὁ Καρδοπίων τὴν μητέρα.</l>
</sp>
<sp>
<speaker>Βδελυκλέων</speaker>
<l n="1292">μή ʼμοί γε μύθους, ἀλλὰ τῶν ἀνθρωπίνων,</l>
<l n="1293">οἵους λέγομεν μάλιστα τοὺς κατʼ οἰκίαν.</l>
</sp>
<sp>
<speaker>Φιλοκλέων</speaker>
<l n="1294">ἐγᾦδα τοίνυν τῶν γε πάνυ κατʼ οἰκίαν</l>
<l n="1295">ἐκεῖνον ὡς <q>οὕτω ποτʼ ἦν μῦς καὶ γαλῆ.</q>
</l>
</sp>
<sp>
<speaker>Βδελυκλέων</speaker>
<l n="1296">ὦ σκαιὲ κἀπαίδευτε, Θεογένης ἔφη</l>
<l n="1297">τῷ κοπρολόγῳ καὶ ταῦτα λοιδορούμενος,</l>
<l n="1298">μῦς καὶ γαλᾶς μέλλεις λέγειν ἐν ἀνδράσιν;</l>
</sp>
<sp>
<speaker>Φιλοκλέων</speaker>
<l n="1299">ποίους τινὰς δὲ χρὴ λέγειν;</l>
</sp>
<sp>
<speaker>Βδελυκλέων</speaker>
<l n="1300">μεγαλοπρεπεῖς,</l>
<l n="1301">ὡς ξυνεθεώρεις Ἀνδροκλεῖ καὶ Κλεισθένει.</l>
</sp>
<sp>
<speaker>Φιλοκλέων</speaker>
<l n="1302">ἐγὼ δὲ τεθεώρηκα ποώποτʼ οὐδαμοῖ</l>
<l n="1303">πλὴν ἐς Πάρον, καὶ ταῦτα δὔ ὀβολὼ φέρων.</l>
</sp>
<sp>
<speaker>Βδελυκλέων</speaker>
<l n="1304">ἀλλʼ οὖν λέγειν χρή σʼ ὡς ἐμάχετό γʼ αὐτίκα</l>
<l n="1305">Ἐφουδίων παγκράτιον Ἀσκώνδᾳ καλῶς,</l>
<l n="1306">ἤδη γέρων ὢν καὶ πολιός, ἔχων δέ τοι</l>
<l n="1307">πλευρὰν βαθυτάτην καὶ χέρας καὶ λαγόνα καὶ</l>
<l n="1308">θώρακʼ ἄριστον.</l>
</sp>
<sp>
<speaker>Φιλοκλέων</speaker>
<l n="1309">παῦε παῦʼ, οὐδὲν λέγεις.</l>
<l n="1310">πῶς ἂν μαχέσαιτο παγκράτιον θώρακʼ ἔχων;</l>
</sp>
<sp>
<speaker>Βδελυκλέων</speaker>
<l n="1311">οὕτω διηγεῖσθαι νομίζουσʼ οἱ σοφοί.</l>
<l n="1312">ἀλλʼ ἕτερον εἰπέ μοι· παρʼ ἀνδράσι ξένοις</l>
<l n="1313">πίνων σεαυτοῦ ποῖον ἂν λέξαι δοκεῖς</l>
<l n="1314">ἐπὶ νεότητος ἔργον ἀνδρικώτατον;</l>
</sp>
<sp>
<speaker>Φιλοκλέων</speaker>
<l n="1315">ἐκεῖνʼ ἐκεῖνʼ ἀνδρειότατόν γε τῶν ἐμῶν,</l>
<l n="1316">ὅτʼ Ἐργασίωνος τὰς χάρακας ὑφειλόμην.</l>
</sp>
<sp>
<speaker>Βδελυκλέων</speaker>
<l n="1317">ἀπολεῖς με. ποίας χάρακας; ἀλλʼ ὡς ἢ κάπρον</l>
<l n="1318">ἐδιώκαθές ποτʼ ἢ λαγών, ἢ λαμπάδα</l>
<l n="1319">ἔδραμες, ἀνευρὼν ὅ τι νεανικώτατον.</l>
</sp>
<sp>
<speaker>Φιλοκλέων</speaker>
<l n="1320">ἐγᾦδα τοίνυν τό γε νεανικώτατον·</l>
<l n="1321">ὅτε τὸν δρομέα Φάυλλον ὢν βούπαις ἔτι</l>
<l n="1322">εἶλον διώκων λοιδορίας ψήφοιν δυοῖν.</l>
</sp>
<sp>
<speaker>Βδελυκλέων</speaker>
<l n="1323">παὖ· ἀλλὰ δευρὶ κατακλινεὶς προσμάνθανε</l>
<l n="1324">ξυμποτικὸς εἶναι καὶ ξυνουσιαστικός.</l>
</sp>
<sp>
<speaker>Φιλοκλέων</speaker>
<l n="1325">πῶς οὖν κατακλινῶ; φράζʼ ἀνύσας.</l>
</sp>
<sp>
<speaker>Βδελυκλέων</speaker>
<l n="1326">εὐσχημόνως.</l>
</sp>
<sp>
<speaker>Φιλοκλέων</speaker>
<l n="1327">ὡδὶ κελεύεις κατακλινῆναι;</l>
</sp>
<sp>
<speaker>Βδελυκλέων</speaker>
<l n="1328">μηδαμῶς.</l>
</sp>
<sp>
<speaker>Φιλοκλέων</speaker>
<l n="1329">πῶς δαί;</l>
</sp>
<sp>
<speaker>Βδελυκλέων</speaker>
<l n="1330">τὰ γόνατʼ ἔκτεινε καὶ γυμναστικῶς</l>
<l n="1331">ὑγρὸν χύτλασον σεαυτὸν ἐν τοῖς στρώμασιν.</l>
<l n="1332">ἔπειτʼ ἐπαίνεσόν τι τῶν χαλκωμάτων,</l>
<l n="1333">ὀροφὴν θέασαι, κρεκάδιʼ αὐλῆς θαύμασον·</l>
<l n="1334">ὕδωρ κατὰ χειρός· τὰς τραπέζας ἐσφέρειν·</l>
<l n="1335">δειπνοῦμεν· ἀπονενίμμεθʼ· ἤδη σπένδομεν.</l>
</sp>
<sp>
<speaker>Φιλοκλέων</speaker>
<l n="1336">πρὸς τῶν θεῶν ἐνύπνιον ἑστιώμεθα;</l>
</sp>
<sp>
<speaker>Βδελυκλέων</speaker>
<l n="1337">αὑλητρὶς ἐνεφύσησεν· οἱ δὲ συμπόται</l>
<l n="1338">εἰσὶν Θέωρος Αἰσχίνης Φᾶνος Κλέων,</l>
<l n="1339">ξένος τις ἕτερος πρὸς κεφαλῆς Ἀκέστορος.</l>
<l n="1340">τούτοις ξυνὼν τὰ σκόλιʼ ὅπως δέξει καλῶς.</l>
</sp>
<sp>
<speaker>Φιλοκλέων</speaker>
<l n="1341">ἄληθες; ὡς οὐδεὶς Διακρίων δέξεται.<milestone ed="p" n="1224" unit="card"/>
</l>
</sp>
<sp>
<speaker>Βδελυκλέων</speaker>
<l n="1342">ἐγὼ εἴσομαι· καὶ δὴ γάρ εἰμʼ ἐγὼ Κλέων,</l>
<l n="1343">ᾄδω δὲ πρῶτος Ἁρμοδίου· δέξαι δὲ σύ.</l>
<l n="1344">
<q>οὐδεὶς πώποτʼ ἀνὴρ ἔγεντʼ Ἀθήναις</q>—</l>
</sp>
<sp>
<speaker>Φιλοκλέων</speaker>
<l n="1345">οὐχ οὕτω γε πανοῦργος <add>οὐδὲ</add> κλέπτης.</l>
</sp>
<sp>
<speaker>Βδελυκλέων</speaker>
<l n="1346">τουτὶ σὺ δράσεις; παραπολεῖ βοώμενος·</l>
<l n="1347">φήσει γὰρ ἐξολεῖν σε καὶ διαφθερεῖν</l>
<l n="1348">καὶ τῆσδε τῆς γῆς ἐξελᾶν.</l>
</sp>
<sp>
<speaker>Φιλοκλέων</speaker>
<l n="1349">ἐγὼ δέ γε,</l>
<l n="1350">ἐὰν ἀπειλῇ, νὴ Δίʼ ἕτερʼ ἀντᾴσομαι·</l>
</sp>
<sp>
<speaker>Φιλοκλέων</speaker>
<l n="1351">‘ὦνθρωφʼ, οὖτος ὁ μαιόμενος τὸ μέγα κράτος,</l>
<l n="1352">ἀντρέψεις ἔτι τὰν πόλιν· ἁ δʼ ἔχεται ῥοπᾶς.’</l>
</sp>
<sp>
<speaker>Βδελυκλέων</speaker>
<l n="1353">τί δʼ ὅταν Θέωρος πρὸς ποδῶν κατακείμενος</l>
<l n="1354">ᾄδῃ Κλέωνος λαβόμενος τῆς δεξιᾶς·</l>
</sp>
<sp>
<speaker>Βδελυκλέων</speaker>
<l n="1355">
<q>Ἀδμήτου λόγον ὦταῖρε μαθὼν τοὺς ἀγαθοὺς φίλει.</q>
</l>
</sp>
<sp>
<speaker>Βδελυκλέων</speaker>
<l n="1356">τούτῳ τί λέξεις σκόλιον;</l>
</sp>
<sp>
<speaker>Φιλοκλέων</speaker>
<l n="1357">ᾠδικῶς ἐγώ.</l>
</sp>
<sp>
<speaker>Φιλοκλέων</speaker>
<l n="1358">‘οὐκ ἔστιν ἀλωπεκίζειν,</l>
<l n="1359">οὐδʼ ἀμφοτέροισι γίγνεσθαι φίλον.’</l>
</sp>
<sp>
<speaker>Βδελυκλέων</speaker>
<l n="1360">μετὰ τοῦτον Αἰσχίνης ὁ Σέλλου δέξεται,</l>
<l n="1361">ἀυὴρ σοφὸς καὶ μουσικός, κᾆτʼ ᾄσεται·</l>
</sp>
<div type="lyric">
<sp>
<speaker>Βδελυκλέων</speaker>
<l n="1362">‘χρήματα καὶ βίαν</l>
<l n="1363">Κλειταγόρᾳ τε κἀμοὶ</l>
<l n="1364">μετὰ Θετταλῶν’—</l>
</sp>
</div>
<div type="lyric">
<sp>
<speaker>Φιλοκλέων</speaker>
<l n="1365">πολλὰ δὴ διεκόμπασας σὺ κἀγώ.</l>
</sp>
<sp>
<speaker>Βδελυκλέων</speaker>
<l n="1366">τουτὶ μὲν ἐπιεικῶς σύ γʼ ἐξεπίστασαι·</l>
<l n="1367">ὅπως δʼ ἐπὶ δεῖπνον ἐς Φιλοκτήμονος ἴμεν.</l>
<l n="1368">παῖ παῖ, τὸ δεῖπνον Χρυσὲ συσκεύαζε νῷν,</l>
<l n="1369">ἵνα καὶ μεθυσθῶμεν διὰ χρόνου.</l>
</sp>
<sp>
<speaker>Φιλοκλέων</speaker>
<l n="1370">μηδαμῶς.</l>
<l n="1371">κακὸν τὸ πίνειν· ἀπὸ γὰρ οἴνου γίγνεται</l>
<l n="1372">καὶ θυροκοπῆσαι καὶ πατάξαι καὶ βαλεῖν,</l>
<l n="1373">κἄπειτʼ ἀποτίνειν ἀργύριον ἐκ κραιπάλης.</l>
</sp>
<sp>
<speaker>Βδελυκλέων</speaker>
<l n="1374">οὔκ, ἢν ξυνῇς γʼ ἀνδράσι καλοῖς τε κἀγαθοῖς.</l>
<l n="1375">ἢ γὰρ παρῃτήσαντο τὸν πεπονθότα,</l>
<l n="1376">ἢ λόγον ἔλεξας αὐτὸς ἀστεῖόν τινα,</l>
<l n="1377">Αἰσωπικὸν γέλοιον ἢ Συβαριτικόν,</l>
<l n="1378">ὧν ἔμαθες ἐν τῷ συμποσίῳ· κᾆτʼ ἐς γέλων</l>
<l n="1379">τὸ πρᾶγμʼ ἔτρεψας, ὥστʼ ἀφείς σʼ ἀποιχεται.</l>
</sp>
<sp>
<speaker>Φιλοκλέων</speaker>
<l n="1380">μαθητέον τἄρʼ ἐστὶ πολλοὺς τῶν λόγων,</l>
<l n="1381">εἴπερ ἀποτείσω μηδέν, ἤν τι δρῶ κακόν.</l>
</sp>
<sp>
<speaker>Βδελυκλέων</speaker>
<l n="1382">ἄγε νυν ἴωμεν· μηδὲν ἡμᾶς ἰσχέτω.<milestone ed="p" n="1265" unit="card"/>
</l>
</sp>
</div>
</div>
<div type="Choral">
<div type="strophe">
<sp>
<speaker>Χορός</speaker>
<l n="1383">πολλάκις δὴ ʼδοξʼ ἐμαυτῷ δεξειὸς πεφυκέναι</l>
<l n="1384">καὶ σκαιὸς οὐδεπώποτε·</l>
<l n="1385">ἀλλʼ Ἀμυνίας ὁ Σέλλου μᾶλλον οὑκ τῶν Κρωβύλων,</l>
<l n="1386">οὗτος ὅν γʼ ἐγώ ποτʼ εἶδον ἀντὶ μήλου καὶ ῥοᾶς</l>
<l n="1387">δειπνοῦντα μετὰ Λεωγόρου·</l>
<l n="1388">πεινῇ γὰρ ᾗπερ Ἀντιφῶν·</l>
<l n="1389">ἀλλὰ πρεσβεύων γὰρ ἐς Φάρσαλον ᾤχετʼ, εἶτʼ ἐκεῖ</l>
<l n="1390">μόνος μόνοις</l>
<l n="1391">τοῖς Πενέσταισι ξυνῆν τοῖς</l>
<l n="1392">Θετταλῶν, αὐτὸς πενέστης ὢν ἔλαττων οὐδενός.<milestone ed="p" n="1275" unit="card"/>
</l>
</sp>
</div>
<div type="epirrheme">
<!-- AEM:  was marked as "lyric" -->
<sp>
<speaker>Χορός</speaker>
<l n="1393">ὦ μακάριʼ Αὐτόμενες ὥς σε μακαρίζομεν,</l>
<l n="1394">παῖδας ἐφύτευσας ὅτι χειροτεχνικωτάτους·</l>
<l n="1395">πρῶτα μὲν ἅπασι φίλον ἄνδρα τε σοφώτατον,</l>
<l n="1396">τὸν κιφαραοιδότατον, ᾧ χάρις ἐφέσπετο·</l>
<l n="1397">τὸν δʼ ὑποκριτὴν ἕτερον ἀργαλέον ὡς σοφόν·</l>
<l n="1398">εἶτʼ Ἀριφράδην πολύ τι θυμοσοφικώτατον,</l>
<l n="1399">ὅντινά ποτʼ ὤμοσε μαθόντα παρὰ μηδενός,</l>
<l n="1400">ἀλλʼ ἀπὸ σοφῆς φύσεος αὐτόματον ἐκμαθεῖν</l>
<l n="1401">γλωττοποιεῖν ἐς τὰ πορνεῖʼ εἰσιόνθʼ ἑκάστοτε.<milestone ed="p" n="1284" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="1402">
<gap><desc>*</desc></gap>
</l>
</sp>
</div>
<div type="antepirrheme">
<sp>
<speaker>Χορός</speaker>
<l n="1403">εἰσί τινες οἵ μʼ ἔλεγον ὡς καταδιηλλάγην,</l>
<l n="1404">ἡνίκα Κλέων μʼ ὑπετάραττεν ἐπικείμενος</l>
<l n="1405">† καί με κακίσταις † ἔκνισε· κᾆθʼ ὅτʼ ἀπεδειρόμην,</l>
<l n="1406">οὑκτὸς ἐγέλων μέγα κεκραγότα θεώμενοι,</l>
<l n="1407">οὐδὲν ἄρʼ ἐμοῦ μέλον, ὅσον δὲ μόνον εἰδέναι</l>
<l n="1408">σκωμμάτιον εἴποτέ τι θλιβόμενος ἐκβαλῶ.</l>
<l n="1409">ταῦτα κατιδὼν ὑπό τι μικρὸν ἐπιθήκισα·</l>
<l n="1410">εἶτα νῦν ἐξηπάτησεν ἡ χάραξ τὴν ἄμπελον.<milestone ed="p" n="1292" unit="card"/>
</l>
</sp>
</div>
</div>
<div type="Episode">
<sp>
<speaker>Ξανθίας</speaker>
<l n="1411">ἰὼ χελῶναι μακάριαι τοῦ δέρματος,</l>
<l n="1412">καὶ τρὶς μακάριαι τοῦ ʼπὶ ταῖς πλευραῖς τέγους.</l>
<l n="1413">ὡς εὖ κατηρέψασθε καὶ νουβυστικῶς</l>
<l n="1414">κεράμῳ τὸ νῶτον ὥστε τὰς πληγὰς στέγειν.</l>
<l n="1415">ἐγὼ δʼ ἀπόλωλα στιζόμενος βακτηρίᾳ.</l>
</sp>
<sp>
<speaker>Χορός</speaker>
<l n="1416">τί δʼ ἔστιν ὦ παῖ; παῖδα γάρ, κἂν ᾖ γέρων,</l>
<l n="1417">καλεῖν δίκαιον ὅστις ἂν πληγὰς λάβῃ.</l>
</sp>
<sp>
<speaker>Ξανθίας</speaker>
<l n="1418">οὐ γὰρ ὁ γέρων ἀτηρότατον ἄρʼ ἦν κακὸν</l>
<l n="1419">καὶ τῶν ξυνόντων πολὺ παροινικώτατος;</l>
<l n="1420">καίτοι παρῆν Ἵππυλλος Ἀντιφῶν Λύκων</l>
<l n="1421">Λυσίστρατος Θούφραστος οἱ περὶ Φρύνιχον.</l>
<l n="1422">τούτων ἁπάντων ἦν ὑβριστότατος μακρῷ.</l>
<l n="1423">εὐθὺς γὰρ ὡς ἐνέπλητο πολλῶν κἀγαθῶν,</l>
<l n="1424">ἐνήλατʼ ἐσκίρτα ʼπεπόρδει κατεγέλα</l>
<l n="1425">ὥσπερ καχρύων ὀνίδιον εὐωχημένον</l>
<l n="1426">κἄτυπτεν ἐμὲ νεανικῶς <q>παῖ παῖ</q> καλῶν.</l>
<l n="1427">εἶτʼ αὐτὸν ὡς εἶδʼ ᾔκασεν Λυσίστρατος·</l>
<l n="1428">‘ἔοικας ὦ πρεσβῦτα νεοπλούτῳ τρυγὶ</l>
<l n="1429">κλητῆρί τʼ εἰς ἀχυρμὸν ἀποδεδρακότι.’</l>
<l n="1430">ὁ δʼ ἀνακραγὼν ἀντῄκασʼ αὐτὸν πάρνοπι</l>
<l n="1431">τὰ θρῖα τοῦ τρίβωνος ἀποβεβληκότι,</l>
<l n="1432">Σθενέλῳ τε τὰ σκευάρια διακεκαρμένῳ.</l>
<l n="1433">οἱ δʼ ἀνεκρότησαν, πλήν γε Θουφράστου μόνου·</l>
<l n="1434">οὗτος δὲ διεμύλλαινεν ὡς δὴ δεξιός.</l>
<l n="1435">ὁ γέρων δὲ τὸν Θούφραστον ἤρετʼ· ʼεἰπέ μοι,</l>
<l n="1436">ἐπὶ τῷ κομᾷς καὶ κομψὸς εἶναι προσποιεῖ,</l>
<l n="1437">κωμῳδολοιχῶν περὶ τὸν εὖ πράττοντʼ ἀεί;ʼ</l>
<l n="1438">τοιαῦτα περιύβριζεν αὐτοὺς ἐν μέρει,</l>
<l n="1439">σκώπτων ἀγροίκως καὶ προσέτι λόγους λέγων</l>
<l n="1440">ἀμαθέστατʼ οὐδὲν εἰκότας τῷ πράγματι.</l>
<l n="1441">ἔπειτʼ ἐπειδὴ ʼμέθυεν, οἴκαδʼ ἔρχεται</l>
<l n="1442">τύπτων ἅπαντας, ἤν τις αὐτῷ ξυντύχῃ.</l>
<l n="1443">ὁδὶ δὲ καὶ δὴ σφαλλόμενος προσέρχεται.</l>
<l n="1444">ἀλλʼ ἐκποδὼν ἄπειμι πρὶν πληγὰς λαβεῖν.<milestone ed="p" n="1326" unit="card"/>
</l>
</sp>
<div type="lyric">
<sp>
<speaker>Φιλοκλέων</speaker>
<l n="1445">ἄνεχε πάρεχε·</l>
<l n="1446">κλαύσεταί τις τῶν ὄπισθεν</l>
<l n="1447">ἐπακολουθούντων ἐμοί·</l>
<l n="1448">οἷον, εἰ μὴ ʼρρήσεθʼ, ὑμᾶς</l>
<l n="1449">ὦ πόνηροι ταυτῃὶ τῇ</l>
<l n="1450">δᾳδὶ φρυκτοὺς σκευάσω.</l>
</sp>
<sp>
<speaker>Ξυμότης τις</speaker>
<l n="1451">ἦ μὴν σὺ δώσεις αὔριον τούτων δίκην</l>
<l n="1452">ἡμῖν ἅπασι, κεἰ σφόδρʼ εἶ νεανίας.</l>
<l n="1453">ἁθρόοι γὰρ ἥξομέν σε προσκαλούμενοι.<milestone ed="p" n="1335" unit="card"/>
</l>
</sp>
<sp>
<speaker>Φιλοκλέων</speaker>
<l n="1454">ἰὴ ἰεῦ, καλούμενοι.</l>
<l n="1455">ἀρχαῖά γʼ ὑμῶν· ἆρά γʼ ἴσθʼ</l>
<l n="1456">ὡς οὐδʼ ἀκούων ἀνέχομαι</l>
<l n="1457">δικῶν; ἰαιβοῖ, αἰβοῖ.</l>
<l n="1458">τάδε μʼ ἀρέσκει· βάλλε κημούς.</l>
<l n="1459">οὐκ ἄπεισι; ποῦ ʼστιν <add>ἡμῖν</add>
</l>
<l n="1460">ἡλιαστής; ἐκποδών.<milestone ed="p" n="1342" unit="card"/>
</l>
</sp>
<sp>
<speaker>Φιλοκλέων</speaker>
<!-- AEM:  why another speech tag here? -->
<l n="1461">ἀνάβαινε δεῦρο χρυσομηλολόνθιον,</l>
<l n="1462">τῇ χειρὶ τουδὶ λαβομένη τοῦ σχοινίου.</l>
<l n="1463">ἔχου· φυλάττου δʼ, ὡς σαπρὸν τὸ σχοινίον·</l>
<l n="1464">ὅμως γε μέντοι τριβόμενον οὐκ ἄχθεται.</l>
<l n="1465">ὁρᾷς ἐγώ σʼ ὡς δεξιῶς ὑφειλόμην</l>
<l n="1466">μέλλουσαν ἤδη λεσβιᾶν τοὺς ξυμπότας·</l>
<l n="1467">ὧν οὕνεκʼ ἀπόδος τῷ πέει τῳδὶ χάριν.</l>
<l n="1468">ἀλλʼ οὐκ ἀποδώσεις οὐδʼ ἐφιαλεῖς οἶδʼ ὅτι,</l>
<l n="1469">ἀλλʼ ἐξαπατήσεις κἀγχανεῖ τούτῳ μέγα·</l>
<l n="1470">πολλοῖς γὰρ ἤδη χἀτέροις αὔτʼ ἠργάσω.</l>
<l n="1471">ἐὰν γένῃ δὲ μὴ κακὴ νυνὶ γυνή,</l>
<l n="1472">ἐγώ σʼ ἐπειδὰν οὑμὸς υἱὸς ἀποθάνῃ,</l>
<l n="1473">λυσάμενος ἕξω παλλακὴν ὦ χοιρίον.</l>
<l n="1474">νῦν δʼ οὐ κρατῶ ʼγὼ τῶν ἐμαυτοῦ χρημάτων</l>
<l n="1475">νέος γάρ εἰμι καὶ φυλάττομαι σφόδρα.</l>
<l n="1476">τὸ γὰρ υἵδιον τηρεῖ με, κἄστι δύσκολον</l>
<l n="1477">κἄλλως κυμινοπριστοκαρδαμογλύφον.</l>
<l n="1478">ταῦτʼ οὖν περί μου δέδοικε μὴ διαφθαρῶ.</l>
<l n="1479">πατὴρ γὰρ οὐδείς ἐστιν αὐτῷ πλὴν ἐμοῦ.</l>
<l n="1480">ὁδὶ δὲ καὐτὸς ἐπὶ σὲ κἄμʼ ἔοικε θεῖν.</l>
<l n="1481">ἀλλʼ ὡς τάχιστα στῆθι τάσδε τὰς δετὰς</l>
<l n="1482">λαβοῦσʼ, ἵνʼ αὐτὸν τωθάσω νεανικῶς,</l>
<l n="1483">οἵοις ποθʼ οὗτος ἐμὲ πρὸ τῶν μυστηρίων.</l>
</sp>
<sp>
<speaker>Βδελυκλέων</speaker>
<l n="1484">ὦ οὗτος οὗτος τυφεδανὲ καὶ χοιρόθλιψ,</l>
<l n="1485">ποθεῖν ἐρᾶν τʼ ἔοικας ὡραίας σοροῦ.</l>
<l n="1486">οὔτοι καταπροίξει μὰ τὸν Ἀπόλλω τοῦτο δρῶν.</l>
</sp>
<sp>
<speaker>Φιλοκλέων</speaker>
<l n="1487">ὡς ἡδέως φάγοις ἂν ἐξ ὄξους δίκην.</l>
</sp>
<sp>
<speaker>Βδελυκλέων</speaker>
<l n="1488">οὐ δεινὰ τωθάζειν σε τὴν αὐλητρίδα</l>
<l n="1489">τῶν ξυμποτῶν κλέψαντα;</l>
</sp>
<sp>
<speaker>Φιλοκλέων</speaker>
<l n="1490">ποίαν αὐλητρίδα;</l>
<l n="1491">τί ταῦτα ληρεῖς ὥσπερ ἀπὸ τύμβου πεσών;</l>
</sp>
<sp>
<speaker>Βδελυκλέων</speaker>
<l n="1492">νὴ τὸν Δίʼ αὕτη πού ʼστί σοί γʼ ἡ Δαρδανίς.</l>
</sp>
<sp>
<speaker>Φιλοκλέων</speaker>
<l n="1493">οὔκ, ἀλλʼ ἐν ἀγορᾷ τοῖς θεοῖς δᾲς κάεται.</l>
</sp>
<sp>
<speaker>Βδελυκλέων</speaker>
<l n="1494">δᾲς ἥδε;</l>
</sp>
<sp>
<speaker>Φιλοκλέων</speaker>
<l n="1495">δᾲς δῆτʼ. οὐχ ὁρᾷς ἐστιγμένην;</l>
</sp>
<sp>
<speaker>Βδελυκλέων</speaker>
<l n="1496">τί δὲ τὸ μέλαν τοῦτʼ ἐστὶν αὐτῆς τοὐν μέσῳ;</l>
</sp>
<sp>
<speaker>Φιλοκλέων</speaker>
<l n="1497">ἡ πίττα δήπου καομένης ἐξέρχεται.</l>
</sp>
<sp>
<speaker>Βδελυκλέων</speaker>
<l n="1498">ὁ δʼ ὄπισθεν οὐχὶ πρωκτός ἐστιν οὑτοσί;</l>
</sp>
<sp>
<speaker>Φιλοκλέων</speaker>
<l n="1499">ὄζος μὲν οὖν τῆς δᾳδὸς οὗτος ἐξέχει.</l>
</sp>
<sp>
<speaker>Βδελυκλέων</speaker>
<l n="1500">τί λέγεις σύ; ποῖος ὄζος; οὐκ εἶ δεῦρο σύ;</l>
</sp>
<sp>
<speaker>Φιλοκλέων</speaker>
<l n="1501">ἆ ἆ τί μέλλεις δρᾶν;</l>
</sp>
<sp>
<speaker>Βδελυκλέων</speaker>
<l n="1502">ἄγειν ταύτην λαβὼν</l>
<l n="1503">ἀφελόμενός σε καὶ νομίσας εἶναι σαπρὸν</l>
<l n="1504">κοὐδὲν δύνασθαι δρᾶν.</l>
</sp>
<sp>
<speaker>Φιλοκλέων</speaker>
<l n="1505">ἄκουσόν νυν ἐμοῦ.</l>
<l n="1506">Ὀλυμπίασιν, ἡνίκʼ ἐθεώρουν ἐγώ,</l>
<l n="1507">Ἐφουδίων ἐμαχέσατʼ Ἀσκώνδᾳ καλῶς</l>
<l n="1508">ἤδη γέρων ὤν· εἶτα τῇ πυγμῇ θενὼν</l>
<l n="1509">ὁ πρεσβύτερος κατέβαλε τὸν νεώτερον.</l>
<l n="1510">πρὸς ταῦτα τηροῦ μὴ λάβῃς ὑπώπια.</l>
</sp>
<sp>
<speaker>Βδελυκλέων</speaker>
<l n="1511">νὴ τὸν Δίʼ ἐξέμαθές γε τὴν Ὀλυμπίαν.<milestone ed="p" n="1388" unit="card"/>
</l>
</sp>
<sp>
<speaker>Αρτόπωλις</speaker>
<l n="1512">ἴθι μοι παράστηθʼ, ἀντιβολῶ πρὸς τῶν θεῶν.</l>
<l n="1513">ὁδὶ γὰρ ἁνήρ ἐστιν ὅς μʼ ἀπώλεσεν</l>
<l n="1514">τῇ δᾳδὶ παίων, κἀξέβαλεν ἐντευθενὶ</l>
<l n="1515">ἄρτους δέκʼ ὀβολῶν κἀπιθήκην τέτταρας.</l>
</sp>
<sp>
<speaker>Βδελυκλέων</speaker>
<l n="1516">ὁρᾷς ἃ δέδρακας; πράγματʼ αὖ δεῖ καὶ δίκας</l>
<l n="1517">ἔχειν διὰ τὸν σὸν οἶνον.</l>
</sp>
<sp>
<speaker>Φιλοκλέων</speaker>
<l n="1518">οὐδαμῶς γʼ, ἐπεὶ</l>
<l n="1519">λόγοι διαλλάξουσιν αὐτὰ δεξιοί·</l>
<l n="1520">ὥστʼ οἶδʼ ὁτιὴ ταύτῃ διαλλαχθήσομαι.</l>
</sp>
<sp>
<speaker>Αρτόπωλις</speaker>
<l n="1521">οὔτοι μὰ τὼ θεὼ καταπροίξει Μυρτίας</l>
<l n="1522">τῆς Ἀγκυλίωνος θυγατέρος καὶ Σωστράτης,</l>
<l n="1523">οὕτω διαφθείρας ἐμοῦ τὰ φορτία.</l>
</sp>
<sp>
<speaker>Φιλοκλέων</speaker>
<l n="1524">ἄκουσον ὦ γύναι· λόγον σοι βούλομαι</l>
<l n="1525">λέξαι χαρίεντα.</l>
</sp>
<sp>
<speaker>Αρτόπωλις</speaker>
<l n="1526">μὰ Δία μὴ ʼμοί γʼ ὦ μέλε.</l>
</sp>
<sp>
<speaker>Φιλοκλέων</speaker>
<l n="1527">Αἴσωπον ἀπὸ δείπνου βαδίζονθʼ ἑσπέρας</l>
<l n="1528">θρασεῖα καὶ μεθύση τις ὑλάκτει κύων.</l>
<l n="1529">κἄπειτʼ ἐκεῖνος εἶπεν, ‘ὦ κύον κύον,</l>
<l n="1530">εἰ νὴ Δίʼ ἀντὶ τῆς κακῆς γλώττης ποθὲν</l>
<l n="1531">πυροὺς πρίαιο, σωφρονεῖν ἄν μοι δοκεῖς.’</l>
</sp>
<sp>
<speaker>Αρτόπωλις</speaker>
<l n="1532">καὶ καταγελᾷς μου; προσκαλοῦμαί σʼ ὅστις εἶ</l>
<l n="1533">πρὸς τοὺς ἀγορανόμους βλάβης τῶν φορτίων,</l>
<l n="1534">κλητῆρʼ ἔχουσα Χαιρεφῶντα τουτονί.</l>
</sp>
<sp>
<speaker>Φιλοκλέων</speaker>
<l n="1535">μὰ Δίʼ ἀλλʼ ἄκουσον, ἤν τί σοι δόξω λέγειν.</l>
<l n="1536">Λᾶσός ποτʼ ἀντεδίδασκε καὶ Σιμωνίδης·</l>
<l n="1537">ἔπειθʼ ὁ Λᾶσος εἶπεν, <q>ὀλίγον μοι μέλει.</q>
</l>
</sp>
<sp>
<speaker>Αρτόπωλις</speaker>
<l n="1538">ἄληθες οὗτος;</l>
</sp>
<sp>
<speaker>Φιλοκλέων</speaker>
<l n="1539">καὶ σὺ δή μοι Χαιρεφῶν</l>
<l n="1540">γυναικὶ † κλητεύειν ἐοικὼς † θαψίνῃ,</l>
<l n="1541">Ἰνοῖ κρεμαμένῃ πρὸς ποδῶν Εὐριπίδου.</l>
</sp>
<sp>
<speaker>Βδελυκλέων</speaker>
<l n="1542">ὁδί τις ἕτερος, ὡς ἔοικεν, ἔρχεται</l>
<l n="1543">καλούμενός σε· τόν γέ τοι κλητῆρʼ ἔχει.<milestone ed="p" n="1417" unit="card"/>
</l>
</sp>
<sp>
<speaker>Κατήγορος</speaker>
<l n="1544">οἴμοι κακοδαίμων. προσκαλοῦμαί σʼ ὦ γέρον</l>
<l n="1545">ὕβρεως.</l>
</sp>
<sp>
<speaker>Βδελυκλέων</speaker>
<l n="1546">ὕβρεως; μὴ μὴ καλέσῃ πρὸς τῶν θεῶν·</l>
<l n="1547">ἐγὼ γὰρ ὑπὲρ αὐτοῦ δίκην δίδωμί σοι</l>
<l n="1548">ἣν ἂν σὺ τάξῃς, καὶ χάριν προσείσομαι.</l>
</sp>
<sp>
<speaker>Φιλοκλέων</speaker>
<l n="1549">ἐγὼ μὲν οὖν αὐτῷ διαλλαχθήσομαι</l>
<l n="1550">ἑκών· ὁμολογῶ γὰρ πατάξαι καὶ βαλεῖν.</l>
<l n="1551">ἀλλʼ ἐλθὲ δευρί· πότερον ἐπιτρέπεις ἐμοί,</l>
<l n="1552">ὅ τι χρή μʼ ἀποτείσαντʼ ἀργύριον τοῦ πράγματος</l>
<l n="1553">εἶναι φίλον τὸ λοιπόν, ἢ σύ μοι φράσεις;</l>
</sp>
<sp>
<speaker>Κατήγορος</speaker>
<l n="1554">σὺ λέγε. δικῶν γὰρ οὐ δέομʼ οὐδὲ πραγμάτων.</l>
</sp>
<sp>
<speaker>Φιλοκλέων</speaker>
<l n="1555">ἀνὴρ Συβαρίτης ἐξέπεσεν ἐξ ἅρματος,</l>
<l n="1556">καί πως κατεάγη τῆς κεφαλῆς μέγα σφόδρα·</l>
<l n="1557">ἐτύγχανεν γὰρ οὐ τρίβων ὢν ἱππικῆς.</l>
<l n="1558">κἄπειτʼ ἐπιστὰς εἶπʼ ἀνὴρ αὐτῷ φίλος·</l>
<l n="1559">
<q>ἔρδοι τις ἣν ἕκαστος εἰδείη τέχνην.</q>
</l>
<l n="1560">οὕτω δὲ καὶ σὺ παράτρεχʼ ἐς τὰ Πιττάλου.</l>
</sp>
<sp>
<speaker>Βδελυκλέων</speaker>
<l n="1561">οὕμοιά σου καὶ ταῦτα τοῖς ἄλλοις τρόποις.</l>
</sp>
<sp>
<speaker>Κατήγορος</speaker>
<l n="1562">ἀλλʼ οὖν σὺ μέμνησʼ αὐτὸς ἁπεκρίνατο.</l>
</sp>
<sp>
<speaker>Φιλοκλέων</speaker>
<l n="1563">ἄκουε, μὴ φεῦγʼ. ἐν Συβάρει γυνή ποτε</l>
<l n="1564">κατέαξʼ ἐχῖνον.</l>
</sp>
<sp>
<speaker>Κατήγορος</speaker>
<l n="1565">ταῦτʼ ἐγὼ μαρτύρομαι.</l>
</sp>
<sp>
<speaker>Φιλοκλέων</speaker>
<l n="1566">οὑχῖνος οὖν ἔχων τινʼ ἐπεμαρτύρατο·</l>
<l n="1567">εἶθʼ ἡ Συβαρῖτις εἶπεν,  ‘εἰ ναὶ τὰν κόραν</l>
<l n="1568">τὴν μαρτυρίαν ταύτην ἐάσας ἐν τάχει</l>
<l n="1569">ἐπίδεσμον ἐπρίω, νοῦν ἂν εἶχες πλείονα.’</l>
</sp>
<sp>
<speaker>Κατήγορος</speaker>
<l n="1570">ὕβριζʼ ἕως ἂν τὴν δίκην ἅρχων καλῇ.</l>
</sp>
<sp>
<speaker>Βδελυκλέων</speaker>
<l n="1571">οὔτοι μὰ τὴν Δήμητρʼ ἔτʼ ἐνταυθοῖ μενεῖς,</l>
<l n="1572">ἀλλʼ ἀράμενος οἴσω σε —</l>
</sp>
<sp>
<speaker>Φιλοκλέων</speaker>
<l n="1573">τί ποιεῖς;</l>
</sp>
<sp>
<speaker>Βδελυκλέων</speaker>
<l n="1574">ὅ τι ποιῶ;</l>
<l n="1575">εἴσω φέρω σʼ ἐντεῦθεν· εἰ δὲ μή, τάχα</l>
<l n="1576">κλητῆρες ἐπιλείψουσι τοὺς καλουμένους.</l>
</sp>
<sp>
<speaker>Φιλοκλέων</speaker>
<l n="1577">Αἴσωπον οἱ Δελφοί ποτʼ —</l>
</sp>
<sp>
<speaker>Βδελυκλέων</speaker>
<l n="1578">ὀλίγον μοι μέλει.</l>
</sp>
<sp>
<speaker>Φιλοκλέων</speaker>
<l n="1579">φιάλην ἐπῃτιῶντο κλέψαι τοῦ θεοῦ·</l>
<l n="1580">ὁ δʼ ἔλεξεν αὐτοῖς, ὡς ὁ κάνθαρός ποτε —</l>
</sp>
<sp>
<speaker>Βδελυκλέων</speaker>
<l n="1581">οἴμʼ ὡς ἀπολῶ σʼ αὐτοῖσι τοῖσι κανθάροις.<milestone ed="p" n="1450" unit="card"/>
</l>
</sp>
</div>
</div>
<div type="Choral">
<div type="strophe">
<sp>
<speaker>Χορός</speaker>
<l n="1582">ζηλῶ γε τῆς εὐτυχίας</l>
<l n="1583">τὸν πρέσβυν οἷ μετέστη</l>
<l n="1584">ξηρῶν τρόπων καὶ βιοτῆς·</l>
<l n="1585">ἕτερα δὲ νῦν ἀντιμαθὼν</l>
<l n="1586">ἦ μέγα τι μεταπεσεῖται</l>
<l n="1587">ἐπὶ τὸ τρυφῶν καὶ μαλακόν.</l>
<l n="1588">τάχα δʼ ἂν ἴσως οὐκ ἐθέλοι.</l>
<l n="1589">τὸ γὰρ ἀποστῆναι χαλεπὸν</l>
<l n="1590">φύσεος, ἣν ἔχοι τις ἀεί.</l>
<l n="1591">καίτοι πολλοὶ ταῦτʼ ἔπαθον·</l>
<l n="1592">ξυνόντες γνώμαις ἑτέρων</l>
<l n="1593">μετεβάλοντο τοὺς τρόπους.<milestone ed="p" n="1462" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="1594">πολλοῦ δʼ ἐπαίνου παρʼ ἐμοὶ</l>
<l n="1595">καὶ τοῖσιν εὖ φρονοῦσιν</l>
<l n="1596">τυχὼν ἄπεισιν διὰ τὴν</l>
<l n="1597">φιλοπατρίαν καὶ σοφίαν</l>
<l n="1598">ὁ παῖς ὁ Φιλοκλέωνος.</l>
<l n="1599">οὐδενὶ γὰρ οὕτως ἀγανῷ</l>
<l n="1600">ξυνεγενόμην, οὐδὲ τρόποις</l>
<l n="1601">ἐπεμάνην οὐδʼ ἐξεχύθην.</l>
<l n="1602">τί γὰρ ἐκεῖνος ἀντιλέγων</l>
<l n="1603">οὐ κρείττων ἦν, βουλόμενος</l>
<l n="1604">τὸν φύσαντα σεμνοτέροις</l>
<l n="1605">κατακοσμῆσαι πράγμασιν;<milestone ed="p" n="1474" unit="card"/>
</l>
</sp>
</div>
</div>
<div type="Episode">
<sp>
<speaker>Ξανθίας</speaker>
<l n="1606">νὴ τὸν Διόνυσον ἄπορά γʼ ἡμῖν πράγματα</l>
<l n="1607">δαίμων τις ἐσκεκύκληκεν ἐς τὴν οἰκίαν.</l>
<l n="1608">ὁ γὰρ γέρων ὡς ἔπιε διὰ πολλοῦ χρόνου</l>
<l n="1609">ἤκουσέ τʼ αὐλοῦ, περιχαρὴς τῷ πράγματι</l>
<l n="1610">ὀρχούμενος τῆς νυκτὸς οὐδὲν παύεται</l>
<l n="1611">τἀρχαἶ ἐκεῖνʼ οἷς Θέσπις ἠγωνίζετο·</l>
<l n="1612">καὶ τοὺς τραγῳδούς φησιν ἀποδείξειν κρόνους</l>
<l n="1613">τοὺς νῦν διορχησάμενος ὀλίγον ὕστερον.</l>
</sp>
<div type="anapests">
<sp>
<speaker>Φιλοκλέων</speaker>
<l n="1614">τίς ἐπʼ αὐλείοισι θύραις θάσσει;</l>
</sp>
<sp>
<speaker>Ξανθίας</speaker>
<l n="1615">τουτὶ καὶ δὴ χωρεῖ τὸ κακόν.</l>
</sp>
<sp>
<speaker>Φιλοκλέων</speaker>
<l n="1616">κλῇθρα χαλάσθω τάδε. καὶ δὴ γὰρ</l>
<l n="1617">σχήματος ἀρχὴ —</l>
</sp>
<sp>
<speaker>Ξανθίας</speaker>
<l n="1618">μᾶλλον δέ γʼ ἴσως μανίας ἀρχή.</l>
</sp>
<sp>
<speaker>Φιλοκλέων</speaker>
<l n="1619">πλευρὰν λυγίσαντος ὑπὸ ῥώμης·</l>
<l n="1620">οἶον μυκτὴρ μυκᾶται καὶ</l>
<l n="1621">σφόνδυλος ἀχεῖ.</l>
</sp>
<sp>
<speaker>Ξανθίας</speaker>
<l n="1622">πῖθʼ ἑλλέβορον.</l>
</sp>
<sp>
<speaker>Φιλοκλέων</speaker>
<l n="1623">πτήσσει Φρύνιχος ὥς τις ἀλέκτωρ —</l>
</sp>
<sp>
<speaker>Ξανθίας</speaker>
<l n="1624">τάχα βαλλήσεις.</l>
</sp>
<sp>
<speaker>Φιλοκλέων</speaker>
<l n="1625">σκέλος οὐράνιόν γʼ ἐκλακτίζων.</l>
<l n="1626">πρωκτὸς χάσκει.</l>
</sp>
<sp>
<speaker>Ξανθίας</speaker>
<l n="1627">κατὰ σαυτὸν ὅρα.</l>
</sp>
<sp>
<speaker>Φιλοκλέων</speaker>
<l n="1628">νῦν γὰρ ἐν ἄρθροις τοῖς ἡμετέροις</l>
<l n="1629">στρέφεται χαλαρὰ κοτυληδών.</l>
</sp>
</div>
<div type="iambics">
<sp>
<speaker>Φιλοκλέων</speaker>
<l n="1630">οὐκ εὖ;</l>
</sp>
<sp>
<speaker>Βδελυκλέων</speaker>
<l n="1631">μὰ Δίʼ οὐ δῆτʼ, ἀλλὰ μανικὰ πράγματα.</l>
</sp>
<sp>
<speaker>Φιλοκλέων</speaker>
<l n="1632">θέρε νυν ἀνείπω κἀνταγωνιστὰς καλῶ.</l>
<l n="1633">εἴ τις τραγῳδός φησιν ὀρχεῖσθαι καλῶς,</l>
<l n="1634">ἐμοὶ διορχησόμενος ἐνθάδʼ εἰσίτω.</l>
<l n="1635">φησίν τις ἢ οὐδείς;</l>
</sp>
<sp>
<speaker>Ξανθίας</speaker>
<l n="1636">εἶς γʼ ἐκεινοσὶ μόνος.</l>
</sp>
<sp>
<speaker>Φιλοκλέων</speaker>
<l n="1637">τίς ὁ κακοδαίμων ἐστίν;</l>
</sp>
<sp>
<speaker>Ξανθίας</speaker>
<l n="1638">υἱὸς Καρκίνου</l>
<l n="1639">ὁ μέσατος.</l>
</sp>
<sp>
<speaker>Φιλοκλέων</speaker>
<l n="1640">ἀλλʼ οὗτός γε καταποθήσεται·</l>
<l n="1641">ἀπολῶ γὰρ αὐτὸν ἐμμελείᾳ κονδύλου.</l>
<l n="1642">ἐν τῷ ῥυθμῷ γὰρ οὐδέν ἐστʼ.</l>
</sp>
<sp>
<speaker>Ξανθίας</speaker>
<l n="1643">ἀλλʼ ᾠζυρὲ</l>
<l n="1644">ἕτερος τραγῳδὸς Καρκινίτης ἔρχεται,</l>
<l n="1645">ἀδελφὸς αὐτοῦ.</l>
</sp>
<sp>
<speaker>Φιλοκλέων</speaker>
<l n="1646">νὴ Δίʼ ὠψώνηκʼ ἄρα.</l>
</sp>
<sp>
<speaker>Ξανθίας</speaker>
<l n="1647">μὰ τὸν Δίʼ οὐδέν γʼ ἄλλο πλήν γε καρκίνους·</l>
<l n="1648">προσέρχεται γὰρ ἕτερος αὖ τῶν Καρκίνου.</l>
</sp>
<sp>
<speaker>Φιλοκλέων</speaker>
<l n="1649">τουτὶ τί ἦν τὸ προσέρπον; ὀξὶς ἢ φάλαγξ;</l>
</sp>
<sp>
<speaker>Ξανθίας</speaker>
<l n="1650">ὁ πινοτήρης οὗτός ἐστι τοῦ γένους,</l>
<l n="1651">ὁ σμικρότατος, ὃς τὴν τραγῳδίαν ποιεῖ.</l>
</sp>
<sp>
<speaker>Φιλοκλέων</speaker>
<l n="1652">ὦ Καρκίνʼ ὦ μακάριε τῆς εὐπαιδίας,</l>
<l n="1653">ὅσον τὸ πλῆθος κατέπεσεν τῶν ὀρχίλων.</l>
<l n="1654">ἀτὰρ καταβατέον γʼ ἐπʼ αὐτούς μʼ· ᾠζυρέ,</l>
<l n="1655">ἅλμην κύκα τούτοισιν, ἢν ἐγὼ κρατῶ.<milestone ed="p" n="1516" unit="card"/>
</l>
</sp>
</div>
</div>
<div type="Exodus">
<div type="anapests">
<sp>
<speaker>Χορός</speaker>
<l n="1656">φέρε νυν ἡμεῖς αὐτοῖς ὀλίγον ξυγχωρήσωμεν ἅπαντες,</l>
<l n="1657">ἵνʼ ἐφʼ ἡσυχίας ἡμῶν πρόσθεν βεμβικίζωσιν ἑαυτούς.<milestone ed="p" n="1518" unit="card"/>
</l>
</sp>
</div>
<div type="strophe">
<sp>
<speaker>Χορός</speaker>
<l n="1658">ἄγʼ ὦ μεγαλώνυμα τέκνα</l>
<l n="1659">τοῦ θαλασσίου <add>θεοῦ</add>,</l>
<l n="1660">πηδᾶτε παρὰ ψάμαθον</l>
<l n="1661">καὶ θῖνʼ ἁλὸς ἀτρυγέτου,</l>
<l n="1662">καρίδων ἀδελφοί·<milestone ed="p" n="1523" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="1663">ταχὺν πόδα κυκλοσοβεῖτε,</l>
<l n="1664">καὶ τὸ Φρυνίχειον</l>
<l n="1665">ἐκλακτισάτω τις, ὅπως</l>
<l n="1666">ἰδόντες ἄνω σκέλος ὤζωσιν</l>
<l n="1667">οἱ θεαταί.<milestone ed="p" n="1529" unit="card"/>
</l>
</sp>
</div>
<div type="lyric">
<sp>
<speaker>Χορός</speaker>
<l n="1668">στρόβει, παράβαινε κύκλῳ καὶ γάστρισον σεαυτόν,</l>
<l n="1669">ῥῖπτε σκέλος οὐράνιον· βέμβικες ἐγγενέσθων.</l>
<l n="1670">καὐτὸς γὰρ ὁ ποντομέδων ἄναξ πατὴρ προσέρπει</l>
<l n="1671">ἡσθεὶς ἐπὶ τοῖσιν ἑαυτοῦ παισὶ τοῖς τριόρχοις.</l>
<l n="1672">ἀλλʼ ἐξάγετʼ, εἴ τι φιλεῖτʼ ὀρχούμενοι, θύραζε</l>
<l n="1673">ἡμᾶς ταχύ· τοῦτο γὰρ οὐδείς πω πάρος δέδρακεν,</l>
<l n="1674">ὀρχούμενον ὅστις ἀπήλλαξεν χορὸν τρυγῳδῶν.</l>
</sp>
</div>
</div>
</div></body>
</text>
</TEI>