<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
   <teiHeader type="text">
      <fileDesc>
         <titleStmt>
            <title type="work" n="Wasps">Wasps</title>
            <title type="sub">Machine readable text</title>
            <author n="Aristoph.">Aristophanes</author>
            <editor role="editor" n="OCT">F.W. Hall and W.M. Geldart</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Lisa Cerrato</name>
               <name>William Merrill</name>
               <name>Elli Mylonas</name>
               <name>David Smith</name>
            </respStmt>
            <funder n="org:AnnCPB">The Annenberg CPB/Project</funder>
         </titleStmt>
         <extent>About 145Kb</extent>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <author>Aristophanes</author>
                  <title>Aristophanes Comoediae, ed. F.W. Hall and W.M. Geldart, vol. 1</title>
                  <editor role="editor">F.W. Hall and W.M. Geldart</editor>
                  <imprint>
                     <pubPlace>Oxford</pubPlace>
                     <publisher>Clarendon Press, Oxford</publisher>
                     <date>1907</date>
                  </imprint>
               </monogr>
            </biblStruct>
         </sourceDesc>
      </fileDesc>
      <encodingDesc>
          <refsDecl n="CTS">
              <cRefPattern n="line"
                  matchPattern="(\\w+)"
                  replacementPattern="#xpath(/tei:TEI/tei:text/tei:body//tei:l[@n=\'$1\'])">
                  <p>This pointer pattern extracts line</p>
              </cRefPattern>
          </refsDecl>
      </encodingDesc>
      <profileDesc>
         <langUsage>
            <language ident="grc">Greek</language>
         </langUsage>
      </profileDesc>
      <revisionDesc>
<!--<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change>
<date>9/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Refined tagging</item>
</change>
<change>
<date>10/1/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Replaced LYRIC Meter= tag with  SPEECH Meter=</item>
</change>
<change>
<date>01-Feb-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aristoph.wasps_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:24  gcrane
more refinements making these files SDL compatible

Revision 1.1  2010-12-25 20:14:24  gcrane
base file - main difference is that this uses LB milestones rather than L tags

Revision 1.2  2010/06/21 16:42:24  gcrane
small fixes to Greek errors - mainly accent issues with the speaker names

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:59  packel
Converted to XML

Revision 1.11  2004/04/21 20:51:05  mimno
added card 1s

Revision 1.10  2003/09/14 17:43:21  amahoney
fix typo in 657, nu for upsilon

Revision 1.9  2003/07/01 22:14:37  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:54  dasmith
Added separate funder entity to TEI header.

Revision 1.6  2000/02/01 22:11:29  amahoney
bring up to P3

</item>
</change>--><change who="TDBuck" when="2016-03-25">epidoc update, line numbers, refdecl</change>
</revisionDesc>
   </teiHeader>
   <text xml:id="stoa0045.stoa0">
      <body>
          <div type="edition" n="urn:cts:greekLit:tlg0019.tlg004.perseus-grc2" xml:lang="grc">
         <div type="textpart" subtype="Prologue" n="">
            <milestone n="1" unit="card"/>
            <sp>
               <speaker>Σωσίας</speaker>
               <l>Οὗτος τί πάσχεις ὦ κακόδαιμον Ξανθία;</l>
            </sp>
            <sp>
               <speaker>Ξανθίας</speaker>
               <l>φυλακὴν καταλύειν νυκτερινὴν διδάσκομαι.</l>
            </sp>
            <sp>
               <speaker>Σωσίας</speaker>
               <l>κακὸν ἆρα ταῖς πλευραῖς τι προὐφείλεις μέγα.</l>
               <l>ἆρʼ οἶσθά γʼ οἷον κνώδαλον φυλάττομεν;</l>
            </sp>
            <sp>
               <speaker>Ξανθίας</speaker>
               <l n="5">οἶδʼ, ἀλλʼ ἐπιθυμῶ σμικρὸν ἀπομερμηρίσαι.</l>
            </sp>
            <sp>
               <speaker>Σωσίας</speaker>
               <l>σὺ δʼ οὖν παρακινδύνευʼ, ἐπεὶ καὐτοῦ γʼ ἐμοῦ</l>
               <l>κατὰ τοῖν κόραιν ὕπνου τι καταχεῖται γλυκύ.</l>
            </sp>
            <sp>
               <speaker>Ξανθίας</speaker>
               <l>ἀλλʼ ἦ παραφρονεῖς ἐτεὸν ἢ κορυβαντιᾷς;</l>
            </sp>
            <sp>
               <speaker>Σωσίας</speaker>
               <l>οὔκ, ἀλλʼ ὕπνος μʼ ἔχει τις ἐκ Σαβαζίου.</l>
            </sp>
            <sp>
               <speaker>Ξανθίας</speaker>
               <l n="10">τὸν αὐτὸν ἄρʼ ἐμοὶ βουκολεῖς Σαβάζιον.</l>
               <l>κἀμοὶ γὰρ ἀρτίως ἐπεστρατεύσατο</l>
               <l>Μῆδός τις ἐπὶ τὰ βλέφαρα νυστακτὴς ὕπνος·</l>
               <l>καὶ δῆτʼ ὄναρ θαυμαστὸν εἶδον ἀρτίως.</l>
            </sp>
            <sp>
               <speaker>Σωσίας</speaker>
               <l>κἄγωγʼ ἀληθῶς οἷον οὐδεπώποτε.</l>
               <l n="15">ἀτὰρ σὺ λέξον πρότερος.</l>
            </sp>
            <sp>
               <speaker>Ξανθίας</speaker>
               <l>ἐδόκουν αἰετὸν</l>
               <l>καταπτόμενον ἐς τὴν ἀγορὰν μέγαν πάνυ</l>
               <l>ἀναρπάσαντα τοῖς ὄνυξιν ἀσπίδα</l>
               <l>φέρειν ἐπίχαλκον ἀνεκὰς ἐς τὸν οὐρανόν,</l>
               <l>κἄπειτα ταύτην ἀποβαλεῖν Κλεώνυμον.</l>
            </sp>
            <sp>
               <speaker>Σωσίας</speaker>
               <l n="20">οὐδὲν ἄρα γρίφου διαφέρει Κλεώνυμος.</l>
            </sp>
            <sp>
               <speaker>Ξανθίας</speaker>
               <l>πῶς δή;</l>
            </sp>
            <sp>
               <speaker>Σωσίας</speaker>
               <l>προσερεῖ τις τοῖσι συμπόταις, λέγων</l>
               <l>‘τί ταὐτὸν ἐν γῇ τʼ ἀπέβαλεν κἀν οὐρανῷ</l>
               <l>κἀν τῇ θαλάττῃ θηρίον τὴν ἀσπίδα;’</l>
            </sp>
            <sp>
               <speaker>Ξανθίας</speaker>
               <l>οἴμοι τί δῆτά μοι κακὸν γενήσεται</l>
               <l n="25">ἰδόντι τοιοῦτον ἐνύπνιον;</l>
            </sp>
            <sp>
               <speaker>Σωσίας</speaker>
               <l>μὴ φροντίσῃς.</l>
               <l>οὐδὲν γὰρ ἔσται δεινὸν οὐ μὰ τοὺς θεούς.</l>
            </sp>
            <sp>
               <speaker>Ξανθίας</speaker>
               <l>δεινόν γέ ποὔστʼ ἄνθρωπος ἀποβαλὼν ὅπλα.</l>
               <l>ἀτὰρ σὺ τὸ σὸν αὖ λέξον.</l>
            </sp>
            <sp>
               <speaker>Σωσίας</speaker>
               <l>ἀλλʼ ἐστὶν μέγα.</l>
               <l>περὶ τῆς πόλεως γάρ ἐστι τοῦ σκάφους ὅλου.</l>
            </sp>
            <sp>
               <speaker>Ξανθίας</speaker>
               <l n="30">λέγε νυν ἀνύσας τι τὴν τρόπιν τοῦ πράγματος.</l>
            </sp>
            <sp>
               <speaker>Σωσίας</speaker>
               <l>ἔδοξέ μοι περὶ πρῶτον ὕπνον ἐν τῇ πυκνὶ</l>
               <l>ἐκκλησιάζειν πρόβατα συγκαθήμενα,</l>
               <l>βακτηρίας ἔχοντα καὶ τριβώνια·</l>
               <l>κἄπειτα τούτοις τοῖς προβάτοισι μοὐδόκει</l>
               <l n="35">δημηγορεῖν φάλαινα πανδοκεύτρια,</l>
               <l>ἔχουσα φωνὴν ἐμπεπρησμένης ὑός.</l>
            </sp>
            <sp>
               <speaker>Ξανθίας</speaker>
               <l>αἰβοῖ.</l>
            </sp>
            <sp>
               <speaker>Σωσίας</speaker>
               <l>τί ἔστι;</l>
            </sp>
            <sp>
               <speaker>Ξανθίας</speaker>
               <l>παῦε παῦε, μὴ λέγε·</l>
               <l>ὄζει κάκιστον τοὐνύπνιον βύρσης σαπρᾶς.</l>
            </sp>
            <sp>
               <speaker>Σωσίας</speaker>
               <l>εἶθʼ ἡ μιαρὰ φάλαινʼ ἔχουσα τρυτάνην</l>
               <l n="40">ἵστη βόειον δημόν.</l>
            </sp>
            <sp>
               <speaker>Ξανθίας</speaker>
               <l>οἴμοι δείλαιος·</l>
               <l>τὸν δῆμον ἡμῶν βούλεται διιστάναι.</l>
            </sp>
            <sp>
               <speaker>Σωσίας</speaker>
               <l>ἐδόκει δέ μοι Θέωρος αὐτῆς πλησίον</l>
               <l>χαμαὶ καθῆσθαι τὴν κεφαλὴν κόρακος ἔχων.</l>
               <l>εἶτʼ Ἀλκιβιάδης εἶπε πρός με τραυλίσας,</l>
               <l n="45">
                  <q>ὁλᾷς; Θέωλος τὴν κεφαλὴν κόλακος ἔχει.</q>
               </l>
            </sp>
            <sp>
               <speaker>Ξανθίας</speaker>
               <l>ὀρθῶς γε τοῦτʼ Ἀλκιβιάδης ἐτραύλισεν.</l>
            </sp>
            <sp>
               <speaker>Σωσίας</speaker>
               <l>οὔκουν ἐκεῖνʼ ἀλλόκοτον, ὁ Θέωρος κόραξ</l>
               <l>γιγνόμενος;</l>
            </sp>
            <sp>
               <speaker>Ξανθίας</speaker>
               <l>ἥκιστʼ, ἀλλʼ ἄριστον.</l>
            </sp>
            <sp>
               <speaker>Σωσίας</speaker>
               <l>πῶς;</l>
            </sp>
            <sp>
               <speaker>Ξανθίας</speaker>
               <l>ὅπως;</l>
               <l>ἄνθρωπος ὢν εἶτʼ ἐγένετʼ ἐξαίφνης κόραξ·</l>
               <l n="50">οὔκουν ἐναργὲς τοῦτο συμβαλεῖν, ὅτι</l>
               <l>ἀρθεὶς ἀφʼ ἡμῶν ἐς κόρακας οἰχήσεται;</l>
            </sp>
            <sp>
               <speaker>Σωσίας</speaker>
               <l>εἶτʼ οὐκ ἐγὼ δοὺς δύʼ ὀβολὼ μισθώσομαι</l>
               <l>οὕτως ὑποκρινόμενον σοφῶς ὀνείρατα;<milestone ed="p" n="54" unit="card"/>
               </l>
            </sp>
            <sp>
               <speaker>Ξανθίας</speaker>
               <l>φέρε νυν κατείπω τοῖς θεαταῖς τὸν λόγον,</l>
               <l n="55">ὀλίγʼ ἄτθʼ ὑπειπὼν πρῶτον αὐτοῖσιν ταδί,</l>
               <l>μηδὲν παρʼ ἡμῶν προσδοκᾶν λίαν μέγα,</l>
               <l>μηδʼ αὖ γέλωτα Μεγαρόθεν κεκλεμμένον.</l>
               <l>ἡμῖν γὰρ οὐκ ἔστʼ οὔτε κάρυʼ ἐκ φορμίδος</l>
               <l>δούλω διαρριπτοῦντε τοῖς θεωμένοις,</l>
               <l n="60">οὔθʼ Ἡρακλῆς τὸ δεῖπνον ἐξαπατώμενος,</l>
               <l>οὐδʼ αὖθις ἀνασελγαινόμενος Εὐριπίδης·</l>
               <l>οὐδʼ εἰ Κλέων γʼ ἔλαμψε τῆς τύχης χάριν,</l>
               <l>αὖθις τὸν αὐτὸν ἄνδρα μυττωτεύσομεν.</l>
               <l>ἀλλʼ ἔστιν ἡμῖν λογίδιον γνώμην ἔχον,</l>
               <l n="65">ὑμῶν μὲν αὐτῶν οὐχὶ δεξιώτερον,</l>
               <l>κωμῳδίας δὲ φορτικῆς σοφώτερον.</l>
               <l>ἔστιν γὰρ ἡμῖν δεσπότης ἐκεινοσὶ</l>
               <l>ἅνω καθεύδων, ὁ μέγας, οὑπὶ τοῦ τέγους.</l>
               <l>οὗτος φυλάττειν τὸν πατέρʼ ἐπέταξε νῷν,</l>
               <l n="70">ἔνδον καθείρξας, ἵνα θύραζε μὴ ʼξίῃ.</l>
               <l>νόσον γὰρ ὁ πατὴρ ἀλλόκοτον αὐτοῦ νοσεῖ,</l>
               <l>ἣν οὐδʼ ἂν εἷς γνοίη ποτʼ οὐδʼ ἂν ξυμβάλοι</l>
               <l>εἰ μὴ πύθοιθʼ ἡμῶν· ἐπεὶ τοπάζετε.</l>
               <l>Ἀμυνίας μὲν ὁ Προνάπους φήσʼ οὑτοσὶ</l>
               <l n="75">εἶναι φιλόκυβον αὐτόν· ἀλλʼ οὐδὲν λέγει.</l>
            </sp>
            <sp>
               <speaker>Σωσίας</speaker>
               <l>μὰ Δίʼ, ἀλλʼ ἀφʼ αὑτοῦ τὴν νόσον τεκμαίρεται.</l>
            </sp>
            <sp>
               <speaker>Ξανθίας</speaker>
               <l>οὔκ, ἀλλὰ <q>φιλο</q> μέν ἐστιν ἀρχὴ τοῦ κακοῦ.</l>
               <l>ὁδὶ δέ φησι Σωσίας πρὸς Δερκύλον</l>
               <l>εἶναι φιλοπότην αὐτόν.</l>
            </sp>
            <sp>
               <speaker>Σωσίας</speaker>
               <l>οὐδαμῶς γʼ, ἐπεὶ</l>
               <l n="80">αὕτη γε χρηστῶν ἐστιν ἀνδρῶν ἡ νόσος.</l>
            </sp>
            <sp>
               <speaker>Ξανθίας</speaker>
               <l>Νικόστρατος δʼ αὖ φησιν ὁ Σκαμβωνίδης</l>
               <l>εἶναι φιλοθύτην αὐτὸν ἢ φιλόξενον.</l>
            </sp>
            <sp>
               <speaker>Σωσίας</speaker>
               <l>μὰ τὸν κύνʼ ὦ Νικόστρατʼ οὐ φιλόξενος,</l>
               <l>ἐπεὶ καταπύγων ἐστὶν ὅ γε Φιλόξενος.<milestone ed="p" n="85" unit="card"/>
               </l>
            </sp>
            <sp>
               <speaker>Ξανθίας</speaker>
               <l n="85">ἄλλως φλυαρεῖτʼ· οὐ γὰρ ἐξευρήσετε.</l>
               <l>εἰ δὴ ʼπιθυμεῖτʼ εἰδέναι, σιγᾶτε νῦν.</l>
               <l>φράσω γὰρ ἤδη τὴν νόσον τοῦ δεσπότου.</l>
               <l>φιληλιαστής ἐστιν ὡς οὐδεὶς ἀνήρ,</l>
               <l>ἐρᾷ τε τούτου, τοῦ δικάζειν, καὶ στένει</l>
               <l n="90">ἢν μὴ ʼπὶ τοῦ πρώτου καθίζηται ξύλου.</l>
               <l>ὕπνου δʼ ὁρᾷ τῆς νυκτὸς οὐδὲ πασπάλην.</l>
               <l>ἢν δʼ οὖν καταμύσῃ κἂν ἄχνην, ὅμως ἐκεῖ</l>
               <l>ὁ νοῦς πέτεται τὴν νύκτα περὶ τὴν κλεψύδραν.</l>
               <l>ὑπὸ τοῦ δὲ τὴν ψῆφόν γʼ ἔχειν εἰωθέναι</l>
               <l n="95">τοὺς τρεῖς ξυνέχων τῶν δακτύλων ἀνίσταται,</l>
               <l>ὥσπερ λιβανωτὸν ἐπιτιθεὶς νουμηνίᾳ.</l>
               <l>καὶ νὴ Δίʼ ἢν ἴδῃ γέ που γεγραμμένον</l>
               <l>υἱὸν Πυριλάμπους ἐν θύρᾳ Δῆμον καλόν,</l>
               <l>ἰὼν παρέγραψε πλησίον <q>κημὸς καλός.</q>
               </l>
               <l n="100">τὸν ἀλεκτρυόνα δʼ, ὃς ᾖδʼ ἀφʼ ἑσπέρας, ἔφη</l>
               <l>ὄψʼ ἐξεγείρειν αὐτὸν ἀναπεπεισμένον,</l>
               <l>παρὰ τῶν ὑπευθύνων ἔχοντα χρήματα.</l>
               <l>εὐθὺς δʼ ἀπὸ δορπηστοῦ κέκραγεν ἐμβάδας,</l>
               <l>κἄπειτʼ ἐκεῖσʼ ἐλθὼν προκαθεύδει πρῲ πάνυ,</l>
               <l n="105">ὥσπερ λεπὰς προσεχόμενος τῷ κίονι.</l>
               <l>ὑπὸ δυσκολίας δʼ ἅπασι τιμῶν τὴν μακρὰν</l>
               <l>ὥσπερ μέλιττʼ ἢ βομβυλιὸς εἰσέρχεται</l>
               <l>ὑπὸ τοῖς ὄνυξι κηρὸν ἀναπεπλασμένος.</l>
               <l>ψήφων δὲ δείσας μὴ δεηθείη ποτέ,</l>
               <l n="110">ἵνʼ ἔχοι δικάζειν, αἰγιαλὸν ἔνδον τρέφει.</l>
               <l>τοιαῦτʼ ἀλύει· νουθετούμενος δʼ ἀεὶ</l>
               <l>μᾶλλον δικάζει. τοῦτον οὖν φυλάττομεν</l>
               <l>μοχλοῖσιν ἐνδήσαντες, ὡς ἂν μὴ ʼξίῃ.</l>
               <l>ὁ γὰρ υἱὸς αὐτοῦ τὴν νόσον βαρέως φέρει.</l>
               <l n="115">καὶ πρῶτα μὲν λόγοισι παραμυθούμενος</l>
               <l>ἀνέπειθεν αὐτὸν μὴ φορεῖν τριβώνιον</l>
               <l>μηδʼ ἐξιέναι θύραζʼ, ὁ δʼ οὐκ ἐπείθετο.</l>
               <l>εἶτʼ αὐτὸν ἀπέλου κἀκάθαιρʼ, ὁ δʼ οὐ μάλα.</l>
               <l>μετὰ τοῦτʼ ἐκορυβάντιζʼ, ὁ δʼ αὐτῷ τυμπάνῳ</l>
               <l n="120">ᾄξας ἐδίκαζεν ἐς τὸ καινὸν ἐμπεσών.</l>
               <l>ὅτε δῆτα ταύταις ταῖς τελεταῖς οὐκ ὠφέλει,</l>
               <l>διέπλευσεν εἰς Αἴγιναν, εἶτα ξυλλαβὼν</l>
               <l>νύκτωρ κατέκλινεν αὐτὸν εἰς Ἀσκληπιοῦ,</l>
               <l>ὁ δʼ ἀνεφάνη κνεφαῖος ἐπὶ τῇ κιγκλίδι.</l>
               <l n="125">ἐντεῦθεν οὐκέτʼ αὐτὸν ἐξεφρίεμεν,</l>
               <l>ὁ δʼ ἐξεδίδρασκε διά τε τῶν ὑδρορροῶν</l>
               <l>καὶ τῶν ὀπῶν· ἡμεῖς δʼ ὅσʼ ἦν τετρημένα</l>
               <l>ἐνεβύσαμεν ῥακίοισι κἀπακτώσαμεν,</l>
               <l>ὁ δʼ ὡσπερεὶ κολοιὸς αὑτῷ παττάλους</l>
               <l n="130">ἐνέκρουεν ἐς τὸν τοῖχον, εἶτʼ ἐξήλλετο.</l>
               <l>ἡμεῖς δὲ τὴν αὐλὴν ἅπασαν δικτύοις</l>
               <l>καταπετάσαντες ἐν κύκλῳ φυλάττομεν.</l>
               <l>ἔστιν δʼ ὄνομα τῷ μὲν γέροντι Φιλοκλέων</l>
               <l>ναὶ μὰ Δία, τῷ δʼ υἱεῖ γε τῳδὶ Βδελυκλέων,</l>
               <l n="135">ἔχων τρόπους φρυαγμοσεμνάκους τίνας.<milestone ed="p" n="136" unit="card"/>
               </l>
            </sp>
            <sp>
               <speaker>Βδελυκλέων</speaker>
               <l>ὦ Ξανθία καὶ Σωσία, καθεύδετε;</l>
            </sp>
            <sp>
               <speaker>Ξανθίας</speaker>
               <l>οἴμοι.</l>
            </sp>
            <sp>
               <speaker>Σωσίας</speaker>
               <l>τί ἔστι;</l>
            </sp>
            <sp>
               <speaker>Ξανθίας</speaker>
               <l>Βδελυκλέων ἀνίσταται.</l>
            </sp>
            <sp>
               <speaker>Βδελυκλέων</speaker>
               <l>οὐ περιδραμεῖται σφῷν ταχέως δεῦρʼ ἅτερος;</l>
               <l>ὁ γὰρ πατὴρ ἐς τὸν ἰπνὸν εἰσελήλυθε</l>
               <l n="140">καὶ μυσπολεῖ τι καταδεδυκώς. ἀλλʼ ἄθρει</l>
               <l>κατὰ τῆς πυέλου τὸ τρῆμʼ ὅπως μὴ ʼκδύσεται·</l>
               <l>σὺ δὲ τῇ θύρᾳ πρόσκεισο.</l>
            </sp>
            <sp>
               <speaker>Σωσίας</speaker>
               <l>ταῦτʼ ὦ δέσποτα.</l>
            </sp>
            <sp>
               <speaker>Βδελυκλέων</speaker>
               <l>ἄναξ Πόσειδον τί ποτʼ ἄρʼ ἡ κάπνη ψοφεῖ;</l>
               <l>οὗτος τίς εἶ σύ;</l>
            </sp>
            <sp>
               <speaker>Φιλοκλέων</speaker>
               <l>καπνὸς ἔγωγʼ ἐξέρχομαι.</l>
            </sp>
            <sp>
               <speaker>Βδελυκλέων</speaker>
               <l n="145">καπνός; φέρʼ ἴδω ξύλου τίνος σύ.</l>
            </sp>
            <sp>
               <speaker>Φιλοκλέων</speaker>
               <l>συκίνου.</l>
            </sp>
            <sp>
               <speaker>Βδελυκλέων</speaker>
               <l>νὴ τὸν Δίʼ ὅσπερ γʼ ἐστὶ δριμύτατος καπνῶν.</l>
               <l>ἀτὰρ οὐκέτʼ ἐρρήσεις γε, ποῦ ʼσθʼ ἡ τηλία;</l>
               <l>δύου πάλιν· φέρʼ ἐπαναθῶ σοι καὶ ξύλον.</l>
               <l>ἐνταῦθά νυν ζήτει τινʼ ἀλλην μηχανήν.</l>
               <l n="150">ἀτὰρ ἄθλιός γʼ εἴιμʼ ὡς ἕτερός γʼ οὐδεὶς ἀνήρ,</l>
               <l>ὅστις πατρὸς νυνὶ Καπνίου κεκλήσομαι.</l>
            </sp>
            <sp>
               <speaker>Σωσίας</speaker>
               <l>
                  <add>ὅδε</add> τὴν θύραν ὠθεῖ·</l>
            </sp>
            <sp>
               <speaker>Βδελυκλέων</speaker>
               <l>πιέζέ νυν σφόδρα,</l>
               <l>εὖ κἀνδρικῶς· κἀγὼ γὰρ ἐνταῦθʼ ἔρχομαι.</l>
               <l>καὶ τῆς κατακλῇδος ἐπιμελοῦ, καὶ τοῦ μοχλοῦ</l>
               <l n="155">φύλατθʼ ὅπως μὴ τὴν βάλανον ἐκτρώξεται.</l>
            </sp>
            <sp>
               <speaker>Φιλοκλέων</speaker>
               <l>τί δράσετʼ; οὐκ ἐκφρήσετʼ ὦ μιαρώτατοι</l>
               <l>δικάσοντά μʼ, ἀλλʼ ἐκφεύξεται Δρακοντίδης;</l>
            </sp>
            <sp>
               <speaker>Βδελυκλέων</speaker>
               <l>σὺ δὲ τοῦτο βαρέως ἂν φέροις;</l>
            </sp>
            <sp>
               <speaker>Φιλοκλέων</speaker>
               <l>ὁ γὰρ θεὸς</l>
               <l>μαντευομένῳ μοὔχρησεν ἐν Δελφοῖς ποτέ,</l>
               <l n="160">ὅταν τις ἐκφύγῃ μʼ ἀποσκλῆναι τότε.</l>
            </sp>
            <sp>
               <speaker>Βδελυκλέων</speaker>
               <l>Ἄπολλον ἀποτρόπαιε τοῦ μαντεύματος.</l>
            </sp>
            <sp>
               <speaker>Φιλοκλέων</speaker>
               <l>ἴθʼ ἀντιβολῶ σʼ ἔκφρες με, μὴ διαρραγῶ.</l>
            </sp>
            <sp>
               <speaker>Βδελυκλέων</speaker>
               <l>μὰ τὸν Ποσειδῶ Φιλοκλέων οὐδέποτέ γε.</l>
            </sp>
            <sp>
               <speaker>Φιλοκλέων</speaker>
               <l>διατρώξομαι τοίνυν ὀδὰξ τὸ δίκτυον.</l>
            </sp>
            <sp>
               <speaker>Βδελυκλέων</speaker>
               <l n="165">ἀλλʼ οὐκ ἔχεις ὀδόντας.</l>
            </sp>
            <sp>
               <speaker>Φιλοκλέων</speaker>
               <l>οἴμοι δείλαιος·</l>
               <l>τῶς ἄν σʼ ἀποκτείναιμι; πῶς; δότε μοι ξίφος</l>
               <l>ὅπως τάχιστʼ, ἢ πινάκιον τιμητικόν.</l>
            </sp>
            <sp>
               <speaker>Βδελυκλέων</speaker>
               <l>ἅνθρωπος οὗτος μέγα τι δρασείει κακόν.</l>
            </sp>
            <sp>
               <speaker>Φιλοκλέων</speaker>
               <l>μὰ τὸν Δίʼ οὐ δῆτʼ, ἀλλʼ ἀποδόσθαι βούλομαι</l>
               <l n="170">τὸν ὄνον ἄγων αὐτοῖσι τοῖς κανθηλίοις·</l>
               <l>νουμηνία γάρ ἐστιν.</l>
            </sp>
            <sp>
               <speaker>Βδελυκλέων</speaker>
               <l>οὔκουν κἂν ἐγὼ</l>
               <l>αὐτὸν ἀποδοίμην δῆτʼ ἄν;</l>
            </sp>
            <sp>
               <speaker>Φιλοκλέων</speaker>
               <l>οὐχ ὥσπερ γʼ ἐγώ.</l>
            </sp>
            <sp>
               <speaker>Βδελυκλέων</speaker>
               <l>μὰ Δίʼ ἀλλʼ ἄμεινον.</l>
            </sp>
            <sp>
               <speaker>Φιλοκλέων</speaker>
               <l>ἀλλὰ τὸν ὄνον ἔξαγε.</l>
            </sp>
            <sp>
               <speaker>Σωσίας</speaker>
               <l>οἵαν πρόφασιν καθῆκεν, ὡς εἰρωνικῶς,</l>
               <l n="175">ἵνʼ αὐτὸν ἐκπέμψειας.</l>
            </sp>
            <sp>
               <speaker>Βδελυκλέων</speaker>
               <l>ἀλλʼ οὐκ ἔσπασεν</l>
               <l>ταύτῃ γʼ· ἐγὼ γὰρ ᾐσθόμην τεχνωμένου.</l>
               <l>ἀλλʼ εἰσιών μοι τὸν ὄνον ἐξάγειν δοκῶ</l>
               <l>ὅπως ἂν ὁ γέρων μηδὲ παρακύψῃ πάλιν.</l>
               <l>κάνθων τί κλάεις; ὅτι πεπράσει τήμερον;</l>
               <l n="180">βάδιζε θᾶττον. τί στένεις, εἰ μὴ φέρεις</l>
               <l>Ὀδυσσέα τινʼ;</l>
            </sp>
            <sp>
               <speaker>Σωσίας</speaker>
               <l>ἀλλὰ ναὶ μὰ Δία φέρει</l>
               <l>κάτω γε τουτονί τινʼ ὑποδεδυκότα.<milestone ed="p" n="183" unit="card"/>
               </l>
            </sp>
            <sp>
               <speaker>Βδελυκλέων</speaker>
               <l>ποῖον; φέρʼ ἴδωμαι τουτονί. τουτὶ τί ἦν;</l>
               <l>τίς εἶ ποτʼ ὦνθρωπʼ ἐτεόν;</l>
            </sp>
            <sp>
               <speaker>Φιλοκλέων</speaker>
               <l>Οὖτις νὴ Δία.</l>
            </sp>
            <sp>
               <speaker>Βδελυκλέων</speaker>
               <l n="185">Οὖτις σύ; ποδαπός;</l>
            </sp>
            <sp>
               <speaker>Φιλοκλέων</speaker>
               <l>Ἴθακος Ἀποδρασιππίδου.</l>
            </sp>
            <sp>
               <speaker>Βδελυκλέων</speaker>
               <l>Οὖτις μὰ τὸν Δίʼ οὔτι χαιρήσων γε σύ.</l>
               <l>ὕφελκε θᾶττον αὐτόν. ὦ μιαρώτατος</l>
               <l>ἵνʼ ὑποδέδυκεν· ὥστʼ ἔμοιγʼ ἰνδάλλεται</l>
               <l>ὁμοιότατος κλητῆρος εἶναι πωλίῳ.</l>
            </sp>
            <sp>
               <speaker>Φιλοκλέων</speaker>
               <l n="190">εἰ μή μʼ ἐάσεθʼ ἥσυχον, μαχούμεθα.</l>
            </sp>
            <sp>
               <speaker>Βδελυκλέων</speaker>
               <l>περὶ τοῦ μαχεῖ νῷν δῆτα;</l>
            </sp>
            <sp>
               <speaker>Φιλοκλέων</speaker>
               <l>περὶ ὄνου σκιᾶς.</l>
            </sp>
            <sp>
               <speaker>Βδελυκλέων</speaker>
               <l>πονηρὸς εἶ πόρρω τέχνης καὶ παράβολος.</l>
            </sp>
            <sp>
               <speaker>Φιλοκλέων</speaker>
               <l>ἐγὼ πονηρός; οὐ μὰ Δίʼ ἀλλʼ οὐκ οἶσθα σὺ</l>
               <l>νῦν μʼ ὄντʼ ἄριστον· ἀλλʼ ἴσως, ὅταν φάγῃς</l>
               <l n="195">ὑπογάστριον γέροντος ἡλιαστικοῦ.</l>
            </sp>
            <sp>
               <speaker>Βδελυκλέων</speaker>
               <l>ὤθει τὸν ὄνον καὶ σαυτὸν ἐς τὴν οἰκίαν.</l>
            </sp>
            <sp>
               <speaker>Φιλοκλέων</speaker>
               <l>ὦ ξυνδικασταὶ καὶ Κλέων ἀμύνατε.</l>
            </sp>
            <sp>
               <speaker>Βδελυκλέων</speaker>
               <l>ἔνδον κέκραχθι τῆς θύρας κεκλῃμένης.</l>
               <l>ὤθει σὺ πολλοὺς τῶν λίθων πρὸς τὴν θύραν,</l>
               <l n="200">καὶ τὴν βάλανον ἔμβαλλε πάλιν ἐς τὸν μοχλόν,</l>
               <l>καὶ τῇ δοκῷ προσθεὶς τὸν ὅλμον τὸν μέγαν</l>
               <l>ἀνύσας τι προσκύλισον.</l>
            </sp>
            <sp>
               <speaker>Σωσίας</speaker>
               <l>οἴμοι δείλαιος·</l>
               <l>πόθεν ποτʼ ἐμπέπτωκέ μοι τὸ βωλίον;</l>
            </sp>
            <sp>
               <speaker>Βδελυκλέων</speaker>
               <l>ἴσως ἄνωθεν μῦς ἐνέβαλέ σοί ποθεν.</l>
            </sp>
            <sp>
               <speaker>Σωσίας</speaker>
               <l n="205">μῦς; οὐ μὰ Δίʼ ἀλλʼ ὑποδυόμενός τις οὑτοσὶ</l>
               <l>ὑπὸ τῶν κεραμίδων ἡλιαστὴς ὀροφίας.</l>
            </sp>
            <sp>
               <speaker>Βδελυκλέων</speaker>
               <l>οἴμοι κακοδαίμων, στροῦθος ἁνὴρ γίγνεται·</l>
               <l>ἐκπτήσεται. ποῦ ποῦ ʼστί μοι τὸ δίκτυον;</l>
               <l>σοῦ σοῦ, πάλιν σοῦ. νὴ Δίʼ ἦ μοι κρεῖττον ἦν</l>
               <l n="210">τηρεῖν Σκιώνην ἀντὶ τούτου τοῦ πατρός.</l>
            </sp>
            <sp>
               <speaker>Σωσίας</speaker>
               <l>ἄγε νυν, ἐπειδὴ τουτονὶ σεσοβήκαμεν,</l>
               <l>κοὐκ ἔσθʼ ὅπως διαδὺς ἂν ἡμᾶς ἔτι λάθοι,</l>
               <l>τί οὐκ ἀπεκοιμήθημεν ὅσον ὅσον στίλην;</l>
            </sp>
            <sp>
               <speaker>Βδελυκλέων</speaker>
               <l>ἀλλʼ ὦ πόνηρʼ ἥξουσιν ὀλίγον ὕστερον</l>
               <l n="215">οἱ ξυνδικασταὶ παρακαλοῦντες τουτονὶ</l>
               <l>τὸν πατέρα.</l>
            </sp>
            <sp>
               <speaker>Σωσίας</speaker>
               <l>τίλέγεις; ἀλλὰ νῦν γʼ ὄρθρος βαθύς.</l>
            </sp>
            <sp>
               <speaker>Βδελυκλέων</speaker>
               <l>νὴ τὸν Δίʼ, ὀψὲ γοῦν ἀνεστήκασι νῦν.</l>
               <l>ὡς ἀπὸ μέσων νυκτῶν γε παρακαλοῦσʼ ἀεί,</l>
               <l>λύχνους ἔχοντες καὶ μινυρίζοντες μέλη</l>
               <l n="220">ἀρχαῖα μελισιδωνοφρυνιχήρατα,</l>
               <l>οἷς ἐκκαλοῦνται τοῦτον.</l>
            </sp>
            <sp>
               <speaker>Σωσίας</speaker>
               <l>οὐκοῦν, ἢν δέῃ,</l>
               <l>ἤδη ποτʼ αὐτοὺς τοῖς λίθοις βαλλήσομεν.</l>
            </sp>
            <sp>
               <speaker>Βδελυκλέων</speaker>
               <l>ἀλλʼ ὦ πόνηρε τὸ γένος ἤν τις ὀργίσῃ</l>
               <l>τὸ τῶν γερόντων, ἔσθʼ ὅμοιον σφηκιᾷ.</l>
               <l n="225">ἔχουσι γὰρ καὶ κέντρον ἐκ τῆς ὀσφύος</l>
               <l>ὀξύτατον, ᾧ κεντοῦσι, καὶ κεκραγότες</l>
               <l>πηδῶσι καὶ βάλλουσιν ὥσπερ φέψαλοι.</l>
            </sp>
            <sp>
               <speaker>Σωσίας</speaker>
               <l>μὴ φροντίσῃς· ἐὰν ἐγὼ λίθους ἔχω,</l>
               <l>πολλῶν δικαστῶν σφηκιὰν διασκεδῶ.<milestone ed="p" n="230" unit="card"/>
               </l>
            </sp>
         </div>
         <div type="textpart" subtype="Parodos" n="">
            <div type="textpart" subtype="prelude" n="">
               <sp>
                  <speaker>Χορός</speaker>
                  <l n="230">χώρει πρόβαινʼ ἐρρωμένως. ὦ Κωμία βραδύνεις.</l>
                  <l>μὰ τὸν Δίʼ οὐ μέντοι πρὸ τοῦ γʼ, ἀλλʼ ἦσθʼ ἱμὰς κύνειος·</l>
                  <l>νυνὶ δὲ κρείττων ἐστί σου Χαρινάδης βαδίζειν.</l>
                  <l>ὦ Στρυμόδωρε Κονθυλεῦ, βέλτιστε συνδικαστῶν,</l>
                  <l>Εὐεργίδης ἆρʼ ἐστί που ʼνταῦθʼ ἢ Χάβης ὁ Φλυεύς;</l>
                  <l n="235">πάρεσθʼ ὃ δὴ λοιπόν γʼ ἔτʼ ἐστίν, ἀππαπαῖ παπαιάξ,</l>
                  <l>ἥβης ἐκείνης ἡνίκʼ ἐν Βυζαντίῳ ξυνῆμεν</l>
                  <l>φρουροῦντʼ ἐγώ τε καὶ σύ· κᾆτα περιπατοῦντε νύκτωρ</l>
                  <l>τῆς ἀρτοπώλιδος λαθόντʼ ἐκλέψαμεν τὸν ὅλμον,</l>
                  <l>κᾆθʼ ἥψομεν τοῦ κορκόρου κατασχίσαντες αὐτόν.</l>
                  <l n="240">ἀλλʼ ἐγκονῶμεν ὦνδρες, ὡς ἔσται Λάχητι νυνί·</l>
                  <l>σίμβλον δέ φασι χρημάτων ἔχειν ἅπαντες αὐτόν.</l>
                  <l>χθὲς οὖν Κλέων ὁ κηδεμὼν ἡμῖν ἐφεῖτʼ ἐν ὥρᾳ</l>
                  <l>ἥκειν ἔχοντας ἡμερῶν ὀργὴν τριῶν πονηρὰν</l>
                  <l>ἐπʼ αὐτόν, ὡς κολωμένους ὧν ἠδίκησεν. ἀλλὰ</l>
                  <l n="245">σπεύδωμεν ὦνδρες ἥλικες πρὶν ἡμέραν γενέσθαι.</l>
                  <l>χωρῶμεν ἅμα τε τῷ λύχνῳ πάντῃ διασκοπῶμεν,</l>
                  <l>μή που λίθος τις ἐμποδὼν ἡμᾶς κακόν τι δράσῃ.</l>
               </sp>
               <sp>
                  <speaker>Παίς</speaker>
                  <l>τὸν πηλὸν ὦ πάτερ πάτερ τουτονὶ φύλαξαι.</l>
               </sp>
               <sp>
                  <speaker>Χορός</speaker>
                  <l>κάρφος χαμᾶθέν νυν λαβὼν τὸν λύχνον πρόμυξον.</l>
               </sp>
               <sp>
                  <speaker>Παίς</speaker>
                  <l n="250">οὔκ, ἀλλὰ τῳδί μοι δοκῶ τὸν λύχνον προβύσειν.</l>
               </sp>
               <sp>
                  <speaker>Χορός</speaker>
                  <l>τί δὴ μαθὼν τῷ δακτύλῳ τὴν θρυαλλίδʼ ὠθεῖς,</l>
                  <l>καὶ ταῦτα τοὐλαίου σπανίζοντος ὦνόητε;</l>
                  <l>οὐ γὰρ δάκνει σʼ, ὅταν δέῃ τίμιον πρίασθαι.</l>
               </sp>
               <sp>
                  <speaker>Παίς</speaker>
                  <l>εἰ νὴ Δίʼ αὖθις κονδύλοις νουθετήσεθʼ ἡμᾶς,</l>
                  <l n="255">ἀποσβέσαντες τοὺς λύχνους ἄπιμεν οἴκαδʼ αὐτοί·</l>
                  <l>κἄπειτʼ ἴσως ἐν τῷ σκότῳ τουτουὶ στερηθεὶς</l>
                  <l>τὸν πηλὸν ὥσπερ ἀτταγᾶς τυρβάσεις βαδίζων.</l>
               </sp>
               <sp>
                  <speaker>Χορός</speaker>
                  <l>ἦ μὴν ἐγὼ σοῦ χἀτέρους μείζονας κολάζω.</l>
                  <l>ἀλλʼ οὑτοσί μοι βόρβορος φαίνεται πατοῦντι·</l>
                  <l n="260">κοὐκ ἔσθʼ ὅπως οὐχ ἡμερῶν τεττάρων τὸ πλεῖστον</l>
                  <l>ὕδωρ ἀναγκαίως ἔχει τὸν θεὸν ποιῆσαι.</l>
                  <l>ἔπεισι γοῦν τοῖσιν λύχνοις οὑτοιὶ μύκητες·</l>
                  <l>φιλεῖ δʼ, ὅταν τοῦτʼ ᾖ, ποιεῖν ὑετὸν μάλιστα.</l>
                  <l>δεῖται δὲ καὶ τῶν καρπίμων ἅττα μή ʼστι πρῷα</l>
                  <l n="265">ὕδωρ γενέσθαι κἀπιπνεῦσαι βόρειον αὐτοῖς.</l>
                  <l>τί χρῆμʼ ἄρʼ οὑκ τῆς οἰκίας τῆσδε συνδικαστὴς</l>
                  <l>πέπονθεν, ὡς οὐ φαίνεται δεῦρο πρὸς τὸ πλῆθος;</l>
                  <l>οὐ μὴν πρὸ τοῦ γʼ ἐφολκὸς ἦν, ἀλλὰ πρῶτος ἡμῶν</l>
                  <l>ἡγεῖτʼ ἂν ᾄδων Φρυνίχου· καὶ γάρ ἐστιν ἁνὴρ</l>
                  <l n="270">φιλῳδός. ἀλλά μοι δοκεῖ στάντας ἐνθάδʼ ὦνδρες</l>
                  <l>ᾄδοντας αὐτὸν ἐκκαλεῖν, ἤν τί πως ἀκούσας</l>
                  <l>τοὐμοῦ μέλους ὑφʼ ἡδονῆς ἑρπύσῃ θύραζε.<milestone ed="p" n="273" unit="card"/>
                  </l>
               </sp>
            </div>
            <div type="textpart" subtype="strophe" n="1">
               <sp>
                  <speaker>Χορός</speaker>
                  <l>τί ποτʼ οὐ πρὸ θυρῶν φαίνετʼ ἄρʼ ἡμῖν ὁ γέρων οὐδʼ ὑπακούει;</l>
                  <l>μῶν ἀπολώλεκε τὰς</l>
                  <l n="275">ἐμβάδας, ἢ προσέκοψʼ ἐν</l>
                  <l n="275b">τῷ σκότῳ τὸν δάκτυλόν που,</l>
                  <l>εἶτʼ ἐφλέγμηνεν αὐτοῦ</l>
                  <l n="276b">τὸ σφυρὸν γέροντος ὄντος;</l>
                  <l>καὶ τάχʼ ἂν βουβωνιῴη.</l>
                  <l n="277b">ἦ μὴν πολὺ δριμύτατός γʼ ἦν τῶν παρʼ ἡμῖν,</l>
                  <l>καὶ μόνος οὐκ ἂν ἐπείθετʼ,</l>
                  <l>ἀλλʼ ὁπότʼ ἀντιβολοίη</l>
                  <l n="279b">τις, κάτω κύπτων ἂν οὕτω</l>
                  <l n="280">
                     <q>λίθον ἕψεις,</q> ἔλεγεν.<milestone ed="p" n="281" unit="card"/>
                  </l>
               </sp>
            </div>
            <div type="textpart" subtype="antistrophe" n="1">
               <sp>
                  <speaker>Χορός</speaker>
                  <l>τάχα δʼ ἂν διὰ τὸν χθιζινὸν ἄνθρωπον, ὃς ἡμᾶς διεδύετʼ</l>
                  <l>ἐξαπατῶν καὶ λέγων</l>
                  <l>ὡς φιλαθήναιος ἦν καὶ</l>
                  <l>τἀν Σάμῳ πρῶτος κατείποι,</l>
                  <l>διὰ τοῦτʼ ὀδυνηθεὶς</l>
                  <l>εἶτʼ ἴσως κεῖται πυρέττων.</l>
                  <l n="285">ἔστι γὰρ τοιοῦτος ἁνήρ.</l>
                  <l>ἀλλʼ ὦγάθʼ ἀνίστασο μηδʼ οὕτω σεαυτὸν</l>
                  <l>ἔσθιε μηδʼ ἀγανάκτει.</l>
                  <l>καὶ γὰρ ἀνὴρ παχὺς ἥκει</l>
                  <l>τῶν προδόντων τἀπὶ Θρᾴκης·</l>
                  <l>ὃν ὅπως ἐγχυτριεῖς.</l>
                  <l n="290">ὕπαγʼ ὦ παῖ ὕπαγε.<milestone ed="p" n="291" unit="card"/>
                  </l>
               </sp>
            </div>
            <div type="textpart" subtype="strophe" n="2">
               <sp>
                  <speaker>Παίς</speaker>
                  <l>ἐθελήσεις τί μοι οὖν ὦ</l>
                  <l>πάτερ, ἤν σού τι δεηθῶ;</l>
               </sp>
               <sp>
                  <speaker>Χορός</speaker>
                  <l>πάνυ γʼ ὦ παιδίον. ἀλλʼ εἰπέ,</l>
                  <l>τί βούλει με πρίασθαι</l>
                  <l n="295">καλόν; οἶμαι δέ σʼ ἐρεῖν ἀστραγάλους</l>
                  <l>δήπουθεν ὦ παῖ.</l>
               </sp>
               <sp>
                  <speaker>Παίς</speaker>
                  <l>μὰ Δίʼ ἀλλʼ ἰσχάδας ὦ παππία·</l>
                  <l>ἥδιον γάρ.</l>
               </sp>
               <sp>
                  <speaker>Χορός</speaker>
                  <l>οὐκ ἂν</l>
                  <l>μὰ Δίʼ, εἰ κρέμαισθέ γʼ ὑμεῖς.</l>
               </sp>
               <sp>
                  <speaker>Παίς</speaker>
                  <l>μὰ Δίʼ οὔ τἄρα προπέμψω σε τὸ λοιπόν.</l>
               </sp>
               <sp>
                  <speaker>Χορός</speaker>
                  <l n="300">ἀπὸ γὰρ τοῦδέ με τοῦ μισθαρίου</l>
                  <l>τρίτον αὐτὸν ἔχειν ἄλφιτα δεῖ καὶ ξύλα κὤψον·</l>
                  <l>
                     <add>ἒ ἔ.</add> σὺ δὲ σῦκά μʼ αἰτεῖς.<milestone ed="p" n="303" unit="card"/>
                  </l>
               </sp>
            </div>
            <div type="textpart" subtype="antistrophe" n="2">
               <sp>
                  <speaker>Παίς</speaker>
                  <l>ἄγε νυν ὦ πάτερ ἢν μὴ</l>
                  <l>τὸ δικαστήριον ἅρχων</l>
                  <l n="305">καθίσῃ νῦν, πόθεν ὠνησόμεθʼ</l>
                  <l>ἄριστον; ἔχεις ἐλπίδα</l>
                  <l>χρηστήν τινα νῷν ἢ</l>
                  <l>πόρον Ἕλλας ἱρὸν <add>εὑρεῖν</add>;</l>
               </sp>
               <sp>
                  <speaker>Χορός</speaker>
                  <l>ἀπαπαῖ φεῦ, <add>ἀπαπαῖ φεῦ,</add>
                  </l>
                  <l n="310">μὰ Δίʼ οὐκ ἔγωγε νῷν οἶδʼ</l>
                  <l>ὁπόθεν γε δεῖπνον ἔσται.</l>
               </sp>
               <sp>
                  <speaker>Παίς</speaker>
                  <l>τί με δῆτʼ ὦ μελέα μῆτερ ἔτικτες;</l>
               </sp>
               <sp>
                  <speaker>Χορός</speaker>
                  <l>ἵνʼ ἐμοὶ πράγματα βόσκειν παρέχῃς.</l>
               </sp>
               <sp>
                  <speaker>Παίς</speaker>
                  <l>ἀνόνητον ἄρʼ ὦ θυλάκιόν σʼ εἶχον ἄγαλμα.</l>
                  <l n="315">ἒ ἔ. πάρα νῷν στενάζειν.<milestone ed="p" n="316" unit="card"/>
                  </l>
               </sp>
            </div>
            <div type="textpart" subtype="monody" n="">
               <sp>
                  <speaker>Φιλοκλέων</speaker>
                  <l>φίλοι, τήκομαι μὲν</l>
                  <l>πάλαι διὰ τῆς ὀπῆς</l>
                  <l>ὑμῶν ὑπακούων.</l>
                  <l>ἀλλὰ γὰρ οὐχ οἷός τʼ εἴμʼ</l>
                  <l>ᾄδειν. τί ποιήσω;</l>
                  <l>τηροῦμαι δʼ ὑπὸ τῶνδʼ, ἐπεὶ</l>
                  <l n="320">βούλομαί γε πάλαι μεθʼ ὑμῶν</l>
                  <l>ἐλθὼν ἐπὶ τοὺς καδίσκους</l>
                  <l>κακόν τι ποιῆσαι.</l>
                  <l>ἀλλʼ ὦ Ζεῦ <add>Ζεῦ</add> μέγα βροντήσας</l>
                  <l>ἤ με ποίησον καπνὸν ἐξαίφνης</l>
                  <l n="325">ἢ Προξενίδην ἢ τὸν Σέλλου</l>
                  <l>τοῦτον τὸν ψευδαμάμαξυν.</l>
                  <l>τόλμησον ἄναξ χαρίσασθαί μοι,</l>
                  <l>πάθος οἰκτίρας· ἤ με κεραυνῷ</l>
                  <l>διατινθαλέῳ σπόδισον ταχέως,</l>
                  <l n="330">κἄπειτʼ ἀνελών μʼ ἀποφυσήσας</l>
                  <l>εἰς ὀξάλμην ἔμβαλε θερμήν·</l>
                  <l>ἢ δῆτα λίθον με ποίησον ἐφʼ οὗ</l>
                  <l>τὰς χοιρίνας ἀριθμοῦσι.<milestone ed="p" n="334" unit="card"/>
                  </l>
               </sp>
            </div>
         </div>
         <div type="textpart" subtype="Agon" n="">
            <div type="textpart" subtype="strophe" n="1">
               <sp>
                  <speaker>Χορός</speaker>
                  <l>τίς γάρ ἐσθʼ ὁ ταῦτά σʼ εἵργων</l>
                  <l n="335">κἀποκλῄων τῇ θύρᾳ; λέξον·</l>
                  <l>πρὸς εὔνους γὰρ φράσεις.</l>
                  <milestone ed="p" n="336" unit="card"/>
               </sp>
            </div>
            <div type="textpart" subtype="proepirrheme" n="">
               <sp>
                  <speaker>Φιλοκλέων</speaker>
                  <l>οὑμὸς υἱός. ἀλλὰ μὴ βοᾶτε· καὶ γὰρ τυγχάνει</l>
                  <l>οὑτοσὶ πρόσθεν καθεύδων. ἀλλʼ ὕφεσθε τοῦ τόνου.</l>
               </sp>
               <sp>
                  <speaker>Χορός</speaker>
                  <l>τοῦ δʼ ἔφεξιν ὦ μάταιε ταῦτα δρᾶν σε βούλεται;</l>
                  <l>
                     <add>καὶ</add> τίνα πρόφασιν ἔχων;</l>
               </sp>
               <sp>
                  <speaker>Φιλοκλέων</speaker>
                  <l n="340">οὐκ ἐᾷ μʼ ὦνδρες δικάζειν οὐδὲ δρᾶν οὐδὲν κακόν,</l>
                  <l>ἀλλά μʼ εὐωχεῖν ἕτοιμός ἐστʼ· ἐγὼ δʼ οὐ βούλομαι.<milestone ed="p" n="342" unit="card"/>
                  </l>
               </sp>
            </div>
            <div type="textpart" subtype="strophe" n="2">
               <sp>
                  <speaker>Χορός</speaker>
                  <l>τοῦτʼ ἐτόλμησʼ ὁ μιαρὸς χανεῖν</l>
                  <l n="342b">ὁ Δημολογοκλέων <add>ὅδʼ,</add>
                  </l>
                  <l n="343">ὅτι λέγεις <add>σύ</add> τι περὶ τῶν νεῶν</l>
                  <l n="343b">ἀληθές. οὐ γὰρ ἄν ποθʼ</l>
                  <l>οὗτος ἁνὴρ τοῦτʼ ἐτόλμησεν</l>
                  <l n="344b">λέγειν, εἰ</l>
                  <l n="345">μὴ ξυνωμότης τις ἦν.<milestone ed="p" n="346" unit="card"/>
                  </l>
               </sp>
            </div>
            <div type="textpart" subtype="katakeleusmenos" n="">
               <sp>
                  <speaker>Χορός</speaker>
                  <l n="346">ἀλλʼ ἐκ τούτων ὥρα τινά σοι ζητεῖν καινὴν ἐπίνοιαν,</l>
                  <l>ἥτις σε λάθρᾳ τἀνδρὸς τουδὶ καταβῆναι δεῦρο ποιήσει.<milestone ed="p" n="348" unit="card"/>
                  </l>
               </sp>
            </div>
            <div type="textpart" subtype="epirrheme" n="">
               <sp>
                  <speaker>Φιλοκλέων</speaker>
                  <l>τίς ἂν οὖν εἴη; ζητεῖθʼ ὑμεῖς, ὡς πᾶν <add>ἂν</add> ἔγωγε ποιοίην·</l>
                  <l>οὕτω κιττῶ διὰ τῶν σανίδων μετὰ χοιρίνης περιελθεῖν.</l>
               </sp>
               <sp>
                  <speaker>Χορός</speaker>
                  <l n="350">ἔστιν ὀπὴ δῆθʼ ἥντινʼ ἂν ἔνδοθεν οἷός τʼ εἴης διορύξαι,</l>
                  <l>εἶτʼ ἐκδῦναι ῥάκεσιν κρυφθεὶς ὥσπερ πολύμητις Ὀδυσσεύς;</l>
               </sp>
               <sp>
                  <speaker>Φιλοκλέων</speaker>
                  <l>πάντα πέφαρκται κοὐκ ἔστιν ὀπῆς οὐδʼ εἰ σέρφῳ διαδῦναι.</l>
                  <l>ἀλλʼ ἄλλο τι δεῖ ζητεῖν ὑμᾶς· ὀπίαν δʼ οὐκ ἔστι γενέσθαι.</l>
               </sp>
               <sp>
                  <speaker>Χορός</speaker>
                  <l n="354">μέμνησαι δῆθʼ, ὅτʼ ἐπὶ στρατιᾶς κλέψας ποτὲ τοὺς ὀβελίσκους</l>
                  <l>ἵεις σαυτὸν κατὰ τοῦ τείχους ταχέως, ὅτε Νάξος ἑάλω.</l>
               </sp>
               <sp>
                  <speaker>Φιλοκλέων</speaker>
                  <l>οἶδʼ· ἀλλὰ τί τοῦτʼ; οὐδὲν γὰρ τοῦτʼ ἐστὶν ἐκείνῳ προσόμοιον.</l>
                  <l>ἥβων γὰρ κἀδυνάμην κλέπτειν, ἴσχυόν τʼ αὐτὸς ἐμαυτοῦ,<milestone ed="p" n="358" unit="card"/>
                  </l>
               </sp>
            </div>
            <div type="textpart" subtype="pnigos" n="">
               <sp>
                  <speaker>Φιλοκλέων</speaker>
                  <l>κοὐδείς μʼ ἐφύλαττʼ, ἀλλʼ ἐξῆν μοι</l>
                  <l>φεύγειν ἀδεῶς. νῦν δὲ ξὺν ὅπλοις</l>
                  <l n="360">ἄνδρες ὁπλῖται διαταξάμενοι</l>
                  <l>κατὰ τὰς διόδους σκοπιωροῦνται,</l>
                  <l>τὼ δὲ δύʼ αὐτῶν ἐπὶ ταῖσι θύραις</l>
                  <l>ὥσπερ με γαλῆν κρέα κλέψασαν</l>
                  <l n="364">τηροῦσιν ἔχοντʼ ὀβελίσκους.<milestone ed="p" n="365" unit="card"/>
                  </l>
               </sp>
            </div>
            <div type="textpart" subtype="antistrophe" n="1">
               <sp>
                  <speaker>Χορός</speaker>
                  <l n="365">ἀλλὰ καὶ νῦν ἐκπόριζε</l>
                  <l>μηχανὴν ὅπως τάχισθʼ· ἕως</l>
                  <l>γάρ, ὦ μελίττιον.</l>
                  <milestone ed="p" n="367" unit="card"/>
               </sp>
            </div>
            <div type="textpart" subtype="antiproepirrheme" n="">
               <sp>
                  <speaker>Φιλοκλέων</speaker>
                  <l>διατραγεῖν τοίνυν κράτιστόν ἐστί μοι τὸ δίκτυον.</l>
                  <l>ἡ δέ μοι Δίκτυννα συγγνώμην ἔχοι τοῦ δικτύου.</l>
               </sp>
               <sp>
                  <speaker>Χορός</speaker>
                  <l>ταῦτα μὲν πρὸς ἀνδρός ἐστʼ ἄνοντος ἐς σωτηρίαν.</l>
                  <l n="370">ἀλλʼ ἔπαγε τὴν γνάθον.</l>
               </sp>
               <sp>
                  <speaker>Φιλοκλέων</speaker>
                  <l>διατέτρωκται τοῦτό γʼ. ἀλλὰ μὴ βοᾶτε μηδαμῶς,</l>
                  <l>ἀλλὰ τηρώμεσθʼ ὅπως μὴ Βδελυκλέων αἰσθήσεται.<milestone ed="p" n="373" unit="card"/>
                  </l>
               </sp>
            </div>
            <div type="textpart" subtype="antistrophe" n="2">
               <sp>
                  <speaker>Χορός</speaker>
                  <l>μηδὲν ὦ τᾶν δέδιθι, μηδέν·</l>
                  <l>ὡς ἐγὼ τοῦτόν γʼ, ἐὰν γρύξῃ</l>
                  <l>τι, ποιήσω δακεῖν τὴν</l>
                  <l n="375">καρδίαν καὶ τὸν περὶ ψυχῆς</l>
                  <l>δρόμον δραμεῖν, ἵνʼ εἰδῇ</l>
                  <l>μὴ πατεῖν τὰ</l>
                  <l>τοῖν θεοῖν ψηφίσματα.<milestone ed="p" n="379" unit="card"/>
                  </l>
               </sp>
            </div>
            <div type="textpart" subtype="antikatakeleusmenos" n="">
               <sp>
                  <speaker>Χορός</speaker>
                  <l n="379">ἀλλʼ ἐξάψας διὰ τῆς θυρίδος τὸ καλῴδιον εἶτα καθίμα</l>
                  <l>δήσας σαυτὸν καὶ τὴν ψυχὴν ἐμπλησάμενος Διοπείθους.<milestone ed="p" n="381" unit="card"/>
                  </l>
               </sp>
            </div>
            <div type="textpart" subtype="antepirrheme" n="">
               <sp>
                  <speaker>Φιλοκλέων</speaker>
                  <l>ἄγε νυν, ἢν αἰσθομένω τούτω ζητῆτόν μʼ ἐσκαλαμᾶσθαι</l>
                  <l>κἀνασπαστὸν ποιεῖν εἴσω, τί ποιήσετε; φράζετε νυνί.</l>
               </sp>
               <sp>
                  <speaker>Χορός</speaker>
                  <l>ἀμυνοῦμέν σοι τὸν πρινώδη θυμὸν ἅπαντες καλέσαντες</l>
                  <l>ὥστʼ οὐ δυνατόν σʼ εἵργειν ἔσται· τοιαῦτα ποιήσομεν ἡμεῖς.</l>
               </sp>
               <sp>
                  <speaker>Φιλοκλέων</speaker>
                  <l n="385">δράσω τοίνυν ὑμῖν πίσυνος, καὶ — μανθάνετʼ; — ἤν τι πάθω ʼγώ,</l>
                  <l>ἀνελόντες καὶ κατακλαύσαντες θεῖναί μʼ ὑπὸ τοῖσι δρυφάκτοις.</l>
               </sp>
               <sp>
                  <speaker>Χορός</speaker>
                  <l>οὐδὲν πείσει· μηδὲν δείσῃς. ἀλλʼ ὦ βέλτιστε καθίει</l>
                  <l>σαυτὸν θαρρῶν κἀπευξάμενος τοῖσι πατρῴοισι θεοῖσιν.</l>
               </sp>
               <sp>
                  <speaker>Φιλοκλέων</speaker>
                  <l n="389">ὦ Λύκε δέσποτα, γείτων ἥρως· σὺ γὰρ οἷσπερ ἐγὼ κεχάρησαι,</l>
                  <l>τοῖς δακρύοισιν τῶν φευγόντων ἀεὶ καὶ τοῖς ὀλοφυρμοῖς·</l>
                  <l>ᾤκησας γοῦν ἐπίτηδες ἰὼν ἐνταῦθʼ ἵνα ταῦτʼ ἀκροῷο,</l>
                  <l>κἀβουλήθης μόνος ἡρώων παρὰ τὸν κλάοντα καθῆσθαι.</l>
                  <l>ἐλέησον καὶ σῶσον νυνὶ τὸν σαυτοῦ πλησιόχωρον·</l>
                  <l>κοὐ μή ποτέ σου παρὰ τὰς κάννας οὐρήσω μηδʼ ἀποπάρδω.</l>
               </sp>
               <sp>
                  <speaker>Βδελυκλέων</speaker>
                  <l n="395">οὗτος ἐγείρου.</l>
               </sp>
               <sp>
                  <speaker>Ξανθίας</speaker>
                  <l>τί τὸ πρᾶγμʼ;</l>
               </sp>
               <sp>
                  <speaker>Βδελυκλέων</speaker>
                  <l>ὥσπερ φωνή μέ τις ἐγκεκύκλωται.</l>
               </sp>
               <sp>
                  <speaker>Ξανθίας</speaker>
                  <l>μῶν ὁ γέρων πῃ διαδύεται <add>αὖ</add>;</l>
               </sp>
               <sp>
                  <speaker>Βδελυκλέων</speaker>
                  <l>μὰ Δίʼ οὐ δῆτʼ, ἀλλὰ καθιμᾷ</l>
                  <l>αὑτὸν δήσας.</l>
               </sp>
               <sp>
                  <speaker>Ξανθίας</speaker>
                  <l>ὦ μιαρώτατε τί ποιεῖς; οὐ μὴ καταβήσει;</l>
               </sp>
               <sp>
                  <speaker>Βδελυκλέων</speaker>
                  <l>ἀνάβαινʼ ἀνύσας κατὰ τὴν ἑτέραν καὶ ταῖσιν φυλλάσι παῖε,</l>
                  <l>ἤν πως πρύμνην ἀνακρούσηται πληγεὶς ταῖς εἰρεσιώναις.</l>
               </sp>
               <sp>
                  <speaker>Φιλοκλέων</speaker>
                  <l>οὐ ξυλλήψεσθʼ ὁπόσοισι δίκαι τῆτες μέλλουσιν ἔσεσθαι,</l>
                  <l>ὦ Σμικυθίων καὶ Τεισιάδη καὶ Χρήμων καὶ Φερέδειπνε;</l>
                  <l>πότε δʼ, εἰ μὴ νῦν, ἐπαρήξετέ μοι, πρίν μʼ εἴσω μᾶλλον ἄγεσθαι;<milestone ed="p" n="403" unit="card"/>
                  </l>
               </sp>
            </div>
         </div>
         <div type="textpart" subtype="Choral" n="">
            <div type="textpart" subtype="strophe" n="">
               <sp>
                  <speaker>Χορός</speaker>
                  <l>εἰπέ μοι τί μέλλομεν κινεῖν ἐκείνην τὴν χολήν,</l>
                  <l n="404">ἥνπερ, ἡνίκʼ ἄν τις ἡμῶν ὀργίσῃ τὴν σφηκιάν;</l>
                  <l>νῦν ἐκεῖνο νῦν ἐκεῖνο</l>
                  <l>τοὐξύθυμον, ᾧ κολαζόμεσθα,</l>
                  <l>κέντρον †ἐντέτατʼ ὀξύ†.</l>
                  <l>ἀλλὰ θαἰμάτια βαλόντες ὡς τάχιστα, παιδία,</l>
                  <l>θεῖτε καὶ βοᾶτε, καὶ Κλέωνι ταῦτʼ ἀγγέλλετε,</l>
                  <l n="410">καὶ κελεύετʼ αὐτὸν ἥκειν</l>
                  <l>ὡς ἐπʼ ἄνδρα μισόπολιν</l>
                  <l>ὄντα κἀπολούμενον, ὅτι</l>
                  <l>τόνδε λόγον ἐσφέρει,</l>
                  <l>μὴ δικάζειν δίκας.</l>
               </sp>
               <sp>
                  <speaker>Βδελυκλέων</speaker>
                  <l n="415">ὦγαθοὶ τὸ πρᾶγμʼ ἀκούσατʼ, ἀλλὰ μὴ κεκράγετε.</l>
               </sp>
               <sp>
                  <speaker>Χορός</speaker>
                  <l>νὴ Δίʼ ἐς τὸν οὐρανόν γʼ.</l>
               </sp>
               <sp>
                  <speaker>Βδελυκλέων</speaker>
                  <l>ὡς τοῦδʼ ἐγὼ οὐ μεθήσομαι.</l>
               </sp>
               <sp>
                  <speaker>Χορός</speaker>
                  <l>ταῦτα δῆτʼ οὐ δεινὰ καὶ τυραννίς ἐστιν ἐμφανής;</l>
                  <l>ὦ πόλις καὶ Θεώρου θεοισεχθρία,</l>
                  <l>κεἴ τις ἄλλος προέστηκεν ἡμῶν κόλαξ.<milestone ed="p" n="420" unit="card"/>
                  </l>
               </sp>
            </div>
            <div type="textpart" subtype="trochees" n="">
               <sp>
                  <speaker>Ξανθίας</speaker>
                  <l n="420">Ἡράκλεις καὶ κέντρʼ ἔχουσιν. οὐχ ὁρᾷς ὦ δέσποτα;</l>
               </sp>
               <sp>
                  <speaker>Βδελυκλέων</speaker>
                  <l>οἷς γʼ ἀπώλεσαν Φίλιππον ἐν δίκῃ τὸν Γοργίου.</l>
               </sp>
               <sp>
                  <speaker>Χορός</speaker>
                  <l>καὶ σέ γʼ αὐτοῖς ἐξολοῦμεν· ἀλλὰ πᾶς ἐπίστρεφε</l>
                  <l>δεῦρο κἀξείρας τὸ κέντρον εἶτʼ ἐπʼ αὐτὸν ἵεσο,</l>
                  <l>ξυσταλεὶς εὔτακτος ὀργῆς καὶ μένους ἐμπλήμενος,</l>
                  <l n="425">ὡς ἂν εὖ εἰδῇ τὸ λοιπὸν σμῆνος οἷον ὤργισεν.</l>
               </sp>
               <sp>
                  <speaker>Ξανθίας</speaker>
                  <l>τοῦτο μέντοι δεινὸν ἤδη νὴ Δίʼ, εἰ μαχούμεθα·</l>
                  <l>ὡς ἔγωγʼ αὐτῶν ὁρῶν δέδοικα τὰς ἐγκεντρίδας.</l>
               </sp>
               <sp>
                  <speaker>Χορός</speaker>
                  <l>ἀλλʼ ἀφίει τὸν ἄνδρʼ· εἰ δὲ μή, φήμʼ ἐγὼ</l>
                  <l>τὰς χελώνας μακαριεῖν σε τοῦ δέρματος.<milestone ed="p" n="430" unit="card"/>
                  </l>
               </sp>
               <sp>
                  <speaker>Φιλοκλέων</speaker>
                  <l n="430">εἶά νυν ὦ ξυνδικασταὶ σφῆκες ὀξυκάρδιοι,</l>
                  <l>οἱ μὲν ἐς τὸν πρωκτὸν αὐτῶν ἐσπέτεσθʼ ὠργισμένοι,</l>
                  <l>οἱ δὲ τὠφθαλμὼ κύκλῳ κεντεῖτε καὶ τοὺς δακτύλους.</l>
               </sp>
               <sp>
                  <speaker>Βδελυκλέων</speaker>
                  <l>ὦ Μίδα καὶ Φρὺξ βοήθει δεῦρο καὶ Μασιντύα,</l>
                  <l>καὶ λάβεσθε τουτουὶ καὶ μὴ μεθῆσθε μηδενί·</l>
                  <l n="435">εἰ δὲ μή, ʼν πέδαις παχείαις οὐδὲν ἀριστήσετε.</l>
                  <l>ὡς ἐγὼ πολλῶν ἀκούσας οἶδα θρίων τὸν ψόφον.</l>
               </sp>
               <sp>
                  <speaker>Χορός</speaker>
                  <l>εἰ δὲ μὴ τοῦτον μεθήσεις, ἔν τί σοι παγήσεται.</l>
               </sp>
               <sp>
                  <speaker>Φιλοκλέων</speaker>
                  <l>ὦ Κέκροψ ἥρως ἄναξ τὰ πρὸς ποδῶν Δρακοντίδη,</l>
                  <l>περιορᾷς οὕτω μʼ ὑπʼ ἀνδρῶν βαρβάρων χειρούμενον,</l>
                  <l n="440">οὓς ἐγὼ ʼδίδαξα κλάειν τέτταρʼ ἐς τὴν χοίνικα;</l>
               </sp>
               <sp>
                  <speaker>Χορός</speaker>
                  <l>εἶτα δῆτʼ οὐ πόλλʼ ἔνεστι δεινὰ τῷ γήρᾳ κακά;</l>
                  <l>δηλαδή· καὶ νῦν γε τούτω τὸν παλαιὸν δεσπότην</l>
                  <l>πρὸς βίαν χειροῦσιν, οὐδὲν τῶν πάλαι μεμνημένοι</l>
                  <l>διφθερῶν κἀξωμίδων, ἃς οὗτος αὐτοῖς ἠμπόλα,</l>
                  <l n="445">καὶ κυνᾶς· καὶ τοὺς πόδας χειμῶνος ὄντος ὠφέλει,</l>
                  <l>ὥστε μὴ ῥιγῶν ἑκάστοτʼ· ἀλλὰ τούτοις γʼ οὐκ ἔνι</l>
                  <l>οὐδʼ ἐν ὀφθαλμοῖσιν αἰδὼς τῶν παλαιῶν ἐμβάδων.</l>
               </sp>
               <sp>
                  <speaker>Φιλοκλέων</speaker>
                  <l>οὐκ ἀφήσεις οὐδὲ νυνί μʼ ὦ κάκιστον θηρίον,</l>
                  <l>οὐδʼ ἀναμνησθεὶς ὅθʼ εὑρὼν τοὺς βότρυς κλέπτοντά σε</l>
                  <l n="450">προσαγαγὼν πρὸς τὴν ἐλάαν ἐξέδειρʼ εὖ κἀνδρικῶς,</l>
                  <l>ὥστε σε ζηλωτὸν εἶναι; σὺ δʼ ἀχάριστος ἦσθʼ ἄρα.</l>
                  <l>ἀλλʼ ἄνες με καὶ σὺ καὶ σύ, πρὶν τὸν υἱὸν ἐκδραμεῖν.</l>
               </sp>
               <sp>
                  <speaker>Χορός</speaker>
                  <l>ἀλλὰ τούτων μὲν τάχʼ ἡμῖν δώσετον καλὴν δίκην,</l>
                  <l>οὐκέτʼ ἐς μακρὰν ἵνʼ εἰδῆθʼ οἷός ἐστʼ ἀνδρῶν τρόπος</l>
                  <l n="455">ὀξυθύμων καὶ δικαίων καὶ βλεπόντων κάρδαμα.</l>
               </sp>
               <sp>
                  <speaker>Βδελυκλέων</speaker>
                  <l>παῖε παἶ ὦ Ξανθία τοὺς σφῆκας ἀπὸ τῆς οἰκίας.</l>
               </sp>
               <sp>
                  <speaker>Ξανθίας</speaker>
                  <l>ἀλλὰ δρῶ τοῦτʼ· ἀλλὰ καὶ σὺ τῦφε πολλῷ τῷ καπνῷ.</l>
               </sp>
               <sp>
                  <speaker>Σωσίας</speaker>
                  <l>οὐχὶ σοῦσθʼ; οὐκ ἐς κόρακας; οὐκ ἄπιτε; παῖε τῷ ξύλῳ.</l>
               </sp>
               <sp>
                  <speaker>Ξανθίας</speaker>
                  <l>καὶ σὺ προσθεὶς Αἰσχίνην ἔντυφε τὸν Σελλαρτίου.</l>
                  <l n="460">ἆρʼ ἐμέλλομέν ποθʼ ὑμᾶς ἀποσοβήσειν τῷ χρόνῳ.<milestone ed="p" n="461" unit="card"/>
                  </l>
               </sp>
            </div>
            <div type="textpart" subtype="antistrophe" n="">
               <sp>
                  <speaker>Βδελυκλέων</speaker>
                  <l>ἀλλὰ μὰ Δίʼ οὐ ῥᾳδίως οὕτως ἂν αὐτοὺς διέφυγες,</l>
                  <l>εἴπερ ἔτυχον τῶν μελῶν τῶν Φιλοκλέους βεβρωκότες.</l>
               </sp>
               <sp>
                  <speaker>Χορός</speaker>
                  <l>ἆρα δῆτʼ οὐκ αὐτὰ δῆλα</l>
                  <l>τοῖς πένησιν, ἡ τυραννὶς</l>
                  <l n="465">†ὡς λάθρᾳ γʼ ἐλάνθανʼ ὑπιοῦσά με,†</l>
                  <l>εἰ σύ γʼ ὦ πόνῳ πόνηρε καὶ κομηταμυνία</l>
                  <l>τῶν νόμων ἡμᾶς ἀπείργεις ὧν ἔθηκεν ἡ πόλις,</l>
                  <l>οὔτε τινʼ ἔχων πρόφασιν</l>
                  <l>οὔτε λόγον εὐτράπελον,</l>
                  <l n="470">αὐτὸς ἄρχων μόνος;</l>
               </sp>
               <sp>
                  <speaker>Βδελυκλέων</speaker>
                  <l>ἔσθʼ ὅπως ἄνευ μάχης καὶ τῆς κατοξείας βοῆς</l>
                  <l>ἐς λόγους ἔλθοιμεν ἀλλήλοισι καὶ διαλλαγάς;</l>
               </sp>
               <sp>
                  <speaker>Χορός</speaker>
                  <l>σοὐς λόγους ὦ μισόδημε καὶ μοναρχίας ἐραστά,</l>
                  <l n="475">καὶ ξυνὼν Βρασίδᾳ καὶ φορῶν κράσπεδα</l>
                  <l>στεμμάτων τήν θʼ ὑπήνην ἄκουρον τρέφων;<milestone ed="p" n="477" unit="card"/>
                  </l>
               </sp>
            </div>
            <div type="textpart" subtype="trochees" n="">
               <sp>
                  <speaker>Βδελυκλέων</speaker>
                  <l>νὴ Δίʼ ἦ μοι κρεῖττον ἐκστῆναι τὸ παράπαν τοῦ πατρὸς</l>
                  <l>μᾶλλον ἢ κακοῖς τοσούτοις ναυμαχεῖν ὁσημέραι.</l>
               </sp>
            </div>
            <div type="textpart" subtype="trochees" n="">
               <sp>
                  <speaker>Χορός</speaker>
                  <l n="480">οὐδὲ μὴν οὐδʼ ἐν σελίνῳ σοὐστὶν οὐδʼ ἐν πηγάνῳ·</l>
                  <l>τοῦτο γὰρ παρεμβαλοῦμεν τῶν τριχοινίκων ἐπῶν.</l>
                  <l>ἀλλὰ νῦν μὲν οὐδὲν ἀλγεῖς, ἀλλʼ ὅταν ξυνήγορος</l>
                  <l>ταὐτὰ ταῦτα σου καταντλῇ καὶ ξυνωμότας καλῇ.</l>
               </sp>
               <sp>
                  <speaker>Βδελυκλέων</speaker>
                  <l>ἆρʼ ἂν ὦ πρὸς τῶν θεῶν ὑμεῖς ἀπαλλαχθεῖτέ μου;</l>
                  <l n="485">ἢ δέδοκταί μοι δέρεσθαι καὶ δέρειν διʼ ἡμέρας;</l>
               </sp>
               <sp>
                  <speaker>Χορός</speaker>
                  <l>οὐδέποτέ γʼ, οὐχ ἕως ἄν τί μου λοιπὸν ᾖ,</l>
                  <l>ὅστις ἡμῶν ἐπὶ τυραννίδʼ ὧδʼ ἐστάλης.<milestone ed="p" n="488" unit="card"/>
                  </l>
               </sp>
               <sp>
                  <speaker>Βδελυκλέων</speaker>
                  <l>ὡς ἅπανθʼ ὑμῖν τυραννίς ἐστι καὶ ξυνωμόται,</l>
                  <l>ἤν τε μεῖζον ἤν τʼ ἔλαττον πρᾶγμά τις κατηγορῇ,</l>
                  <l n="490">ἧς ἐγὼ οὐκ ἤκουσα τοὔνομʼ οὐδὲ πεντήκοντʼ ἐτῶν·</l>
                  <l>νῦν δὲ πολλῷ τοῦ ταρίχους ἐστὶν ἀξιωτέρα,</l>
                  <l>ὥστε καὶ δὴ τοὔνομʼ αὐτῆς ἐν ἀγορᾷ κυλίνδεται.</l>
                  <l>ἢν μὲν ὠνῆταί τις ὀρφὼς μεμβράδας δὲ μὴ ʼθέλῃ,</l>
                  <l>εὐθέως εἴρηχʼ ὁ πωλῶν πλησίον τὰς μεμβράδας·</l>
                  <l n="495">ʼοʼὗτος ὀψωνεῖν ἔοιχʼ ἅνθρωπος ἐπὶ τυραννίδι.ʼ</l>
                  <l>ἢν δὲ γήτειον προσαιτῇ ταῖς ἀφύαις ἥδυσμά τι,</l>
                  <l>ἡ λαχανόπωλις παραβλέψασά φησι θατέρῳ·</l>
                  <l>‘εἰπέ μοι, γήτειον αἰτεῖς· πότερον ἐπὶ τυραννίδι,</l>
                  <l>ἢ νομίζεις τὰς Ἀθήνας σοὶ φέρειν ἡδύσματα;’</l>
               </sp>
               <sp>
                  <speaker>Ξανθίας</speaker>
                  <l n="500">κἀμέ γʼ ἡ πόρνη χθὲς εἰσελθόντα τῆς μεσημβρίας,</l>
                  <l>ὅτι κελητίσαι ʼκέλευον, ὀξυθυμηθεῖσά μοι</l>
                  <l>ἤρετʼ εἰ τὴν Ἱππίου καθίσταμαι τυραννίδα.</l>
               </sp>
               <sp>
                  <speaker>Βδελυκλέων</speaker>
                  <l>ταῦτα γὰρ τούτοις ἀκούειν ἡδἔ, εἰ καὶ νῦν ἐγὼ</l>
                  <l>τὸν πατέρʼ ὅτι βούλομαι τούτων ἀπαλλαχθέντα τῶν</l>
                  <l n="505">ὀρθροφοιτοσυκοφαντοδικοταλαιπώρων τρόπων</l>
                  <l>ζῆν βίον γενναῖον ὥσπερ Μόρυχος, αἰτίαν ἔχω</l>
                  <l>ταῦτα δρᾶν ξυνωμότης ὢν καὶ φρονῶν τυραννικά.</l>
               </sp>
               <sp>
                  <speaker>Φιλοκλέων</speaker>
                  <l>νὴ Δίʼ ἐν δίκῃ γʼ· ἐγὼ γὰρ οὐδʼ ἂν ὀρνίθων γάλα</l>
                  <l>ἀντὶ τοῦ βίου λάβοιμʼ ἂν οὗ με νῦν ἀποστερεῖς·</l>
                  <l n="510">οὐδὲ χαίρω βατίσιν οὐδʼ ἐγχέλεσιν, ἀλλʼ ἥδιον ἄν</l>
                  <l>δικίδιον σμικρὸν φάγοιμʼ ἂν ἐν λοπάδι πεπνιγμένον.</l>
               </sp>
               <sp>
                  <speaker>Βδελυκλέων</speaker>
                  <l>νὴ Δίʼ εἰθίσθης γὰρ ἥδεσθαι τοιούτοις πράγμασιν·</l>
                  <l>ἀλλʼ ἐὰν σιγῶν ἀνάσχῃ καὶ μάθῃς ἁγὼ λέγω,</l>
                  <l>ἀναδιδάξειν οἴομαί σʼ ὡς πάντα ταῦθʼ ἁμαρτάνεις.</l>
               </sp>
               <sp>
                  <speaker>Φιλοκλέων</speaker>
                  <l n="515">ἐξαμαρτάνω δικάζων;</l>
               </sp>
               <sp>
                  <speaker>Βδελυκλέων</speaker>
                  <l>καταγελώμενος μὲν οὖν</l>
                  <l>οὐκ ἐπαϊεις ὑπʼ ἀνδρῶν, οὓς σὺ μόνον οὐ προσκυνεῖς.</l>
                  <l>ἀλλὰ δουλεύων λέληθας.</l>
               </sp>
               <sp>
                  <speaker>Φιλοκλέων</speaker>
                  <l>παῦε δουλείαν λέγων,</l>
                  <l>ὅστις ἄρχω τῶν ἁπάντων.</l>
               </sp>
               <sp>
                  <speaker>Βδελυκλέων</speaker>
                  <l>οὐ σύ γʼ, ἀλλʼ ὑπηρετεῖς</l>
                  <l>οἰόμενος ἄρχειν· ἐπεὶ δίδαξον ἡμᾶς ὦ πάτερ,</l>
                  <l n="520">ἥτις ἡ τιμή ʼστί σοι καρπουμένῳ τὴν Ἑλλάδα.</l>
               </sp>
               <sp>
                  <speaker>Φιλοκλέων</speaker>
                  <l>πάνυ γε, καὶ τούτοισί γʼ ἐπιτρέψαι ʼθέλω.</l>
               </sp>
               <sp>
                  <speaker>Βδελυκλέων</speaker>
                  <l>καὶ μὴν ἐγώ.</l>
                  <l>ἄφετέ νυν ἅπαντες αὐτόν.</l>
               </sp>
               <sp>
                  <speaker>Φιλοκλέων</speaker>
                  <l>καὶ ξίφος γέ μοι δότε.</l>
                  <l>ἢν γὰρ ἡττηθῶ λέγων σου, περιπεσοῦμαι τῷ ξίφει.</l>
               </sp>
               <sp>
                  <speaker>Βδελυκλέων</speaker>
                  <l>εἰπέ μοι, τί δʼ ἤν, τὸ δεῖνα, τῇ διαίτῃ μὴ ʼμμένῃς;</l>
               </sp>
               <sp>
                  <speaker>Φιλοκλέων</speaker>
                  <l n="525">μηδέποτε πίοιμʼ ἀκράτου μισθὸν ἀγαθοῦ δαίμονος.<milestone ed="p" n="526" unit="card"/>
                  </l>
               </sp>
            </div>
         </div>
         <div type="textpart" subtype="Agon" n="">
            <div type="textpart" subtype="strophe" n="">
               <sp>
                  <speaker>Χορός</speaker>
                  <l>νῦν δὴ τὸν ἐκ θἠμετέρου</l>
                  <l>γυμνασίου δεῖ τι λέγειν</l>
                  <l>καινόν, ὅπως φανήσει —</l>
               </sp>
               <sp>
                  <speaker>Βδελυκλέων</speaker>
                  <l>ἐνεγκάτω μοι δεῦρο τὴν κίστην τις ὡς τάχιστα.</l>
                  <l n="530">ἀτὰρ φανεῖ ποῖός τις ὤν, ἢν ταῦτα παρακελεύῃ;</l>
               </sp>
               <sp>
                  <speaker>Χορός</speaker>
                  <l>μὴ κατὰ τὸν νεανίαν</l>
                  <l>τονδὶ λέγων. ὁρᾷς γὰρ ὥς</l>
                  <l>σοι μέγας ἐστὶν ἁγὼν</l>
                  <l>καὶ περὶ τῶν ἁπάντων,</l>
                  <l n="535">εἴπερ, ὃ μὴ γένοιθʼ, οὗτός</l>
                  <l>
                     <add>σʼ</add> ἐθέλει κρατῆσαι.</l>
               </sp>
               <sp>
                  <speaker>Βδελυκλέων</speaker>
                  <l>καὶ μὴν ὅσʼ ἂν λέξῃ γʼ ἁπλῶς μνημόσυνα γράψομαι ʼγώ.</l>
               </sp>
               <sp>
                  <speaker>Φιλοκλέων</speaker>
                  <l>τί γὰρ φάθʼ ὑμεῖς, ἢν ὁδί με τῷ λόγῳ κρατήσῃ;</l>
               </sp>
               <sp>
                  <speaker>Χορός</speaker>
                  <l n="540">οὐκέτι πρεσβυτῶν ὄχλος</l>
                  <l>χρήσιμος ἔστʼ οὐδʼ ἀκαρῆ·</l>
                  <l>σκωπτόμενοι δʼ ἐν ταῖς ὁδοῖς</l>
                  <l>θαλλοφόροι καλούμεθʼ, ἀντωμοσιῶν</l>
                  <l n="545">κελύφη.<milestone ed="p" n="546" unit="card"/>
                  </l>
               </sp>
            </div>
            <div type="textpart" subtype="katakeleusmenos" n="">
               <sp>
                  <speaker>Χορός</speaker>
                  <l n="546">ἀλλʼ ὦ περὶ τῆς πάσης μέλλων βασιλείας ἀντιλογήσειν</l>
                  <l>τῆς ἡμετέρας, νυνὶ θαρρῶν πᾶσαν γλῶτταν βασάνιζε.<milestone ed="p" n="548" unit="card"/>
                  </l>
               </sp>
            </div>
            <div type="textpart" subtype="epirrheme" n="">
               <sp>
                  <speaker>Φιλοκλέων</speaker>
                  <l>καὶ μὴν εὐθύς γʼ ἀπὸ βαλβίδων περὶ τῆς ἀρχῆς ἀποδείξω</l>
                  <l>τῆς ἡμετέρας ὡς οὐδεμιᾶς ἥττων ἐστὶν βασιλείας.</l>
                  <l n="550">τί γὰρ εὔδαιμον καὶ μακαριστὸν μᾶλλον νῦν ἐστὶ δικαστοῦ,</l>
                  <l>ἢ τρυφερώτερον ἢ δεινότερον ζῷον, καὶ ταῦτα γέροντος;</l>
                  <l>ὃν πρῶτα μὲν ἕρποντʼ ἐξ εὐνῆς τηροῦσʼ ἐπὶ τοῖσι δρυφάκτοις</l>
                  <l>ἄνδρες μεγάλοι καὶ τετραπήχεις· κἄπειτʼ εὐθὺς προσιόντι</l>
                  <l>ἐμβάλλει μοι τὴν χεῖρʼ ἁπαλὴν τῶν δημοσίων κεκλοφυῖαν·</l>
                  <l n="555">ἱκετεύουσίν θʼ ὑποκύπτοντες τὴν φωνὴν οἰκτροχοοῦντες·</l>
                  <l>ʼοʼἴκτιρόν μʼ ὦ πάτερ, αἰτοῦμαί σʼ, εἰ καὐτὸς πώποθʼ ὑφείλου</l>
                  <l>ἀρχὴν ἄρξας ἢ ʼπὶ στρατιᾶς τοῖς ξυσσίτοις ἀγοράζων·ʼ</l>
                  <l>ὃς ἔμʼ οὐδʼ ἂν ζῶντʼ ᾔδειν εἰ μὴ διὰ τὴν προτέραν ἀπόφυξιν.</l>
               </sp>
               <sp>
                  <speaker>Βδελυκλέων</speaker>
                  <l>τουτὶ περὶ τῶν ἀντιβολούντων ἔστω τὸ μνημόσυνόν μοι.</l>
               </sp>
               <sp>
                  <speaker>Φιλοκλέων</speaker>
                  <l n="560">εἶτʼ εἰσελθὼν ἀντιβοληθεὶς καὶ τὴν ὀργὴν ἀπομορχθεὶς</l>
                  <l>ἔνδον τούτων ὧν ἂν φάσκω πάντων οὐδὲν πεποίηκα,</l>
                  <l>ἀλλʼ ἀκροῶμαι πάσας φωνὰς ἱέντων εἰς ἀπόφυξιν.</l>
                  <l>φέρʼ ἴδω, τί γὰρ οὐκ ἔστιν ἀκοῦσαι θώπευμʼ ἐνταῦθα δικαστῇ;</l>
                  <l>οἱ μέν γʼ ἀποκλάονται πενίαν αὑτῶν καὶ προστιθέασι</l>
                  <l n="565">κακὰ πρὸς τοῖς οὖσιν, † ἕως ἀνιῶν ἂν ἰσώσῃ τοῖσιν ἐμοῖσιν· †</l>
                  <l>οἱ δὲ λέγουσιν μύθους ἡμῖν, οἱ δʼ Αἰσώπου τι γέλοιον·</l>
                  <l>οἱ δὲ σκώπτουσʼ, ἵνʼ ἐγὼ γελάσω καὶ τὸν θυμὸν καταθῶμαι.</l>
                  <l>κἂν μὴ τούτοις ἀναπειθώμεσθα, τὰ παιδάριʼ εὐθὺς ἀνέλκει</l>
                  <l>τὰς θηλείας καὶ τοὺς υἱεῖς τῆς χειρός, ἐγὼ δʼ ἀκροῶμαι·</l>
                  <l n="570">τὰ δὲ συγκύψανθʼ ἅμα βληχᾶται· κἄπειθʼ ὁ πατὴρ ὑπὲρ αὐτῶν</l>
                  <l>ὥσπερ θεὸν ἀντιβολεῖ με τρέμων τῆς εὐθύνης ἀπολῦσαι·</l>
                  <l>
                     <q>εἰ μὲν χαίρεις ἀρνὸς φωνῇ, παιδὸς φωνὴν ἐλεήσαις·</q>
                  </l>
                  <l>εἰ δʼ αὖ τοῖς χοιριδίοις χαίρω, θυγατρὸς φωνῇ με πιθέσθαι.</l>
                  <l>χἠμεῖς αὐτῷ τότε τῆς ὀργῆς ὀλίγον τὸν κόλλοπʼ ἀνεῖμεν.</l>
                  <l n="575">ἆρʼ οὐ μεγάλη τοῦτʼ ἔστʼ ἀρχὴ καὶ τοῦ πλούτου καταχήνη;<milestone ed="p" n="576" unit="card"/>
                  </l>
               </sp>
               <sp>
                  <speaker>Βδελυκλέων</speaker>
                  <l>δεύτερον αὖ σου τουτὶ γράφομαι, τὴν τοῦ πλούτου καταχήνην·</l>
                  <l>καὶ τἀγαθά μοι μέμνησʼ ἅχεις φάσκων τῆς Ἑλλάδος ἄρχειν.</l>
               </sp>
               <sp>
                  <speaker>Φιλοκλέων</speaker>
                  <l>παίδων τοίνυν δοκιμαζομένων αἰδοῖα πάρεστι θεᾶσθαι.</l>
                  <l>κἂν Οἴαγρος εἰσέλθῃ φεύγων, οὐκ ἀποφεύγει πρὶν ἂν ἡμῖν</l>
                  <l n="580">ἐκ τῆς Νιόβης εἴπῃ ῥῆσιν τὴν καλλίστην ἀπολέξας.</l>
                  <l>κἂν αὐλητής γε δίκην νικᾷ, ταύτης ἡμῖν ἐπίχειρα</l>
                  <l>ἐν φορβειᾷ τοῖσι δικασταῖς ἔξοδον ηὔλησʼ ἀπιοῦσι.</l>
                  <l>κἂν ἀποθνῄσκων ὁ πατήρ τῳ δῷ καταλείπων παῖδʼ ἐπίκληρον,</l>
                  <l>κλάειν ἡμεῖς μακρὰ τὴν κεφαλὴν εἰπόντες τῇ διαθήκῃ</l>
                  <l n="585">καὶ τῇ κόγχῃ τῇ πάνυ σεμνῶς τοῖς σημείοισιν ἐπούσῃ,</l>
                  <l>ἔδομεν ταύτην ὅστις ἂν ἡμᾶς ἀντιβολήσας ἀναπείσῃ.</l>
                  <l>καὶ ταῦτʼ ἀνυπεύθυνοι δρῶμεν, τῶν δʼ ἄλλων οὐδεμἴ ἀρχή.</l>
               </sp>
               <sp>
                  <speaker>Βδελυκλέων</speaker>
                  <l>τουτὶ γάρ τοι σεμνόν, τούτων ὧν εἴρηκας μακαρίζω·</l>
                  <l>τῆς δʼ ἐπικλήρου τὴν διαθήκην ἀδικεῖς ἀνακογχυλιάζων.</l>
               </sp>
               <sp>
                  <speaker>Φιλοκλέων</speaker>
                  <l n="590">ἔτι δʼ ἡ βουλὴ χὠ δῆμος ὅταν κρῖναι μέγα πρᾶγμʼ ἀπορήσῃ</l>
                  <l>ἐψήφισται τοὺς ἀδικοῦντας τοῖσι δικασταῖς παραδοῦναι·</l>
                  <l>εἶτʼ Εὔαθλος χὠ μέγας οὗτος Κολακώνυμος ἀσπιδαποβλὴς</l>
                  <l>οὐχὶ προδώσειν ἡμᾶς φασίν, περὶ τοῦ πλήθους δὲ μαχεῖσθαι.</l>
                  <l>κἀν τῷ δήμῳ γνώμην οὐδεὶς πώποτʼ ἐνίκησεν, ἐὰν μὴ</l>
                  <l>εἴπῃ τὰ δικαστήριʼ ἀφεῖναι πρώτιστα μίαν δικάσαντας·</l>
                  <l n="596">αὐτὸς δὲ Κλέων ὁ κεκραξιδάμας μόνον ἡμᾶς οὐ περιτρώγει,</l>
                  <l>ἀλλὰ φυλάττει διὰ χειρὸς ἔχων καὶ τὰς μυίας ἀπαμύνει.</l>
                  <l>σὺ δὲ τὸν πατέρʼ οὐδʼ ὁτιοῦν τούτων τὸν σαυτοῦ πώποτʼ ἔδρασας.</l>
                  <l>ἀλλὰ Θέωρος, καίτοὐστὶν ἀνὴρ Εὐφημίου οὐδὲν ἐλάττων,</l>
                  <l n="600">τὸν σφόγγον ἔχων ἐκ τῆς λεκάνης τἀμβάδιʼ ἡμῶν περικωνεῖ.</l>
                  <l>σκέψαι μʼ ἀπὸ τῶν ἀγαθῶν οἵων ἀποκλῄεις καὶ κατερύκεις,</l>
                  <l>ἣν δουλείαν οὖσαν ἔφασκες καὶ ὑπηρεσίαν ἀποδείξειν.</l>
               </sp>
               <sp>
                  <speaker>Βδελυκλέων</speaker>
                  <l>ἔμπλησο λέγων· πάντως γάρ τοι παύσει ποτὲ κἀναφανήσει</l>
                  <l>πρωκτὸς λουτροῦ περιγιγνόμενος τῆς ἀρχῆς τῆς περισέμνου.<milestone ed="p" n="605" unit="card"/>
                  </l>
               </sp>
               <sp>
                  <speaker>Φιλοκλέων</speaker>
                  <l n="605">ὃ δέ γʼ ἥδιστον τούτων ἐστὶν πάντων, οὗ ʼγὼ ʼπελελήσμην,</l>
                  <l>ὅταν οἴκαδʼ ἴω τὸν μισθὸν ἔχων, κἄπειθʼ ἥκονθʼ ἅμα πάντες</l>
                  <l>ἀσπάζωνται διὰ τἀργύριον, καὶ πρῶτα μὲν ἡ θυγάτηρ με</l>
                  <l>ἀπονίζῃ καὶ τὼ πόδʼ ἀλείφῃ καὶ προσκύψασα φιλήσῃ</l>
                  <l>καὶ παππίζουσʼ ἅμα τῇ γλώττῃ <add>τὸ</add> τριώβολον ἐκκαλαμᾶται,</l>
                  <l n="610">καὶ τὸ γύναιόν μʼ ὑποθωπεῦσαν φυστὴν μᾶζαν προσενέγκῃ,</l>
                  <l>κἄπειτα καθεζομένη παρʼ ἐμοὶ προσαναγκάζῃ, ʼφάγε τουτί,</l>
                  <l>ἔντραγε τουτί·ʼ τούτοισιν ἐγὼ γάνυμαι, κοὐ μή με δεήσῃ</l>
                  <l>ἐς σὲ βλέψαι καὶ τὸν ταμίαν, ὁπότʼ ἄριστον παραθήσει</l>
                  <l>καταρασάμενος καὶ τονθορύσας. ἀλλʼ ἢν μή μοι ταχὺ μάξῃ,</l>
                  <l>τάδε κέκτημαι πρόβλημα κακῶν, σκευὴν βελέων ἀλεωρήν.</l>
                  <l n="616">κἂν οἶνόν μοι μὴ ʼγχῇς σὺ πιεῖν, τὸν ὄνον τόνδʼ ἐσκεκόμισμαι</l>
                  <l>οἴνου μεστόν, κᾆτʼ ἐγχέομαι κλίνας· οὗτος δὲ κεχηνὼς</l>
                  <l>βρωμησάμενος τοῦ σοῦ δίνου μέγα καὶ στράτιον κατέπαρδεν.</l>
                  <l n="620">ἆρʼ οὐ μεγάλην ἀρχὴν ἄρχω καὶ τοῦ Διὸς οὐδὲν ἐλάττω,<milestone ed="p" n="621" unit="card"/>
                  </l>
               </sp>
            </div>
            <div type="textpart" subtype="pnigos" n="">
               <sp>
                  <speaker>Φιλοκλέων</speaker>
                  <l>ὅστις ἀκούω ταὔθʼ ἅπερ ὁ Ζεύς;</l>
                  <l>ἢν γοῦν ἡμεῖς θορυβήσωμεν,</l>
                  <l>πᾶς τίς φησιν τῶν παριόντων,</l>
                  <l>‘οἷον βροντᾷ τὸ δικαστήριον,</l>
                  <l n="625">ὦ Ζεῦ βασιλεῦ.’</l>
                  <l>κἂν ἀστράψω, ποππύζουσιν</l>
                  <l>κἀγκεχόδασίν μʼ οἱ πλουτοῦντες</l>
                  <l>καὶ πάνυ σεμνοί.</l>
                  <l>καὶ σὺ δέδοικάς με μάλιστʼ αὐτός·</l>
                  <l>νὴ τὴν Δήμητρα δέδοικας, ἐγὼ δʼ</l>
                  <l n="630">ἀπολοίμην εἴ σε δέδοικα.<milestone ed="p" n="631" unit="card"/>
                  </l>
               </sp>
            </div>
            <div type="textpart" subtype="antistrophe" n="">
               <sp>
                  <speaker>Χορός</speaker>
                  <l>οὐπώποθʼ οὕτω καθαρῶς</l>
                  <l>οὐδενὸς ἠκούσαμεν οὐδὲ</l>
                  <l>ξυνετῶς λέγοντος.</l>
               </sp>
               <sp>
                  <speaker>Φιλοκλέων</speaker>
                  <l>οὔκ, ἀλλʼ ἐρήμας ᾤεθʼ οὕτω ῥᾳδίως τρυγήσειν.</l>
                  <l n="635">καλῶς γὰρ ᾔδειν ὡς ἐγὼ ταύτῃ κράτιστός εἰμι.</l>
               </sp>
               <sp>
                  <speaker>Χορός</speaker>
                  <l>ὡς δʼ ἐπὶ πάντʼ ἐλήλυθεν</l>
                  <l>κοὐδὲν παρῆλθεν, ὥστʼ ἔγωγʼ</l>
                  <l>ηὐξανόμην ἀκούων,</l>
                  <l>κἀν μακάρων δικάζειν</l>
                  <l n="640">αὐτὸς ἔδοξα νήσοις,</l>
                  <l>ἡδόμενος λέγοντι.</l>
               </sp>
               <sp>
                  <speaker>Φιλοκλέων</speaker>
                  <l>ὡς οὗτος ἤδη σκορδινᾶται κἄστιν οὐκ ἐν αὑτοῦ.</l>
               </sp>
               <sp>
                  <speaker>Βδελυκλέων</speaker>
                  <l>ἦ μὴν ἐγώ σε τήμερον σκύτη βλέπειν ποιήσω.</l>
               </sp>
               <sp>
                  <speaker>Χορός</speaker>
                  <l>δεῖ δέ σε παντοίας πλέκειν</l>
                  <l n="645">εἰς ἀπόφυξιν παλάμας.</l>
                  <l>τὴν γὰρ ἐμὴν ὀργὴν πεπᾶναι</l>
                  <l>χαλεπὸν <add>νεανίᾳ</add>
                  </l>
                  <l>μὴ πρὸς ἐμοῦ λέγοντι.</l>
                  <milestone ed="p" n="648" unit="card"/>
               </sp>
            </div>
            <div type="textpart" subtype="antikatakeleusmenos" n="">
               <sp>
                  <speaker>Χορός</speaker>
                  <l n="648">πρὸς ταῦτα μύλην ἀγαθὴν ὥρα ζητεῖν σοι καὶ νεόκοπτον,</l>
                  <l>ἢν μή τι λέγῃς, ἥτις δυνατὴ τὸν ἐμὸν θυμὸν κατερεῖξαι.<milestone ed="p" n="650" unit="card"/>
                  </l>
               </sp>
            </div>
            <div type="textpart" subtype="antepirrheme" n="">
               <sp>
                  <speaker>Βδελυκλέων</speaker>
                  <l n="650">χαλεπὸν μὲν καὶ δεινῆς γνώμης καὶ μείζονος ἢ ʼπὶ τρυγῳδοῖς</l>
                  <l>ἰάσασθαι νόσον ἀρχαίαν ἐν τῇ πόλει ἐντετοκυῖαν.</l>
                  <l>ἀτὰρ ὦ πάτερ ἡμέτερε Κρονίδη —</l>
               </sp>
               <sp>
                  <speaker>Φιλοκλέων</speaker>
                  <l>παῦσαι καὶ μὴ πατέριζε.</l>
                  <l>εἰ μὴ γὰρ ὅπως δουλεύω ʼγώ, τουτὶ ταχέως με διδάξεις,</l>
                  <l>οὐκ ἔστιν ὅπως οὐχὶ τεθνήξεις, κἂν χρῇ σπλάγχνων μʼ ἀπέχεσθαι.</l>
               </sp>
               <sp>
                  <speaker>Βδελυκλέων</speaker>
                  <l n="655">ἀκρόασαί νυν ὦ παππίδιον χαλάσας ὀλίγον τὸ μέτωπον·</l>
                  <l>καὶ πρῶτον μὲν λόγισαι φαύλως, μὴ ψήφοις ἀλλʼ ἀπὸ χειρός,</l>
                  <l>τὸν φόρον ἡμῖν ἀπὸ τῶν πόλεων συλλήβδην τὸν προσιόντα·</l>
                  <l>κἄξω τούτου τὰ τέλη χωρὶς καὶ τὰς πολλὰς ἑκατοστάς,</l>
                  <l>πρυτανεῖα μέταλλʼ ἀγορὰς λιμένας μεσθοὺς καὶ δημιόπρατα.</l>
                  <l n="660">τούτων πλήρωμα τάλαντʼ ἐγγὺς δισχίλια γίγνεται ἡμῖν.</l>
                  <l>ἀπὸ τούτου νυν κατάθες μισθὸν τοῖσι δικασταῖς ἐνιαυτοῦ</l>
                  <l>ἓξ χιλιάσιν, κοὔπω πλείους ἐν τῇ χώρᾳ κατένασθεν,</l>
                  <l>γίγνεται ἡμῖν ἑκατὸν δήπου καὶ πεντήκοντα τάλαντα.</l>
               </sp>
               <sp>
                  <speaker>Φιλοκλέων</speaker>
                  <l>οὐδʼ ἡ δεκάτη τῶν προσιόντων ἡμῖν ἄρʼ ἐγίγνεθʼ ὁ μισθός.</l>
               </sp>
               <sp>
                  <speaker>Βδελυκλέων</speaker>
                  <l n="665">μὰ Δίʼ οὐ μέντοι.</l>
               </sp>
               <sp>
                  <speaker>Φιλοκλέων</speaker>
                  <l>καὶ ποῖ τρέπεται δὴ ʼπειτα τὰ χρήματα τἄλλα;</l>
               </sp>
               <sp>
                  <speaker>Βδελυκλέων</speaker>
                  <l>ἐς τούτους τοὺς ‘οὐχὶ προδώσω τὸν Ἀθηναίων κολοσυρτόν,</l>
                  <l>ἀλλὰ μαχοῦμαι περὶ τοῦ πλήθους ἀεί.’ σὺ γὰρ ὦ πάτερ αὐτοὺς</l>
                  <l>ἄρχειν αἱρεῖ σαυτοῦ τούτοις τοῖς ῥηματίοις περιπεφθείς.</l>
                  <l>κᾆθʼ οὗτοι μὲν δωροδοκοῦσιν κατὰ πεντήκοντα τάλαντα</l>
                  <l n="670">ἀπὸ τῶν πόλεων ἐπαπειλοῦντες τοιαυτὶ κἀναφοβοῦντες,</l>
                  <l>
                     <q>δώσετε τὸν φόρον, ἢ βροντήσας τὴν πόλιν ὑμῶν ἀνατρέψω.</q>
                  </l>
                  <l>σὺ δὲ τῆς ἀρχῆς ἀγαπᾷς τῆς σῆς τοὺς ἀργελόφους περιτρώγων.</l>
                  <l>οἱ δὲ ξύμμαχοι ὡς ᾔσθηνται τὸν μὲν σύρφακα τὸν ἄλλον</l>
                  <l>ἐκ κηθαρίον λαγαριζόμενον καὶ τραγαλιζοντα τὸ μηδέν,</l>
                  <l n="675">σὲ μὲν ἡγοῦνται Κόννου ψῆφον, τούτοισι δὲ δωροφοροῦσιν</l>
                  <l>ὕρχας οἶνον δάπιδας τυρὸν μέλι σήσαμα προσκεφάλαια</l>
                  <l>φιάλας χλανίδας στεφάνους ὅρμους ἐκπώματα πλουθυγιείαν·</l>
                  <l>σοὶ δʼ ὧν ἄρχεις, πολλὰ μὲν ἐν γῇ πολλὰ δʼ ἐφʼ ὑγρᾷ πιτυλεύσας,</l>
                  <l>οὐδεὶς οὐδὲ σκορόδου κεφαλὴν τοῖς ἑψητοῖσι δίδωσιν.</l>
               </sp>
               <sp>
                  <speaker>Φιλοκλέων</speaker>
                  <l n="680">μὰ Δίʼ ἀλλὰ παρʼ Εὐχαρίδου καὐτὸς τρεῖς γʼ ἄγλιθας μετέπεμψα.</l>
                  <l>ἀλλʼ αὐτήν μοι τὴν δουλείαν οὐκ ἀποφαίνων ἀποκναίεις.</l>
               </sp>
               <sp>
                  <speaker>Βδελυκλέων</speaker>
                  <l>οὐ γὰρ μεγάλη δουλεία ʼστὶν τούτους μὲν ἅπαντας ἐν ἀρχαῖς</l>
                  <l>αὐτούς τʼ εἶναι καὶ τοὺς κόλακας τοὺς τούτων μισθοφοροῦντας;</l>
                  <l>σοὶ δʼ ἤν τις δῷ τοὺς τρεῖς ὀβολούς, ἀγαπᾷς· οὓς αὐτὸς ἐλαύνων</l>
                  <l n="685">καὶ πεζομαχῶν καὶ πολιορκῶν ἐκτήσω πολλὰ πονήτας.</l>
                  <l>καὶ πρὸς τούτοις ἐπιταττόμενος φοιτᾷς, ὃ μάλιστά μʼ ἀπάγχει,</l>
                  <l>ὅταν εἰσελθὸν μειράκιόν σοι κατάπυγον, Χαιρέου υἱός,</l>
                  <l>ὡδὶ διαβὰς διακινηθεὶς τῷ σώματι καὶ τρυφερανθείς,</l>
                  <l>ἥκειν εἴπῃ πρῲ κἀν ὥρᾳ δικάσονθʼ, ὡς ὅστις ἂν ὑμῶν</l>
                  <l n="690">ὕστερος ἔλθῃ τοῦ σημείου, τὸ τριώβολον οὐ κομιεῖται·</l>
                  <l>αὐτὸς δὲ φέρει τὸ συνηγορικὸν δραχμήν, κἂν ὕστερος ἔλθῃ·</l>
                  <l>καὶ κοινωνῶν τῶν ἀρχόντων ἑτέρῳ τινὶ τῶν μεθʼ ἑαυτοῦ,</l>
                  <l>ἤν τίς τι διδῷ τῶν φευγόντων, ξυνθέντε τὸ πρᾶγμα δύʼ ὄντε</l>
                  <l>ἐσπουδάκατον, κᾆθʼ ὡς πρίονθʼ ὁ μὲν ἕλκει ὁ δʼ ἀντενέδωκε·</l>
                  <l n="695">σὺ δὲ χασκάζεις τὸν κωλακρέτην, τὸ δὲ πραττόμενόν σε λέληθεν.<milestone ed="p" n="696" unit="card"/>
                  </l>
               </sp>
               <sp>
                  <speaker>Φιλοκλέων</speaker>
                  <l>ταυτί με ποιοῦσʼ; οἴμοι τί λέγεις; ὥς μου τὸν θῖνα ταράττεις,</l>
                  <l>καὶ τὸν νοῦν μου προσάγεις μᾶλλον, κοὐκ οἶδʼ ὅ τι χρῆμά με ποιεῖς.</l>
               </sp>
               <sp>
                  <speaker>Βδελυκλέων</speaker>
                  <l>σκέψαι τοίνυν ὡς ἐξόν σοι πλουτεῖν καὶ τοῖσιν ἅπασιν</l>
                  <l>ὑπὸ τῶν ἀεὶ δημιζόντων οὐκ οἶδʼ ὅπῃ ἐγκεκύκλησαι,</l>
                  <l n="700">ὅστις πόλεων ἄρχων πλείστων ἀπὸ τοῦ Πόντου μέχρι Σαρδοῦς</l>
                  <l>οὐκ ἀπολαύεις πλὴν τοῦθʼ ὃ φέρεις ἀκαρῆ· καὶ τοῦτʼ ἐρίῳ σοι</l>
                  <l>ἐνστάζουσιν κατὰ μικρὸν ἀεὶ τοῦ ζῆν ἕνεχʼ ὥσπερ ἔλαιον.</l>
                  <l>βούλονται γάρ σε πένητʼ εἶναι· καὶ τοῦθʼ ὧν οὕνεκʼ ἐρῶ σοι,</l>
                  <l>ἵνα γιγνώσκῃς τὸν τιθασευτήν, κᾆθʼ ὅταν οὗτός γʼ ἐπισίξῃ</l>
                  <l n="705">ἐπὶ τῶν ἐχθρῶν τινʼ ἐπιρρύξας, ἀγρίως αὐτοῖς ἐπιπηδᾷς.</l>
                  <l>εἰ γὰρ ἐβούλοντο βίον πορίσαι τῷ δήμῳ, ῥᾴδιον ἦν ἄν.</l>
                  <l>εἰσίν γε πόλεις χίλιαι αἳ νῦν τὸν φόρον ἡμῖν ἀπάγουσι·</l>
                  <l>τούτων εἴκοσιν ἄνδρας βόσκειν εἴ τις προσέταξεν ἑκάστῃ,</l>
                  <l>δύο μυριάδʼ ἂν τῶν δημοτικῶν ἔζων ἐν πᾶσι λαγῴοις</l>
                  <l n="710">καὶ στεφάνοισιν παντοδαποῖσιν καὶ πυριάτῃ,</l>
                  <l>ἄξια τῆς γῆς ἀπολαύοντες καὶ τοῦ ʼν Μαραθῶνι τροπαίου.</l>
                  <l>νῦν δʼ ὥσπερ ἐλαολόγοι χωρεῖθʼ ἅμα τῷ τὸν μισθὸν ἔχοντι.</l>
               </sp>
               <sp>
                  <speaker>Φιλοκλέων</speaker>
                  <l>οἴμοι τί πέπονθʼ; ὡς νάρκη μου κατὰ τῆς χειρὸς καταχεῖται,</l>
                  <l>καὶ τὸ ξίφος οὐ δύναμαι κατέχειν, ἀλλʼ ἤδη μαλθακός εἰμι.</l>
               </sp>
               <sp>
                  <speaker>Βδελυκλέων</speaker>
                  <l n="715">ἀλλʼ ὁπόταν μὲν δείσωσʼ αὐτοί, τὴν Εὔβοιαν διδόασιν</l>
                  <l>ὑμῖν καὶ σῖτον ὑφίστανται κατὰ πεντήκοντα μεδίμνους</l>
                  <l>ποριεῖν· ἔδοσαν δʼ οὐπώποτέ σοι πλὴν πρώην πέντε μεδίμνους,</l>
                  <l>καὶ ταῦτα μόλις ξενίας φεύγων ἔλαβες κατὰ χοίνικα κριθῶν.<milestone ed="p" n="719" unit="card"/>
                  </l>
               </sp>
            </div>
            <div type="textpart" subtype="antipnigos" n="">
               <sp>
                  <speaker>Βδελυκλέων</speaker>
                  <l>ὧν οὕνεκʼ ἐγώ σʼ ἀπέκλῃον ἀεὶ</l>
                  <l n="720">βόσκειν ἐθέλων καὶ μὴ τούτους</l>
                  <l>ἐγχάσκειν σοι στομφάζοντας.</l>
                  <l>καὶ νῦν ἀτεχνῶς ἐθέλω παρέχειν</l>
                  <l>ὅ τι βούλει σοι,</l>
                  <l>πλὴν κωλακρέτου γάλα πίνειν.<milestone ed="p" n="725" unit="card"/>
                  </l>
               </sp>
            </div>
            <div type="textpart" subtype="sphragis" n="">
               <sp>
                  <speaker>Χορός</speaker>
                  <l n="725">ἦ που σοφὸς ἦν ὅστις ἔφασκεν, πρὶν ἂν ἀμφοῖν μῦθον ἀκούσῃς,</l>
                  <l>οὐκ ἂν δικάσαις. σὺ γὰρ οὖν νῦν μοι νικᾶν πολλῷ δεδόκησαι·</l>
                  <l>ὥστʼ ἤδη τὴν ὀργὴν χαλάσας τοὺς σκίπωνας καταβάλλω.</l>
                  <l>ἀλλʼ ὦ τῆς ἡλικίας ἡμῖν τῆς αὐτῆς συνθιασῶτα,<milestone ed="p" n="729" unit="card"/>
                  </l>
               </sp>
            </div>
         </div>
         <div type="textpart" subtype="Choral" n="">
            <div type="textpart" subtype="strophe" n="">
               <sp>
                  <speaker>Χορός</speaker>
                  <l>πιθοῦ πιθοῦ λόγοισι, μηδʼ ἄφρων γένῃ</l>
                  <l n="730">μηδʼ ἀτενὴς ἄγαν ἀτεράμων τʼ ἀνήρ.</l>
                  <l>εἴθʼ ὤφελέν μοι κηδεμὼν ἢ ξυγγενὴς</l>
                  <l>εἶναί τις ὅστις τοιαῦτʼ ἐνουθέτει.</l>
                  <l>σοὶ δὲ νῦν τις θεῶν παρὼν ἐμφανὴς</l>
                  <l>ξυλλαμβάνει τοῦ πράγματος,</l>
                  <l n="735">καὶ δῆλός ἐστιν εὖ ποιῶν·</l>
                  <l>σὺ δὲ παρὼν δέχου.</l>
               </sp>
            </div>
            <div type="textpart" subtype="anapests" n="">
               <sp>
                  <speaker>Βδελυκλέων</speaker>
                  <l>καὶ μὴν θρέψω γʼ αὐτὸν παρέχων</l>
                  <l>ὅσα πρεσβύτῃ ξύμφορα, χόνδρον</l>
                  <l>λείχειν, χλαῖναν μαλακήν, σισύραν,</l>
                  <l>πόρνην, ἥτις τὸ πέος τρίψει</l>
                  <l n="740">καὶ τὴν ὀσφῦν.</l>
                  <l>ἀλλʼ ὅτι σιγᾷ κοὐδὲν γρύζει,</l>
                  <l>τοῦτʼ οὐ δύναταί με προσέσθαι.<milestone ed="p" n="743" unit="card"/>
                  </l>
               </sp>
            </div>
            <div type="textpart" subtype="antistrophe" n="">
               <sp>
                  <speaker>Χορός</speaker>
                  <l>νενουθέτηκεν αὑτὸν ἐς τὰ πράγμαθʼ, οἶς</l>
                  <l>τότʼ ἐπεμαίνετʼ· ἔγνωκε γὰρ ἀρτίως,</l>
                  <l n="745">λογίζεταί τʼ ἐκεῖνα πάνθʼ ἁμαρτίας</l>
                  <l>ἃ σοῦ κελεύοντος οὐκ ἐπείθετο.</l>
                  <l>νῦν δʼ ἴσως τοῖσι σοῖς λόγοις πείθεται</l>
                  <l>καὶ σωφρονεῖ μέντοι μεθιστὰς</l>
                  <l>ἐς τὸ λοιπὸν τὸν τρόπον</l>
                  <l n="749">πιθόμενός τέ σοι.</l>
               </sp>
            </div>
            <div type="textpart" subtype="anapests" n="">
               <sp>
                  <speaker>Φιλοκλέων</speaker>
                  <l>ἰώ μοί μοι.</l>
               </sp>
               <sp>
                  <speaker>Βδελυκλέων</speaker>
                  <l>οὗτος τί βοᾷς;</l>
               </sp>
               <sp>
                  <speaker>Φιλοκλέων</speaker>
                  <l n="750">μή μοι τούτων μηδὲν ὑπισχνοῦ.</l>
                  <l>κείνων ἔραμαι, κεῖθι γενοίμαν,</l>
                  <l>ἵνʼ ὁ κῆρύξ φησι, ʼτίς ἀψήφιστος; ἀνιστάσθω.ʼ</l>
                  <l>κἀπισταίην ἐπὶ τοῖς κημοῖς</l>
                  <l n="755">ψηφιζομένων ὁ τελευταῖος.</l>
                  <l>σπεῦδʼ ὦ ψυχή. ποῦ μοι ψυχή;</l>
                  <l>πάρες ὦ σκιερά. μὰ τὸν Ἡρακλέα</l>
                  <l>μή νυν ἔτʼ ἐγὼ ʼν τοῖσι δικασταῖς</l>
                  <l>κλέπτοντα Κλέωνα λάβοιμι.<milestone ed="p" n="760" unit="card"/>
                  </l>
               </sp>
            </div>
         </div>
         <div type="textpart" subtype="Episode" n="">
            <sp>
               <speaker>Βδελυκλέων</speaker>
               <l n="760">ἴθʼ ὦ πάτερ πρὸς τῶν θεῶν ἐμοὶ πιθοῦ.</l>
            </sp>
            <sp>
               <speaker>Φιλοκλέων</speaker>
               <l>τί σοι πίθωμαι; λέγʼ ὅ τι βούλει πλὴν ἑνός.</l>
            </sp>
            <sp>
               <speaker>Βδελυκλέων</speaker>
               <l>ποίου; φέρʼ ἴδω.</l>
            </sp>
            <sp>
               <speaker>Φιλοκλέων</speaker>
               <l>τοῦ μὴ δικάζειν. τοῦτο δὲ</l>
               <l>Ἅιδης διακρινεῖ πρότερον ἢ ʼγὼ πείσομαι.</l>
            </sp>
            <sp>
               <speaker>Βδελυκλέων</speaker>
               <l>σὺ δʼ οὖν, ἐπειδὴ τοῦτο κεχάρηκας ποιῶν,</l>
               <l n="765">ἐκεῖσε μὲν μηκέτι βάδιζʼ, ἀλλʼ ἐνθάδε</l>
               <l>αὐτοῦ μένων δίκαζε τοῖσιν οἰκέταις.</l>
            </sp>
            <sp>
               <speaker>Φιλοκλέων</speaker>
               <l>περὶ τοῦ; τί ληρεῖς;</l>
            </sp>
            <sp>
               <speaker>Βδελυκλέων</speaker>
               <l>ταὔθʼ ἅπερ ἐκεῖ πράττεται·</l>
               <l>ὅτι τὴν θύραν ἀνέῳξεν ἡ σηκὶς λάθρᾳ,</l>
               <l>ταύτης ἐπιβολὴν ψηφιεῖ μίαν μόνην.</l>
               <l n="770">πάντως δὲ κἀκεῖ ταῦτʼ ἔδρας ἑκάστοτε.</l>
               <l>καὶ ταῦτα μέν νυν εὐλόγως, ἢν ἐξέχῃ</l>
               <l>ἕλη κατʼ ὄρθρον, ἡλιάσει πρὸς ἥλιον·</l>
               <l>ἐὰν δὲ νείφῃ, πρὸς τὸ πῦρ καθήμενος·</l>
               <l>ὕοντος εἴσει· κἄν ἔγρῃ μεσημβρινός,</l>
               <l n="775">οὐδείς σʼ ἀποκλῄσει θεσμοθέτης τῇ κιγκλίδι.</l>
            </sp>
            <sp>
               <speaker>Φιλοκλέων</speaker>
               <l>τουτί μʼ ἀρέσκει.</l>
            </sp>
            <sp>
               <speaker>Βδελυκλέων</speaker>
               <l>πρὸς δὲ τούτοις γʼ, ἢν δίκην</l>
               <l>λέγῃ μακράν τις, οὐχὶ πεινῶν ἀναμενεῖς</l>
               <l>δάκνων σεαυτὸν καὶ τὸν ἀπολογούμενον.</l>
            </sp>
            <sp>
               <speaker>Φιλοκλέων</speaker>
               <l>πῶς οὖν διαγιγνώσκειν καλῶς δυνήσομαι</l>
               <l n="780">ὥσπερ πρότερον τὰ πράγματʼ ἔτι μασώμενος;</l>
            </sp>
            <sp>
               <speaker>Βδελυκλέων</speaker>
               <l>πολλῷ γʼ ἄμεινον· καὶ λέγεται γὰρ τουτογί,</l>
               <l>ὡς οἱ δικασταὶ ψευδομένων τῶν μαρτύρων</l>
               <l>μόλις τὸ πρᾶγμʼ ἔγνωσαν ἀναμασώμενοι.</l>
            </sp>
            <sp>
               <speaker>Φιλοκλέων</speaker>
               <l>ἀνά τό με πείθεις. ἀλλʼ ἐκεῖνʼ οὔπω λέγεις,</l>
               <l n="785">τὸν μισθὸν ὁπόθεν λήψομαι.</l>
            </sp>
            <sp>
               <speaker>Βδελυκλέων</speaker>
               <l>παρʼ ἐμοῦ.</l>
            </sp>
            <sp>
               <speaker>Φιλοκλέων</speaker>
               <l>καλῶς,</l>
               <l>ὁτιὴ κατʼ ἐμαυτὸν κοὐ μεθʼ ἑτέρου λήψομαι.</l>
               <l>αἴσχιστα γάρ τοί μʼ ἠργάσατο Λυσίστρατος</l>
               <l>ὁ σκωπτόλης. δραχμὴν μετʼ ἐμοῦ πρώην λαβὼν</l>
               <l>ἐλθὼν διεκερματίζετʼ ἐν τοῖς ἰχθύσιν,</l>
               <l n="790">κἄπειτʼ ἐνέθηκε τρεῖς λοπίδας μοι κεστρέων·</l>
               <l>κἀγὼ ʼνέκαψʼ· ὀβολοὺς γὰρ ᾠόμην λαβεῖν·</l>
               <l>κᾆτα βδελυχθεὶς ὀσφρόμενος ἐξέπτυσα·</l>
               <l>κᾆθʼ εἷλκον αὐτόν.</l>
            </sp>
            <sp>
               <speaker>Βδελυκλέων</speaker>
               <l>ὁ δὲ τί πρὸς ταῦτʼ εἶφʼ;</l>
            </sp>
            <sp>
               <speaker>Φιλοκλέων</speaker>
               <l>ὅ τι;</l>
               <l>ἀλεκτρυόνος μʼ ἔφασκε κοιλίαν ἔχειν·</l>
               <l n="795">
                  <q>ταχὺ γοῦν καθέψεις τἀργύριον,</q> ἦ δʼ ὃς λέγων.</l>
            </sp>
            <sp>
               <speaker>Βδελυκλέων</speaker>
               <l>ὁρᾷς ὅσον καὶ τοῦτο δῆτα κερδανεῖς.</l>
            </sp>
            <sp>
               <speaker>Φιλοκλέων</speaker>
               <l>οὐ πάνυ τι μικρόν. ἀλλʼ ὅπερ μέλλεις ποίει.</l>
            </sp>
            <sp>
               <speaker>Βδελυκλέων</speaker>
               <l>ἀνάμενέ νυν· ἐγὼ δὲ ταῦθʼ ἥξω φέρων.<milestone ed="p" n="799" unit="card"/>
               </l>
            </sp>
            <sp>
               <speaker>Φιλοκλέων</speaker>
               <l>ὅρα τὸ χρῆμα, τὰ λόγιʼ ὡς περαίνεται.</l>
               <l n="800">ἠκηκόη γὰρ ὡς Ἀθηναῖοί ποτε</l>
               <l>δικάσοιεν ἐπὶ ταῖς οἰκίαισι τὰς δίκας,</l>
               <l>κἀν τοῖς προθύροις ἐνοικοδομήσοι πᾶς ἀνὴρ</l>
               <l>αὑτῷ δικαστηρίδιον μικρὸν πάνυ,</l>
               <l>ὥσπερ Ἑκάταιον, πανταχοῦ πρὸ τῶν θυρῶν.</l>
            </sp>
            <sp>
               <speaker>Βδελυκλέων</speaker>
               <l n="805">ἰδού, τί ἔτʼ ἐρεῖς; ὡς ἅπαντʼ ἐγὼ φέρω</l>
               <l>ὅσαπερ ἔφασκον, κἄτι πολλῷ πλείονα.</l>
               <l>ἀμὶς μέν, ἢν οὐρητιάσῃς, αὑτηὶ</l>
               <l>παρά σοι κρεμήσετʼ ἐγγὺς ἐπὶ τοῦ παττάλου.</l>
            </sp>
            <sp>
               <speaker>Φιλοκλέων</speaker>
               <l>σοφόν γε τουτὶ καὶ γέροντι πρόσφορον</l>
               <l n="810">ἐξηῦρες ἀτεχνῶς φάρμακον στραγγουρίας.</l>
            </sp>
            <sp>
               <speaker>Βδελυκλέων</speaker>
               <l>καὶ πῦρ γε τουτί· καὶ προσέστηκεν φακῆ</l>
               <l>ῥοφεῖν, ἐὰν δέῃ τι.</l>
            </sp>
            <sp>
               <speaker>Φιλοκλέων</speaker>
               <l>τοῦτʼ αὖ δεξιόν·</l>
               <l>κἂν γὰρ πυρέττω, τόν γε μισθὸν λήψομαι.</l>
               <l>αὐτοῦ μένων γὰρ τὴν φακῆν ῥοφήσομαι.</l>
               <l n="815">ἀτὰρ τί τὸν ὄρνιν ὡς ἔμʼ ἐξηνέγκατε;</l>
            </sp>
            <sp>
               <speaker>Βδελυκλέων</speaker>
               <l>ἵνα γʼ, ἢν καθεύδῃς ἀπολογουμένου τινός,</l>
               <l>ᾄδων ἄνωθεν ἐξεγείρῃ σʼ οὑτοσί.</l>
            </sp>
            <sp>
               <speaker>Φιλοκλέων</speaker>
               <l>ἓν ἔτι ποθῶ, τὰ δʼ ἄλλʼ ἀρέσκει μοι.</l>
            </sp>
            <sp>
               <speaker>Βδελυκλέων</speaker>
               <l>τὸ τί;</l>
            </sp>
            <sp>
               <speaker>Φιλοκλέων</speaker>
               <l>θἠρῷον εἴ πως ἐκκομίσαις τὸ τοῦ Λύκου.</l>
            </sp>
            <sp>
               <speaker>Βδελυκλέων</speaker>
               <l n="820">πάρεστι τουτί, καὐτὸς ἅναξ οὑτοσί.</l>
            </sp>
            <sp>
               <speaker>Φιλοκλέων</speaker>
               <l>ὦ δέσποθʼ ἥρως ὡς χαλεπὸς ἄρʼ ἦσθʼ ἰδεῖν.</l>
            </sp>
            <sp>
               <speaker>Βδελυκλέων</speaker>
               <l>οἷόσπερ ἡμῖν φαίνεται Κλεώνυμος.</l>
            </sp>
            <sp>
               <speaker>Φιλοκλέων</speaker>
               <l>οὔκουν ἔχει γʼ οὐδʼ αὐτὸς ἥρως ὢν ὅπλα.</l>
            </sp>
            <sp>
               <speaker>Βδελυκλέων</speaker>
               <l>εἰ θᾶττον ἐκαθίζου σύ, θᾶττον ἂν δίκην</l>
               <l n="825">ἐκάλουν.</l>
            </sp>
            <sp>
               <speaker>Φιλοκλέων</speaker>
               <l>κάλει νυν, ὡς κάθημαι ʼγὼ πάλαι.<milestone ed="p" n="826" unit="card"/>
               </l>
            </sp>
            <sp>
               <speaker>Βδελυκλέων</speaker>
               <l>φέρε νυν τίνʼ αὐτῷ πρῶτον εἰσαγάγω δίκην;</l>
               <l>τί τίς κακὸν δέδρακε τῶν ἐν τᾠκίᾳ;</l>
               <l>ἡ Θρᾷττα προσκαύσασα πρώην τὴν χύτραν —</l>
            </sp>
            <sp>
               <speaker>Φιλοκλέων</speaker>
               <l>ἐπίσχες οὗτος· ὡς ὀλίγου μʼ ἀπώλεσας.</l>
               <l n="830">ἄνευ δρυφάκτου τὴν δίκην μέλλεις καλεῖν,</l>
               <l>ὃ πρῶτον ἡμῖν τῶν ἱερῶν ἐφαίνετο;</l>
            </sp>
            <sp>
               <speaker>Βδελυκλέων</speaker>
               <l>μὰ τὸν Δίʼ οὐ πάρεστιν.</l>
            </sp>
            <sp>
               <speaker>Φιλοκλέων</speaker>
               <l>ἀλλʼ ἐγὼ δραμὼν</l>
               <l>αὐτὸς κομιοῦμαι τό γε παραυτίκʼ ἔνδοθεν.</l>
            </sp>
            <sp>
               <speaker>Βδελυκλέων</speaker>
               <l>τί ποτε τὸ χρῆμʼ; ὡς δεινὸν ἡ φιλοχωρία.</l>
            </sp>
            <sp>
               <speaker>Σωσίας</speaker>
               <l n="835">βάλλʼ ἐς κόρακας. τοιουτονὶ τρέφειν κύνα.</l>
            </sp>
            <sp>
               <speaker>Βδελυκλέων</speaker>
               <l>τί δʼ ἔστιν ἐτεόν;</l>
            </sp>
            <sp>
               <speaker>Σωσίας</speaker>
               <l>οὐ γὰρ ὁ Λάβης ἀρτίως</l>
               <l>ὁ κύων παρᾴξας ἐς τὸν ἰπνὸν ὑφαρπάσας</l>
               <l>τροφαλίδα τυροῦ Σικελικὴν κατεδήδοκεν;</l>
            </sp>
            <sp>
               <speaker>Βδελυκλέων</speaker>
               <l>τοῦτʼ ἆρα πρῶτον τἀδίκημα τῷ πατρὶ</l>
               <l n="840">εἰσακτέον μοι· σὺ δὲ κατηγόρει παρών.</l>
            </sp>
            <sp>
               <speaker>Σωσίας</speaker>
               <l>μὰ Δίʼ οὐκ ἔγωγʼ· ἀλλʼ ἅτερός φησιν κύων</l>
               <l>κατηγορήσειν, ἤν τις εἰσάγῃ γραφήν.</l>
            </sp>
            <sp>
               <speaker>Βδελυκλέων</speaker>
               <l>ἴθι νυν ἄγʼ αὐτὼ δεῦρο.</l>
            </sp>
            <sp>
               <speaker>Σωσίας</speaker>
               <l>ταῦτα χρὴ ποιεῖν.</l>
            </sp>
            <sp>
               <speaker>Βδελυκλέων</speaker>
               <l>τουτὶ τί ἔστι;</l>
            </sp>
            <sp>
               <speaker>Φιλοκλέων</speaker>
               <l>χοιροκομεῖον Ἑστίας.</l>
            </sp>
            <sp>
               <speaker>Βδελυκλέων</speaker>
               <l n="845">εἶθʼ ἱεροσυλήσας φέρεις;</l>
            </sp>
            <sp>
               <speaker>Φιλοκλέων</speaker>
               <l>οὔκ, ἀλλʼ ἵνα</l>
               <l>ἀφʼ Ἑστίας ἀρχόμενος ἐπιτρίψω τινά.</l>
               <l>ἀλλʼ εἴσαγʼ ἀνύσας· ὡς ἐγὼ τιμᾶν βλέπω.</l>
            </sp>
            <sp>
               <speaker>Βδελυκλέων</speaker>
               <l>φέρε νυν ἐνέγκω τὰς σανίδας καὶ τὰς γραφάς.</l>
            </sp>
            <sp>
               <speaker>Φιλοκλέων</speaker>
               <l>οἴμοι διατρίβεις κἀπολεῖς τριψημερῶν·</l>
               <l n="850">ἐγὼ δʼ ἀλοκίζειν ἐδεόμην τὸ χωρίον.</l>
            </sp>
            <sp>
               <speaker>Βδελυκλέων</speaker>
               <l>ἰδού.</l>
            </sp>
            <sp>
               <speaker>Φιλοκλέων</speaker>
               <l>κάλει νυν.</l>
            </sp>
            <sp>
               <speaker>Βδελυκλέων</speaker>
               <l>ταῦτα δή. τίς οὑτοσὶ</l>
               <l>ὁ πρῶτός ἐστιν;</l>
            </sp>
            <sp>
               <speaker>Φιλοκλέων</speaker>
               <l>ἐς κόρακας, ὡς ἄχθομαι</l>
               <l>ὁτιὴ ʼπελαθόμην τοὺς καδίσκους ἐκφέρειν.</l>
            </sp>
            <sp>
               <speaker>Βδελυκλέων</speaker>
               <l>οὗτος σὺ ποῖ θεῖς;</l>
            </sp>
            <sp>
               <speaker>Φιλοκλέων</speaker>
               <l>ἐπὶ καδίσκους.</l>
            </sp>
            <sp>
               <speaker>Βδελυκλέων</speaker>
               <l>μη δαμῶς.</l>
               <l n="855">ἐγὼ γὰρ εἶχον τούσδε τοὺς ἀρυστίχους.</l>
            </sp>
            <sp>
               <speaker>Φιλοκλέων</speaker>
               <l>κάλλιστα τοίνυν· πάντα γὰρ πάρεστι νῷν</l>
               <l>ὅσων δεόμεθα, πλήν γε δὴ τῆς κλεψύδρας.</l>
            </sp>
            <sp>
               <speaker>Βδελυκλέων</speaker>
               <l>ἡδὶ δὲ δὴ τίς ἐστιν; οὐχὶ κλεψύδρα;</l>
            </sp>
            <sp>
               <speaker>Φιλοκλέων</speaker>
               <l>εὖ γʼ ἐκπορίζεις αὐτὰ κἀπιχωρίως.</l>
            </sp>
            <sp>
               <speaker>Βδελυκλέων</speaker>
               <l n="860">ἀλλʼ ὡς τάχιστα πῦρ τις ἐξενεγκάτω</l>
               <l>καὶ μυρρίνας καὶ τὸν λιβανωτὸν ἔνδοθεν,</l>
               <l>ὅπως ἂν εὐξώμεσθα πρῶτα τοῖς θεοῖς.<milestone ed="p" n="863" unit="card"/>
               </l>
            </sp>
         </div>
         <div type="textpart" subtype="Lyric-Scene" n="">
            <div type="textpart" subtype="anapests" n="">
               <sp>
                  <speaker>Χορός</speaker>
                  <l>καὶ μὴν ἡμεῖς ἐπὶ ταῖς σπονδαῖς</l>
                  <l>καὶ ταῖς εὐχαῖς</l>
                  <l n="865">φήμην ἀγαθὴν λέξομεν ὑμῖν,</l>
                  <l>ὅτι γενναίως ἐκ τοῦ πολέμου</l>
                  <l>καὶ τοῦ νείκους ξυνεβήτην.<milestone ed="p" n="868" unit="card"/>
                  </l>
               </sp>
            </div>
            <div type="textpart" subtype="strophe" n="">
               <sp>
                  <speaker>Βδελυκλέων</speaker>
                  <l>εὐφημία μὲν πρῶτα νῦν ὑπαρχέτω.</l>
               </sp>
               <sp>
                  <speaker>Χορός</speaker>
                  <l>ὦ Φοῖβʼ Ἄπολλον Πύθιʼ ἐπʼ ἀγαθῇ τύχῃ</l>
                  <l n="870">τὸ πρᾶγμʼ ὃ μηχανᾶται</l>
                  <l>ἔμπροσθεν οὗτος τῶν θυρῶν,</l>
                  <l>ἅπασιν ἡμῖν ἁρμόσαι</l>
                  <l>παυσαμένοις πλάνων.</l>
                  <l>ἰήιε Παιάν.<milestone ed="p" n="875" unit="card"/>
                  </l>
               </sp>
            </div>
            <div type="textpart" subtype="anapests" n="">
               <sp>
                  <speaker>Βδελυκλέων</speaker>
                  <l n="875">ὦ δέσποτʼ ἄναξ γεῖτον ἀγυιεῦ προθύρου προπύλαιε,</l>
                  <l>δέξαι τελετὴν καινὴν ὦναξ, ἣν τῷ πατρὶ καινοτομοῦμεν,</l>
                  <l>παῦσόν τʼ αὐτοῦ τοῦτο τὸ λίαν στρυφνὸν καὶ πρίνινον ἦθος,</l>
                  <l>ἀντὶ σιραίου μέλιτος μικρὸν τῷ θυμιδίῳ παραμείξας·</l>
                  <l>ἤδη δʼ εἶναι τοῖς ἀνθρώποις</l>
                  <l>ἤπιον αὐτόν,</l>
                  <l n="880">τοὺς φεύγοντάς τʼ ἐλεεῖν μᾶλλον</l>
                  <l n="880b">τῶν γραψαμένων</l>
                  <l>κἀπιδακρύειν ἀντιβολούντων,</l>
                  <l>καὶ παυσάμενον τῆς δυσκολίας</l>
                  <l>ἀπὸ τῆς ὀργῆς</l>
                  <l>τὴν ἀκαλήφην ἀφελέσθαι.<milestone ed="p" n="885" unit="card"/>
                  </l>
               </sp>
            </div>
            <div type="textpart" subtype="antistrophe" n="">
               <sp>
                  <speaker>Χορός</speaker>
                  <l n="885">ξυνευχόμεσθα <add>ταὐτά</add> σοι κἀπᾴδομεν</l>
                  <l>νέαισιν ἀρχαῖς ἕνεκα τῶν προλελεγμένων.</l>
                  <l>εὖνοι γάρ ἐσμεν ἐξ οὗ</l>
                  <l>τὸν δῆμον ᾐσθόμεσθά σου</l>
                  <l>φιλοῦντος ὡς οὐδεὶς ἀνὴρ</l>
                  <l n="890">τῶν γε νεωτέρων.</l>
                  <l>
                     <add>ἰήιε Παιάν.</add>
                  </l>
               </sp>
            </div>
         </div>
         <div type="textpart" subtype="Episode" n="">
            <sp>
               <speaker>Βδελυκλέων</speaker>
               <l>εἴ τις θύρασιν ἡλιαστής, εἰσίτω·</l>
               <l>ὡς ἡνίκʼ ἂν λέγωσιν οὐκ ἐσφρήσομεν.</l>
            </sp>
            <sp>
               <speaker>Φιλοκλέων</speaker>
               <l>τίς ἆρʼ ὁ φεύγων;</l>
            </sp>
            <sp>
               <speaker>Βδελυκλέων</speaker>
               <l>οὗτος.</l>
            </sp>
            <sp>
               <speaker>Φιλοκλέων</speaker>
               <l>ὅσον ἁλώσεται.</l>
            </sp>
            <sp>
               <speaker>Βδελυκλέων</speaker>
               <l>ἀκούετʼ ἤδη τῆς γραφῆς. ἐγράψατο</l>
               <l n="895">κύων Κυδαθηναιεὺς Λάβητʼ Αἰξωνέα</l>
               <l>τὸν τυρὸν ἀδικεῖν ὅτι μόνος κατήσθιεν</l>
               <l>τὸν Σικελικόν. τίμημα κλῳὸς σύκινος.</l>
            </sp>
            <sp>
               <speaker>Φιλοκλέων</speaker>
               <l>θάνατος μὲν οὖν κύνειος, ἢν ἅπαξ ἁλῷ.</l>
            </sp>
            <sp>
               <speaker>Βδελυκλέων</speaker>
               <l>καὶ μὴν ὁ φεύγων οὑτοσὶ Λάβης πάρα.</l>
            </sp>
            <sp>
               <speaker>Φιλοκλέων</speaker>
               <l n="900">ὦ μιαρὸς οὗτος· ὡς δὲ καὶ κλέπτον βλέπει,</l>
               <l>οἷον σεσηρὼς ἐξαπατήσειν μʼ οἴεται.</l>
               <l>ποῦ δʼ <add>ἔσθʼ</add> ὁ διώκων, ὁ Κυδαθηναιεὺς κύων;<milestone ed="p" n="903" unit="card"/>
               </l>
            </sp>
            <sp>
               <speaker>Κύων</speaker>
               <l>αὗ αὗ.</l>
            </sp>
            <sp>
               <speaker>Βδελυκλέων</speaker>
               <l>πάρεστιν οὗτος.</l>
            </sp>
            <sp>
               <speaker>Φιλοκλέων</speaker>
               <l>ἕτερος οὗτος αὖ Λάβης.</l>
            </sp>
            <sp>
               <speaker>Βδελυκλέων</speaker>
               <l>ἀγαθός γʼ ὑλακτεῖν καὶ διαλείχειν τὰς χύτρας.</l>
               <l n="905">σίγα, κάθιζε· σὺ δʼ ἀναβὰς κατηγόρει.</l>
            </sp>
            <sp>
               <speaker>Φιλοκλέων</speaker>
               <l>φέρε νυν ἅμα τήνδʼ ἐγχεάμενος κἀγὼ ῥοφῶ.</l>
            </sp>
            <sp>
               <speaker>Σωσίας</speaker>
               <l>τῆς μὲν γραφῆς ἠκούσαθʼ ἣν ἐγραψάμην</l>
               <l>ἄνδρες δικασταὶ τουτονί. δεινότατα γὰρ</l>
               <l>ἔργων δέδρακε κἀμὲ καὶ τὸ ῥυππαπαῖ.</l>
               <l n="910">ἀποδρὰς γὰρ ἐς τὴν γωνίαν τυρὸν πολὺν</l>
               <l>κατεσικέλιζε κἀνέπλητʼ ἐν τῷ σκότῳ —</l>
            </sp>
            <sp>
               <speaker>Φιλοκλέων</speaker>
               <l>νὴ τὸν Δίʼ ἀλλὰ δῆλός ἐστʼ· ἔμοιγέ τοι</l>
               <l>τυροῦ κάκιστον ἀρτίως ἐνήρυγεν</l>
               <l>ὁ βδελυρὸς οὗτος.</l>
            </sp>
            <sp>
               <speaker>Σωσίας</speaker>
               <l>κοὐ μετέδωκʼ αἰτοῦντί μοι.</l>
               <l n="915">καίτοι τίς ὑμᾶς εὖ ποιεῖν δυνήσεται,</l>
               <l>ἢν μή τι κἀμοί τις προβάλλῃ τῷ κυνί;</l>
            </sp>
            <sp>
               <speaker>Φιλοκλέων</speaker>
               <l>οὐδὲν μετέδωκεν οὐδὲ τῷ κοινῷ γʼ ἐμοί.</l>
               <l>θερμὸς γὰρ ἁνὴρ οὐδὲν ἧττον τῆς φακῆς.</l>
            </sp>
            <sp>
               <speaker>Βδελυκλέων</speaker>
               <l>πρὸς τῶν θεῶν μὴ προκαταγίγνωσκʼ ὦ πάτερ,</l>
               <l n="920">πρὶν ἄν γʼ ἀκούσῃς ἀμφοτέρων.</l>
            </sp>
            <sp>
               <speaker>Φιλοκλέων</speaker>
               <l>ἀλλʼ ὦγαθὲ</l>
               <l>τὸ πρᾶγμα φανερόν ἐστιν· αὐτὸ γὰρ βοᾷ.</l>
            </sp>
            <sp>
               <speaker>Σωσίας</speaker>
               <l>μή νυν ἀφῆτέ γʼ αὐτόν, ὡς ὄντʼ αὖ πολὺ</l>
               <l>κυνῶν ἁπάντων ἄνδρα μονοφαγίστατον,</l>
               <l>ὅστις περιπλεύσας τὴν θυείαν ἐν κύκλῳ</l>
               <l n="925">ἐκ τῶν πόλεων τὸ σκῖρον ἐξεδήδοκεν.</l>
            </sp>
            <sp>
               <speaker>Φιλοκλέων</speaker>
               <l>ἐμοὶ δέ γʼ οὐκ ἔστʼ οὐδὲ τὴν ὑδρίαν πλάσαι.</l>
            </sp>
            <sp>
               <speaker>Σωσίας</speaker>
               <l>πρὸς ταῦτα τοῦτον κολάσατʼ· οὐ γὰρ ἄν ποτε</l>
               <l>τρέφειν δύναιτʼ ἂν μία λόχμη κλέπτα δύο·</l>
               <l>ἵνα μὴ κεκλάγγω διὰ κενῆς ἄλλως ἐγώ·</l>
               <l n="930">ἐὰν δὲ μή, τὸ λοιπὸν οὐ κεκλάγξομαι.</l>
            </sp>
            <sp>
               <speaker>Φιλοκλέων</speaker>
               <l>ἰοὺ ἰού.</l>
               <l>ὅσας κατηγόρησε τὰς πανουργίας.</l>
               <l>κλέπτον τὸ χρῆμα τἀνδρός· οὐ καὶ σοὶ δοκεῖ</l>
               <l>ὦλεκτρυόν; νὴ τὸν Δίʼ ἐπιμύει γέ τοι.</l>
               <l n="935">ὁ θεσμοθέτης· ποῦ ʼσθʼ οὗτος; ἀμίδα μοι δότω.</l>
            </sp>
            <sp>
               <speaker>Βδελυκλέων</speaker>
               <l>αὐτὸς καθελοῦ· τοὺς μάρτυρας γὰρ ἐσκαλῶ.</l>
               <l>Λάβητι μάρτυρας παρεῖναι τρύβλιον</l>
               <l>δοίδυκα τυρόκνηστιν ἐσχάραν χύτραν,</l>
               <l>καὶ τἄλλα, τὰ σκεύη τὰ προσκεκαυμένα.</l>
               <l n="940">ἀλλʼ ἔτι σύ γʼ οὐρεῖς καὶ καθίζεις οὐδέπω;</l>
            </sp>
            <sp>
               <speaker>Φιλοκλέων</speaker>
               <l>τοῦτον δέ γʼ οἶμʼ ἐγὼ χεσεῖσθαι τήμερον.</l>
            </sp>
            <sp>
               <speaker>Βδελυκλέων</speaker>
               <l>οὐκ αὖ σὺ παύσει χαλεπὸς ὢν καὶ δύσκολος,</l>
               <l>καὶ ταῦτα τοῖς φεύγουσιν, ἀλλʼ ὀδὰξ ἔχει;</l>
               <l>ἀνάβαινʼ, ἀπολογοῦ. τί σεσιώπηκας; λέγε.</l>
            </sp>
            <sp>
               <speaker>Φιλοκλέων</speaker>
               <l n="945">ἀλλʼ οὐκ ἔχειν οὗτός γʼ ἔοικεν ὅ τι λέγῃ.</l>
            </sp>
            <sp>
               <speaker>Βδελυκλέων</speaker>
               <l>οὔκ, ἀλλʼ ἐκεῖνό μοι δοκεῖ πεπονθέναι,</l>
               <l>ὅπερ ποτὲ φεύγων ἔπαθε καὶ Θουκυδίδης·</l>
               <l>ἀπόπληκτος ἐξαίφνης ἐγένετο τὰς γνάθους.</l>
               <l>πάρεχʼ ἐκποδών. ἐγὼ γὰρ ἀπολογήσομαι.</l>
               <l n="950">χαλεπὸν μὲν ὦνδρες ἐστὶ διαβεβλημένου</l>
               <l>ὑπεραποκρίνεσθαι κυνός, λέξω δʼ ὅμως.</l>
               <l>ἀγαθὸς γάρ ἐστι καὶ διώκει τοὺς λύκους.<milestone ed="p" n="953" unit="card"/>
               </l>
            </sp>
            <sp>
               <speaker>Φιλοκλέων</speaker>
               <l>κλέπτης μὲν οὖν οὗτός γε καὶ ξυνωμότης.</l>
            </sp>
            <sp>
               <speaker>Βδελυκλέων</speaker>
               <l>μὰ Δίʼ ἀλλʼ ἄριστός ἐστι τῶν νυνὶ κυνῶν</l>
               <l n="955">οἷός τε πολλοῖς προβατίοις ἐφεστάναι.</l>
            </sp>
            <sp>
               <speaker>Φιλοκλέων</speaker>
               <l>τί οὖν ὄφελος, τὸν τυρὸν εἰ κατεσθίει;</l>
            </sp>
            <sp>
               <speaker>Βδελυκλέων</speaker>
               <l>ὅ τι; σοῦ προμάχεται καὶ φυλάττει τὴν θύραν</l>
               <l>καὶ τἄλλʼ ἄριστός ἐστιν· εἰ δʼ ὑφείλετο,</l>
               <l>ξύγγνωθι. κιθαρίζειν γὰρ οὐκ ἐπίσταται.</l>
            </sp>
            <sp>
               <speaker>Φιλοκλέων</speaker>
               <l n="960">ἐγὼ δʼ ἐβουλόμην ἂν οὐδὲ γράμματα,</l>
               <l>ἵνα μὴ κακουργῶν ἐνέγραφʼ ἡμῖν τὸν λόγον.</l>
            </sp>
            <sp>
               <speaker>Βδελυκλέων</speaker>
               <l>ἄκουσον ὦ δαιμόνιέ μου τῶν μαρτύρων.</l>
               <l>ἀνάβηθι τυρόκνηστι καὶ λέξον μέγα·</l>
               <l>σὺ γὰρ ταμιεύουσʼ ἔτυχες. ἀπόκριναι σαφῶς,</l>
               <l n="965">εἰ μὴ κατέκνησας τοῖς στρατιώταις ἅλαβες.</l>
               <l>φησὶ κατακνῆσαι.</l>
            </sp>
            <sp>
               <speaker>Φιλοκλέων</speaker>
               <l>νὴ Δίʼ ἀλλὰ ψεύδεται.</l>
            </sp>
            <sp>
               <speaker>Βδελυκλέων</speaker>
               <l>ὦ δαιμόνιʼ ἐλέει ταλαιπωρουμένους.</l>
               <l>οὗτος γὰρ ὁ Λάβης καὶ τραχήλιʼ ἐσθίει</l>
               <l>καὶ τὰς ἀκάνθας, κοὐδέποτʼ ἐν ταὐτῷ μένει.</l>
               <l n="970">ὁ δʼ ἕτερος οἷός ἐστιν οἰκουρὸς μόνον.</l>
               <l>αὐτοῦ μένων γὰρ ἅττʼ ἂν εἴσω τις φέρῃ</l>
               <l>τούτων μεταιτεῖ τὸ μέρος· εἰ δὲ μή, δάκνει.</l>
            </sp>
            <sp>
               <speaker>Φιλοκλέων</speaker>
               <l>αἰβοῖ. τί κακόν ποτʼ ἔσθʼ ὅτῳ μαλάττομαι;</l>
               <l>κακόν τι περιβαίνει με κἀναπείθομαι.</l>
            </sp>
            <sp>
               <speaker>Βδελυκλέων</speaker>
               <l n="975">ἴθʼ ἀντιβολῶ σʼ· οἰκτίρατʼ αὐτὸν ὦ πάτερε,</l>
               <l>καὶ μὴ διαφθείρητε. ποῦ τὰ παιδία;</l>
               <l>ἀναβαίνετʼ ὦ πόνηρα καὶ κνυζούμενα</l>
               <l>αἰτεῖτε κἀντιβολεῖτε καὶ δακρύετε.</l>
            </sp>
            <sp>
               <speaker>Φιλοκλέων</speaker>
               <l>κατάβα κατάβα κατάβα κατάβα.</l>
            </sp>
            <sp>
               <speaker>Βδελυκλέων</speaker>
               <l>καταβήσομαι.</l>
               <l n="980">καίτοι τὸ κατάβα τοῦτο πολλοὺς δὴ πάνυ</l>
               <l>ἐξηπάτηκεν. ἀτὰρ ὅμως καταβήσομαι.</l>
            </sp>
            <sp>
               <speaker>Φιλοκλέων</speaker>
               <l>ἐς κόρακας. ὡς οὐκ ἀγαθόν ἐστι τὸ ῥοφεῖν.</l>
               <l>ἐγὼ γὰρ ἀπεδάκρυσα νῦν γνώμην ἐμὴν</l>
               <l>οὐδέν ποτʼ ἀλλʼ ἢ τῆς φακῆς ἐμπλήμενος.</l>
            </sp>
            <sp>
               <speaker>Βδελυκλέων</speaker>
               <l n="985">οὔκουν ἀποφεύγει δῆτα;</l>
            </sp>
            <sp>
               <speaker>Φιλοκλέων</speaker>
               <l>χαλεπὸν εἰδέναι.</l>
            </sp>
            <sp>
               <speaker>Βδελυκλέων</speaker>
               <l>ἴθʼ ὦ πατρίδιον ἐπὶ τὰ βελτίω τρέπου.</l>
               <l>τηνδὶ λαβὼν τὴν ψῆφον ἐπὶ τὸν ὕστερον</l>
               <l>μύσας παρᾷξον κἀπόλυσον ὦ πάτερ.</l>
            </sp>
            <sp>
               <speaker>Φιλοκλέων</speaker>
               <l>οὐ δῆτα· κιθαρίζειν γὰρ οὐκ ἐπίσταμαι.</l>
            </sp>
            <sp>
               <speaker>Βδελυκλέων</speaker>
               <l n="990">φέρε νύν σε τῃδὶ τὴν ταχίστην περιάγω.</l>
            </sp>
            <sp>
               <speaker>Φιλοκλέων</speaker>
               <l>ὅδʼ ἔσθʼ ὁ πρότερος;</l>
            </sp>
            <sp>
               <speaker>Βδελυκλέων</speaker>
               <l>οὗτος·</l>
            </sp>
            <sp>
               <speaker>Φιλοκλέων</speaker>
               <l>αὕτη ʼνταῦθʼ ἔνι.</l>
            </sp>
            <sp>
               <speaker>Βδελυκλέων</speaker>
               <l>ἐξηπάτηται κἀπολέλυκεν οὐχ ἑκών.</l>
               <l>φέρʼ ἐξεράσω.</l>
            </sp>
            <sp>
               <speaker>Φιλοκλέων</speaker>
               <l>πῶς ἄρʼ ἠγωνίσμεθα;</l>
            </sp>
            <sp>
               <speaker>Βδελυκλέων</speaker>
               <l>δείξειν ἔοικεν. ἐκπέφευγας ὦ Λάβης.</l>
               <l n="995">πάτερ πάτερ τί πέπονθας; οἴμοι· ποῦ ʼσθʼ ὕδωρ;</l>
               <l>ἔπαιρε σαυτόν.</l>
            </sp>
            <sp>
               <speaker>Φιλοκλέων</speaker>
               <l>εἰπέ νυν ἐκεῖνό μοι,</l>
               <l>ὄντως ἀπέφυγε;</l>
            </sp>
            <sp>
               <speaker>Βδελυκλέων</speaker>
               <l>νὴ Δίʼ·</l>
            </sp>
            <sp>
               <speaker>Φιλοκλέων</speaker>
               <l>οὐδέν εἰμʼ ἄρα.</l>
            </sp>
            <sp>
               <speaker>Βδελυκλέων</speaker>
               <l>μὴ φροντίσῃς ὦ δαιμόνιʼ· ἀλλʼ ἀνίστασο.</l>
            </sp>
            <sp>
               <speaker>Φιλοκλέων</speaker>
               <l>πῶς οὖν ἐμαυτῷ τοῦτʼ ἐγὼ ξυνείσομαι,</l>
               <l n="1000">φεύγοντʼ ἀπολύσας ἄνδρα; τί ποτε πείσομαι;</l>
               <l>ἀλλʼ ὦ πολυτίμητοι θεοὶ ξύγγνωτέ μοι·</l>
               <l>ἄκων γὰρ αὔτʼ ἔδρασα κοὐ τοὐμοῦ τρόπου.</l>
            </sp>
            <sp>
               <speaker>Βδελυκλέων</speaker>
               <l>καὶ μηδὲν ἀγανάκτει γʼ. ἐγὼ γάρ σʼ ὦ πάτερ</l>
               <l>θρέψω καλῶς, ἄγων μετʼ ἐμαυτοῦ πανταχοῖ,</l>
               <l n="1005">ἐπὶ δεῖπνον, ἐς ξυμπόσιον, ἐπὶ θεωρίαν,</l>
               <l>ὥσθʼ ἡδέως διάγειν σε τὸν λοιπὸν χρόνον·</l>
               <l>κοὐκ ἐγχανεῖταί σʼ ἐξαπατῶν Ὑπέρβολος.</l>
               <l>ἀλλʼ εἰσίωμεν.</l>
            </sp>
            <sp>
               <speaker>Φιλοκλέων</speaker>
               <l>ταῦτά νυν, εἴπερ δοκεῖ.<milestone ed="p" n="1009" unit="card"/>
               </l>
            </sp>
         </div>
         <div type="textpart" subtype="Parabasis" n="">
            <div type="textpart" subtype="prelude" n="">
               <sp>
                  <speaker>Χορός</speaker>
                  <l>ἀλλʼ ἴτε χαίροντες ὅποι βούλεσθʼ.</l>
                  <l n="1010">ὑμεῖς δὲ τέως ὦ μυριάδες</l>
                  <l n="1010b">ἀναρίθμητοι,</l>
                  <l>νῦν τὰ μέλλοντʼ εὖ λέγεσθαι</l>
                  <l>μὴ πέσῃ φαύλως χαμᾶζʼ</l>
                  <l>εὐλαβεῖσθε.</l>
                  <l n="1013b">τοῦτο γὰρ σκαιῶν θεατῶν</l>
                  <l>ἐστὶ πάσχειν, κοὐ πρὸς ὑμῶν.<milestone ed="p" n="1015" unit="card"/>
                  </l>
               </sp>
            </div>
            <div type="textpart" subtype="parabasis" n="">
               <sp>
                  <speaker>Χορός</speaker>
                  <l n="1015">νῦν αὖτε λεῲ προσέχετε τὸν νοῦν, εἴπερ καθαρόν τι φιλεῖτε.</l>
                  <l>μέμψασθαι γὰρ τοῖσι θεαταῖς ὁ ποιητὴς νῦν ἐπιθυμεῖ.</l>
                  <l>ἀδικεῖσθαι γάρ φησιν πρότερος πόλλʼ αὐτοὺς εὖ πεποιηκώς,</l>
                  <l>τὰ μὲν οὐ φανερῶς ἀλλʼ ἐπικουρῶν κρύβδην ἑτέροισι ποιηταῖς,</l>
                  <l>μιμησάμενος τὴν Εὐρυκλέους μαντείαν καὶ διάνοιαν,</l>
                  <l n="1020">εἰς ἀλλοτρίας γαστέρας ἐνδὺς κωμῳδικὰ πολλὰ χέασθαι·</l>
                  <l>μετὰ τοῦτο δὲ καὶ φανερῶς ἤδη κινδυνεύων καθʼ ἑαυτόν,</l>
                  <l>οὐκ ἀλλοτρίων ἀλλʼ οἰκείων Μουσῶν στόμαθʼ ἡνιοχήσας.</l>
                  <l>ἀρθεὶς δὲ μέγας καὶ τιμηθεὶς ὡς οὐδεὶς πώποτʼ ἐν ὑμῖν,</l>
                  <l>οὐκ † ἐκτελέσαι † φησὶν ἐπαρθεὶς οὐδʼ ὀγκῶσαι τὸ φρόνημα,</l>
                  <l n="1025">οὐδὲ παλαίστρας περικωμάζειν πειρῶν· οὐδʼ εἴ τις ἐραστὴς</l>
                  <l>κωμῳδεῖσθαι παιδίχʼ ἑαυτοῦ μισῶν ἔσπευσε πρὸς αὐτόν,</l>
                  <l>οὐδενὶ πώποτέ φησι πιθέσθαι, γνώμην τινʼ ἔχων ἐπιεικῆ,</l>
                  <l>ἵνα τὰς Μούσας αἷσιν χρῆται μὴ προαγωγοὺς ἀποφήνῃ.</l>
                  <l>οὐδʼ ὅτε πρῶτόν γʼ ἦρξε διδάσκειν, ἀνθρώποις φήσʼ ἐπιθέσθαι,</l>
                  <l n="1030">ἀλλʼ Ἡρακλέους ὀργήν τινʼ ἔχων τοῖσι μεγίστοις ἐπιχειρεῖν,</l>
                  <l>θρασέως ξυστὰς εὐθὺς ἀπʼ ἀρχῆς αὐτῷ τῷ καρχαρόδοντι,</l>
                  <l>οὗ δεινόταται μὲν ἀπʼ ὀφθαλμῶν Κύννης ἀκτῖνες ἔλαμπον,</l>
                  <l>ἑκατὸν δὲ κύκλῳ κεφαλαὶ κολάκων οἰμωξομένων ἐλιχμῶντο</l>
                  <l>περὶ τὴν κεφαλήν, φωνὴν δʼ εἶχεν χαράδρας ὄλεθρον τετοκυίας,</l>
                  <l n="1035">φώκης δʼ ὀσμήν, Λαμίας ὄρχεις ἀπλύτους, πρωκτὸν δὲ καμήλου.</l>
                  <l>τοιοῦτον ἰδὼν τέρας οὔ φησιν δείσας καταδωροδοκῆσαι,</l>
                  <l>ἀλλʼ ὑπὲρ ὑμῶν ἔτι καὶ νυνὶ πολεμεῖ· φησίν τε μετʼ αὐτὸν</l>
                  <l>τοῖς ἠπιάλοις ἐπιχειρῆσαι πέρυσιν καὶ τοῖς πυρετοῖσιν,</l>
                  <l>οἳ τοὺς πατέρας τʼ ἦγχον νύκτωρ καὶ τοὺς πάππους ἀπέπνιγον,</l>
                  <l n="1040">κατακλινόμενοί τʼ ἐπὶ ταῖς κοίταις ἐπὶ τοῖσιν ἀπράγμοσιν ὑμῶν</l>
                  <l>ἀντωμοσίας καὶ προσκλήσεις καὶ μαρτυρίας συνεκόλλων,</l>
                  <l>ὥστʼ ἀναπηδᾶν δειμαίνοντας πολλοὺς ὡς τὸν πολέμαρχον.</l>
                  <l>τοιόνδʼ εὑρόντες ἀλεξίκακον τῆς χώρας τῆσδε καθαρτήν,</l>
                  <l n="1044">πέρυσιν καταπροὔδοτε καινοτάταις σπείραντʼ αὐτὸν διανοίαις,</l>
                  <l>ἃς ὑπὸ τοῦ μὴ γνῶναι καθαρῶς ὑμεῖς ἐποιήσατʼ ἀναλδεῖς·</l>
                  <l>καίτοι σπένδων πόλλʼ ἐπὶ πολλοῖς ὄμνυσιν τὸν Διόνυσον</l>
                  <l>μὴ πώποτʼ ἀμείνονʼ ἔπη τούτων κωμῳδικὰ μηδένʼ ἀκοῦσαι.</l>
                  <l n="1048">τοῦτο μὲν οὖν ἔσθʼ ὑμῖν αἰσχρὸν τοῖς μὴ γνοῦσιν παραχρῆμα,</l>
                  <l>ὁ δὲ ποιητὴς οὐδὲν χείρων παρὰ τοῖσι σοφοῖς νενόμισται,</l>
                  <l>εἰ παρελαύνων τοὺς ἀντιπάλους τὴν ἐπίνοιαν ξυνέτριψεν.<milestone ed="p" n="1051" unit="card"/>
                  </l>
               </sp>
            </div>
            <div type="textpart" subtype="pnigos" n="">
               <sp>
                  <speaker>Χορός</speaker>
                  <l>ἀλλὰ τὸ λοιπὸν τῶν ποιητῶν</l>
                  <l>ὦ δαιμόνιοι τοὺς ζητοῦντας</l>
                  <l>καινόν τι λέγειν κἀξευρίσκειν</l>
                  <l>στέργετε μᾶλλον καὶ θεραπεύετε,</l>
                  <l n="1055">καὶ τὰ νοήματα σῴζεσθʼ αὐτῶν,</l>
                  <l>ἐσβάλλετέ τʼ ἐς τὰς κιβωτοὺς</l>
                  <l>μετὰ τῶν μήλων. κἂν ταῦτα ποιῆθʼ,</l>
                  <l>ὑμῖν διʼ ἔτους τῶν ἱματίων</l>
                  <l>ὀζήσει δεξιότητος.<milestone ed="p" n="1060" unit="card"/>
                  </l>
               </sp>
            </div>
            <div type="textpart" subtype="strophe" n="">
               <sp>
                  <speaker>Χορός</speaker>
                  <l n="1060">ὦ πάλαι ποτʼ ὄντες ἡμεῖς ἄλκιμοι μὲν ἐν χοροῖς,</l>
                  <l>ἄλκιμοι δʼ ἐν μάχαις,</l>
                  <l>καὶ κατʼ αὐτὸ δὴ τοῦτο μόνον ἄνδρες ἀλκιμώτατοι·</l>
                  <l>πρίν ποτʼ ἦν πρὶν ταῦτα, νῦν δʼ</l>
                  <l>οἴχεται, κύκνου τʼ <add>ἔτι</add> πολιώτεραι δὴ</l>
                  <l n="1065">αἵδʼ ἐπανθοῦσιν τρίχες.</l>
                  <l>ἀλλὰ κἀκ τῶν λειψάνων δεῖ</l>
                  <l>τῶνδε ῥώμην νεανικὴν σχεῖν·</l>
                  <l>ὡς ἐγὼ τοὐμὸν νομίζω</l>
                  <l>γῆρας εἶναι κρεῖττον ἢ πολλῶν</l>
                  <l>κικίννους νεανιῶν καὶ</l>
                  <l n="1070">σχῆμα κεὐρυπρωκτίαν.<milestone ed="p" n="1071" unit="card"/>
                  </l>
               </sp>
            </div>
            <div type="textpart" subtype="epirrheme" n="">
               <sp>
                  <speaker>Χορός</speaker>
                  <l>εἴ τις ὑμῶν ὦ θεαταὶ τὴν ἐμὴν ἰδὼν φύσιν</l>
                  <l>εἶτα θαυμάζει μʼ ὁρῶν μέσον διεσφηκωμένον,</l>
                  <l>ἥτις ἡμῶν ἐστὶν ἡ ʼπίνοια τῆς ἐγκεντρίδος,</l>
                  <l>ῥᾳδίως ἐγὼ διδάξω, κἂν ἄμουσος ᾖ τὸ πρίν.</l>
                  <l n="1075">ἐσμὲν ἡμεῖς, οἷς πρόσεστι τοῦτο τοὐρροπύγιον,</l>
                  <l>Ἀττικοὶ μόνοι δικαίως ἐγγενεῖς αὐτόχθονες,</l>
                  <l>ἀνδρικώτατον γένος καὶ πλεῖστα τήνδε τὴν πόλιν</l>
                  <l>ὠφελῆσαν ἐν μάχαισιν, ἡνίκʼ ἦλθʼ ὁ βάρβαρος,</l>
                  <l>τῷ καπνῷ τύφων ἅπασαν τὴν πόλιν καὶ πυρπολῶν,</l>
                  <l n="1080">ἐξελεῖν ἡμῶν μενοινῶν πρὸς βίαν τἀνθρήνια.</l>
                  <l>εὐθέως γὰρ ἐκδραμόντες ξὺν δορὶ ξὺν ἀσπίδι</l>
                  <l>ἐμαχόμεσθʼ αὐτοῖσι, θυμὸν ὀξίνην πεπωκότες,</l>
                  <l>στὰς ἀνὴρ παρʼ ἄνδρʼ, ὑπʼ ὀργῆς τὴν χελύνην ἐσθίων·</l>
                  <l>ὑπὸ δὲ τῶν τοξευμάτων οὐκ ἦν ἰδεῖν τὸν οὐρανόν.</l>
                  <l n="1085">ἀλλʼ ὅμως ἐωσάμεσθα ξὺν θεοῖς πρὸς ἑσπέραν.</l>
                  <l>γλαῦξ γὰρ ἡμῶν πρὶν μάχεσθαι τὸν στρατὸν διέπτετο·</l>
                  <l>εἶτα δʼ εἱπόμεσθα θυννάζοντες ἐς τοὺς θυλάκους,</l>
                  <l>οἱ δʼ ἔφευγον τὰς γνάθους καὶ τὰς ὀφρῦς κεντούμενοι·</l>
                  <l>ὥστε παρὰ τοῖς βαρβάροισι πανταχοῦ καὶ νῦν ἔτι</l>
                  <l n="1090">μηδὲν Ἀττικοῦ καλεῖσθαι σφηκὸς ἀνδρικώτερον.<milestone ed="p" n="1091" unit="card"/>
                  </l>
               </sp>
            </div>
            <div type="textpart" subtype="antistrophe" n="">
               <sp>
                  <speaker>Χορός</speaker>
                  <l>ἆρα δεινὸς ἦ τόθʼ ὥστε πάντα μὴ δεδοικέναι,</l>
                  <l>καὶ κατεστρεψάμην</l>
                  <l>τοὺς ἐναντίους, πλέων ἐκεῖσε ταῖς τριήρεσιν;</l>
                  <l>οὐ γὰρ ἦν ἡμῖν ὅπως</l>
                  <l n="1095">ῥῆσιν εὖ λέξειν ἐμέλλομεν τότʼ, οὐδὲ</l>
                  <l>συκοφαντήσειν τινὰ</l>
                  <l>φροντίς, ἀλλʼ ὅστις ἐρέτης ἔσοιτʼ</l>
                  <l>ἄριστος. τοιγαροῦν πολλὰς</l>
                  <l>πόλεις Μήδων ἑλόντες</l>
                  <l>αἰτιώτατοι φέρεσθαι</l>
                  <l n="1100">τὸν φόρον δεῦρʼ ἐσμέν, ὃν κλέπτουσιν</l>
                  <l>οἱ νεώτεροι.<milestone ed="p" n="1102" unit="card"/>
                  </l>
               </sp>
            </div>
            <div type="textpart" subtype="antepirrheme" n="">
               <sp>
                  <speaker>Χορός</speaker>
                  <l>πολλαχοῦ σκοποῦντες ἡμᾶς εἰς ἅπανθʼ εὑρήσετε</l>
                  <l>τοὺς τρόπους καὶ τὴν δίαιταν σφηξὶν ἐμφερεστάτους.</l>
                  <l>πρῶτα μὲν γὰρ οὐδὲν ἡμῶν ζῷον ἠρεθισμένον</l>
                  <l n="1105">μᾶλλον ὀξύθυμόν ἐστιν οὐδὲ δυσκολώτερον·</l>
                  <l>εἶτα τἄλλʼ ὅμοια πάντα σφηξὶ μηχανώμεθα.</l>
                  <l>ξυλλεγέντες γὰρ καθʼ ἑσμούς, ὡσπερεὶ τἀνθρήνια,</l>
                  <l>οἱ μὲν ἡμῶν οὗπερ ἅρχων, οἱ δὲ παρὰ τοὺς ἕνδεκα,</l>
                  <l>οἱ δʼ ἐν ᾠδείῳ δικάζουσʼ, οἱ δὲ πρὸς τοῖς τειχίοις</l>
                  <l n="1110">ξυμβεβυσμένοι πυκνόν, νεύοντες ἐς τὴν γῆν, μόλις</l>
                  <l>ὥσπερ οἱ σκώληκες ἐν τοῖς κυττάροις κινούμενοι.</l>
                  <l>ἔς τε τὴν ἄλλην δίαιτάν ἐσμεν εὐπορώτατοι.</l>
                  <l>πάντα γὰρ κεντοῦμεν ἄνδρα κἀκπορίζομεν βίον.</l>
                  <l>ἀλλὰ γὰρ κηφῆνες ἡμῖν εἰσιν ἐγκαθήμενοι</l>
                  <l n="1115">οὐκ ἔχοντες κέντρον, οἳ μένοντες ἡμῶν τοῦ φόρου</l>
                  <l>τὸν πόνον κατεσθίουσιν, οὐ ταλαιπωρούμενοι.</l>
                  <l>τοῦτο δʼ ἔστʼ ἄλγιστον ἡμῖν, ἤν τις ἀστράτευτος ὢν</l>
                  <l>ἐκροφῇ τὸν μισθὸν ἡμῶν, τῆσδε τῆς χώρας ὕπερ</l>
                  <l>μήτε κώπην μήτε λόγχην μήτε φλύκταιναν λαβών.</l>
                  <l n="1120">ἀλλʼ ἐμοὶ δοκεῖ τὸ λοιπὸν τῶν πολιτῶν ἔμβραχυ</l>
                  <l>ὅστις ἂν μὴ ʼχῃ τὸ κέντρον, μὴ φέρειν τριώβολον.<milestone ed="p" n="1122" unit="card"/>
                  </l>
               </sp>
            </div>
         </div>
         <div type="textpart" subtype="Episode" n="">
            <sp>
               <speaker>Φιλοκλέων</speaker>
               <l>οὔτοι ποτὲ ζῶν τοῦτον ἀποδυθήσομαι,</l>
               <l>ἐπεὶ μόνος μʼ ἔσωσε παρατεταγμένον,</l>
               <l>ὅθʼ ὁ βορέας ὁ μέγας ἐπεστρατεύσατο.</l>
            </sp>
            <sp>
               <speaker>Βδελυκλέων</speaker>
               <l n="1125">ἀγαθὸν ἔοικας οὐδὲν ἐπιθυμεῖν παθεῖν.</l>
            </sp>
            <sp>
               <speaker>Φιλοκλέων</speaker>
               <l>μὰ τὸν Δίʼ οὐ γὰρ οὐδαμῶς μοι ξύμφορον.</l>
               <l>καὶ γὰρ πρότερον ἐπανθρακίδων ἐμπλήμενος</l>
               <l>ἀπέδωκʼ ὀφείλων τῷ κναφεῖ τριώβολον.</l>
            </sp>
            <sp>
               <speaker>Βδελυκλέων</speaker>
               <l>ἀλλʼ οὖν πεπειράσθω γʼ, ἐπειδήπερ γʼ ἅπαξ</l>
               <l n="1130">ἐμοὶ σεαυτὸν παραδέδωκας εὖ ποιεῖν.</l>
            </sp>
            <sp>
               <speaker>Φιλοκλέων</speaker>
               <l>τί οὖν κελεύεις δρᾶν με;</l>
            </sp>
            <sp>
               <speaker>Βδελυκλέων</speaker>
               <l>τὸν τρίβωνʼ ἄφες,</l>
               <l>τηνδὶ δὲ χλαῖναν ἀναβαλοῦ τριβωνικῶς.</l>
            </sp>
            <sp>
               <speaker>Φιλοκλέων</speaker>
               <l>ἔπειτα παῖδας χρὴ φυτεύειν καὶ τρέφειν,</l>
               <l>ὅθʼ οὑτοσί με νῦν ἀποπνῖξαι βούλεται;</l>
            </sp>
            <sp>
               <speaker>Βδελυκλέων</speaker>
               <l n="1135">ἔχʼ ἀναβαλοῦ τηνδὶ λαβὼν καὶ μὴ λάλει.</l>
            </sp>
            <sp>
               <speaker>Φιλοκλέων</speaker>
               <l>τουτὶ τὸ κακὸν τί ἐστι πρὸς πάντων θεῶν;</l>
            </sp>
            <sp>
               <speaker>Βδελυκλέων</speaker>
               <l>οἱ μὲν καλοῦσι Περσίδʼ οἱ δὲ καυνάκην.</l>
            </sp>
            <sp>
               <speaker>Φιλοκλέων</speaker>
               <l>ἐγὼ δὲ σισύραν ᾠόμην Θυμαιτίδα.</l>
            </sp>
            <sp>
               <speaker>Βδελυκλέων</speaker>
               <l>κοὐ θαῦμά γʼ· ἐς Σάρδεις γὰρ οὐκ ἐλήλυθας.</l>
               <l n="1140">ἔγνως γὰρ ἄν· νῦν δʼ οὐχὶ γιγνώσκεις.</l>
            </sp>
            <sp>
               <speaker>Φιλοκλέων</speaker>
               <l>ἐγώ;</l>
               <l>μὰ τὸν Δίʼ οὐ τοίνυν· ἀτὰρ δοκεῖ γέ μοι</l>
               <l>ἐοικέναι μάλιστα Μορύχου σάγματι.</l>
            </sp>
            <sp>
               <speaker>Βδελυκλέων</speaker>
               <l>οὔκ, ἀλλʼ ἐν Ἐκβατάνοισι ταῦθʼ ὑφαίνεται.</l>
            </sp>
            <sp>
               <speaker>Φιλοκλέων</speaker>
               <l>ἐν Ἐκβατάνοισι γίγνεται κρόκης χόλιξ;</l>
            </sp>
            <sp>
               <speaker>Βδελυκλέων</speaker>
               <l n="1145">πόθεν ὦγάθʼ; ἀλλὰ τοῦτο τοῖσι βαρβάροις</l>
               <l>ὑφαίνεται πολλαῖς δαπάναις. αὕτη γέ τοι</l>
               <l>ἐρίων τάλαντον καταπέπωκε ῥᾳδίως.</l>
            </sp>
            <sp>
               <speaker>Φιλοκλέων</speaker>
               <l>οὔκουν ἐριώλην δῆτʼ ἐχρῆν αὐτὴν καλεῖν</l>
               <l>δικαιότερον ἢ καυνάκην;</l>
            </sp>
            <sp>
               <speaker>Βδελυκλέων</speaker>
               <l>ἔχʼ ὦγαθέ,</l>
               <l n="1150">καὶ στῆθʼ ἀναμπισχόμενος.</l>
            </sp>
            <sp>
               <speaker>Φιλοκλέων</speaker>
               <l>οἴμοι δείλαιος·</l>
               <l>ὡς θερμὸν ἡ μιαρά τί μου κατήρυγεν.</l>
            </sp>
            <sp>
               <speaker>Βδελυκλέων</speaker>
               <l>οὐκ ἀναβαλεῖ;</l>
            </sp>
            <sp>
               <speaker>Φιλοκλέων</speaker>
               <l>μὰ Δίʼ οὐκ ἔγωγʼ. ἀλλʼ ὦγαθέ,</l>
               <l>εἴπερ γʼ ἀνάγκη, κρίβανόν μʼ ἀμπίσχετε.</l>
            </sp>
            <sp>
               <speaker>Βδελυκλέων</speaker>
               <l>φέρʼ ἀλλʼ ἐγώ σε περιβαλῶ· σὺ δʼ οὖν ἴθι.</l>
            </sp>
            <sp>
               <speaker>Φιλοκλέων</speaker>
               <l n="1155">παράθου γε μέντοι καὶ κρεάγραν.</l>
            </sp>
            <sp>
               <speaker>Βδελυκλέων</speaker>
               <l>τιὴ τί δή;</l>
            </sp>
            <sp>
               <speaker>Φιλοκλέων</speaker>
               <l>ἵνʼ ἐξέλῃς με πρὶν διερρυηκέναι.</l>
            </sp>
            <sp>
               <speaker>Βδελυκλέων</speaker>
               <l>ἄγε νυν ὑπολύου τὰς καταράτους ἐμβάδας,</l>
               <l>τασδὶ δʼ ἀνύσας † ὑπόδυθι † τὰς Λακωνικάς.</l>
            </sp>
            <sp>
               <speaker>Φιλοκλέων</speaker>
               <l>ἐγὼ γὰρ ἂν τλαίην ὑποδήσασθαί ποτε</l>
               <l n="1160">ἐχθρῶν παρʼ ἀνδρῶν δυσμενῆ καττύματα;</l>
            </sp>
            <sp>
               <speaker>Βδελυκλέων</speaker>
               <l>ἔνθες ποτʼ ὦ τᾶν κἀπόβαινʼ ἐρρωμένως</l>
               <l>ἐς τὴν Λακωνικὴν ἀνύσας.</l>
            </sp>
            <sp>
               <speaker>Φιλοκλέων</speaker>
               <l>ἀκικεῖς γέ με</l>
               <l>ἐς τὴν πολεμίαν ἀποβιβάζων τὸν πόδα.</l>
            </sp>
            <sp>
               <speaker>Βδελυκλέων</speaker>
               <l>φέρε καὶ τὸν ἕτερον.</l>
            </sp>
            <sp>
               <speaker>Φιλοκλέων</speaker>
               <l>μηδαμῶς τοῦτόν γʼ, ἐπεὶ</l>
               <l n="1165">πάνυ μισολάκων αὐτοῦ ʼστιν εἷς τῶν δακτύλων.</l>
            </sp>
            <sp>
               <speaker>Βδελυκλέων</speaker>
               <l>οὐκ ἔστι παρὰ ταῦτʼ ἄλλα.</l>
            </sp>
            <sp>
               <speaker>Φιλοκλέων</speaker>
               <l>κακοδαίμων ἐγώ,</l>
               <l>ὅστις ἐπὶ γήρως χίμετλον οὐδὲν λήψομαι.</l>
            </sp>
            <sp>
               <speaker>Βδελυκλέων</speaker>
               <l>ἄνυσόν ποθʼ ὑποδησάμενος· εἶτα πλουσίως</l>
               <l>ὡδὶ προβὰς τρυφερόν τι διασαλακώνισον.<milestone ed="p" n="1170" unit="card"/>
               </l>
            </sp>
            <sp>
               <speaker>Φιλοκλέων</speaker>
               <l n="1170">ἰδού. θεῶ τὸ σχῆμα, καὶ σκέψαι μʼ ὅτῳ</l>
               <l>μάλιστʼ ἔοικα τὴν βάδισιν τῶν πλουσίων.</l>
            </sp>
            <sp>
               <speaker>Βδελυκλέων</speaker>
               <l>ὅτῳ; Δοθιῆνι σκόροδον ἠμφιεσμένῳ.</l>
            </sp>
            <sp>
               <speaker>Φιλοκλέων</speaker>
               <l>καὶ μὴν προθυμοῦμαί γε σαυλοπρωκτιᾶν.</l>
            </sp>
            <sp>
               <speaker>Βδελυκλέων</speaker>
               <l>ἄγε νυν, ἐπιστήσει λόγους σεμνοὺς λέγειν</l>
               <l n="1175">ἀνδρῶν παρόντων πολυμαθῶν καὶ δεξιῶν;</l>
            </sp>
            <sp>
               <speaker>Φιλοκλέων</speaker>
               <l>ἔγωγε.</l>
            </sp>
            <sp>
               <speaker>Βδελυκλέων</speaker>
               <l>τίνα δῆτʼ ἂν λέγοις;</l>
            </sp>
            <sp>
               <speaker>Φιλοκλέων</speaker>
               <l>πολλοὺς πάνυ.</l>
               <l>πρῶτον μὲν ὡς ἡ Λάμιʼ ἁλοῦσʼ ἐπέρδετο,</l>
               <l>ἔπειτα δʼ ὡς ὁ Καρδοπίων τὴν μητέρα.</l>
            </sp>
            <sp>
               <speaker>Βδελυκλέων</speaker>
               <l>μή ʼμοί γε μύθους, ἀλλὰ τῶν ἀνθρωπίνων,</l>
               <l n="1180">οἵους λέγομεν μάλιστα τοὺς κατʼ οἰκίαν.</l>
            </sp>
            <sp>
               <speaker>Φιλοκλέων</speaker>
               <l>ἐγᾦδα τοίνυν τῶν γε πάνυ κατʼ οἰκίαν</l>
               <l>ἐκεῖνον ὡς <q>οὕτω ποτʼ ἦν μῦς καὶ γαλῆ.</q>
               </l>
            </sp>
            <sp>
               <speaker>Βδελυκλέων</speaker>
               <l>ὦ σκαιὲ κἀπαίδευτε, Θεογένης ἔφη</l>
               <l>τῷ κοπρολόγῳ καὶ ταῦτα λοιδορούμενος,</l>
               <l n="1185">μῦς καὶ γαλᾶς μέλλεις λέγειν ἐν ἀνδράσιν;</l>
            </sp>
            <sp>
               <speaker>Φιλοκλέων</speaker>
               <l>ποίους τινὰς δὲ χρὴ λέγειν;</l>
            </sp>
            <sp>
               <speaker>Βδελυκλέων</speaker>
               <l>μεγαλοπρεπεῖς,</l>
               <l>ὡς ξυνεθεώρεις Ἀνδροκλεῖ καὶ Κλεισθένει.</l>
            </sp>
            <sp>
               <speaker>Φιλοκλέων</speaker>
               <l>ἐγὼ δὲ τεθεώρηκα ποώποτʼ οὐδαμοῖ</l>
               <l>πλὴν ἐς Πάρον, καὶ ταῦτα δὔ ὀβολὼ φέρων.</l>
            </sp>
            <sp>
               <speaker>Βδελυκλέων</speaker>
               <l n="1190">ἀλλʼ οὖν λέγειν χρή σʼ ὡς ἐμάχετό γʼ αὐτίκα</l>
               <l>Ἐφουδίων παγκράτιον Ἀσκώνδᾳ καλῶς,</l>
               <l>ἤδη γέρων ὢν καὶ πολιός, ἔχων δέ τοι</l>
               <l>πλευρὰν βαθυτάτην καὶ χέρας καὶ λαγόνα καὶ</l>
               <l>θώρακʼ ἄριστον.</l>
            </sp>
            <sp>
               <speaker>Φιλοκλέων</speaker>
               <l>παῦε παῦʼ, οὐδὲν λέγεις.</l>
               <l n="1195">πῶς ἂν μαχέσαιτο παγκράτιον θώρακʼ ἔχων;</l>
            </sp>
            <sp>
               <speaker>Βδελυκλέων</speaker>
               <l>οὕτω διηγεῖσθαι νομίζουσʼ οἱ σοφοί.</l>
               <l>ἀλλʼ ἕτερον εἰπέ μοι· παρʼ ἀνδράσι ξένοις</l>
               <l>πίνων σεαυτοῦ ποῖον ἂν λέξαι δοκεῖς</l>
               <l>ἐπὶ νεότητος ἔργον ἀνδρικώτατον;</l>
            </sp>
            <sp>
               <speaker>Φιλοκλέων</speaker>
               <l n="1200">ἐκεῖνʼ ἐκεῖνʼ ἀνδρειότατόν γε τῶν ἐμῶν,</l>
               <l>ὅτʼ Ἐργασίωνος τὰς χάρακας ὑφειλόμην.</l>
            </sp>
            <sp>
               <speaker>Βδελυκλέων</speaker>
               <l>ἀπολεῖς με. ποίας χάρακας; ἀλλʼ ὡς ἢ κάπρον</l>
               <l>ἐδιώκαθές ποτʼ ἢ λαγών, ἢ λαμπάδα</l>
               <l>ἔδραμες, ἀνευρὼν ὅ τι νεανικώτατον.</l>
            </sp>
            <sp>
               <speaker>Φιλοκλέων</speaker>
               <l n="1205">ἐγᾦδα τοίνυν τό γε νεανικώτατον·</l>
               <l>ὅτε τὸν δρομέα Φάυλλον ὢν βούπαις ἔτι</l>
               <l>εἶλον διώκων λοιδορίας ψήφοιν δυοῖν.</l>
            </sp>
            <sp>
               <speaker>Βδελυκλέων</speaker>
               <l>παὖ· ἀλλὰ δευρὶ κατακλινεὶς προσμάνθανε</l>
               <l>ξυμποτικὸς εἶναι καὶ ξυνουσιαστικός.</l>
            </sp>
            <sp>
               <speaker>Φιλοκλέων</speaker>
               <l n="1210">πῶς οὖν κατακλινῶ; φράζʼ ἀνύσας.</l>
            </sp>
            <sp>
               <speaker>Βδελυκλέων</speaker>
               <l>εὐσχημόνως.</l>
            </sp>
            <sp>
               <speaker>Φιλοκλέων</speaker>
               <l>ὡδὶ κελεύεις κατακλινῆναι;</l>
            </sp>
            <sp>
               <speaker>Βδελυκλέων</speaker>
               <l>μηδαμῶς.</l>
            </sp>
            <sp>
               <speaker>Φιλοκλέων</speaker>
               <l>πῶς δαί;</l>
            </sp>
            <sp>
               <speaker>Βδελυκλέων</speaker>
               <l>τὰ γόνατʼ ἔκτεινε καὶ γυμναστικῶς</l>
               <l>ὑγρὸν χύτλασον σεαυτὸν ἐν τοῖς στρώμασιν.</l>
               <l>ἔπειτʼ ἐπαίνεσόν τι τῶν χαλκωμάτων,</l>
               <l n="1215">ὀροφὴν θέασαι, κρεκάδιʼ αὐλῆς θαύμασον·</l>
               <l>ὕδωρ κατὰ χειρός· τὰς τραπέζας ἐσφέρειν·</l>
               <l>δειπνοῦμεν· ἀπονενίμμεθʼ· ἤδη σπένδομεν.</l>
            </sp>
            <sp>
               <speaker>Φιλοκλέων</speaker>
               <l>πρὸς τῶν θεῶν ἐνύπνιον ἑστιώμεθα;</l>
            </sp>
            <sp>
               <speaker>Βδελυκλέων</speaker>
               <l>αὑλητρὶς ἐνεφύσησεν· οἱ δὲ συμπόται</l>
               <l n="1220">εἰσὶν Θέωρος Αἰσχίνης Φᾶνος Κλέων,</l>
               <l>ξένος τις ἕτερος πρὸς κεφαλῆς Ἀκέστορος.</l>
               <l>τούτοις ξυνὼν τὰ σκόλιʼ ὅπως δέξει καλῶς.</l>
            </sp>
            <sp>
               <speaker>Φιλοκλέων</speaker>
               <l>ἄληθες; ὡς οὐδεὶς Διακρίων δέξεται.<milestone ed="p" n="1224" unit="card"/>
               </l>
            </sp>
            <sp>
               <speaker>Βδελυκλέων</speaker>
               <l>ἐγὼ εἴσομαι· καὶ δὴ γάρ εἰμʼ ἐγὼ Κλέων,</l>
               <l n="1225">ᾄδω δὲ πρῶτος Ἁρμοδίου· δέξαι δὲ σύ.</l>
               <l>
                  <q>οὐδεὶς πώποτʼ ἀνὴρ ἔγεντʼ Ἀθήναις</q>—</l>
            </sp>
            <sp>
               <speaker>Φιλοκλέων</speaker>
               <l>οὐχ οὕτω γε πανοῦργος <add>οὐδὲ</add> κλέπτης.</l>
            </sp>
            <sp>
               <speaker>Βδελυκλέων</speaker>
               <l>τουτὶ σὺ δράσεις; παραπολεῖ βοώμενος·</l>
               <l>φήσει γὰρ ἐξολεῖν σε καὶ διαφθερεῖν</l>
               <l n="1230">καὶ τῆσδε τῆς γῆς ἐξελᾶν.</l>
            </sp>
            <sp>
               <speaker>Φιλοκλέων</speaker>
               <l>ἐγὼ δέ γε,</l>
               <l>ἐὰν ἀπειλῇ, νὴ Δίʼ ἕτερʼ ἀντᾴσομαι·</l>
            </sp>
            <sp>
               <speaker>Φιλοκλέων</speaker>
               <l>‘ὦνθρωφʼ, οὖτος ὁ μαιόμενος τὸ μέγα κράτος,</l>
               <l n="1235">ἀντρέψεις ἔτι τὰν πόλιν· ἁ δʼ ἔχεται ῥοπᾶς.’</l>
            </sp>
            <sp>
               <speaker>Βδελυκλέων</speaker>
               <l>τί δʼ ὅταν Θέωρος πρὸς ποδῶν κατακείμενος</l>
               <l>ᾄδῃ Κλέωνος λαβόμενος τῆς δεξιᾶς·</l>
            </sp>
            <sp>
               <speaker>Βδελυκλέων</speaker>
               <l>
                  <q>Ἀδμήτου λόγον ὦταῖρε μαθὼν τοὺς ἀγαθοὺς φίλει.</q>
               </l>
            </sp>
            <sp>
               <speaker>Βδελυκλέων</speaker>
               <l n="1240">τούτῳ τί λέξεις σκόλιον;</l>
            </sp>
            <sp>
               <speaker>Φιλοκλέων</speaker>
               <l>ᾠδικῶς ἐγώ.</l>
            </sp>
            <sp>
               <speaker>Φιλοκλέων</speaker>
               <l>‘οὐκ ἔστιν ἀλωπεκίζειν,</l>
               <l>οὐδʼ ἀμφοτέροισι γίγνεσθαι φίλον.’</l>
            </sp>
            <sp>
               <speaker>Βδελυκλέων</speaker>
               <l>μετὰ τοῦτον Αἰσχίνης ὁ Σέλλου δέξεται,</l>
               <l>ἀυὴρ σοφὸς καὶ μουσικός, κᾆτʼ ᾄσεται·</l>
            </sp>
            <div type="textpart" subtype="lyric" n="">
               <sp>
                  <speaker>Βδελυκλέων</speaker>
                  <l n="1245">‘χρήματα καὶ βίαν</l>
                  <l>Κλειταγόρᾳ τε κἀμοὶ</l>
                  <l>μετὰ Θετταλῶν’—</l>
               </sp>
            </div>
            <div type="textpart" subtype="lyric" n="">
               <sp>
                  <speaker>Φιλοκλέων</speaker>
                  <l>πολλὰ δὴ διεκόμπασας σὺ κἀγώ.</l>
               </sp>
               <sp>
                  <speaker>Βδελυκλέων</speaker>
                  <l>τουτὶ μὲν ἐπιεικῶς σύ γʼ ἐξεπίστασαι·</l>
                  <l n="1250">ὅπως δʼ ἐπὶ δεῖπνον ἐς Φιλοκτήμονος ἴμεν.</l>
                  <l>παῖ παῖ, τὸ δεῖπνον Χρυσὲ συσκεύαζε νῷν,</l>
                  <l>ἵνα καὶ μεθυσθῶμεν διὰ χρόνου.</l>
               </sp>
               <sp>
                  <speaker>Φιλοκλέων</speaker>
                  <l>μηδαμῶς.</l>
                  <l>κακὸν τὸ πίνειν· ἀπὸ γὰρ οἴνου γίγνεται</l>
                  <l>καὶ θυροκοπῆσαι καὶ πατάξαι καὶ βαλεῖν,</l>
                  <l n="1255">κἄπειτʼ ἀποτίνειν ἀργύριον ἐκ κραιπάλης.</l>
               </sp>
               <sp>
                  <speaker>Βδελυκλέων</speaker>
                  <l>οὔκ, ἢν ξυνῇς γʼ ἀνδράσι καλοῖς τε κἀγαθοῖς.</l>
                  <l>ἢ γὰρ παρῃτήσαντο τὸν πεπονθότα,</l>
                  <l>ἢ λόγον ἔλεξας αὐτὸς ἀστεῖόν τινα,</l>
                  <l>Αἰσωπικὸν γέλοιον ἢ Συβαριτικόν,</l>
                  <l n="1260">ὧν ἔμαθες ἐν τῷ συμποσίῳ· κᾆτʼ ἐς γέλων</l>
                  <l>τὸ πρᾶγμʼ ἔτρεψας, ὥστʼ ἀφείς σʼ ἀποιχεται.</l>
               </sp>
               <sp>
                  <speaker>Φιλοκλέων</speaker>
                  <l>μαθητέον τἄρʼ ἐστὶ πολλοὺς τῶν λόγων,</l>
                  <l>εἴπερ ἀποτείσω μηδέν, ἤν τι δρῶ κακόν.</l>
               </sp>
               <sp>
                  <speaker>Βδελυκλέων</speaker>
                  <l>ἄγε νυν ἴωμεν· μηδὲν ἡμᾶς ἰσχέτω.<milestone ed="p" n="1265" unit="card"/>
                  </l>
               </sp>
            </div>
         </div>
         <div type="textpart" subtype="Choral" n="">
            <div type="textpart" subtype="strophe" n="">
               <sp>
                  <speaker>Χορός</speaker>
                  <l n="1265">πολλάκις δὴ ʼδοξʼ ἐμαυτῷ δεξειὸς πεφυκέναι</l>
                  <l>καὶ σκαιὸς οὐδεπώποτε·</l>
                  <l>ἀλλʼ Ἀμυνίας ὁ Σέλλου μᾶλλον οὑκ τῶν Κρωβύλων,</l>
                  <l>οὗτος ὅν γʼ ἐγώ ποτʼ εἶδον ἀντὶ μήλου καὶ ῥοᾶς</l>
                  <l>δειπνοῦντα μετὰ Λεωγόρου·</l>
                  <l n="1270">πεινῇ γὰρ ᾗπερ Ἀντιφῶν·</l>
                  <l>ἀλλὰ πρεσβεύων γὰρ ἐς Φάρσαλον ᾤχετʼ, εἶτʼ ἐκεῖ</l>
                  <l>μόνος μόνοις</l>
                  <l>τοῖς Πενέσταισι ξυνῆν τοῖς</l>
                  <l>Θετταλῶν, αὐτὸς πενέστης ὢν ἔλαττων οὐδενός.<milestone ed="p" n="1275" unit="card"/>
                  </l>
               </sp>
            </div>
            <div type="textpart" subtype="epirrheme" n="">
<!-- AEM:  was marked as "lyric" -->
               <sp>
                  <speaker>Χορός</speaker>
                  <l n="1275">ὦ μακάριʼ Αὐτόμενες ὥς σε μακαρίζομεν,</l>
                  <l>παῖδας ἐφύτευσας ὅτι χειροτεχνικωτάτους·</l>
                  <l>πρῶτα μὲν ἅπασι φίλον ἄνδρα τε σοφώτατον,</l>
                  <l>τὸν κιφαραοιδότατον, ᾧ χάρις ἐφέσπετο·</l>
                  <l>τὸν δʼ ὑποκριτὴν ἕτερον ἀργαλέον ὡς σοφόν·</l>
                  <l n="1280">εἶτʼ Ἀριφράδην πολύ τι θυμοσοφικώτατον,</l>
                  <l>ὅντινά ποτʼ ὤμοσε μαθόντα παρὰ μηδενός,</l>
                  <l>ἀλλʼ ἀπὸ σοφῆς φύσεος αὐτόματον ἐκμαθεῖν</l>
                  <l>γλωττοποιεῖν ἐς τὰ πορνεῖʼ εἰσιόνθʼ ἑκάστοτε.<milestone ed="p" n="1284" unit="card"/>
                  </l>
               </sp>
            </div>
            <div type="textpart" subtype="antistrophe" n="">
               <sp>
                  <speaker>Χορός</speaker>
                  <l>
                     <gap reason="lost"/>
                  </l>
               </sp>
            </div>
            <div type="textpart" subtype="antepirrheme" n="">
               <sp>
                  <speaker>Χορός</speaker>
                  <l>εἰσί τινες οἵ μʼ ἔλεγον ὡς καταδιηλλάγην,</l>
                  <l n="1285">ἡνίκα Κλέων μʼ ὑπετάραττεν ἐπικείμενος</l>
                  <l>† καί με κακίσταις † ἔκνισε· κᾆθʼ ὅτʼ ἀπεδειρόμην,</l>
                  <l>οὑκτὸς ἐγέλων μέγα κεκραγότα θεώμενοι,</l>
                  <l>οὐδὲν ἄρʼ ἐμοῦ μέλον, ὅσον δὲ μόνον εἰδέναι</l>
                  <l>σκωμμάτιον εἴποτέ τι θλιβόμενος ἐκβαλῶ.</l>
                  <l n="1290">ταῦτα κατιδὼν ὑπό τι μικρὸν ἐπιθήκισα·</l>
                  <l>εἶτα νῦν ἐξηπάτησεν ἡ χάραξ τὴν ἄμπελον.<milestone ed="p" n="1292" unit="card"/>
                  </l>
               </sp>
            </div>
         </div>
         <div type="textpart" subtype="Episode" n="">
            <sp>
               <speaker>Ξανθίας</speaker>
               <l>ἰὼ χελῶναι μακάριαι τοῦ δέρματος,</l>
               <l>καὶ τρὶς μακάριαι τοῦ ʼπὶ ταῖς πλευραῖς τέγους.</l>
               <l>ὡς εὖ κατηρέψασθε καὶ νουβυστικῶς</l>
               <l n="1295">κεράμῳ τὸ νῶτον ὥστε τὰς πληγὰς στέγειν.</l>
               <l>ἐγὼ δʼ ἀπόλωλα στιζόμενος βακτηρίᾳ.</l>
            </sp>
            <sp>
               <speaker>Χορός</speaker>
               <l>τί δʼ ἔστιν ὦ παῖ; παῖδα γάρ, κἂν ᾖ γέρων,</l>
               <l>καλεῖν δίκαιον ὅστις ἂν πληγὰς λάβῃ.</l>
            </sp>
            <sp>
               <speaker>Ξανθίας</speaker>
               <l>οὐ γὰρ ὁ γέρων ἀτηρότατον ἄρʼ ἦν κακὸν</l>
               <l n="1300">καὶ τῶν ξυνόντων πολὺ παροινικώτατος;</l>
               <l>καίτοι παρῆν Ἵππυλλος Ἀντιφῶν Λύκων</l>
               <l>Λυσίστρατος Θούφραστος οἱ περὶ Φρύνιχον.</l>
               <l>τούτων ἁπάντων ἦν ὑβριστότατος μακρῷ.</l>
               <l>εὐθὺς γὰρ ὡς ἐνέπλητο πολλῶν κἀγαθῶν,</l>
               <l n="1305">ἐνήλατʼ ἐσκίρτα ʼπεπόρδει κατεγέλα</l>
               <l>ὥσπερ καχρύων ὀνίδιον εὐωχημένον</l>
               <l>κἄτυπτεν ἐμὲ νεανικῶς <q>παῖ παῖ</q> καλῶν.</l>
               <l>εἶτʼ αὐτὸν ὡς εἶδʼ ᾔκασεν Λυσίστρατος·</l>
               <l>‘ἔοικας ὦ πρεσβῦτα νεοπλούτῳ τρυγὶ</l>
               <l n="1310">κλητῆρί τʼ εἰς ἀχυρμὸν ἀποδεδρακότι.’</l>
               <l>ὁ δʼ ἀνακραγὼν ἀντῄκασʼ αὐτὸν πάρνοπι</l>
               <l>τὰ θρῖα τοῦ τρίβωνος ἀποβεβληκότι,</l>
               <l>Σθενέλῳ τε τὰ σκευάρια διακεκαρμένῳ.</l>
               <l>οἱ δʼ ἀνεκρότησαν, πλήν γε Θουφράστου μόνου·</l>
               <l n="1315">οὗτος δὲ διεμύλλαινεν ὡς δὴ δεξιός.</l>
               <l>ὁ γέρων δὲ τὸν Θούφραστον ἤρετʼ· ʼεἰπέ μοι,</l>
               <l>ἐπὶ τῷ κομᾷς καὶ κομψὸς εἶναι προσποιεῖ,</l>
               <l>κωμῳδολοιχῶν περὶ τὸν εὖ πράττοντʼ ἀεί;ʼ</l>
               <l>τοιαῦτα περιύβριζεν αὐτοὺς ἐν μέρει,</l>
               <l n="1320">σκώπτων ἀγροίκως καὶ προσέτι λόγους λέγων</l>
               <l>ἀμαθέστατʼ οὐδὲν εἰκότας τῷ πράγματι.</l>
               <l>ἔπειτʼ ἐπειδὴ ʼμέθυεν, οἴκαδʼ ἔρχεται</l>
               <l>τύπτων ἅπαντας, ἤν τις αὐτῷ ξυντύχῃ.</l>
               <l>ὁδὶ δὲ καὶ δὴ σφαλλόμενος προσέρχεται.</l>
               <l n="1325">ἀλλʼ ἐκποδὼν ἄπειμι πρὶν πληγὰς λαβεῖν.<milestone ed="p" n="1326" unit="card"/>
               </l>
            </sp>
            <div type="textpart" subtype="lyric" n="">
               <sp>
                  <speaker>Φιλοκλέων</speaker>
                  <l>ἄνεχε πάρεχε·</l>
                  <l>κλαύσεταί τις τῶν ὄπισθεν</l>
                  <l>ἐπακολουθούντων ἐμοί·</l>
                  <l>οἷον, εἰ μὴ ʼρρήσεθʼ, ὑμᾶς</l>
                  <l n="1330">ὦ πόνηροι ταυτῃὶ τῇ</l>
                  <l>δᾳδὶ φρυκτοὺς σκευάσω.</l>
               </sp>
               <sp>
                  <speaker>Ξυμότης τις</speaker>
                  <l>ἦ μὴν σὺ δώσεις αὔριον τούτων δίκην</l>
                  <l>ἡμῖν ἅπασι, κεἰ σφόδρʼ εἶ νεανίας.</l>
                  <l>ἁθρόοι γὰρ ἥξομέν σε προσκαλούμενοι.<milestone ed="p" n="1335" unit="card"/>
                  </l>
               </sp>
               <sp>
                  <speaker>Φιλοκλέων</speaker>
                  <l n="1335">ἰὴ ἰεῦ, καλούμενοι.</l>
                  <l>ἀρχαῖά γʼ ὑμῶν· ἆρά γʼ ἴσθʼ</l>
                  <l>ὡς οὐδʼ ἀκούων ἀνέχομαι</l>
                  <l>δικῶν; ἰαιβοῖ, αἰβοῖ.</l>
                  <l>τάδε μʼ ἀρέσκει· βάλλε κημούς.</l>
                  <l n="1340">οὐκ ἄπεισι; ποῦ ʼστιν <add>ἡμῖν</add>
                  </l>
                  <l>ἡλιαστής; ἐκποδών.<milestone ed="p" n="1342" unit="card"/>
                  </l>
               </sp>
               <sp>
                  <speaker>Φιλοκλέων</speaker>
                  <!-- AEM:  why another speech tag here? -->
                  <l>ἀνάβαινε δεῦρο χρυσομηλολόνθιον,</l>
                  <l>τῇ χειρὶ τουδὶ λαβομένη τοῦ σχοινίου.</l>
                  <l>ἔχου· φυλάττου δʼ, ὡς σαπρὸν τὸ σχοινίον·</l>
                  <l>ὅμως γε μέντοι τριβόμενον οὐκ ἄχθεται.</l>
                  <l n="1345">ὁρᾷς ἐγώ σʼ ὡς δεξιῶς ὑφειλόμην</l>
                  <l>μέλλουσαν ἤδη λεσβιᾶν τοὺς ξυμπότας·</l>
                  <l>ὧν οὕνεκʼ ἀπόδος τῷ πέει τῳδὶ χάριν.</l>
                  <l>ἀλλʼ οὐκ ἀποδώσεις οὐδʼ ἐφιαλεῖς οἶδʼ ὅτι,</l>
                  <l>ἀλλʼ ἐξαπατήσεις κἀγχανεῖ τούτῳ μέγα·</l>
                  <l n="1350">πολλοῖς γὰρ ἤδη χἀτέροις αὔτʼ ἠργάσω.</l>
                  <l>ἐὰν γένῃ δὲ μὴ κακὴ νυνὶ γυνή,</l>
                  <l>ἐγώ σʼ ἐπειδὰν οὑμὸς υἱὸς ἀποθάνῃ,</l>
                  <l>λυσάμενος ἕξω παλλακὴν ὦ χοιρίον.</l>
                  <l>νῦν δʼ οὐ κρατῶ ʼγὼ τῶν ἐμαυτοῦ χρημάτων</l>
                  <l n="1355">νέος γάρ εἰμι καὶ φυλάττομαι σφόδρα.</l>
                  <l>τὸ γὰρ υἵδιον τηρεῖ με, κἄστι δύσκολον</l>
                  <l>κἄλλως κυμινοπριστοκαρδαμογλύφον.</l>
                  <l>ταῦτʼ οὖν περί μου δέδοικε μὴ διαφθαρῶ.</l>
                  <l>πατὴρ γὰρ οὐδείς ἐστιν αὐτῷ πλὴν ἐμοῦ.</l>
                  <l n="1360">ὁδὶ δὲ καὐτὸς ἐπὶ σὲ κἄμʼ ἔοικε θεῖν.</l>
                  <l>ἀλλʼ ὡς τάχιστα στῆθι τάσδε τὰς δετὰς</l>
                  <l>λαβοῦσʼ, ἵνʼ αὐτὸν τωθάσω νεανικῶς,</l>
                  <l>οἵοις ποθʼ οὗτος ἐμὲ πρὸ τῶν μυστηρίων.</l>
               </sp>
               <sp>
                  <speaker>Βδελυκλέων</speaker>
                  <l>ὦ οὗτος οὗτος τυφεδανὲ καὶ χοιρόθλιψ,</l>
                  <l n="1365">ποθεῖν ἐρᾶν τʼ ἔοικας ὡραίας σοροῦ.</l>
                  <l>οὔτοι καταπροίξει μὰ τὸν Ἀπόλλω τοῦτο δρῶν.</l>
               </sp>
               <sp>
                  <speaker>Φιλοκλέων</speaker>
                  <l>ὡς ἡδέως φάγοις ἂν ἐξ ὄξους δίκην.</l>
               </sp>
               <sp>
                  <speaker>Βδελυκλέων</speaker>
                  <l>οὐ δεινὰ τωθάζειν σε τὴν αὐλητρίδα</l>
                  <l>τῶν ξυμποτῶν κλέψαντα;</l>
               </sp>
               <sp>
                  <speaker>Φιλοκλέων</speaker>
                  <l>ποίαν αὐλητρίδα;</l>
                  <l n="1370">τί ταῦτα ληρεῖς ὥσπερ ἀπὸ τύμβου πεσών;</l>
               </sp>
               <sp>
                  <speaker>Βδελυκλέων</speaker>
                  <l>νὴ τὸν Δίʼ αὕτη πού ʼστί σοί γʼ ἡ Δαρδανίς.</l>
               </sp>
               <sp>
                  <speaker>Φιλοκλέων</speaker>
                  <l>οὔκ, ἀλλʼ ἐν ἀγορᾷ τοῖς θεοῖς δᾲς κάεται.</l>
               </sp>
               <sp>
                  <speaker>Βδελυκλέων</speaker>
                  <l>δᾲς ἥδε;</l>
               </sp>
               <sp>
                  <speaker>Φιλοκλέων</speaker>
                  <l>δᾲς δῆτʼ. οὐχ ὁρᾷς ἐστιγμένην;</l>
               </sp>
               <sp>
                  <speaker>Βδελυκλέων</speaker>
                  <l>τί δὲ τὸ μέλαν τοῦτʼ ἐστὶν αὐτῆς τοὐν μέσῳ;</l>
               </sp>
               <sp>
                  <speaker>Φιλοκλέων</speaker>
                  <l n="1375">ἡ πίττα δήπου καομένης ἐξέρχεται.</l>
               </sp>
               <sp>
                  <speaker>Βδελυκλέων</speaker>
                  <l>ὁ δʼ ὄπισθεν οὐχὶ πρωκτός ἐστιν οὑτοσί;</l>
               </sp>
               <sp>
                  <speaker>Φιλοκλέων</speaker>
                  <l>ὄζος μὲν οὖν τῆς δᾳδὸς οὗτος ἐξέχει.</l>
               </sp>
               <sp>
                  <speaker>Βδελυκλέων</speaker>
                  <l>τί λέγεις σύ; ποῖος ὄζος; οὐκ εἶ δεῦρο σύ;</l>
               </sp>
               <sp>
                  <speaker>Φιλοκλέων</speaker>
                  <l>ἆ ἆ τί μέλλεις δρᾶν;</l>
               </sp>
               <sp>
                  <speaker>Βδελυκλέων</speaker>
                  <l>ἄγειν ταύτην λαβὼν</l>
                  <l n="1380">ἀφελόμενός σε καὶ νομίσας εἶναι σαπρὸν</l>
                  <l>κοὐδὲν δύνασθαι δρᾶν.</l>
               </sp>
               <sp>
                  <speaker>Φιλοκλέων</speaker>
                  <l>ἄκουσόν νυν ἐμοῦ.</l>
                  <l>Ὀλυμπίασιν, ἡνίκʼ ἐθεώρουν ἐγώ,</l>
                  <l>Ἐφουδίων ἐμαχέσατʼ Ἀσκώνδᾳ καλῶς</l>
                  <l>ἤδη γέρων ὤν· εἶτα τῇ πυγμῇ θενὼν</l>
                  <l n="1385">ὁ πρεσβύτερος κατέβαλε τὸν νεώτερον.</l>
                  <l>πρὸς ταῦτα τηροῦ μὴ λάβῃς ὑπώπια.</l>
               </sp>
               <sp>
                  <speaker>Βδελυκλέων</speaker>
                  <l>νὴ τὸν Δίʼ ἐξέμαθές γε τὴν Ὀλυμπίαν.<milestone ed="p" n="1388" unit="card"/>
                  </l>
               </sp>
               <sp>
                  <speaker>Αρτόπωλις</speaker>
                  <l>ἴθι μοι παράστηθʼ, ἀντιβολῶ πρὸς τῶν θεῶν.</l>
                  <l>ὁδὶ γὰρ ἁνήρ ἐστιν ὅς μʼ ἀπώλεσεν</l>
                  <l n="1390">τῇ δᾳδὶ παίων, κἀξέβαλεν ἐντευθενὶ</l>
                  <l>ἄρτους δέκʼ ὀβολῶν κἀπιθήκην τέτταρας.</l>
               </sp>
               <sp>
                  <speaker>Βδελυκλέων</speaker>
                  <l>ὁρᾷς ἃ δέδρακας; πράγματʼ αὖ δεῖ καὶ δίκας</l>
                  <l>ἔχειν διὰ τὸν σὸν οἶνον.</l>
               </sp>
               <sp>
                  <speaker>Φιλοκλέων</speaker>
                  <l>οὐδαμῶς γʼ, ἐπεὶ</l>
                  <l>λόγοι διαλλάξουσιν αὐτὰ δεξιοί·</l>
                  <l n="1395">ὥστʼ οἶδʼ ὁτιὴ ταύτῃ διαλλαχθήσομαι.</l>
               </sp>
               <sp>
                  <speaker>Αρτόπωλις</speaker>
                  <l>οὔτοι μὰ τὼ θεὼ καταπροίξει Μυρτίας</l>
                  <l>τῆς Ἀγκυλίωνος θυγατέρος καὶ Σωστράτης,</l>
                  <l>οὕτω διαφθείρας ἐμοῦ τὰ φορτία.</l>
               </sp>
               <sp>
                  <speaker>Φιλοκλέων</speaker>
                  <l>ἄκουσον ὦ γύναι· λόγον σοι βούλομαι</l>
                  <l n="1400">λέξαι χαρίεντα.</l>
               </sp>
               <sp>
                  <speaker>Αρτόπωλις</speaker>
                  <l>μὰ Δία μὴ ʼμοί γʼ ὦ μέλε.</l>
               </sp>
               <sp>
                  <speaker>Φιλοκλέων</speaker>
                  <l>Αἴσωπον ἀπὸ δείπνου βαδίζονθʼ ἑσπέρας</l>
                  <l>θρασεῖα καὶ μεθύση τις ὑλάκτει κύων.</l>
                  <l>κἄπειτʼ ἐκεῖνος εἶπεν, ‘ὦ κύον κύον,</l>
                  <l>εἰ νὴ Δίʼ ἀντὶ τῆς κακῆς γλώττης ποθὲν</l>
                  <l n="1405">πυροὺς πρίαιο, σωφρονεῖν ἄν μοι δοκεῖς.’</l>
               </sp>
               <sp>
                  <speaker>Αρτόπωλις</speaker>
                  <l>καὶ καταγελᾷς μου; προσκαλοῦμαί σʼ ὅστις εἶ</l>
                  <l>πρὸς τοὺς ἀγορανόμους βλάβης τῶν φορτίων,</l>
                  <l>κλητῆρʼ ἔχουσα Χαιρεφῶντα τουτονί.</l>
               </sp>
               <sp>
                  <speaker>Φιλοκλέων</speaker>
                  <l>μὰ Δίʼ ἀλλʼ ἄκουσον, ἤν τί σοι δόξω λέγειν.</l>
                  <l n="1410">Λᾶσός ποτʼ ἀντεδίδασκε καὶ Σιμωνίδης·</l>
                  <l>ἔπειθʼ ὁ Λᾶσος εἶπεν, <q>ὀλίγον μοι μέλει.</q>
                  </l>
               </sp>
               <sp>
                  <speaker>Αρτόπωλις</speaker>
                  <l>ἄληθες οὗτος;</l>
               </sp>
               <sp>
                  <speaker>Φιλοκλέων</speaker>
                  <l>καὶ σὺ δή μοι Χαιρεφῶν</l>
                  <l>γυναικὶ † κλητεύειν ἐοικὼς † θαψίνῃ,</l>
                  <l>Ἰνοῖ κρεμαμένῃ πρὸς ποδῶν Εὐριπίδου.</l>
               </sp>
               <sp>
                  <speaker>Βδελυκλέων</speaker>
                  <l n="1415">ὁδί τις ἕτερος, ὡς ἔοικεν, ἔρχεται</l>
                  <l>καλούμενός σε· τόν γέ τοι κλητῆρʼ ἔχει.<milestone ed="p" n="1417" unit="card"/>
                  </l>
               </sp>
               <sp>
                  <speaker>Κατήγορος</speaker>
                  <l>οἴμοι κακοδαίμων. προσκαλοῦμαί σʼ ὦ γέρον</l>
                  <l>ὕβρεως.</l>
               </sp>
               <sp>
                  <speaker>Βδελυκλέων</speaker>
                  <l>ὕβρεως; μὴ μὴ καλέσῃ πρὸς τῶν θεῶν·</l>
                  <l>ἐγὼ γὰρ ὑπὲρ αὐτοῦ δίκην δίδωμί σοι</l>
                  <l n="1420">ἣν ἂν σὺ τάξῃς, καὶ χάριν προσείσομαι.</l>
               </sp>
               <sp>
                  <speaker>Φιλοκλέων</speaker>
                  <l>ἐγὼ μὲν οὖν αὐτῷ διαλλαχθήσομαι</l>
                  <l>ἑκών· ὁμολογῶ γὰρ πατάξαι καὶ βαλεῖν.</l>
                  <l>ἀλλʼ ἐλθὲ δευρί· πότερον ἐπιτρέπεις ἐμοί,</l>
                  <l>ὅ τι χρή μʼ ἀποτείσαντʼ ἀργύριον τοῦ πράγματος</l>
                  <l n="1425">εἶναι φίλον τὸ λοιπόν, ἢ σύ μοι φράσεις;</l>
               </sp>
               <sp>
                  <speaker>Κατήγορος</speaker>
                  <l>σὺ λέγε. δικῶν γὰρ οὐ δέομʼ οὐδὲ πραγμάτων.</l>
               </sp>
               <sp>
                  <speaker>Φιλοκλέων</speaker>
                  <l>ἀνὴρ Συβαρίτης ἐξέπεσεν ἐξ ἅρματος,</l>
                  <l>καί πως κατεάγη τῆς κεφαλῆς μέγα σφόδρα·</l>
                  <l>ἐτύγχανεν γὰρ οὐ τρίβων ὢν ἱππικῆς.</l>
                  <l n="1430">κἄπειτʼ ἐπιστὰς εἶπʼ ἀνὴρ αὐτῷ φίλος·</l>
                  <l>
                     <q>ἔρδοι τις ἣν ἕκαστος εἰδείη τέχνην.</q>
                  </l>
                  <l>οὕτω δὲ καὶ σὺ παράτρεχʼ ἐς τὰ Πιττάλου.</l>
               </sp>
               <sp>
                  <speaker>Βδελυκλέων</speaker>
                  <l>οὕμοιά σου καὶ ταῦτα τοῖς ἄλλοις τρόποις.</l>
               </sp>
               <sp>
                  <speaker>Κατήγορος</speaker>
                  <l>ἀλλʼ οὖν σὺ μέμνησʼ αὐτὸς ἁπεκρίνατο.</l>
               </sp>
               <sp>
                  <speaker>Φιλοκλέων</speaker>
                  <l n="1435">ἄκουε, μὴ φεῦγʼ. ἐν Συβάρει γυνή ποτε</l>
                  <l>κατέαξʼ ἐχῖνον.</l>
               </sp>
               <sp>
                  <speaker>Κατήγορος</speaker>
                  <l>ταῦτʼ ἐγὼ μαρτύρομαι.</l>
               </sp>
               <sp>
                  <speaker>Φιλοκλέων</speaker>
                  <l>οὑχῖνος οὖν ἔχων τινʼ ἐπεμαρτύρατο·</l>
                  <l>εἶθʼ ἡ Συβαρῖτις εἶπεν,  ‘εἰ ναὶ τὰν κόραν</l>
                  <l>τὴν μαρτυρίαν ταύτην ἐάσας ἐν τάχει</l>
                  <l n="1440">ἐπίδεσμον ἐπρίω, νοῦν ἂν εἶχες πλείονα.’</l>
               </sp>
               <sp>
                  <speaker>Κατήγορος</speaker>
                  <l>ὕβριζʼ ἕως ἂν τὴν δίκην ἅρχων καλῇ.</l>
               </sp>
               <sp>
                  <speaker>Βδελυκλέων</speaker>
                  <l>οὔτοι μὰ τὴν Δήμητρʼ ἔτʼ ἐνταυθοῖ μενεῖς,</l>
                  <l>ἀλλʼ ἀράμενος οἴσω σε —</l>
               </sp>
               <sp>
                  <speaker>Φιλοκλέων</speaker>
                  <l>τί ποιεῖς;</l>
               </sp>
               <sp>
                  <speaker>Βδελυκλέων</speaker>
                  <l>ὅ τι ποιῶ;</l>
                  <l>εἴσω φέρω σʼ ἐντεῦθεν· εἰ δὲ μή, τάχα</l>
                  <l n="1445">κλητῆρες ἐπιλείψουσι τοὺς καλουμένους.</l>
               </sp>
               <sp>
                  <speaker>Φιλοκλέων</speaker>
                  <l>Αἴσωπον οἱ Δελφοί ποτʼ —</l>
               </sp>
               <sp>
                  <speaker>Βδελυκλέων</speaker>
                  <l>ὀλίγον μοι μέλει.</l>
               </sp>
               <sp>
                  <speaker>Φιλοκλέων</speaker>
                  <l>φιάλην ἐπῃτιῶντο κλέψαι τοῦ θεοῦ·</l>
                  <l>ὁ δʼ ἔλεξεν αὐτοῖς, ὡς ὁ κάνθαρός ποτε —</l>
               </sp>
               <sp>
                  <speaker>Βδελυκλέων</speaker>
                  <l>οἴμʼ ὡς ἀπολῶ σʼ αὐτοῖσι τοῖσι κανθάροις.<milestone ed="p" n="1450" unit="card"/>
                  </l>
               </sp>
            </div>
         </div>
         <div type="textpart" subtype="Choral" n="">
            <div type="textpart" subtype="strophe" n="">
               <sp>
                  <speaker>Χορός</speaker>
                  <l n="1450">ζηλῶ γε τῆς εὐτυχίας</l>
                  <l>τὸν πρέσβυν οἷ μετέστη</l>
                  <l>ξηρῶν τρόπων καὶ βιοτῆς·</l>
                  <l>ἕτερα δὲ νῦν ἀντιμαθὼν</l>
                  <l>ἦ μέγα τι μεταπεσεῖται</l>
                  <l n="1455">ἐπὶ τὸ τρυφῶν καὶ μαλακόν.</l>
                  <l>τάχα δʼ ἂν ἴσως οὐκ ἐθέλοι.</l>
                  <l>τὸ γὰρ ἀποστῆναι χαλεπὸν</l>
                  <l>φύσεος, ἣν ἔχοι τις ἀεί.</l>
                  <l>καίτοι πολλοὶ ταῦτʼ ἔπαθον·</l>
                  <l n="1460">ξυνόντες γνώμαις ἑτέρων</l>
                  <l>μετεβάλοντο τοὺς τρόπους.<milestone ed="p" n="1462" unit="card"/>
                  </l>
               </sp>
            </div>
            <div type="textpart" subtype="antistrophe" n="">
               <sp>
                  <speaker>Χορός</speaker>
                  <l>πολλοῦ δʼ ἐπαίνου παρʼ ἐμοὶ</l>
                  <l>καὶ τοῖσιν εὖ φρονοῦσιν</l>
                  <l>τυχὼν ἄπεισιν διὰ τὴν</l>
                  <l n="1465">φιλοπατρίαν καὶ σοφίαν</l>
                  <l>ὁ παῖς ὁ Φιλοκλέωνος.</l>
                  <l>οὐδενὶ γὰρ οὕτως ἀγανῷ</l>
                  <l>ξυνεγενόμην, οὐδὲ τρόποις</l>
                  <l>ἐπεμάνην οὐδʼ ἐξεχύθην.</l>
                  <l n="1470">τί γὰρ ἐκεῖνος ἀντιλέγων</l>
                  <l>οὐ κρείττων ἦν, βουλόμενος</l>
                  <l>τὸν φύσαντα σεμνοτέροις</l>
                  <l>κατακοσμῆσαι πράγμασιν;<milestone ed="p" n="1474" unit="card"/>
                  </l>
               </sp>
            </div>
         </div>
         <div type="textpart" subtype="Episode" n="">
            <sp>
               <speaker>Ξανθίας</speaker>
               <l>νὴ τὸν Διόνυσον ἄπορά γʼ ἡμῖν πράγματα</l>
               <l n="1475">δαίμων τις ἐσκεκύκληκεν ἐς τὴν οἰκίαν.</l>
               <l>ὁ γὰρ γέρων ὡς ἔπιε διὰ πολλοῦ χρόνου</l>
               <l>ἤκουσέ τʼ αὐλοῦ, περιχαρὴς τῷ πράγματι</l>
               <l>ὀρχούμενος τῆς νυκτὸς οὐδὲν παύεται</l>
               <l>τἀρχαἶ ἐκεῖνʼ οἷς Θέσπις ἠγωνίζετο·</l>
               <l n="1480">καὶ τοὺς τραγῳδούς φησιν ἀποδείξειν κρόνους</l>
               <l>τοὺς νῦν διορχησάμενος ὀλίγον ὕστερον.</l>
            </sp>
            <div type="textpart" subtype="anapests" n="">
               <sp>
                  <speaker>Φιλοκλέων</speaker>
                  <l>τίς ἐπʼ αὐλείοισι θύραις θάσσει;</l>
               </sp>
               <sp>
                  <speaker>Ξανθίας</speaker>
                  <l>τουτὶ καὶ δὴ χωρεῖ τὸ κακόν.</l>
               </sp>
               <sp>
                  <speaker>Φιλοκλέων</speaker>
                  <l>κλῇθρα χαλάσθω τάδε. καὶ δὴ γὰρ</l>
                  <l n="1485">σχήματος ἀρχὴ —</l>
               </sp>
               <sp>
                  <speaker>Ξανθίας</speaker>
                  <l>μᾶλλον δέ γʼ ἴσως μανίας ἀρχή.</l>
               </sp>
               <sp>
                  <speaker>Φιλοκλέων</speaker>
                  <l>πλευρὰν λυγίσαντος ὑπὸ ῥώμης·</l>
                  <l>οἶον μυκτὴρ μυκᾶται καὶ</l>
                  <l>σφόνδυλος ἀχεῖ.</l>
               </sp>
               <sp>
                  <speaker>Ξανθίας</speaker>
                  <l>πῖθʼ ἑλλέβορον.</l>
               </sp>
               <sp>
                  <speaker>Φιλοκλέων</speaker>
                  <l n="1490">πτήσσει Φρύνιχος ὥς τις ἀλέκτωρ —</l>
               </sp>
               <sp>
                  <speaker>Ξανθίας</speaker>
                  <l>τάχα βαλλήσεις.</l>
               </sp>
               <sp>
                  <speaker>Φιλοκλέων</speaker>
                  <l>σκέλος οὐράνιόν γʼ ἐκλακτίζων.</l>
                  <l>πρωκτὸς χάσκει.</l>
               </sp>
               <sp>
                  <speaker>Ξανθίας</speaker>
                  <l>κατὰ σαυτὸν ὅρα.</l>
               </sp>
               <sp>
                  <speaker>Φιλοκλέων</speaker>
                  <l>νῦν γὰρ ἐν ἄρθροις τοῖς ἡμετέροις</l>
                  <l n="1495">στρέφεται χαλαρὰ κοτυληδών.</l>
               </sp>
            </div>
            <div type="textpart" subtype="iambics" n="">
               <sp>
                  <speaker>Φιλοκλέων</speaker>
                  <l>οὐκ εὖ;</l>
               </sp>
               <sp>
                  <speaker>Βδελυκλέων</speaker>
                  <l>μὰ Δίʼ οὐ δῆτʼ, ἀλλὰ μανικὰ πράγματα.</l>
               </sp>
               <sp>
                  <speaker>Φιλοκλέων</speaker>
                  <l>θέρε νυν ἀνείπω κἀνταγωνιστὰς καλῶ.</l>
                  <l>εἴ τις τραγῳδός φησιν ὀρχεῖσθαι καλῶς,</l>
                  <l>ἐμοὶ διορχησόμενος ἐνθάδʼ εἰσίτω.</l>
                  <l n="1500">φησίν τις ἢ οὐδείς;</l>
               </sp>
               <sp>
                  <speaker>Ξανθίας</speaker>
                  <l>εἶς γʼ ἐκεινοσὶ μόνος.</l>
               </sp>
               <sp>
                  <speaker>Φιλοκλέων</speaker>
                  <l>τίς ὁ κακοδαίμων ἐστίν;</l>
               </sp>
               <sp>
                  <speaker>Ξανθίας</speaker>
                  <l>υἱὸς Καρκίνου</l>
                  <l>ὁ μέσατος.</l>
               </sp>
               <sp>
                  <speaker>Φιλοκλέων</speaker>
                  <l>ἀλλʼ οὗτός γε καταποθήσεται·</l>
                  <l>ἀπολῶ γὰρ αὐτὸν ἐμμελείᾳ κονδύλου.</l>
                  <l>ἐν τῷ ῥυθμῷ γὰρ οὐδέν ἐστʼ.</l>
               </sp>
               <sp>
                  <speaker>Ξανθίας</speaker>
                  <l>ἀλλʼ ᾠζυρὲ</l>
                  <l n="1505">ἕτερος τραγῳδὸς Καρκινίτης ἔρχεται,</l>
                  <l>ἀδελφὸς αὐτοῦ.</l>
               </sp>
               <sp>
                  <speaker>Φιλοκλέων</speaker>
                  <l>νὴ Δίʼ ὠψώνηκʼ ἄρα.</l>
               </sp>
               <sp>
                  <speaker>Ξανθίας</speaker>
                  <l>μὰ τὸν Δίʼ οὐδέν γʼ ἄλλο πλήν γε καρκίνους·</l>
                  <l>προσέρχεται γὰρ ἕτερος αὖ τῶν Καρκίνου.</l>
               </sp>
               <sp>
                  <speaker>Φιλοκλέων</speaker>
                  <l>τουτὶ τί ἦν τὸ προσέρπον; ὀξὶς ἢ φάλαγξ;</l>
               </sp>
               <sp>
                  <speaker>Ξανθίας</speaker>
                  <l n="1510">ὁ πινοτήρης οὗτός ἐστι τοῦ γένους,</l>
                  <l>ὁ σμικρότατος, ὃς τὴν τραγῳδίαν ποιεῖ.</l>
               </sp>
               <sp>
                  <speaker>Φιλοκλέων</speaker>
                  <l>ὦ Καρκίνʼ ὦ μακάριε τῆς εὐπαιδίας,</l>
                  <l>ὅσον τὸ πλῆθος κατέπεσεν τῶν ὀρχίλων.</l>
                  <l>ἀτὰρ καταβατέον γʼ ἐπʼ αὐτούς μʼ· ᾠζυρέ,</l>
                  <l n="1515">ἅλμην κύκα τούτοισιν, ἢν ἐγὼ κρατῶ.<milestone ed="p" n="1516" unit="card"/>
                  </l>
               </sp>
            </div>
         </div>
         <div type="textpart" subtype="Exodus" n="">
            <div type="textpart" subtype="anapests" n="">
               <sp>
                  <speaker>Χορός</speaker>
                  <l>φέρε νυν ἡμεῖς αὐτοῖς ὀλίγον ξυγχωρήσωμεν ἅπαντες,</l>
                  <l>ἵνʼ ἐφʼ ἡσυχίας ἡμῶν πρόσθεν βεμβικίζωσιν ἑαυτούς.<milestone ed="p" n="1518" unit="card"/>
                  </l>
               </sp>
            </div>
            <div type="textpart" subtype="strophe" n="">
               <sp>
                  <speaker>Χορός</speaker>
                  <l>ἄγʼ ὦ μεγαλώνυμα τέκνα</l>
                  <l>τοῦ θαλασσίου <add>θεοῦ</add>,</l>
                  <l n="1520">πηδᾶτε παρὰ ψάμαθον</l>
                  <l>καὶ θῖνʼ ἁλὸς ἀτρυγέτου,</l>
                  <l>καρίδων ἀδελφοί·<milestone ed="p" n="1523" unit="card"/>
                  </l>
               </sp>
            </div>
            <div type="textpart" subtype="antistrophe" n="">
               <sp>
                  <speaker>Χορός</speaker>
                  <l>ταχὺν πόδα κυκλοσοβεῖτε,</l>
                  <l>καὶ τὸ Φρυνίχειον</l>
                  <l n="1525">ἐκλακτισάτω τις, ὅπως</l>
                  <l>ἰδόντες ἄνω σκέλος ὤζωσιν</l>
                  <l>οἱ θεαταί.<milestone ed="p" n="1529" unit="card"/>
                  </l>
               </sp>
            </div>
            <div type="textpart" subtype="lyric" n="">
               <sp>
                  <speaker>Χορός</speaker>
                  <l>στρόβει, παράβαινε κύκλῳ καὶ γάστρισον σεαυτόν,</l>
                  <l n="1530">ῥῖπτε σκέλος οὐράνιον· βέμβικες ἐγγενέσθων.</l>
                  <l>καὐτὸς γὰρ ὁ ποντομέδων ἄναξ πατὴρ προσέρπει</l>
                  <l>ἡσθεὶς ἐπὶ τοῖσιν ἑαυτοῦ παισὶ τοῖς τριόρχοις.</l>
                  <l n="1535">ἀλλʼ ἐξάγετʼ, εἴ τι φιλεῖτʼ ὀρχούμενοι, θύραζε</l>
                  <l>ἡμᾶς ταχύ· τοῦτο γὰρ οὐδείς πω πάρος δέδρακεν,</l>
                  <l>ὀρχούμενον ὅστις ἀπήλλαξεν χορὸν τρυγῳδῶν.</l>
               </sp>
            </div>
         </div>
          </div>
      </body>
   </text>
</TEI>
