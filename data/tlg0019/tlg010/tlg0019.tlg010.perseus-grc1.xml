<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Eccl.">Ecclesiazusae</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by Lowell Bowditch</change><change><date>8/92</date><label>ed.</label><name>Bill Merrill</name>Refined tagging</change><change><date>10/1/92</date><label>ed.</label><name>Bill Merrill</name>Replaced LYRIC Meter= tag with  SPEECH Meter=</change><change><date>31-Jan-00</date><label>Markup</label><name>Anne Mahoney</name>
$Log: aristoph.eccl_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.2  2010/06/25 13:26:22  gcrane
errors with proper names fixed

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.4  2009/01/29 21:24:13  lcerrato
fixed typos

Revision 1.3  2009/01/27 20:53:41  lcerrato
fixed two typos

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:17  packel
Converted to XML

Revision 1.10  2004/04/21 20:51:04  mimno
added card 1s

Revision 1.9  2003/07/01 22:14:36  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:53  dasmith
Added separate funder entity to TEI header.

Revision 1.6  2000/01/31 22:55:38  amahoney
convert to p3

</change></revisionDesc></teiHeader>
<text>
<body>
<div n="urn:cts:greekLit:tlg0019.tlg010.perseus-grc1" type="edition" xml:lang="grc"><div type="Prologue">
<milestone ed="p" n="1" unit="card"/>
<sp>
<speaker>Πραξάγορα</speaker>
<l n="1">Ὦ λαμπρὸν ὄμμα τοῦ τροχηλάτου λύχνου</l>
<l n="2">κάλλιστʼ ἐν εὐστόχοισιν ἐζητημένον·</l>
<l n="3">γονάς τε γὰρ σὰς καὶ τύχας δηλώσομεν·</l>
<l n="4">τροχῷ γὰρ ἐλαθεὶς κεραμικῆς ῥύμης ὕπο</l>
<l n="5">μυκτῆρσι λαμπρὰς ἡλίου τιμὰς ἔχεις·</l>
<l n="6">ὅρμα φλογὸς σημεῖα τὰ ξυγκείμενα.</l>
<l n="7">σοὶ γὰρ μόνῳ δηλοῦμεν εἰκότως, ἐπεὶ</l>
<l n="8">κἀν τοῖσι δωματίοισιν Ἀφροδίτης τρόπων</l>
<l n="9">πειρωμέναισι πλησίον παραστατεῖς,</l>
<l n="10">λορδουμένων τε σωμάτων ἐπιστάτην</l>
<l n="11">ὀφθαλμὸν οὐδεὶς τὸν σὸν ἐξείργει δόμων.</l>
<l n="12">μόνος δὲ μηρῶν εἰς ἀπορρήτους μυχοὺς</l>
<l n="13">λάμπεις ἀφεύων τὴν ἐπανθοῦσαν τρίχα·</l>
<l n="14">στοάς τε καρποῦ Βακχίου τε νάματος</l>
<l n="15">πλήρεις ὑποιγνύσαισι συμπαραστατεῖς·</l>
<l n="16">καὶ ταῦτα συνδρῶν οὐ λαλεῖς τοῖς πλησίον.</l>
<l n="17">ἀνθʼ ὧν συνείσει καὶ τὰ νῦν βουλεύματα</l>
<l n="18">ὅσα Σκίροις ἔδοξε ταῖς ἐμαῖς φίλαις.</l>
<l n="19">ἀλλʼ οὐδεμία πάρεστιν ἃς ἥκειν ἐχρῆν.</l>
<l n="20">καίτοι πρὸς ὄρθρον γʼ ἐστίν· ἡ δʼ ἐκκλησία</l>
<l n="21">αὐτίκα μάλʼ ἔσται· καταλαβεῖν δʼ ἡμᾶς ἕδρας,</l>
<l n="22">ἃς Φυρόμαχός ποτʼ εἶπεν, εἰ μέμνησθʼ ἔτι,</l>
<l n="23">δεῖ τὰς ἑτέρας πως κἀγκαθεζομένας λαθεῖν.</l>
<l n="24">τί δῆτʼ ἂν εἴη; πότερον οὐκ ἐρραμμένους</l>
<l n="25">ἔχουσι τοὺς πώγωνας, οὓς εἴρητʼ ἔχειν;</l>
<l n="26">ἢ θαἰμάτια τἀνδρεῖα κλεψάσαις λαθεῖν</l>
<l n="27">ἦν χαλεπὸν αὐταῖς; ἀλλʼ ὁρῶ τονδὶ λύχνον</l>
<l n="28">προσιόντα. φέρε νυν ἐπαναχωρήσω πάλιν,</l>
<l n="29">μὴ καί τις ὢν ἀνὴρ ὁ προσιὼν τυγχάνῃ.</l>
</sp>
<sp>
<speaker>Γυνὴ Α</speaker>
<l n="30">ὥρα βαδίζειν, ὡς ὁ κῆρυξ ἀρτίως</l>
<l n="31">ἡμῶν προσιουσῶν δεύτερον κεκόκκυκεν.</l>
</sp>
<sp>
<speaker>Πραξάγορα</speaker>
<l n="32">ἐγὼ δέ γʼ ὑμᾶς προσδοκῶσʼ ἠγρηγόρη</l>
<l n="33">τὴν νύκτα πᾶσαν. ἀλλὰ φέρε τὴν γείτονα</l>
<l n="34">τήνδʼ ἐκκαλέσωμαι θρυγονῶσα τὴν θύραν.</l>
<l n="35">δεῖ γὰρ τὸν ἄνδρʼ αὐτῆς λαθεῖν.</l>
</sp>
<sp>
<speaker>Γυνὴ Β</speaker>
<l n="36">ἤκουσά τοι</l>
<l n="37">ὑποδουμένη τὸ κνῦμά σου τῶν δακτύλων,</l>
<l n="38">ἅτʼ οὐ καταδαρθοῦσʼ. ὁ γὰρ ἀνὴρ ὦ φιλτάτη,</l>
<l n="39">Σαλαμίνιος γάρ ἐστιν ᾧ ξύνειμʼ ἐγώ,</l>
<l n="40">τὴν νύχθʼ ὅλην ἤλαυνέ μʼ ἐν τοῖς στρώμασιν,</l>
<l n="41">ὥστʼ ἄρτι τουτὶ θοἰμάτιον αὐτοῦ ʼλαβον.</l>
<milestone ed="p" n="41" unit="card"/>
</sp>
<sp>
<speaker>Γυνὴ Α</speaker>
<l n="42">καὶ μὴν ὁρῶ καὶ Κλειναρέτην καὶ Σωστράτην</l>
<l n="43">προσιοῦσαν ἤδη τήνδε καὶ Φιλαινέτην.</l>
</sp>
<sp>
<speaker>Πραξάγορα</speaker>
<l n="44">οὔκουν ἐπείξεσθʼ; ὡς Γλύκη κατώμοσεν</l>
<l n="45">τὴν ὑστάτην ἥκουσαν οἴνου τρεῖς χοᾶς</l>
<l n="46">ἡμῶν ἀποτείσειν κἀρεβίνθων χοίνικα.</l>
</sp>
<sp>
<speaker>Γυνὴ Α</speaker>
<l n="47">τὴν Σμικυθίωνος δʼ οὐχ ὁρᾷς Μελιστίχην</l>
<l n="48">σπεύδουσαν ἐν ταῖς ἐμβάσιν;</l>
</sp>
<sp>
<speaker>Πραξάγορα</speaker>
<l n="49">καίτοι δοκεῖ</l>
<l n="50">κατὰ σχολὴν παρὰ τἀνδρὸς ἐξελθεῖν μόνη.</l>
</sp>
<sp>
<speaker>Γυνὴ Α</speaker>
<l n="51">τὴν τοῦ καπήλου δʼ οὐχ ὁρᾷς Γευσιστράτην</l>
<l n="52">ἔχουσαν ἐν τῇ δεξιᾷ τὴν λαμπάδα;</l>
</sp>
<sp>
<speaker>Γυνὴ Β</speaker>
<l n="53">καὶ τὴν Φιλοδωρήτου τε καὶ Χαιρητάδου</l>
<l n="54">ὁρῶ προσιούσας χἀτέρας πολλὰς πάνυ</l>
<l n="55">γυναῖκας, ὅ τι πέρ ἐστʼ ὄφελος ἐν τῇ πόλει.</l>
</sp>
<sp>
<speaker>Γυνὴ Γ</speaker>
<l n="56">καὶ πάνυ ταλαιπώρως ἔγωγʼ ὦ φιλτάτη</l>
<l n="57">ἐκδρᾶσα παρέδυν. ὁ γὰρ ἀνὴρ τὴν νύχθʼ ὅλην</l>
<l n="58">ἔβηττε τριχίδων ἑσπέρας ἐμπλήμενος.</l>
</sp>
<sp>
<speaker>Πραξάγορα</speaker>
<l n="59">κάθησθε τοίνυν, ὡς <add>ἂν</add> ἀνέρωμαι τάδε</l>
<l n="60">ὑμᾶς, ἐπειδὴ συλλελεγμένας ὁρῶ,</l>
<l n="61">ὅσα Σκίροις ἔδοξεν εἰ δεδράκατε.</l>
</sp>
<sp>
<speaker>Γυνὴ Α</speaker>
<l n="62">ἔγωγε. πρῶτον μέν γʼ ἔχω τὰς μασχάλας</l>
<l n="63">λόχμης δασυτέρας, καθάπερ ἦν ξυγκείμενον·</l>
<l n="64">ἔπειθʼ ὁπόθʼ ἁνὴρ εἰς ἀγορὰν οἴχοιτό μου,</l>
<l n="65">ἀλειψαμένη τὸ σῶμʼ ὅλον διʼ ἡμέρας</l>
<l n="66">ἐχραινόμην ἑστῶσα πρὸς τὸν ἥλιον.</l>
</sp>
<sp>
<speaker>Γυνὴ Β</speaker>
<l n="67">κἄγωγε· τὸ ξυρὸν δέ γʼ ἐκ τῆς οἰκίας</l>
<l n="68">ἔρριψα πρῶτον, ἵνα δασυνθείην ὅλη</l>
<l n="69">καὶ μηδὲν εἴην ἔτι γυναικὶ προσφερής.</l>
</sp>
<sp>
<speaker>Πραξάγορα</speaker>
<l n="70">ἔχετε δὲ τοὺς πώγωνας, οὓς εἴρητʼ ἔχειν</l>
<l n="71">πάσαισιν ἡμῖν, ὁπότε συλλεγοίμεθα;</l>
</sp>
<sp>
<speaker>Γυνὴ Α</speaker>
<l n="72">νὴ τὴν Ἑκάτην καλόν γʼ ἔγωγε τουτονί.</l>
</sp>
<sp>
<speaker>Γυνὴ Β</speaker>
<l n="73">κἄγωγʼ Ἑπικράτους οὐκ ὀλίγῳ καλλίονα.</l>
</sp>
<sp>
<speaker>Πραξάγορα</speaker>
<l n="74">ὑμεῖς δὲ τί φατε;</l>
</sp>
<sp>
<speaker>Γυνὴ Α</speaker>
<l n="75">φασί· κατανεύουσι γάρ.
</l>
</sp>
<sp>
<speaker>Πραξάγορα</speaker>
<l n="76">καὶ μὴν τά γʼ ἄλλʼ ὑμῖν ὁρῶ πεπραγμένα.</l>
<l n="77">Λακωνικὰς γὰρ ἔχετε καὶ βακτηρίας</l>
<l n="78">καὶ θαἰμάτια τἀνδρεῖα, καθάπερ εἴπομεν.</l>
</sp>
<sp>
<speaker>Γυνὴ Α</speaker>
<l n="79">ἔγωγέ τοι τὸ σκύταλον ἐξηνεγκάμην</l>
<l n="80">τὸ τοῦ Λαμίου τουτὶ καθεύδοντος λάθρᾳ.</l>
</sp>
<sp>
<speaker>Γυνὴ Β</speaker>
<l n="81">τοῦτʼ ἔστʼ ἐκείνων τῶν σκυτάλων ὧν πέρδεται.</l>
</sp>
<sp>
<speaker>Πραξάγορα</speaker>
<l n="82">νὴ τὸν Δία τὸν σωτῆρʼ ἐπιτήδειός γʼ ἂν ἦν</l>
<l n="83">τὴν τοῦ πανόπτου διφθέραν ἐνημμένος</l>
<l n="84">εἴπερ τις ἄλλος βουκολεῖν τὸ δήμιον.</l>
<l n="85">ἀλλʼ ἄγεθʼ ὅπως καὶ τἀπὶ τούτοις δράσομεν,</l>
<l n="86">ἕως ἔτʼ ἐστὶν ἄστρα κατὰ τὸν οὐρανόν·</l>
<l n="87">ἡκκλησία δʼ, εἰς ἣν παρεσκευάσμεθα</l>
<l n="88">ἡμεῖς βαδίζειν, ἐξ ἕω γενήσεται.</l>
<milestone ed="p" n="86" unit="card"/>
</sp>
<sp>
<speaker>Γυνὴ Α</speaker>
<l n="89">νὴ τὸν Δίʼ ὥστε δεῖ σε καταλαβεῖν ἕδρας</l>
<l n="90">ὑπὸ τῷ λίθῳ τῶν πρυτάνεων καταντικρύ.</l>
</sp>
<sp>
<speaker>Γυνὴ Β</speaker>
<l n="91">ταυτί γέ τοι νὴ τὸν Δίʼ ἐφερόμην, ἵνα</l>
<l n="92">πληρουμένης ξαίνοιμι τῆς ἐκκλησίας.</l>
</sp>
<sp>
<speaker>Πραξάγορα</speaker>
<l n="93">πληρουμένης τάλαινα;</l>
</sp>
<sp>
<speaker>Γυνὴ Β</speaker>
<l n="94">νὴ τὴν Ἄρτεμιν</l>
<l n="95">ἔγωγε. τί γὰρ ἂν χεῖρον ἀκροῴμην ἄρα</l>
<l n="96">ξαίνουσα; γυμνὰ δʼ ἐστί μου τὰ παιδία.</l>
</sp>
<sp>
<speaker>Πραξάγορα</speaker>
<l n="97">ἰδού γέ σε ξαίνουσαν, ἣν τοῦ σώματος</l>
<l n="98">οὐδὲν παραφῆναι τοῖς καθημένοις ἔδει.</l>
<l n="99">οὐκοῦν καλά γʼ ἂν πάθοιμεν, εἰ πλήρης τύχοι</l>
<l n="100">ὁ δῆμος ὢν κἄπειθʼ ὑπερβαίνουσά τις</l>
<l n="101">ἀναβαλλομένη δείξειε τὸν Φορμίσιον.</l>
<l n="102">ἢν δʼ ἐγκαθεζώμεσθα πρότεραι, λήσομεν</l>
<l n="103">ξυστειλάμεναι θαἰμάτια· τὸν πώγωνά τε</l>
<l n="104">ὅταν καθῶμεν ὃν περιδησόμεσθʼ ἐκεῖ,</l>
<l n="105">τίς οὐκ ἂν ἡμᾶς ἄνδρας ἡγήσαιθʼ ὁρῶν;</l>
</sp>
<sp>
<speaker>Γυνὴ Α</speaker>
<l n="106">Ἀγύρριος γοῦν τὸν Προνόμου πώγωνʼ ἔχων</l>
<l n="107">λέληθε· καίτοι πρότερον ἦν οὗτος γυνή·</l>
<l n="108">νυνὶ δʼ, ὁρᾷς, πράττει τὰ μέγιστʼ ἐν τῇ πόλει.</l>
</sp>
<sp>
<speaker>Πραξάγορα</speaker>
<l n="109">τούτου γε τοίνυν τὴν ἐπιοῦσαν ἡμέραν</l>
<l n="110">τόλμημα τολμῶμεν τοσοῦτον οὕνεκα,</l>
<l n="111">ἤν πως παραλαβεῖν τῆς πόλεως τὰ πράγματα</l>
<l n="112">δυνώμεθʼ, ὥστʼ ἀγαθόν τι πρᾶξαι τὴν πόλιν·</l>
<l n="113">νῦν μὲν γὰρ οὔτε θέομεν οὔτʼ ἐλαύνομεν.</l>
</sp>
<sp>
<speaker>Γυνὴ Α</speaker>
<l n="114">καὶ πῶς γυναικῶν θηλύφρων ξυνουσία</l>
<l n="115">δημηγορήσει;</l>
</sp>
<sp>
<speaker>Πραξάγορα</speaker>
<l n="116">πολὺ μὲν οὖν ἄριστά που.</l>
<l n="117">λέγουσι γὰρ καὶ τῶν νεανίσκων ὅσοι</l>
<l n="118">πλεῖστα σποδοῦνται, δεινοτάτους εἶναι λέγειν·</l>
<l n="119">ἡμῖν δʼ ὑπάρχει τοῦτο κατὰ τύχην τινά.</l>
</sp>
<sp>
<speaker>Γυνὴ Α</speaker>
<l n="120">οὐκ οἶδα· δεινὸν δʼ ἐστὶν ἡ μὴ ʼμπειρία.</l>
</sp>
<sp>
<speaker>Πραξάγορα</speaker>
<l n="121">οὐκοῦν ἐπίτηδες ξυνελέγημεν ἐνθάδε,</l>
<l n="122">ὅπως προμελετήσωμεν ἁκεῖ δεῖ λέγειν.</l>
<l n="123">οὐκ ἂν φθάνοις τὸ γένειον ἂν περιδουμένη</l>
<l n="124">ἄλλαι θʼ ὅσαι λαλεῖν μεμελετήκασί που.</l>
</sp>
<sp>
<speaker>Γυνὴ Α</speaker>
<l n="125">τίς δʼ ὦ μέλʼ ἡμῶν οὐ λαλεῖν ἐπίσταται;</l>
</sp>
<sp>
<speaker>Πραξάγορα</speaker>
<l n="126">ἴθι δὴ σὺ περιδοῦ καὶ ταχέως ἀνὴρ γενοῦ·</l>
<l n="127">ἐγὼ δὲ θεῖσα τοὺς στεφάνους περιδήσομαι</l>
<l n="128">καὐτὴ μεθʼ ὑμῶν, ἤν τί μοι δόξῃ λέγειν.</l>
</sp>
<sp>
<speaker>Γυνὴ Α</speaker>
<l n="129">δεῦρʼ ὦ γλυκυτάτη Πραξαγόρα, σκέψαι τάλαν</l>
<l n="130">ὡς καὶ καταγέλαστον τὸ πρᾶγμα φαίνεται.</l>
</sp>
<sp>
<speaker>Πραξάγορα</speaker>
<l n="131">πῶς καταγέλαστον;</l>
</sp>
<sp>
<speaker>Γυνὴ Α</speaker>
<l n="132">ὥσπερ εἴ τις σηπίαις</l>
<l n="133">πώγωνα περιδήσειεν ἐσταθευμέναις.</l>
<milestone ed="p" n="128" unit="card"/>
</sp>
<sp>
<speaker>Πραξάγορα</speaker>
<l n="134">ὁ περιστίαρχος, περιφέρειν χρὴ τὴν γαλῆν.</l>
<l n="135">πάριτʼ ἐς τὸ πρόσθεν. Ἀρίφραδες παῦσαι λαλῶν.</l>
<l n="136">κάθιζε παριών. τίς ἀγορεύειν βούλεται;</l>
</sp>
<sp>
<speaker>Γυνὴ Α</speaker>
<l n="137">ἐγώ.</l>
</sp>
<sp>
<speaker>Πραξάγορα</speaker>
<l n="138">περίθου δὴ τὸν στέφανον τύχἀγαθῇ.
</l>
</sp>
<sp>
<speaker>Γυνὴ Α</speaker>
<l n="139">ἰδού.</l>
</sp>
<sp>
<speaker>Πραξάγορα</speaker>
<l n="140">λέγοις ἄν.
</l>
</sp>
<sp>
<speaker>Γυνὴ Α</speaker>
<l n="141">εἶτα πρὶν πιεῖν λέγω;
</l>
</sp>
<sp>
<speaker>Πραξάγορα</speaker>
<l n="142">ἰδοὺ πιεῖν.</l>
</sp>
<sp>
<speaker>Γυνὴ Α</speaker>
<l n="143">τί γὰρ ὦ μέλʼ ἐστεφανωσάμην;
</l>
</sp>
<sp>
<speaker>Πραξάγορα</speaker>
<l n="144">ἄπιθʼ ἐκποδών· τοιαῦτʼ ἂν ἡμᾶς ἠργάσω</l>
<l n="145">κἀκεῖ.</l>
</sp>
<sp>
<speaker>Γυνὴ Α</speaker>
<l n="146">τί δʼ; οὐ πίνουσι κἀν τἠκκλησίᾳ;
</l>
</sp>
<sp>
<speaker>Πραξάγορα</speaker>
<l n="147">ἰδού γε σοὶ πίνουσι.</l>
</sp>
<sp>
<speaker>Γυνὴ Α</speaker>
<l n="148">νὴ τὴν Ἄρτεμιν</l>
<l n="149">καὶ ταῦτα γʼ εὔζωρον. τὰ γοῦν βουλεύματα</l>
<l n="150">αὐτῶν ὅσʼ ἂν πράξωσιν ἐνθυμουμένοις</l>
<l n="151">ὥσπερ μεθυόντων ἐστὶ παραπεπληγμένα.</l>
<l n="152">καὶ νὴ Δία σπένδουσί γʼ· ἢ τίνος χάριν</l>
<l n="153">τοσαῦτʼ ἂν ηὔχοντʼ, εἴπερ οἶνος μὴ παρῆν;</l>
<l n="154">καὶ λοιδοροῦνταί γʼ ὥσπερ ἐμπεπωκότες,</l>
<l n="155">καὶ τὸν παροινοῦντʼ ἐκφέρουσʼ οἱ τοξόται,</l>
</sp>
<sp>
<speaker>Πραξάγορα</speaker>
<l n="156">σὺ μὲν βάδιζε καὶ κάθησʼ· οὐδὲν γὰρ εἶ.</l>
</sp>
<sp>
<speaker>Γυνὴ Α</speaker>
<l n="157">νὴ τὸν Δίʼ ἦ μοι μὴ γενειᾶν κρεῖττον ἦν·</l>
<l n="158">δίψῃ γάρ, ὡς ἔοικʼ, ἀφαυανθήσομαι.</l>
</sp>
<sp>
<speaker>Πραξάγορα</speaker>
<l n="159">ἔσθʼ ἥτις ἑτέρα βούλεται λέγειν;</l>
</sp>
<sp>
<speaker>Γυνὴ Β</speaker>
<l n="160">ἐγώ.
</l>
</sp>
<sp>
<speaker>Πραξάγορα</speaker>
<l n="161">ἴθι δὴ στεφανοῦ· καὶ γὰρ τὸ χρῆμʼ ἐργάζεται.</l>
<l n="162">ἄγε νυν ὅπως ἀνδριστὶ καὶ καλῶς ἐρεῖς</l>
<l n="163">διερεισαμένη τὸ σχῆμα τῇ βακτηρίᾳ.</l>
</sp>
<sp>
<speaker>Γυνὴ Β</speaker>
<l n="164">ἐβουλόμην μὲν ἂν ἕτερον τῶν ἠθάδων</l>
<l n="165">λέγειν τὰ βέλτισθʼ, ἵνʼ ἐκαθήμην ἥσυχος·</l>
<l n="166">νῦν δʼ οὐκ ἐάσω κατά γε τὴν ἐμὴν μίαν</l>
<l n="167">ἐν τοῖς καπηλείοισι λάκκους ἐμποιεῖν</l>
<l n="168">ὕδατος. ἐμοὶ μὲν οὐ δοκεῖ μὰ τὼ θεώ.</l>
</sp>
<sp>
<speaker>Πραξάγορα</speaker>
<l n="169">μὰ τὼ θεώ; τάλαινα ποῦ τὸν νοῦν ἔχεις;</l>
</sp>
<sp>
<speaker>Γυνὴ Β</speaker>
<l n="170">τί δʼ ἔστιν; οὐ γὰρ δὴ πιεῖν γʼ ᾔτησά σε.</l>
</sp>
<sp>
<speaker>Πραξάγορα</speaker>
<l n="171">μὰ Δίʼ ἀλλʼ ἀνὴρ ὢν τὼ θεὼ κατώμοσας,</l>
<l n="172">καίτοι τά γʼ ἄλλʼ εἰποῦσα δεξιώτατα.</l>
</sp>
<sp>
<speaker>Γυνὴ Β</speaker>
<l n="173">ὢ νὴ τὸν Ἀπόλλω.</l>
</sp>
<sp>
<speaker>Πραξάγορα</speaker>
<l n="174">παῦε τοίνυν, ὡς ἐγὼ</l>
<l n="175">ἐκκλησιάσουσʼ οὐκ ἂν προβαίην τὸν πόδα</l>
<l n="176">τὸν ἕτερον, εἰ μὴ ταῦτʼ ἀκριβωθήσεται.</l>
</sp>
<sp>
<speaker>Γυνὴ Β</speaker>
<l n="177">φέρε τὸν στέφανον· ἐγὼ γὰρ αὖ λέξω πάλιν.</l>
<l n="178">οἶμαι γὰρ ἤδη μεμελετηκέναι καλῶς.</l>
<l n="179">ἐμοὶ γὰρ ὦ γυναῖκες αἱ καθήμεναι—</l>
</sp>
<sp>
<speaker>Πραξάγορα</speaker>
<l n="180">γυναῖκας αὖ δύστηνε τοὺς ἄνδρας λέγεις;</l>
</sp>
<sp>
<speaker>Γυνὴ Β</speaker>
<l n="181">διʼ Ἐπίγονόν γʼ ἐκεῖνον· ἐπιβλέψασα γὰρ</l>
<l n="182">ἐκεῖσε πρὸς γυναῖκας ᾠόμην λέγειν.</l>
<milestone ed="p" n="169" unit="card"/>
</sp>
<sp>
<speaker>Πραξάγορα</speaker>
<l n="183">ἄπερρε καὶ σὺ καὶ κάθησʼ ἐντευθενί·</l>
<l n="184">αὐτὴ γὰρ ὑμῶν γʼ ἕνεκά μοι λέξειν δοκῶ</l>
<l n="185">τονδὶ λαβοῦσα. τοῖς θεοῖς μὲν εὔχομαι</l>
<l n="186">τυχεῖν κατορθώσασα τὰ βεβουλευμένα.</l>
<l n="187">ἐμοὶ δʼ ἴσον μὲν τῆσδε τῆς χώρας μέτα</l>
<l n="188">ὅσονπερ ὑμῖν· ἄχθομαι δὲ καὶ φέρω</l>
<l n="189">τὰ τῆς πόλεως ἅπαντα βαρέως πράγματα.</l>
<l n="190">ὁρῶ γὰρ αὐτὴν προστάταισι χρωμένην</l>
<l n="191">ἀεὶ πονηροῖς· κἄν τις ἡμέραν μίαν</l>
<l n="192">χρηστὸς γένηται, δέκα πονηρὸς γίγνεται.</l>
<l n="193">ἐπέτρεψας ἑτέρῳ· πλείονʼ ἔτι δράσει κακά.</l>
<l n="194">χαλεπὸν μὲν οὖν ἄνδρας δυσαρέστους νουθετεῖν,</l>
<l n="195">οἳ τοὺς φιλεῖν μὲν βουλομένους δεδοίκατε,</l>
<l n="196">τοὺς δʼ οὐκ ἐθέλοντας ἀντιβολεῖθʼ ἑκάστοτε.</l>
<l n="197">ἐκκλησίαισιν ἦν ὅτʼ οὐκ ἐχρώμεθα</l>
<l n="198">οὐδὲν τὸ παράπαν· ἀλλὰ τόν γʼ Ἀγύρριον</l>
<l n="199">πονηρὸν ἡγούμεσθα· νῦν δὲ χρωμένων</l>
<l n="200">ὁ μὲν λαβὼν ἀργύριον ὑπερεπῄνεσεν,</l>
<l n="201">ὁ δʼ οὐ λαβὼν εἶναι θανάτου φήσʼ ἀξίους</l>
<l n="202">τοὺς μισθοφορεῖν ζητοῦντας ἐν τἠκκλησίᾳ.</l>
</sp>
<sp>
<speaker>Γυνὴ Α</speaker>
<l n="203">νὴ τὴν Ἀφροδίτην εὖ γε ταυταγὶ λέγεις.</l>
</sp>
<sp>
<speaker>Πραξάγορα</speaker>
<l n="204">τάλαινʼ Ἀφροδίτην ὤμοσας; χαρίεντά γʼ ἂν</l>
<l n="205">ἔδρασας, εἰ τοῦτʼ εἶπας ἐν τἠκκλησίᾳ.</l>
</sp>
<sp>
<speaker>Γυνὴ Α</speaker>
<l n="206">ἀλλʼ οὐκ ἂν εἶπον.</l>
</sp>
<sp>
<speaker>Πραξάγορα</speaker>
<l n="207">μηδʼ ἐθίζου νῦν λέγειν.</l>
<l n="208">τὸ συμμαχικὸν αὖ τοῦθʼ, ὅτʼ ἐσκοπούμεθα,</l>
<l n="209">εἰ μὴ γένοιτʼ, ἀπολεῖν ἔφασκον τὴν πόλιν·</l>
<l n="210">ὅτε δὴ δʼ ἐγένετʼ, ἤχθοντο, τῶν δὲ ῥητόρων</l>
<l n="211">ὁ τοῦτʼ ἀναπείσας εὐθὺς ἀποδρὰς ᾤχετο.</l>
<l n="212">ναῦς δεῖ καθέλκειν· τῷ πένητι μὲν δοκεῖ,</l>
<l n="213">τοῖς πλουσίοις δὲ καὶ γεωργοῖς οὐ δοκεῖ.</l>
<l n="214">Κορινθίοις ἄχθεσθε, κἀκεῖνοί γέ σοι·</l>
<l n="215">νῦν εἰσὶ χρηστοί, καὶ σύ νυν χρηστὸς γενοῦ.</l>
<l n="216">Ἀργεῖος ἀμαθής, ἀλλʼ Ἱερώνυμος σοφός·</l>
<l n="217">σωτηρία παρέκυψεν, ἀλλʼ ὡρᾴζεται</l>
<l n="218">Θρασύβουλος αὐτὸς οὐχὶ παρακαλούμενος.<milestone ed="p" n="204" unit="card"/>
</l>
</sp>
<sp>
<speaker>Γυνὴ Α</speaker>
<l n="219">ὡς ξυνετὸς ἁνήρ.</l>
</sp>
<sp>
<speaker>Πραξάγορα</speaker>
<l n="220">νῦν καλῶς ἐπῄνεσας.</l>
<l n="221">ὑμεῖς γάρ ἐστʼ ὦ δῆμε τούτων αἴτιοι.</l>
<l n="222">τὰ δημόσια γὰρ μισθοφοροῦντες χρήματα</l>
<l n="223">ἰδίᾳ σκοπεῖσθʼ ἕκαστος ὅ τι τις κερδανεῖ,</l>
<l n="224">τὸ δὲ κοινὸν ὥσπερ Αἴσιμος κυλίνδεται.</l>
<l n="225">ἢν οὖν ἐμοὶ πίθησθε, σωθήσεσθʼ ἔτι.</l>
<l n="226">ταῖς γὰρ γυναιξὶ φημὶ χρῆναι τὴν πόλιν</l>
<l n="227">ἡμᾶς παραδοῦναι. καὶ γὰρ ἐν ταῖς οἰκίαις</l>
<l n="228">ταύταις ἐπιτρόποις καὶ ταμίαισι χρώμεθα.</l>
</sp>
<sp>
<speaker>Γυνὴ Α</speaker>
<l n="229">εὖ γʼ εὖ γε νὴ Δίʼ εὖ γε.</l>
</sp>
<sp>
<speaker>Γυνὴ Β</speaker>
<l n="230">λέγε λέγʼ ὦγαθέ.
</l>
</sp>
<sp>
<speaker>Πραξάγορα</speaker>
<l n="231">ὡς δʼ εἰσὶν ἡμῶν τοὺς τρόπους βελτίονες</l>
<l n="232">ἐγὼ διδάξω. πρῶτα μὲν γὰρ τἄρια</l>
<l n="233">βάπτουσι θερμῷ κατὰ τὸν ἀρχαῖον νόμον</l>
<l n="234">ἁπαξάπασαι, κοὐχὶ μεταπειρωμένας</l>
<l n="235">ἴδοις ἂν αὐτάς. ἡ δʼ Ἀθηναίων πόλις,</l>
<l n="236">εἰ τοῦτο χρηστῶς εἶχεν, οὐκ ἂν ἐσῴζετο,</l>
<l n="237">εἰ μή τι καινὸν ἄλλο περιηργάζετο.</l>
<l n="238">καθήμεναι φρύγουσιν ὥσπερ καὶ πρὸ τοῦ·</l>
<l n="239">ἐπὶ τῆς κεφαλῆς φέρουσιν ὥσπερ καὶ πρὸ τοῦ·</l>
<l n="240">τὰ Θεσμοφόριʼ ἄγουσιν ὥσπερ καὶ πρὸ τοῦ·</l>
<l n="241">πέττουσι τοὺς πλακοῦντας ὥσπερ καὶ πρὸ τοῦ·</l>
<l n="242">τοὺς ἄνδρας ἐπιτρίβουσιν ὥσπερ καὶ πρὸ τοῦ·</l>
<l n="243">μοιχοὺς ἔχουσιν ἔνδον ὥσπερ καὶ πρὸ τοῦ·</l>
<l n="244">αὑταῖς παροψωνοῦσιν ὥσπερ καὶ πρὸ τοῦ·</l>
<l n="245">οἶνον φιλοῦσʼ εὔζωρον ὥσπερ καὶ πρὸ τοῦ·</l>
<l n="246">βινούμεναι χαίρουσιν ὥσπερ καὶ πρὸ τοῦ.</l>
<l n="247">ταύταισιν οὖν ὦνδρες παραδόντες τὴν πόλιν</l>
<l n="248">μὴ περιλαλῶμεν, μηδὲ πυνθανώμεθα</l>
<l n="249">τί ποτʼ ἄρα δρᾶν μέλλουσιν, ἀλλʼ ἁπλῷ τρόπῳ</l>
<l n="250">ἐῶμεν ἄρχειν, σκεψάμενοι ταυτὶ μόνα,</l>
<l n="251">ὡς τοὺς στρατιώτας πρῶτον οὖσαι μητέρες</l>
<l n="252">σῴζειν ἐπιθυμήσουσιν· εἶτα σιτία</l>
<l n="253">τίς τῆς τεκούσης μᾶλλον ἐπιπέμψειεν ἄν;</l>
<l n="254">χρήματα πορίζειν εὐπορώτατον γυνή,</l>
<l n="255">ἄρχουσά τʼ οὐκ ἂν ἐξαπατηθείη ποτέ·</l>
<l n="256">αὐταὶ γάρ εἰσιν ἐξαπατᾶν εἰθισμέναι.</l>
<l n="257">τὰ δʼ ἄλλʼ ἐάσω· ταῦτʼ ἐὰν πίθησθέ μοι,</l>
<l n="258">εὐδαιμονοῦντες τὸν βίον διάξετε.</l>
<milestone ed="p" n="241" unit="card"/>
</sp>
<sp>
<speaker>Γυνὴ Α</speaker>
<l n="259">εὖ γʼ ὦ γλυκυτάτη Πραξαγόρα καὶ δεξιῶς.</l>
<l n="260">πόθεν ὦ τάλαινα ταῦτʼ ἔμαθες οὕτω καλῶς;</l>
</sp>
<sp>
<speaker>Πραξάγορα</speaker>
<l n="261">ἐν ταῖς φυγαῖς μετὰ τἀνδρὸς ᾤκησʼ ἐν πυκνί·</l>
<l n="262">ἔπειτʼ ἀκούουσʼ ἐξέμαθον τῶν ῥητόρων.</l>
</sp>
<sp>
<speaker>Γυνὴ Α</speaker>
<l n="263">οὐκ ἐτὸς ἄρʼ ὦ μέλʼ ἦσθα δεινὴ καὶ σοφή·</l>
<l n="264">καί σε στρατηγεῖν αἱ γυναῖκες αὐτόθεν</l>
<l n="265">αἱρούμεθʼ, ἢν ταῦθʼ ἁπινοεῖς κατεργάσῃ.</l>
<l n="266">ἀτὰρ ἢν Κέφαλός σοι λοιδορῆται προσφθαρείς,</l>
<l n="267">πῶς ἀντερεῖς πρὸς αὐτὸν ἐν τἠκκλησίᾳ;</l>
</sp>
<sp>
<speaker>Πραξάγορα</speaker>
<l n="268">φήσω παραφρονεῖν αὐτόν.</l>
</sp>
<sp>
<speaker>Γυνὴ Α</speaker>
<l n="269">ἀλλὰ τοῦτό γε</l>
<l n="270">ἴσασι πάντες.</l>
</sp>
<sp>
<speaker>Πραξάγορα</speaker>
<l n="271">ἀλλὰ καὶ μελαγχολᾶν.
</l>
</sp>
<sp>
<speaker>Γυνὴ Α</speaker>
<l n="272">καὶ τοῦτʼ ἴσασιν.</l>
</sp>
<sp>
<speaker>Πραξάγορα</speaker>
<l n="273">ἀλλὰ καὶ τὰ τρύβλια</l>
<l n="274">κακῶς κεραμεύειν, τὴν δὲ πόλιν εὖ καὶ καλῶς.</l>
</sp>
<sp>
<speaker>Γυνὴ Α</speaker>
<l n="275">τί δʼ ἢν Νεοκλείδης ὁ γλάμων σε λοιδορῇ;</l>
</sp>
<sp>
<speaker>Πραξάγορα</speaker>
<l n="276">τούτῳ μὲν εἶπον ἐς κυνὸς πυγὴν ὁρᾶν.</l>
</sp>
<sp>
<speaker>Γυνὴ Α</speaker>
<l n="277">τί δʼ ἢν ὑποκρούωσίν σε;</l>
</sp>
<sp>
<speaker>Πραξάγορα</speaker>
<l n="278">προσκινήσομαι</l>
<l n="279">ἅτʼ οὐκ ἄπειρος οὖσα πολλῶν κρουμάτων.</l>
</sp>
<sp>
<speaker>Γυνὴ Α</speaker>
<l n="280">ἐκεῖνο μόνον ἄσκεπτον, ἤν σʼ οἱ τοξόται</l>
<l n="281">ἕλκωσιν, ὅ τι δράσεις ποτʼ.</l>
</sp>
<sp>
<speaker>Πραξάγορα</speaker>
<l n="282">ἐξαγκωνιῶ</l>
<l n="283">ὡδί· μέση γὰρ οὐδέποτε ληφθήσομαι.</l>
</sp>
<sp>
<speaker>Γυνὴ Β</speaker>
<l n="284">ἡμεῖς δέ γʼ, ἢν αἴρωσʼ, ἐᾶν κελεύσομεν.</l>
</sp>
<sp>
<speaker>Γυνὴ Α</speaker>
<l n="285">ταυτὶ μὲν ἡμῖν ἐντεθύμηται καλῶς</l>
<l n="286">ἐκεῖνο δʼ οὐ πεφροντίκαμεν, ὅτῳ τρόπῳ</l>
<l n="287">τὰς χεῖρας αἴρειν μνημονεύσομεν τότε.</l>
<l n="288">εἰθισμέναι γάρ ἐσμεν αἴρειν τὼ σκέλει.</l>
</sp>
<sp>
<speaker>Πραξάγορα</speaker>
<l n="289">χαλεπὸν τὸ πρᾶγμʼ· ὅμως δὲ χειροτονητέον</l>
<l n="290">ἐξωμισάσαις τὸν ἕτερον βραχίονα.</l>
<l n="291">ἄγε νυν ἀναστέλλεσθʼ ἄνω τὰ χιτώνια·</l>
<l n="292">ὑποδεῖσθε δʼ ὡς τάχιστα τὰς Λακωνικάς,</l>
<l n="293">ὥσπερ τὸν ἄνδρʼ ἐθεᾶσθʼ, ὅτʼ εἰς ἐκκλησίαν</l>
<l n="294">μέλλοι βαδίζειν ἢ θύραζʼ ἑκάστοτε.</l>
<l n="295">ἔπειτʼ ἐπειδὰν ταῦτα πάντʼ ἔχῃ καλῶς,</l>
<l n="296">περιδεῖσθε τοὺς πώγωνας. ἡνίκʼ ἂν δέ γε</l>
<l n="297">τούτους ἀκριβώσητε περιηρμοσμέναι,</l>
<l n="298">καὶ θαἰμάτια τἀνδρεῖά γʼ ἅπερ ἐκλέψατε</l>
<l n="299">ἐπαναβάλεσθε, κᾆτα ταῖς βακτηρίαις</l>
<l n="300">ἐπερειδόμεναι βαδίζετʼ ᾄδουσαι μέλος</l>
<l n="301">πρεσβυτικόν τι, τὸν τρόπον μιμούμεναι</l>
<l n="302">τὸν τῶν ἀγροίκων.</l>
</sp>
<sp>
<speaker>Γυνὴ Β</speaker>
<l n="303">εὖ λέγεις· ἡμεῖς δέ γε</l>
<l n="304">προΐωμεν αὐτῶν. καὶ γὰρ ἑτέρας οἴομαι</l>
<l n="305">ἐκ τῶν ἀγρῶν ἐς τὴν πύκνʼ ἥξειν ἄντικρυς</l>
<l n="306">γυναῖκας.</l>
</sp>
<sp>
<speaker>Πραξάγορα</speaker>
<l n="307">ἀλλὰ σπεύσαθʼ ὡς εἴωθʼ ἐκεῖ</l>
<l n="308">τοῖς μὴ παροῦσιν ὀρθρίοις ἐς τὴν πύκνα</l>
<l n="309">ὑπαποτρέχειν ἔχουσι μηδὲ πάτταλον.</l>
</sp>
</div>
<div type="Exodus">
<sp>
<speaker>Χορὸς</speaker>
<l n="310">ὥρα προβαίνειν ὦνδρες ἡμῖν ἐστι· τοῦτο γὰρ χρὴ</l>
<l n="311">μεμνημένας ἀεὶ λέγειν, ὡς μήποτʼ ἐξολίσθῃ</l>
<l n="312">ἡμᾶς. ὁ κίνδυνος γὰρ οὐχὶ μικρός, ἢν ἁλῶμεν</l>
<l n="313">ἐνδυόμεναι κατὰ σκότον τόλμημα τηλικοῦτον.</l>
<milestone ed="p" n="289" unit="card"/>
</sp>
<div type="strophe">
<sp>
<speaker>Χορός</speaker>
<l n="314">χωρῶμεν εἰς ἐκκλησίαν ὦνδρες· ἠπείλησε γὰρ</l>
<l n="315">ὁ θεσμοθέτης, ὃς ἂν</l>
<l n="316">μὴ πρῲ πάνυ τοῦ κνέφους</l>
<l n="317">ἥκῃ κεκονιμένος,</l>
<l n="318">στέργων σκοροδάλμῃ</l>
<l n="319">βλέπων ὑπότριμμα, μὴ</l>
<l n="320">δώσειν τὸ τριώβολον.</l>
<l n="321">ἀλλʼ ὦ Χαριτιμίδη</l>
<l n="322">καὶ Σμίκυθε καὶ Δράκης</l>
<l n="323">ἕπου κατεπείγων,</l>
<l n="324">σαυτῷ προσέχων ὅπως</l>
<l n="325">μηδὲν παραχορδιεῖς</l>
<l n="326">ὧν δεῖ σʼ ἀποδεῖξαι·</l>
<l n="327">ὅπως δὲ τὸ σύμβολον</l>
<l n="328">λαβόντες ἔπειτα πλησίοι</l>
<l n="329">καθεδούμεθʼ, ὡς</l>
<l n="330">ἂν χειροτονῶμεν</l>
<l n="331">ἅπανθʼ ὁπόσʼ ἂν δέῃ</l>
<l n="332">τὰς ἡμετέρας φίλας.</l>
<l n="333">καίτοι τί λέγω; φίλους</l>
<l n="334">γὰρ χρῆν μʼ ὀνομάζειν.</l>
<milestone ed="p" n="300" unit="card"/>
</sp>
</div>
<div type="antistrophe">
<sp>
<speaker>Χορός</speaker>
<l n="335">ὅρα δʼ ὅπως ὠθήσομεν τούσδε τοὺς ἐξ ἄστεως</l>
<l n="336">ἥκοντας, ὅσοι πρὸ τοῦ</l>
<l n="337">μέν, ἡνίκʼ ἔδει λαβεῖν</l>
<l n="338">ἐλθόντʼ ὀβολὸν μόνον,</l>
<l n="339">καθῆντο λαλοῦντες</l>
<l n="340">ἐν τοῖς στεφανώμασιν,</l>
<l n="341">νυνὶ δʼ ἐνοχλοῦσʼ ἄγαν.</l>
<l n="342">ἀλλʼ οὐχί, Μυρωνίδης</l>
<l n="343">ὅτʼ ἦρχεν ὁ γεννάδας,</l>
<l n="344">οὐδεὶς ἂν ἐτόλμα</l>
<l n="345">τὰ τῆς πόλεως διοικεῖν</l>
<l n="346">ἀργύριον φέρων·</l>
<l n="347">ἀλλʼ ἧκεν ἕκαστος</l>
<l n="348">ἐν ἀσκιδίῳ φέρων</l>
<l n="349">πιεῖν ἅμα τʼ ἄρτον αὑτῷ</l>
<l n="350">καὶ δύο κρομμύω</l>
<l n="351">καὶ τρεῖς ἂν ἐλάας.</l>
<l n="352">νυνὶ δὲ τριώβολον</l>
<l n="353">ζητοῦσι λαβεῖν, ὅταν</l>
<l n="354">πράττωσί τι κοινὸν ὥσ-</l>
<l n="355">περ πηλοφοροῦντες.</l>
<milestone ed="p" n="311" unit="card"/>
</sp>
</div>
</div>
<div type="Episode">
<sp>
<speaker>Βλέπυρος</speaker>
<l n="356">τί τὸ πρᾶγμα; ποῖ ποθʼ ἡ γυνὴ φρούδη ʼστί μοι;</l>
<l n="357">ἐπεὶ πρὸς ἕω νῦν γʼ ἔστιν, ἡ δʼ οὐ φαίνεται.</l>
<l n="358">ἐγὼ δὲ κατάκειμαι πάλαι χεζητιῶν,</l>
<l n="359">τὰς ἐμβάδας ζητῶν λαβεῖν ἐν τῷ σκότῳ</l>
<l n="360">καὶ θοἰμάτιον· ὅτε δὴ δʼ ἐκεῖνο ψηλαφῶν</l>
<l n="361">οὐκ ἐδυνάμην εὑρεῖν, ὁ δʼ ἤδη τὴν θύραν</l>
<l n="362">ἐπεῖχε κρούων ὁ κοπρεαῖος, λαμβάνω</l>
<l n="363">τουτὶ τὸ τῆς γυναικὸς ἡμιδιπλοίδιον,</l>
<l n="364">καὶ τὰς ἐκείνης Περσικὰς ὑφέλκομαι.</l>
<l n="365">ἀλλʼ ἐν καθαρῷ ποῦ, ποῦ τις ἂν χέσας τύχοι;</l>
<l n="366">ἢ πανταχοῦ τοι νυκτός ἐστιν ἐν καλῷ;</l>
<l n="367">οὐ γάρ με νῦν χέζοντά γʼ οὐδεὶς ὄψεται.</l>
<l n="368">οἴμοι κακοδαίμων, ὅτι γέρων ὢν ἠγόμην</l>
<l n="369">γυναῖχʼ· ὅσας εἴμʼ ἄξιος πληγὰς λαβεῖν.</l>
<l n="370">οὐ γάρ ποθʼ ὑγιὲς οὐδὲν ἐξελήλυθεν</l>
<l n="371">δράσουσʼ. ὅμως δʼ οὖν ἐστιν ἀποπατητέον.</l>
</sp>
<sp>
<speaker>Ἀνήρ</speaker>
<l n="372">τίς ἔστιν; οὐ δήπου Βλέπυρος ὁ γειτνιῶν;</l>
</sp>
<sp>
<speaker>Βλέπυρος</speaker>
<l n="373">νὴ τὸν Δίʼ αὐτὸς δῆτʼ ἐκεῖνος.</l>
</sp>
<sp>
<speaker>Ἀνήρ</speaker>
<l n="374">εἰπέ μοι,</l>
<l n="375">τί τοῦτό σοι τὸ πυρρόν ἐστιν; οὔτι που</l>
<l n="376">Κινησίας σου κατατετίληκέν ποθεν;</l>
</sp>
<sp>
<speaker>Βλέπυρος</speaker>
<l n="377">οὔκ, ἀλλὰ τῆς γυναικὸς ἐξελήλυθα</l>
<l n="378">τὸ κροκωτίδιον ἀμπισχόμενος οὑνδύεται.</l>
</sp>
<sp>
<speaker>Ἀνήρ</speaker>
<l n="379">τὸ δʼ ἱμάτιόν σου ποῦ ʼστιν;</l>
</sp>
<sp>
<speaker>Βλέπυρος</speaker>
<l n="380">οὐκ ἔχω φράσαι.</l>
<l n="381">ζητῶν γὰρ αὔτʼ οὐχ ηὗρον ἐν τοῖς στρώμασιν.</l>
</sp>
<sp>
<speaker>Ἀνήρ</speaker>
<l n="382">εἶτʼ οὐδὲ τὴν γυναῖκʼ ἐκέλευσάς σοι φράσαι;</l>
</sp>
<sp>
<speaker>Βλέπυρος</speaker>
<l n="383">μὰ τὸν Δίʼ οὐ γὰρ ἔνδον οὖσα τυγχάνει,</l>
<l n="384">ἀλλʼ ἐκτετρύπηκεν λαθοῦσά μʼ ἔνδοθεν·</l>
<l n="385">ὃ καὶ δέδοικα μή τι δρᾷ νεώτερον.</l>
</sp>
<sp>
<speaker>Ἀνήρ</speaker>
<l n="386">νὴ τὸν Ποσειδῶ ταὐτὰ τοίνυν ἄντικρυς</l>
<l n="387">ἐμοὶ πέπονθας. καὶ γὰρ ᾗ ξύνειμʼ ἐγὼ</l>
<l n="388">φρούδη ʼστʼ ἔχουσα θοἰμάτιον οὑγὼ ʼφόρουν.</l>
<l n="389">κοὐ τοῦτο λυπεῖ μʼ, ἀλλὰ καὶ τὰς ἐμβάδας.</l>
<l n="390">οὔκουν λαβεῖν γʼ αὐτὰς ἐδυνάμην οὐδαμοῦ.</l>
</sp>
<sp>
<speaker>Βλέπυρος</speaker>
<l n="391">μὰ τὸν Διόνυσον οὐδʼ ἐγὼ γὰρ τὰς ἐμὰς</l>
<l n="392">Λακωνικάς, ἀλλʼ ὡς ἔτυχον χεζητιῶν,</l>
<l n="393">ἐς τὼ κοθόρνω τὼ πόδʼ ἐνθεὶς ἵεμαι,</l>
<l n="394">ἵνα μὴ ʼγχέσαιμʼ ἐς τὴν σισύραν· φανὴ γὰρ ἦν.</l>
</sp>
<sp>
<speaker>Ἀνήρ</speaker>
<l n="395">τί δῆτʼ ἂν εἴη; μῶν ἐπʼ ἄριστον γυνὴ</l>
<l n="396">κέκληκεν αὐτὴν τῶν φίλων;</l>
</sp>
<sp>
<speaker>Βλέπυρος</speaker>
<l n="397">γνώμην γʼ ἐμήν.
</l>
</sp>
<sp>
<speaker>Ἀνήρ</speaker>
<l n="398">οὔκουν πονηρά γʼ ἐστὶν ὅ τι κἄμʼ εἰδέναι.</l>
<l n="399">ἀλλὰ σὺ μὲν ἱμονιάν τινʼ ἀποπατεῖς, ἐμοὶ δʼ</l>
<l n="400">ὥρα βαδίζειν ἐστὶν εἰς ἐκκλησίαν,</l>
<l n="401">ἤνπερ λάβω θοἰμάτιον, ὅπερ ἦν μοι μόνον.</l>
<milestone ed="p" n="354" unit="card"/>
</sp>
<sp>
<speaker>Βλέπυρος</speaker>
<l n="402">κἄγωγʼ, ἐπειδὰν ἀποπατήσω· νῦν δέ μου</l>
<l n="403">ἀχράς τις ἐγκλῄσασʼ ἔχει τὰ σιτία.</l>
</sp>
<sp>
<speaker>Ἀνήρ</speaker>
<l n="404">μῶν ἣν Θρασύβουλος εἶπε τοῖς Λακωνικοῖς;</l>
</sp>
<sp>
<speaker>Βλέπυρος</speaker>
<l n="405">νὴ τὸν Διόνυσον ἐνέχεται γοῦν μοι σφόδρα.</l>
<l n="406">ἀτὰρ τί δράσω; καὶ γὰρ οὐδὲ τοῦτό με</l>
<l n="407">μόνον τὸ λυποῦν ἐστιν, ἀλλʼ ὅταν φάγω,</l>
<l n="408">ὅποι βαδιεῖταί μοι τὸ λοιπὸν ἡ κόπρος.</l>
<l n="409">νῦν μὲν γὰρ οὗτος βεβαλάνωκε τὴν θύραν,</l>
<l n="410">ὅστις ποτʼ ἔσθʼ ἅνθρωπος ἁχραδούσιος.</l>
<l n="411">τίς ἂν οὖν ἰατρόν μοι μετέλθοι καὶ τίνα;</l>
<l n="412">τίς τῶν κατὰ πρωκτὸν δεινός ἐστι τὴν τέχνην;</l>
<l n="413">ἀλλʼ οἶδʼ, Ἀμύνων. ἀλλʼ ἴσως ἀρνήσεται.</l>
<l n="414">Ἀντισθένη τις καλεσάτω πάσῃ τέχνῃ.</l>
<l n="415">οὗτος γὰρ ἁνὴρ ἕνεκά γε στεναγμάτων</l>
<l n="416">οἶδεν τί πρωκτὸς βούλεται χεζητιῶν.</l>
<l n="417">ὦ πότνιʼ Εἰλείθυια μή με περιίδῃς</l>
<l n="418">διαρραγέντα μηδὲ βεβαλανωμένον,</l>
<l n="419">ἵνα μὴ γένωμαι σκωραμὶς κωμῳδική.</l>
</sp>
<sp>
<speaker>Χρέμης</speaker>
<l n="420">οὗτος τί ποιεῖς; οὔτι που χέζεις;</l>
</sp>
<sp>
<speaker>Βλέπυρος</speaker>
<l n="421">ἐγώ;</l>
<l n="422">οὐ δῆτʼ ἔτι γε μὰ τὸν Δίʼ, ἀλλʼ ἀνίσταμαι.</l>
</sp>
<sp>
<speaker>Χρέμης</speaker>
<l n="423">τὸ τῆς γυναικὸς δʼ ἀμπέχει χιτώνιον;</l>
</sp>
<sp>
<speaker>Βλέπυρος</speaker>
<l n="424">ἐν τῷ σκότῳ γὰρ τοῦτʼ ἔτυχον ἔνδον λαβών.</l>
<l n="425">ἀτὰρ πόθεν ἥκεις ἐτεόν;</l>
</sp>
<sp>
<speaker>Χρέμης</speaker>
<l n="426">ἐξ ἐκκλησίας.
</l>
</sp>
<sp>
<speaker>Βλέπυρος</speaker>
<l n="427">ἤδη λέλυται γάρ;</l>
</sp>
<sp>
<speaker>Χρέμης</speaker>
<l n="428">νὴ Δίʼ ὄρθριον μὲν οὖν.</l>
<l n="429">καὶ δῆτα πολὺν ἡ μίλτος ὦ Ζεῦ φίλτατε</l>
<l n="430">γέλων παρέσχεν, ἣν προσέρραινον κύκλῳ.</l>
</sp>
<sp>
<speaker>Βλέπυρος</speaker>
<l n="431">τὸ τριώβολον δῆτʼ ἔλαβες;</l>
</sp>
<sp>
<speaker>Χρέμης</speaker>
<l n="432">εἰ γὰρ ὤφελον.</l>
<l n="433">ἀλλʼ ὕστερος νῦν ἦλθον, ὥστʼ αἰσχύνομαι</l>
<l n="434">μὰ τὸν Δίʼ οὐδένʼ ἄλλον ἢ τὸν θύλακον.</l>
</sp>
<sp>
<speaker>Βλέπυρος</speaker>
<l n="435">τὸ δʼ αἴτιον τί;</l>
</sp>
<sp>
<speaker>Χρέμης</speaker>
<l n="436">πλεῖστος ἀνθρώπων ὄχλος,</l>
<l n="437">ὅσος οὐδεπώποτʼ ἦλθʼ ἁθρόος ἐς τὴν πύκνα.</l>
<l n="438">καὶ δῆτα πάντες σκυτοτόμοις ᾐκάζομεν</l>
<l n="439">ὁρῶντες αὐτούς. οὐ γὰρ ἀλλʼ ὑπερφυῶς</l>
<l n="440">ὡς λευκοπληθὴς ἦν ἰδεῖν ἡκκλησία·</l>
<l n="441">ὥστʼ οὐκ ἔλαβον οὔτʼ αὐτὸς οὔτʼ ἄλλοι συχνοί.</l>
<milestone ed="p" n="389" unit="card"/>
</sp>
<sp>
<speaker>Βλέπυρος</speaker>
<l n="442">οὐδʼ ἄρʼ ἂν ἐγὼ λάβοιμι νῦν ἐλθών;</l>
</sp>
<sp>
<speaker>Χρέμης</speaker>
<l n="443">πόθεν;</l>
<l n="444">οὐδʼ εἰ μὰ Δία τότʼ ἦλθες ὅτε τὸ δεύτερον</l>
<l n="445">ἁλεκτρυὼν ἐφθέγγετʼ.</l>
</sp>
<sp>
<speaker>Βλέπυρος</speaker>
<l n="446">οἴμοι δείλαιος.</l>
<l n="447">Ἀντίλοχʼ ἀποίμωξόν με τοῦ τριωβόλου</l>
<l n="448">τὸν ζῶντα μᾶλλον. τἀμὰ γὰρ διοίχεται.</l>
<l n="449">ἀτὰρ τί τὸ πρᾶγμʼ ἦν, ὅτι τοσοῦτον χρῆμʼ ὄχλου</l>
<l n="450">οὕτως ἐν ὥρᾳ ξυνελέγη;</l>
</sp>
<sp>
<speaker>Χρέμης</speaker>
<l n="451">τί δʼ ἄλλο γʼ ἢ</l>
<l n="452">ἔδοξε τοῖς πρυτάνεσι περὶ σωτηρίας</l>
<l n="453">γνώμας καθεῖναι τῆς πόλεως; κᾆτʼ εὐθέως</l>
<l n="454">πρῶτος Νεοκλείδης ὁ γλάμων παρείρπυσεν.</l>
<l n="455">κἄπειθʼ ὁ δῆμος ἀναβοᾷ πόσον δοκεῖς,</l>
<l n="456">‘οὐ δεινὰ τολμᾶν τουτονὶ δημηγορεῖν,</l>
<l n="457">καὶ ταῦτα περὶ σωτηρίας προκειμένου,</l>
<l n="458">ὃς αὐτὸς αὑτῷ βλεφαρίδʼ οὐκ ἐσώσατο;’</l>
<l n="459">ὁ δʼ ἀναβοήσας καὶ περιβλέψας ἔφη,</l>
<l n="460">
<q>τί δαί με χρῆν δρᾶν;</q>
</l>
</sp>
<sp>
<speaker>Βλέπυρος</speaker>
<l n="461">‘σκόροδʼ ὁμοῦ τρίψαντʼ ὀπῷ</l>
<l n="462">τιθύμαλλον ἐμβαλόντα τοῦ Λακωνικοῦ</l>
<l n="463">σαυτοῦ παραλείφειν τὰ βλέφαρα τῆς ἑσπέρας,’</l>
<l n="464">ἔγωγʼ ἂν εἶπον, εἰ παρὼν ἐτύγχανον.</l>
</sp>
<sp>
<speaker>Χρέμης</speaker>
<l n="465">μετὰ τοῦτον Εὐαίων ὁ δεξιώτατος</l>
<l n="466">παρῆλθε γυμνός, ὡς ἐδόκει τοῖς πλείοσιν·</l>
<l n="467">αὐτός γε μέντοὔφασκεν ἱμάτιον ἔχειν·</l>
<l n="468">κἄπειτʼ ἔλεξε δημοτικωτάτους λόγους·</l>
<l n="469">‘ὁρᾶτε μέν με δεόμενον σωτηρίας</l>
<l n="470">τετραστατήρου καὐτόν· ἀλλʼ ὅμως ἐρῶ</l>
<l n="471">ὡς τὴν πόλιν καὶ τοὺς πολίτας σώσετε.</l>
<l n="472">ἢν γὰρ παρέχωσι τοῖς δεομένοις οἱ κναφῆς</l>
<l n="473">χλαίνας, ἐπειδὰν πρῶτον ἥλιος τραπῇ,</l>
<l n="474">πλευρῖτις ἡμῶν οὐδένʼ ἂν λάβοι ποτέ.</l>
<l n="475">ὅσοις δὲ κλίνη μή ʼστι μηδὲ στρώματα,</l>
<l n="476">ἰέναι καθευδήσοντας ἀπονενιμμένους</l>
<l n="477">ἐς τῶν σκυλοδεψῶν· ἢν δʼ ἀποκλῄῃ θύρᾳ</l>
<l n="478">χειμῶνος ὄντος, τρεῖς σισύρας ὀφειλέτω.’</l>
</sp>
<sp>
<speaker>Βλέπυρος</speaker>
<l n="479">νὴ τὸν Διόνυσον χρηστά γʼ· εἰ δʼ ἐκεῖνά γε</l>
<l n="480">προσέθηκεν, οὐδεὶς ἀντεχειροτόνησεν ἄν,</l>
<l n="481">τοὺς ἀλφιταμοιβοὺς τοῖς ἀπόροις τρεῖς χοίνικας</l>
<l n="482">δεῖπνον παρέχειν ἅπασιν ἢ κλάειν μακρά,</l>
<l n="483">ἵνα τοῦτʼ ἀπέλαυσαν Ναυσικύδους τἀγαθόν.</l>
</sp>
<sp>
<speaker>Χρέμης</speaker>
<l n="484">μετὰ τοῦτο τοίνυν εὐπρεπὴς νεανίας</l>
<l n="485">λευκός τις ἀνεπήδησʼ ὅμοιος Νικίᾳ</l>
<l n="486">δημηγορήσων, κἀπεχείρησεν λέγειν</l>
<l n="487">ὡς χρὴ παραδοῦναι ταῖς γυναιξὶ τὴν πόλιν.</l>
<l n="488">εἶτʼ ἐθορύβησαν κἀνέκραγον ὡς εὖ λέγοι,</l>
<l n="489">τὸ σκυτοτομικὸν πλῆθος, οἱ δʼ ἐκ τῶν ἀγρῶν</l>
<l n="490">ἀνεβορβόρυξαν.</l>
</sp>
<sp>
<speaker>Βλέπυρος</speaker>
<l n="491">νοῦν γὰρ εἶχον νὴ Δία.<milestone ed="p" n="434" unit="card"/>
</l>
</sp>
<sp>
<speaker>Χρέμης</speaker>
<l n="492">ἀλλʼ ἦσαν ἥττους· ὁ δὲ κατεῖχε τῇ βοῇ,</l>
<l n="493">τὰς μὲν γυναῖκας πόλλʼ ἀγαθὰ λέγων, σὲ δὲ</l>
<l n="494">πολλὰ κακά.</l>
</sp>
<sp>
<speaker>Βλέπυρος</speaker>
<l n="495">καὶ τί εἶπε;
</l>
</sp>
<sp>
<speaker>Χρέμης</speaker>
<l n="496">πρῶτον μέν σʼ ἔφη</l>
<l n="497">εἶναι πανοῦργον.</l>
</sp>
<sp>
<speaker>Βλέπυρος</speaker>
<l n="498">καὶ σέ;
</l>
</sp>
<sp>
<speaker>Χρέμης</speaker>
<l n="499">μή πω τοῦτʼ ἔρῃ.</l>
<l n="500">κἄπειτα κλέπτην.</l>
</sp>
<sp>
<speaker>Βλέπυρος</speaker>
<l n="501">ἐμὲ μόνον;
</l>
</sp>
<sp>
<speaker>Χρέμης</speaker>
<l n="502">καὶ νὴ Δία</l>
<l n="503">καὶ συκοφάντην.</l>
</sp>
<sp>
<speaker>Βλέπυρος</speaker>
<l n="504">ἐμὲ μόνον;
</l>
</sp>
<sp>
<speaker>Χρέμης</speaker>
<l n="505">καὶ νὴ Δία</l>
<l n="506">τωνδὶ τὸ πλῆθος.</l>
</sp>
<sp>
<speaker>Βλέπυρος</speaker>
<l n="507">τίς δὲ τοῦτʼ ἄλλως λέγει;
</l>
</sp>
<sp>
<speaker>Χορὸς</speaker>
<l n="508">γυναῖκα δʼ εἶναι πρᾶγμʼ ἔφη νουβυστικὸν</l>
<l n="509">καὶ χρηματοποιόν· κοὔτε τἀπόρρητʼ ἔφη</l>
<l n="510">ἐκ Θεσμοφόροιν ἑκάστοτʼ αὐτὰς ἐκφέρειν,</l>
<l n="511">σὲ δὲ κἀμὲ βουλεύοντε τοῦτο δρᾶν ἀεί.</l>
</sp>
<sp>
<speaker>Βλέπυρος</speaker>
<l n="512">καὶ νὴ τὸν Ἑρμῆν τοῦτό γʼ οὐκ ἐψεύσατο.</l>
</sp>
<sp>
<speaker>Χρέμης</speaker>
<l n="513">ἔπειτα συμβάλλειν πρὸς ἀλλήλας ἔφη</l>
<l n="514">ἱμάτια χρυσίʼ ἀργύριον ἐκπώματα</l>
<l n="515">μόνας μόναις, οὐ μαρτύρων ἐναντίον,</l>
<l n="516">καὶ ταῦτʼ ἀποφέρειν πάντα κοὐκ ἀποστερεῖν,</l>
<l n="517">ἡμῶν δὲ τοὺς πολλοὺς ἔφασκε τοῦτο δρᾶν.</l>
</sp>
<sp>
<speaker>Βλέπυρος</speaker>
<l n="518">νὴ τὸν Ποσειδῶ μαρτύρων γʼ ἐναντίον.</l>
</sp>
<sp>
<speaker>Χρέμης</speaker>
<l n="519">οὐ συκοφαντεῖν, οὐ διώκειν, οὐδὲ τὸν</l>
<l n="520">δῆμον καταλύειν, ἀλλὰ πολλὰ κἀγαθά,</l>
<l n="521">ἕτερά τε πλεῖστα τὰς γυναῖκας ηὐλόγει.</l>
</sp>
<sp>
<speaker>Βλέπυρος</speaker>
<l n="522">τί δῆτʼ ἔδοξεν;</l>
</sp>
<sp>
<speaker>Χρέμης</speaker>
<l n="523">ἐπιτρέπειν γε τὴν πόλιν</l>
<l n="524">ταύταις. ἐδόκει γὰρ τοῦτο μόνον ἐν τῇ πόλει</l>
<l n="525">οὔπω γεγενῆσθαι.</l>
</sp>
<sp>
<speaker>Βλέπυρος</speaker>
<l n="526">καὶ δέδοκται;
</l>
</sp>
<sp>
<speaker>Χρέμης</speaker>
<l n="527">φήμʼ ἐγώ.
</l>
</sp>
<sp>
<speaker>Βλέπυρος</speaker>
<l n="528">ἅπαντά τʼ αὐταῖς ἐστι προστεταγμένα</l>
<l n="529">ἃ τοῖσιν ἀστοῖς ἔμελεν;</l>
</sp>
<sp>
<speaker>Χρέμης</speaker>
<l n="530">οὕτω ταῦτʼ ἔχει.
</l>
</sp>
<sp>
<speaker>Βλέπυρος</speaker>
<l n="531">οὐδʼ ἐς δικαστήριον ἄρʼ εἶμʼ ἀλλʼ ἡ γυνή;</l>
</sp>
<sp>
<speaker>Χρέμης</speaker>
<l n="532">οὐδʼ ἔτι σὺ θρέψεις οὓς ἔχεις ἀλλʼ ἡ γυνή.</l>
</sp>
<sp>
<speaker>Βλέπυρος</speaker>
<l n="533">οὐδὲ στένειν τὸν ὄρθρον ἔτι πρᾶγμʼ ἆρά μοι;</l>
</sp>
<sp>
<speaker>Χρέμης</speaker>
<l n="534">μὰ Δίʼ ἀλλὰ ταῖς γυναιξὶ ταῦτʼ ἤδη μέλει·</l>
<l n="535">σὺ δʼ ἀστενακτὶ περδόμενος οἴκοι μενεῖς.</l>
</sp>
<sp>
<speaker>Βλέπυρος</speaker>
<l n="536">ἐκεῖνο δεινὸν τοῖσιν ἡλίκοισι νῷν,</l>
<l n="537">μὴ παραλαβοῦσαι τῆς πόλεως τὰς ἡνίας</l>
<l n="538">ἔπειτʼ ἀναγκάζωσι πρὸς βίαν—</l>
</sp>
<sp>
<speaker>Χρέμης</speaker>
<l n="539">τί δρᾶν;
</l>
</sp>
<sp>
<speaker>Βλέπυρος</speaker>
<l n="540">κινεῖν ἑαυτάς.</l>
</sp>
<sp>
<speaker>Χρέμης</speaker>
<l n="541">ἢν δὲ μὴ δυνώμεθα;
</l>
</sp>
<sp>
<speaker>Βλέπυρος</speaker>
<l n="542">ἄριστον οὐ δώσουσι.</l>
</sp>
<sp>
<speaker>Χρέμης</speaker>
<l n="543">σὺ δέ γε νὴ Δία</l>
<l n="544">δρᾶ ταῦθʼ, ἵνʼ ἀριστᾷς τε καὶ κινῇς ἅμα.</l>
</sp>
<sp>
<speaker>Βλέπυρος</speaker>
<l n="545">τὸ πρὸς βίαν δεινότατον.</l>
</sp>
<sp>
<speaker>Χρέμης</speaker>
<l n="546">ἀλλʼ εἰ τῇ πόλει</l>
<l n="547">τοῦτο ξυνοίσει, ταῦτα χρὴ πάντʼ ἄνδρα δρᾶν.</l>
</sp>
<sp>
<speaker>Βλέπυρος</speaker>
<l n="548">λόγος γέ τοί τις ἔστι τῶν γεραιτέρων,</l>
<l n="549">ἀνόηθʼ ὅσʼ ἂν καὶ μῶρα βουλευσώμεθα,</l>
<l n="550">ἅπαντʼ ἐπὶ τὸ βέλτιον ἡμῖν ξυμφέρειν.</l>
</sp>
<sp>
<speaker>Χρέμης</speaker>
<l n="551">καὶ ξυμφέροι γʼ ὦ πότνια Παλλὰς καὶ θεοί.</l>
<l n="552">ἀλλʼ εἶμι· σὺ δʼ ὑγίαινε.</l>
</sp>
<sp>
<speaker>Βλέπυρος</speaker>
<l n="553">καὶ σύ γʼ ὦ Χρέμης.<milestone ed="p" n="478" unit="card"/>
</l>
</sp>
</div>
<div type="Parodos">
<div type="lyric">
<sp>
<speaker>Χορὸς</speaker>
<l n="554">ἔμβα χώρει.</l>
<l n="555">ἆρʼ ἔστι τῶν ἀνδρῶν τις ἡμῖν ὅστις ἐπακολουθεῖ;</l>
<l n="556">στρέφου σκόπει,</l>
<l n="557">φύλαττε σαυτὴν ἀσφαλῶς, πολλοὶ γὰρ οἱ πανοῦργοι,</l>
<l n="558">μή πού τις ἐκ τοὔπισθεν ὢν τὸ σχῆμα καταφυλάξῃ.</l>
<milestone ed="p" n="483" unit="card"/>
</sp>
</div>
<div type="strophe">
<sp>
<speaker>Χορὸς</speaker>
<l n="559">ἀλλʼ ὡς μάλιστα τοῖν ποδοῖν ἐπικτυπῶν βάδιζε·</l>
<l n="560">ἡμῖν δʼ ἂν αἰσχύνην φέροι</l>
<l n="561">πάσαισι παρὰ τοῖς ἀνδράσιν τὸ πρᾶγμα τοῦτʼ ἐλεγχθέν.</l>
<l n="562">πρὸς ταῦτα συστέλλου σεαυτὴν</l>
<l n="563">καὶ περισκοπουμένη</l>
<l n="564">
<add>τἀνθένδε καὶ</add> τἀκεῖσε καὶ</l>
<l n="565">τἀκ δεξιᾶς, μὴ ξυμφορὰ γενήσεται τὸ πρᾶγμα.</l>
<l n="566">ἀλλʼ ἐγκονῶμεν· τοῦ τόπου γὰρ ἐγγύς ἐσμεν ἤδη,</l>
<l n="567">ὅθενπερ εἰς ἐκκλησίαν ὡρμώμεθʼ ἡνίκʼ ᾖμεν·</l>
<l n="568">τὴν δʼ οἰκίαν ἔξεσθʼ ὁρᾶν, ὅθενπερ ἡ στρατηγὸς</l>
<l n="569">ἔσθʼ ἡ τὸ πρᾶγμʼ εὑροῦσʼ ὃ νῦν ἔδοξε τοῖς πολίταις.</l>
<milestone ed="p" n="493" unit="card"/>
</sp>
</div>
<div type="antistrophe">
<sp>
<speaker>Χορὸς</speaker>
<l n="570">ὥστʼ εἰκὸς ἡμᾶς μὴ βραδύνειν ἔστʼ ἐπαναμενούσας</l>
<l n="571">πώγωνας ἐξηρτημένας,</l>
<l n="572">μὴ καὶ τις †ὄψεθʼ ἡμᾶσ† χἠμῶν ἴσως κατείπῃ.</l>
<l n="573">ἀλλʼ εἶα δεῦρʼ ἐπὶ σκιᾶς</l>
<l n="574">ἐλθοῦσα πρὸς τὸ τειχίον</l>
<l n="575">παραβλέπουσα θατέρῳ</l>
<l n="576">πάλιν μετασκεύαζε σαυτὴν αὖθις ἥπερ ἦσθα,</l>
<l n="577">καὶ μὴ βράδυνʼ· ὡς τήνδε καὶ δὴ τὴν στρατηγὸν ἡμῶν</l>
<l n="578">χωροῦσαν ἐξ ἐκκλησίας ὁρῶμεν. ἀλλʼ ἐπείγου</l>
<l n="579">ἅπασα καὶ μίσει σάκον πρὸς τοῖν γνάθοιν ἔχουσα·</l>
<l n="580">χαὖται γὰρ ἥκουσιν πάλαι τὸ σχῆμα τοῦτʼ ἔχουσαι.</l>
<milestone ed="p" n="504" unit="card"/>
</sp>
</div>
</div>
<div type="Choral">
<sp>
<speaker>Πραξάγορα</speaker>
<l n="581">ταυτὶ μὲν ἡμῖν ὦ γυναῖκες εὐτυχῶς</l>
<l n="582">τὰ πράγματʼ ἐκβέβηκεν ἁβουλεύσαμεν.</l>
<l n="583">ἀλλʼ ὡς τάχιστα πρίν τινʼ ἀνθρώπων ἰδεῖν,</l>
<l n="584">ῥιπτεῖτε χλαίνας, ἐμβὰς ἐκποδὼν ἴτω,</l>
<l n="585">χάλα συναπτοὺς ἡνίας Λακωνικάς,</l>
<l n="586">βακτηρίας ἄφεσθε. καὶ μέντοι σὺ μὲν</l>
<l n="587">ταύτας κατευτρέπιζʼ, ἐγὼ δὲ βούλομαι</l>
<l n="588">εἴσω παρερπύσασα πρὶν τὸν ἄνδρα με</l>
<l n="589">ἰδεῖν, καταθέσθαι θοἰμάτιον αὐτοῦ πάλιν</l>
<l n="590">ὅθενπερ ἔλαβον τἄλλα θʼ ἁξηνεγκάμην.</l>
</sp>
<div type="anapests">
<sp>
<speaker>Χορὸς</speaker>
<l n="591">κεῖται <add>καὶ</add> δὴ πάνθʼ ἅπερ εἶπας, σὸν δʼ ἔργον τἄλλα διδάσκειν,</l>
<l n="592">ὅ τί σοι δρῶσαι ξύμφορον ἡμεῖς δόξομεν ὀρθῶς ὑπακούειν.</l>
<l n="593">οὐδεμιᾷ γὰρ δεινοτέρᾳ σου ξυμμείξασʼ οἶδα γυναικί.</l>
</sp>
<sp>
<speaker>Πραξάγορα</speaker>
<l n="594">περιμείνατέ νυν, ἵνα τῆς ἀρχῆς ἣν ἄρτι κεχιεροτόνημαι,</l>
<l n="595">ξυμβούλοισιν πάσαις ὑμῖν χρήσωμαι. καὶ γὰρ ἐκεῖ μοι</l>
<l n="596">ἐν τῷ θορύβῳ καὶ τοῖς δεινοῖς ἀνδρειόταται γεγένησθε.</l>
</sp>
</div>
<div type="iambics">
<sp>
<speaker>Βλέπυρος</speaker>
<l n="597">αὕτη πόθεν ἥκεις Πραξαγόρα;</l>
</sp>
<sp>
<speaker>Πραξάγορα</speaker>
<l n="598">τί δʼ ὦ μέλε</l>
<l n="599">σοὶ τοῦθʼ;</l>
</sp>
<sp>
<speaker>Βλέπυρος</speaker>
<l n="600">ὅ τί μοι τοῦτʼ ἔστιν; ὡς εὐηθικῶς.
</l>
</sp>
<sp>
<speaker>Πραξάγορα</speaker>
<l n="601">οὔτοι παρὰ τοῦ μοιχοῦ γε φήσεις.</l>
</sp>
<sp>
<speaker>Βλέπυρος</speaker>
<l n="602">οὐκ ἴσως</l>
<l n="603">ἑνός γε.</l>
</sp>
<sp>
<speaker>Πραξάγορα</speaker>
<l n="604">καὶ μὴν βασανίσαι τουτί γέ σοι</l>
<l n="605">ἔξεστι.</l>
</sp>
<sp>
<speaker>Βλέπυρος</speaker>
<l n="606">πῶς;
</l>
</sp>
<sp>
<speaker>Πραξάγορα</speaker>
<l n="607">εἰ τῆς κεφαλῆς ὄζω μύρου.
</l>
</sp>
<sp>
<speaker>Βλέπυρος</speaker>
<l n="608">τί δʼ; οὐχὶ βινεῖται γυνὴ κἄνευ μύρου;</l>
</sp>
<sp>
<speaker>Πραξάγορα</speaker>
<l n="609">οὐ δῆτα τάλαν ἔγωγε.</l>
</sp>
<sp>
<speaker>Βλέπυρος</speaker>
<l n="610">πῶς οὖν ὄρθριον</l>
<l n="611">ᾤχου σιωπῇ θοἰμάτιον λαβοῦσά μου;</l>
</sp>
<sp>
<speaker>Πραξάγορα</speaker>
<l n="612">γυνή μέ τις νύκτωρ ἑταίρα καὶ φίλη</l>
<l n="613">μετεπέμψατʼ ὠδίνουσα.</l>
</sp>
<sp>
<speaker>Βλέπυρος</speaker>
<l n="614">κᾆτʼ οὐκ ἦν ἐμοὶ</l>
<l n="615">φράσασαν ἰέναι;</l>
</sp>
<sp>
<speaker>Πραξάγορα</speaker>
<l n="616">τῆς λεχοῦς δʼ οὐ φροντίσαι</l>
<l n="617">οὕτως ἐχούσης ὦνερ;</l>
</sp>
<sp>
<speaker>Βλέπυρος</speaker>
<l n="618">εἰποῦσάν γέ μοι.</l>
<l n="619">ἀλλʼ ἔστιν ἐνταῦθά τι κακόν.</l>
</sp>
<sp>
<speaker>Πραξάγορα</speaker>
<l n="620">μὰ τὼ θεὼ</l>
<l n="621">ἀλλʼ ὥσπερ εἶχον ᾠχόμην· ἐδεῖτο δὲ</l>
<l n="622">ἥπερ μεθῆκέ μʼ ἐξιέναι πάσῃ τέχνῃ.<milestone ed="p" n="535" unit="card"/>
</l>
</sp>
<sp>
<speaker>Βλέπυρος</speaker>
<l n="623">εἶτʼ οὐ τὸ σαυτῆς ἱμάτιον ἐχρῆν σʼ ἔχειν;</l>
<l n="624">ἀλλʼ ἔμʼ ἀποδύσασʼ ἐπιβαλοῦσα τοὔγκυκλον</l>
<l n="625">ᾤχου καταλιποῦσʼ ὡσπερεὶ προκείμενον,</l>
<l n="626">μόνον οὐ στεφανώσασʼ οὐδʼ ἐπιθεῖσα λήκυθον.</l>
</sp>
<sp>
<speaker>Πραξάγορα</speaker>
<l n="627">ψῦχος γὰρ ἦν, ἐγὼ δὲ λεπτὴ κἀσθενής·</l>
<l n="628">ἔπειθʼ ἵνʼ ἀλεαίνοιμι, τοῦτʼ ἠμπεσχόμην·</l>
<l n="629">σὲ δʼ ἐν ἀλέᾳ κατακείμενον καὶ στρώμασιν</l>
<l n="630">κατέλιπον ὦνερ.</l>
</sp>
<sp>
<speaker>Βλέπυρος</speaker>
<l n="631">αἱ δὲ δὴ Λακωνικαὶ</l>
<l n="632">ᾤχοντο μετὰ σοῦ κατὰ τί χἠ βακτηρία;</l>
</sp>
<sp>
<speaker>Πραξάγορα</speaker>
<l n="633">ἵνα θοἰμάτιον σώσαιμι, μεθυπεδησάμην</l>
<l n="634">μιμουμένη σε καὶ κτυποῦσα τοῖν ποδοῖν</l>
<l n="635">καὶ τοὺς λίθους παίουσα τῇ βακτηρίᾳ.</l>
</sp>
<sp>
<speaker>Βλέπυρος</speaker>
<l n="636">οἶσθʼ οὖν ἀπολωλεκυῖα πυρῶν ἑκτέα,</l>
<l n="637">ὃν χρῆν ἔμʼ ἐξ ἐκκλησίας εἰληφέναι;</l>
</sp>
<sp>
<speaker>Πραξάγορα</speaker>
<l n="638">μὴ φροντίσῃς· ἄρρεν γὰρ ἔτεκε παιδίον.</l>
</sp>
<sp>
<speaker>Βλέπυρος</speaker>
<l n="639">ἡκκλησία;</l>
</sp>
<sp>
<speaker>Πραξάγορα</speaker>
<l n="640">μὰ Δίʼ ἀλλʼ ἐφʼ ἣν ἐγᾠχόμην.</l>
<l n="641">ἀτὰρ γεγένηται;</l>
</sp>
<sp>
<speaker>Βλέπυρος</speaker>
<l n="642">ναὶ μὰ Δίʼ.  οὐκ ᾔδησθά με</l>
<l n="643">φράσαντά σοι χθές;</l>
</sp>
<sp>
<speaker>Πραξάγορα</speaker>
<l n="644">ἄρτι γʼ ἀναμιμνῄσκομαι.
</l>
</sp>
<sp>
<speaker>Βλέπυρος</speaker>
<l n="645">οὐδʼ ἄρα τὰ δόξαντʼ οἶσθα;</l>
</sp>
<sp>
<speaker>Πραξάγορα</speaker>
<l n="646">μὰ Δί ἐγὼ μὲν οὔ.
</l>
</sp>
<sp>
<speaker>Βλέπυρος</speaker>
<l n="647">κάθησο τοίνυν σηπίας μασωμένη.</l>
<l n="648">ὑμῖν δέ φασι παραδεδόσθαι τὴν πόλιν.</l>
</sp>
<sp>
<speaker>Πραξάγορα</speaker>
<l n="649">τί δρᾶν; ὑφαίνειν;</l>
</sp>
<sp>
<speaker>Βλέπυρος</speaker>
<l n="650">οὐ μὰ Δίʼ ἀλλʼ ἄρχειν.
</l>
</sp>
<sp>
<speaker>Πραξάγορα</speaker>
<l n="651">τίνων;
</l>
</sp>
<sp>
<speaker>Βλέπυρος</speaker>
<l n="652">ἁπαξαπάντων τῶν κατὰ πόλιν πραγμάτων.</l>
</sp>
<sp>
<speaker>Πραξάγορα</speaker>
<l n="653">νὴ τὴν Ἀφροδίτην μακαρία γʼ ἄρ ἡ πόλις</l>
<l n="654">ἔσται τὸ λοιπόν.</l>
</sp>
<sp>
<speaker>Βλέπυρος</speaker>
<l n="655">κατὰ τί;
</l>
</sp>
<sp>
<speaker>Πραξάγορα</speaker>
<l n="656">πολλῶν οὕνεκα.</l>
<l n="657">οὐ γὰρ ἔτι τοῖς τολμῶσιν αὐτὴν αἰσχρὰ δρᾶν</l>
<l n="658">ἔσται τὸ λοιπόν, οὐδαμοῦ δὲ μαρτυρεῖν,</l>
<l n="659">οὐ συκοφαντεῖν—</l>
</sp>
<sp>
<speaker>Βλέπυρος</speaker>
<l n="660">μηδαμῶς πρὸς τῶν θεῶν</l>
<l n="661">τουτὶ ποιήσῃς μηδʼ ἀφέλῃ μου τὸν βίον.</l>
</sp>
<sp>
<speaker>Ἀνήρ</speaker>
<l n="662">ὦ δαιμόνιʼ ἀνδρῶν τὴν γυναῖκʼ ἔα λέγειν.</l>
</sp>
<sp>
<speaker>Πραξάγορα</speaker>
<l n="663">μὴ λωποδυτῆσαι, μὴ φθονεῖν τοῖς πλησίον,</l>
<l n="664">μὴ γυμνὸν εἶναι μὴ πένητα μηδένα,</l>
<l n="665">μὴ λοιδορεῖσθαι, μὴ ʼνεχυραζόμενον φέρειν.</l>
</sp>
<sp>
<speaker>Ἀνήρ</speaker>
<l n="666">νὴ τὸν Ποσειδῶ μεγάλα γʼ, εἰ μὴ ψεύσεται.</l>
</sp>
<sp>
<speaker>Πραξάγορα</speaker>
<l n="667">ἀλλʼ ἀποφανῶ τοῦθʼ, ὥστε σέ τέ μοι μαρτυρεῖν</l>
<l n="668">καὶ τοῦτον αὐτὸν μηδὲν ἀντειπεῖν ἐμοι.</l>
<milestone ed="p" n="571" unit="card"/>
</sp>
</div>
</div>
<div type="Agon">
<div type="strophe">
<sp>
<speaker>Χορὸς</speaker>
<l n="669">νῦν δὴ δεῖ σε πυκνὴν φρένα καὶ φιλόσοφον ἐγείρειν</l>
<l n="670">φροντίδʼ ἐπισταμένην</l>
<l n="671">ταῖσι φίλαισιν ἀμύνειν.</l>
<l n="672">καινὴ γὰρ ἐπʼ εὐτυχίαισιν</l>
<l n="673">ἔρχεται γλώττης ἐπίνοια πολίτην</l>
<l n="674">δῆμον ἐπαγλαϊοῦσα</l>
<l n="675">μυρίαισιν ὠφελίαισι βίου· δηλοῦν δʼ ὅ τί περ δύνασαι</l>
<l n="676">καιρός.</l>
<l n="677">δεῖται γάρ τοι σοφοῦ τινος ἐξευρήματος ἡ πόλις ἡμῶν.</l>
<l n="678">ἀλλὰ πέραινε μόνον</l>
<l n="679">μήτε δεδραμένα μήτʼ εἰρημένα πω πρότερον·</l>
<l n="680">μισοῦσι γὰρ ἢν τὰ παλαιὰ πολλάκις θεῶνται.<milestone ed="p" n="581" unit="card"/>
</l>
</sp>
</div>
<div type="katakeleusmenos">
<sp>
<speaker>Χορὸς</speaker>
<l n="681">ἀλλʼ οὐ μέλλειν, ἀλλʼ ἅπτεσθαι καὶ δὴ χρῆν ταῖς διανοίαις,</l>
<l n="682">ὡς τὸ ταχύνειν χαρίτων μετέχει πλεῖστον παρὰ τοῖσι θεαταῖς.<milestone ed="p" n="583" unit="card"/>
</l>
</sp>
</div>
<div type="epirrheme">
<sp>
<speaker>Πραξάγορα</speaker>
<l n="683">καὶ μὴν ὅτι μὲν χρηστὰ διδάξω πιστεύω· τοὺς δὲ θεατάς,</l>
<l n="684">εἰ καινοτομεῖν ἐθελήσουσιν καὶ μὴ τοῖς ἠθάσι λίαν</l>
<l n="685">τοῖς τʼ ἀρχαίοις ἐνδιατρίβειν, τοῦτʼ ἔσθʼ ὃ μάλιστα δέδοικα.</l>
</sp>
<sp>
<speaker>Βλέπυρος</speaker>
<l n="686">περὶ μὲν τοίνυν τοῦ καινοτομεῖν μὴ δείσῃς· τοῦτο γὰρ ἡμῖν</l>
<l n="687">δρᾶν ἀντʼ ἄλλης ἀρχῆς ἐστιν, τῶν δʼ ἀρχαίων ἀμελῆσαι.</l>
</sp>
<sp>
<speaker>Πραξάγορα</speaker>
<l n="688">μή νυν πρότερον μηδεὶς ὑμῶν ἀντείπῃ μηδʼ ὑποκρούσῃ,</l>
<l n="689">πρὶν ἐπίστασθαι τὴν ἐπίνοιαν καὶ τοῦ φράζοντος ἀκοῦσαι.</l>
<l n="690">κοινωνεῖν γὰρ πάντας φήσω χρῆναι πάντων μετέχοντας</l>
<l n="691">κἀκ ταὐτοῦ ζῆν, καὶ μὴ τὸν μὲν πλουτεῖν, τὸν δʼ ἄθλιον εἶναι,</l>
<l n="692">μηδὲ γεωργεῖν τὸν μὲν πολλήν, τῷ δʼ εἶναι μηδὲ ταφῆναι,</l>
<l n="693">μηδʼ ἀνδραπόδοις τὸν μὲν χρῆσθαι πολλοῖς, τὸν δʼ οὐδʼ ἀκολούθῳ·</l>
<l n="694">ἀλλʼ ἕνα ποιῶ κοινὸν πᾶσιν βίοτον καὶ τοῦτον ὅμοιον.</l>
</sp>
<sp>
<speaker>Βλέπυρος</speaker>
<l n="695">πῶς οὖν ἔσται κοινὸς ἅπασιν;</l>
</sp>
<sp>
<speaker>Πραξάγορα</speaker>
<l n="696">κατέδει πέλεθον πρότερός μου.
</l>
</sp>
<sp>
<speaker>Βλέπυρος</speaker>
<l n="697">καὶ τῶν πελέθων κοινωνοῦμεν;</l>
</sp>
<sp>
<speaker>Πραξάγορα</speaker>
<l n="698">μὰ Δίʼ ἀλλʼ ἔφθης μʼ ὑποκρούσας.</l>
<l n="699">τοῦτο γὰρ ἤμελλον ἐγὼ λέξειν· τὴν γῆν πρώτιστα ποιήσω</l>
<l n="700">κοινὴν πάντων καὶ τἀργύριον καὶ τἄλλʼ ὁπόσʼ ἐστὶν ἑκάστῳ.</l>
<l n="701">εἶτʼ ἀπὸ τούτων κοινῶν ὄντων ἡμεῖς βοσκήσομεν ὑμᾶς</l>
<l n="702">ταμιευόμεναι καὶ φειδόμεναι καὶ τὴν γνώμην προσέχουσαι.</l>
</sp>
<sp>
<speaker>Βλέπυρος</speaker>
<l n="703">πῶς οὖν ὅστις μὴ κέκτηται γῆν ἡμῶν, ἀργύριον δὲ</l>
<l n="704">καὶ Δαρεικοὺς ἀφανῆ πλοῦτον;</l>
</sp>
<sp>
<speaker>Πραξάγορα</speaker>
<l n="705">τοῦτʼ ἐς τὸ μέσον καταθήσει.</l>
<l n="706">καὶ μὴ καταθεὶς ψευδορκήσει.</l>
</sp>
<sp>
<speaker>Βλέπυρος</speaker>
<l n="707">κἀκτήσατο γὰρ διὰ τοῦτο.</l>
<milestone ed="p" n="604" unit="card"/>
</sp>
<sp>
<speaker>Πραξάγορα</speaker>
<l n="708">ἀλλʼ οὐδέν τοι χρήσιμον ἔσται πάντως αὐτῷ.</l>
</sp>
<sp>
<speaker>Βλέπυρος</speaker>
<l n="709">κατὰ δὴ τί;
</l>
</sp>
<sp>
<speaker>Πραξάγορα</speaker>
<l n="710">οὐδεὶς οὐδὲν πενίᾳ δράσει· πάντα γὰρ ἕξουσιν ἅπαντες,</l>
<l n="711">ἄρτους τεμάχη μάζας χλαίνας οἶνον στεφάνους ἐρεβίνθους.</l>
<l n="712">ὥστε τί κέρδος μὴ καταθεῖναι; σὺ γὰρ ἐξευρὼν ἀπόδειξον.</l>
</sp>
<sp>
<speaker>Βλέπυρος</speaker>
<l n="713">οὔκουν καὶ νῦν οὗτοι μᾶλλον κλέπτουσʼ οἷς ταῦτα πάρεστιν;</l>
</sp>
<sp>
<speaker>Πραξάγορα</speaker>
<l n="714">πρότερόν γʼ ὦταῖρʼ ὅτε τοῖσι νόμοις διεχρώμεθα τοῖς προτέροισιν·</l>
<l n="715">νῦν δʼ ἔσται γὰρ βίος ἐκ κοινοῦ, τί τὸ κέρδος μὴ καταθεῖναι;</l>
</sp>
<sp>
<speaker>Βλέπυρος</speaker>
<l n="716">ἢν μείρακʼ ἰδὼν ἐπιθυμήσῃ καὶ βούληται σκαλαθῦραι,</l>
<l n="717">ἕξει τούτων ἀφελὼν δοῦναι, τῶν ἐκ κοινοῦ δὲ μεθέξει</l>
<l n="718">ξυγκαταδαρθών.</l>
</sp>
<sp>
<speaker>Πραξάγορα</speaker>
<l n="719">ἀλλʼ ἐξέσται προῖκʼ αὐτῷ ξυγκαταδαρθεῖν.</l>
<l n="720">καὶ ταύτας γὰρ κοινὰς ποιῶ τοῖς ἀνδράσι συγκατακεῖσθαι</l>
<l n="721">καὶ παιδοποιεῖν τῷ βουλομένῳ.</l>
</sp>
<sp>
<speaker>Βλέπυρος</speaker>
<l n="722">πῶς οὖν οὐ πάντες ἴασιν</l>
<l n="723">ἐπὶ τὴν ὡραιοτάτην αὐτῶν καὶ ζητήσουσιν ἐρείδειν;</l>
</sp>
<sp>
<speaker>Πραξάγορα</speaker>
<l n="724">αἱ φαυλότεραι καὶ σιμότεραι παρὰ τὰς σεμνὰς καθεδοῦνται·</l>
<l n="725">κᾆτʼ ἢν ταύτης ἐπιθυμήσῃ, τὴν αἰσχρὰν πρῶθʼ ὑποκρούσει.</l>
</sp>
<sp>
<speaker>Βλέπυρος</speaker>
<l n="726">καὶ πῶς ἡμᾶς τοὺς πρεσβύτας, ἢν ταῖς αἰσχραῖσι συνῶμεν,</l>
<l n="727">οὐκ ἐπιλείψει τὸ πέος πρότερον πρὶν ἐκεῖσʼ οἷ φῂς ἀφικέσθαι;</l>
</sp>
<sp>
<speaker>Πραξάγορα</speaker>
<l n="728">οὐχὶ μαχοῦνται· περὶ σοῦ θάρρει· μὴ δείσῃς· οὐχὶ μαχοῦνται.</l>
</sp>
<sp>
<speaker>Βλέπυρος</speaker>
<l n="729">περὶ τοῦ;</l>
</sp>
<sp>
<speaker>Πραξάγορα</speaker>
<l n="730">τοῦ μὴ ξυγκαταδαρθεῖν. καὶ σοὶ τοιοῦτον ὑπάρχει.
</l>
</sp>
<sp>
<speaker>Βλέπυρος</speaker>
<l n="731">τὸ μὲν ὑμέτερον γνώμην τινʼ ἔχει· προβεβούλευται γάρ, ὅπως ἂν</l>
<l n="732">μηδεμιᾶς ᾖ τρύπημα κενόν· τὸ δὲ τῶν ἀνδρῶν τί ποιήσει;</l>
<l n="733">φεύξονται γὰρ τοὺς αἰσχίους, ἐπὶ τοὺς δὲ καλοὺς βαδιοῦνται.</l>
</sp>
<sp>
<speaker>Πραξάγορα</speaker>
<l n="734">ἀλλὰ φυλάξουσʼ οἱ φαυλότεροι τοὺς καλλίους ἀπιόντας</l>
<l n="735">ἀπὸ τοῦ δείπνου καὶ τηρήσουσʼ ἐπὶ τοῖσιν δημοσίοισιν·</l>
<l n="736">κοὐκ ἐξέσται παρὰ τοῖσι καλοῖς <add>καὶ τοῖς μεγάλοις</add> καταδαρθεῖν</l>
<l n="737">ταῖσι γυναιξὶ πρὶν <add>ἂν</add> τοῖς αἰσχροῖς καὶ τοῖς μικροῖς χαρίσωνται.</l>
</sp>
<sp>
<speaker>Βλέπυρος</speaker>
<l n="738">ἡ Λυσικράτους ἄρα νυνὶ ῥὶς ἴσα τοῖσι καλοῖσι φρονήσει.</l>
</sp>
<sp>
<speaker>Πραξάγορα</speaker>
<l n="739">νὴ τὸν Ἀπόλλω καὶ δημοτική γʼ ἡ γνώμη καὶ καταχήνη</l>
<l n="740">τῶν σεμνοτέρων ἔσται πολλὴ καὶ τῶν σφραγῖδας ἐχόντων,</l>
<l n="741">ὅταν ἐμβάδʼ ἔχων εἴπῃ πρότερος, ‘παραχώρει κᾆτʼ ἐπιτήρει,</l>
<l n="742">ὅταν ἤδη ʼγὼ διαπραξάμενος παραδῶ σοι δευτεριάζειν.’</l>
<milestone ed="p" n="635" unit="card"/>
</sp>
<sp>
<speaker>Βλέπυρος</speaker>
<l n="743">πῶς οὖν οὕτω ζώντων ἡμῶν τοὺς αὑτοῦ παῖδας ἕκαστος</l>
<l n="744">ἔσται δυνατὸς διαγιγνώσκειν;</l>
</sp>
<sp>
<speaker>Πραξάγορα</speaker>
<l n="745">τί δὲ δεῖ; πατέρας <add>γὰρ</add> ἅπαντας</l>
<l n="746">τοὺς πρεσβυτέρους αὑτῶν εἶναι τοῖσι χρόνοισιν νομιοῦσιν.</l>
</sp>
<sp>
<speaker>Βλέπυρος</speaker>
<l n="747">οὐκοῦν ἄγξουσʼ εὖ καὶ χρηστῶς ἑξῆς τὸν πάντα γέροντα</l>
<l n="748">διὰ τὴν ἄγνοιαν, ἐπεὶ καὶ νῦν γιγνώσκοντες πατέρʼ ὄντα</l>
<l n="749">ἄγχουσι. τί δῆθʼ ὅταν ἀγνὼς ᾖ; πῶς οὐ τότε κἀπιχεσοῦνται;</l>
</sp>
<sp>
<speaker>Πραξάγορα</speaker>
<l n="750">ἀλλʼ ὁ παρεστὼς οὐκ ἐπιτρέψει· τότε δʼ αὐτοῖς οὐκ ἔμελʼ οὐδὲν</l>
<l n="751">τῶν ἀλλοτρίων ὅστις τύπτοι· νῦν δʼ ἢν πληγέντος ἀκούσῃ,</l>
<l n="752">μὴ αὐτὸν ἐκεῖνον τύπτῃ δεδιὼς τοῖς δρῶσιν τοῦτο μαχεῖται.</l>
</sp>
<sp>
<speaker>Βλέπυρος</speaker>
<l n="753">τὰ μὲν ἄλλα λέγεις οὐδὲν σκαιῶς· εἰ δὲ προσελθὼν Ἐπίκουρος</l>
<l n="754">ἢ Λευκολόφας πάππαν με καλεῖ, τοῦτʼ ἤδη δεινὸν ἀκοῦσαι.</l>
</sp>
<sp>
<speaker>Πραξάγορα</speaker>
<l n="755">πολὺ μέντοι δεινότερον τούτου τοῦ πράγματός ἐστι,</l>
</sp>
<sp>
<speaker>Βλέπυρος</speaker>
<l n="756">τὸ ποῖον;
</l>
</sp>
<sp>
<speaker>Πραξάγορα</speaker>
<l n="757">εἴ σε φιλήσειεν Ἀρίστυλλος φάσκων αὑτοῦ πατέρʼ εἶναι.</l>
</sp>
<sp>
<speaker>Βλέπυρος</speaker>
<l n="758">οἰμώζοι γʼ ἂν καὶ κωκύοι.</l>
</sp>
<sp>
<speaker>Πραξάγορα</speaker>
<l n="759">σὺ δέ γʼ ὄζοις ἂν καλαμίνθης,</l>
<l n="760">ἀλλʼ οὗτος μὲν πρότερον γέγονεν πρὶν τὸ ψήφισμα γενέσθαι,</l>
<l n="761">ὥστʼ οὐχὶ δέος μή σε φιλήσῃ.</l>
</sp>
<sp>
<speaker>Βλέπυρος</speaker>
<l n="762">δεινὸν μέντἂν ἐπεπόνθη.</l>
<l n="763">τὴν γῆν δὲ τίς ἔσθʼ ὁ γεωργήσων;</l>
</sp>
<sp>
<speaker>Πραξάγορα</speaker>
<l n="764">οἱ δοῦλοι. σοὶ δὲ μελήσει,</l>
<l n="765">ὅταν ᾖ δεκάπουν τὸ στοιχεῖον, λιπαρὸν χωρεῖν ἐπὶ δεῖπνον.</l>
</sp>
<sp>
<speaker>Βλέπυρος</speaker>
<l n="766">περὶ δʼ ἱματίων τίς πόρος ἔσται; καὶ γὰρ τοῦτʼ ἔστιν ἐρέσθαι.</l>
</sp>
<sp>
<speaker>Πραξάγορα</speaker>
<l n="767">τὰ μὲν ὄνθʼ ὑμῖν πρῶτον ὑπάρξει, τὰ δὲ λοίφʼ ἡμεῖς ὑφανοῦμεν.</l>
</sp>
<sp>
<speaker>Βλέπυρος</speaker>
<l n="768">ἓν ἔτι ζητῶ· πῶς ἤν τις ὄφλῃ παρὰ τοῖς ἄρχουσι δίκην τῳ,</l>
<l n="769">πόθεν ἐκτείσει ταύτην; οὐ γὰρ τῶν κοινῶν γʼ ἐστὶ δίκαιον.</l>
</sp>
<sp>
<speaker>Πραξάγορα</speaker>
<l n="770">ἀλλʼ οὐδὲ δίκαι πρῶτον ἔσονται.</l>
</sp>
<sp>
<speaker>Βλέπυρος</speaker>
<l n="771">τουτὶ τοὔπος σʼ ἐπιτρίψει.
</l>
</sp>
<sp>
<speaker>Πραξάγορα</speaker>
<l n="772">κἀγὼ ταύτην γνώμην ἐθέμην· τοῦ γὰρ τάλαν οὕνεκʼ ἔσονται;</l>
</sp>
<sp>
<speaker>Βλέπυρος</speaker>
<l n="773">πολλῶν οὕνεκα νὴ τὸν Ἀπόλλω· πρῶτον δʼ ἑνὸς οὕνεκα δήπου,</l>
<l n="774">ἤν τις ὀφείλων ἐξαρνῆται.</l>
</sp>
<sp>
<speaker>Πραξάγορα</speaker>
<l n="775">πόθεν οὖν ἐδάνεισʼ ὁ δανείσας</l>
<l n="776">ἐν τῷ κοινῷ πάντων ὄντων; κλέπτων δήπουʼ στʼ ἐπίδηλος.</l>
</sp>
<sp>
<speaker>Βλέπυρος</speaker>
<l n="777">νὴ τὴν Δήμητρʼ εὖ γε διδάσκεις. τουτὶ τοίνυν φρασάτω μοι,</l>
<l n="778">τῆς αἰκείας οἱ τύπτοντες πόθεν ἐκτείσουσιν, ἐπειδὰν</l>
<l n="779">εὐωχηθέντες ὑβρίζωσιν; τοῦτο γὰρ οἶμαί σʼ ἀπορήσειν.</l>
</sp>
<sp>
<speaker>Πραξάγορα</speaker>
<l n="780">ἀπὸ τῆς μάζης ἧς σιτεῖται· ταύτης γὰρ ὅταν τις ἀφαιρῇ,</l>
<l n="781">οὐχ ὑβριεῖται φαύλως οὕτως αὖθις τῇ γαστρὶ κολασθείς.</l>
<milestone ed="p" n="667" unit="card"/>
</sp>
<sp>
<speaker>Βλέπυρος</speaker>
<l n="782">οὐδʼ αὖ κλέπτης οὐδεὶς ἔσται;</l>
</sp>
<sp>
<speaker>Πραξάγορα</speaker>
<l n="783">πῶς γὰρ κλέψει μετὸν αὐτῷ;
</l>
</sp>
<sp>
<speaker>Βλέπυρος</speaker>
<l n="784">οὐδʼ ἀποδύσουσʼ ἄρα τῶν νυκτῶν;</l>
</sp>
<sp>
<speaker>Πραξάγορα</speaker>
<l n="785">οὐκ ἢν οἴκοι γε καθεύδῃς,</l>
<l n="786">οὐδʼ ἤν γε θύραζʼ ὥσπερ πρότερον· βίοτος γὰρ πᾶσιν ὑπάρξει.</l>
<l n="787">ἢν δʼ ἀποδύῃ γʼ, αὐτὸς δώσει. τί γὰρ αὐτῷ πρᾶγμα μάχεσθαι;</l>
<l n="788">ἔτερον γὰρ ἰὼν ἐκ τοῦ κοινοῦ κρεῖττον ἐκείνου κομιεῖται.</l>
</sp>
<sp>
<speaker>Βλέπυρος</speaker>
<l n="789">οὐδὲ κυβεύσουσʼ ἆρʼ ἄνθρωποι;</l>
</sp>
<sp>
<speaker>Πραξάγορα</speaker>
<l n="790">περὶ τοῦ γὰρ τοῦτο ποιήσει;
</l>
</sp>
<sp>
<speaker>Βλέπυρος</speaker>
<l n="791">τὴν δὲ δίαιταν τίνα ποιήσεις;</l>
</sp>
<sp>
<speaker>Πραξάγορα</speaker>
<l n="792">κοινὴν πᾶσιν. τὸ γὰρ ἄστυ</l>
<l n="793">μίαν οἴκησίν φημι ποιήσειν συρρήξασʼ εἰς ἓν ἅπαντα,</l>
<l n="794">ὥστε βαδίζειν ὡς ἀλλήλους.</l>
</sp>
<sp>
<speaker>Βλέπυρος</speaker>
<l n="795">τὸ δὲ δεῖπνον ποῦ παραθήσεις;
</l>
</sp>
<sp>
<speaker>Πραξάγορα</speaker>
<l n="796">τὰ δικαστήρια καὶ τὰς στοιὰς ἀνδρῶνας πάντα ποιήσω.</l>
</sp>
<sp>
<speaker>Βλέπυρος</speaker>
<l n="797">τὸ δὲ βῆμα τί σοι χρήσιμον ἔσται;</l>
</sp>
<sp>
<speaker>Πραξάγορα</speaker>
<l n="798">τοὺς κρατῆρας καταθήσω</l>
<l n="799">καὶ τὰς ὑδρίας, καὶ ῥαψῳδεῖν ἔσται τοῖς παιδαρίοισιν</l>
<l n="800">τοὺς ἀνδρείους ἐν τῷ πολέμῳ, κεἴ τις δειλὸς γεγένηται,</l>
<l n="801">ἵνα μὴ δειπνῶσʼ αἰσχυνόμενοι.</l>
</sp>
<sp>
<speaker>Βλέπυρος</speaker>
<l n="802">νὴ τὸν Ἀπόλλω χάριέν γε.</l>
<l n="803">τὰ δὲ κληρωτήρια ποῖ τρέψεις;</l>
</sp>
<sp>
<speaker>Πραξάγορα</speaker>
<l n="804">εἰς τὴν ἀγορὰν καταθήσω·</l>
<l n="805">κᾆτα στήσασα παρʼ Ἁρμοδίῳ κληρώσω πάντας, ἕως ἂν</l>
<l n="806">εἰδὼς ὁ λαχὼν ἀπίῃ χαίρων ἐν ὁποίῳ γράμματι δειπνεῖ·</l>
<l n="807">και κηρύξει τοὺς ἐκ τοῦ βῆτʼ ἐπὶ τὴν στοιὰν ἀκολουθεῖν</l>
<l n="808">τὴν βασίλειον δειπνήσοντας· τὸ δὲ θῆτʼ ἐς τὴν παρὰ ταύτην,</l>
<l n="809">τοὺς δʼ ἐκ τοῦ κάππʼ ἐς τὴν στοιὰν χωρεῖν τὴν ἀλφιτόπωλιν.</l>
</sp>
<sp>
<speaker>Βλέπυρος</speaker>
<l n="810">ἵνα κάπτωσιν;</l>
</sp>
<sp>
<speaker>Πραξάγορα</speaker>
<l n="811">μὰ Δίʼ ἀλλʼ ἵνʼ ἐκεῖ δειπνῶσιν.
</l>
</sp>
<sp>
<speaker>Βλέπυρος</speaker>
<l n="812">ὅτῳ δὲ τὸ γράμμα</l>
<l n="813">μὴ ʼξελκυσθῇ καθʼ ὃ δειπνήσει, τούτους ἀπελῶσιν ἅπαντες.</l>
</sp>
</div>
<div type="pnigos">
<sp>
<speaker>Πραξάγορα</speaker>
<l n="814">ἀλλʼ οὐκ ἔσται τοῦτο παρʼ ἡμῖν·</l>
<l n="815">πᾶσι γὰρ ἄφθονα πάντα παρέξομεν,</l>
<l n="816">ὥστε μεθυσθεὶς αὐτῷ στεφάνῳ</l>
<l n="817">πᾶς τις ἄπεισιν τὴν δᾷδα λαβών.</l>
<l n="818">αἱ δὲ γυναῖκες κατὰ τὰς διόδους</l>
<l n="819">προσπίπτουσαι τοῖς ἀπὸ δείπνου</l>
<l n="820">τάδε λέξουσιν· ‘δεῦρο παρʼ ἡμᾶς·</l>
<l n="821">ἐνθάδε μεῖράξ ἐσθʼ ὡραία.’</l>
<l n="822">
<q>παρʼ ἐμοὶ δʼ ἑτέρα</q>
</l>
<l n="823">φήσει τις ἄνωθʼ ἐξ ὑπερῴου,</l>
<l n="824">‘καὶ καλλίστη καὶ λευκοτάτη·</l>
<l n="825">πρότερον μέντοι δεῖ σε καθεύδειν</l>
<l n="826">αὐτῆς παρʼ ἐμοί.’</l>
<l n="827">τοῖς εὐπρεπέσιν δʼ ἀκολουθοῦντες</l>
<l n="828">καὶ μειρακίοις οἱ φαυλότεροι</l>
<l n="829">τοιάδʼ ἐροῦσιν· ‘ποῖ θεῖς οὗτος;</l>
<l n="830">πάντως οὐδὲν δράσεις ἐλθών·</l>
<l n="831">τοῖς γὰρ σιμοῖς καὶ τοῖς αἰσχροῖς</l>
<l n="832">ἐψήφισται προτέροις βινεῖν,</l>
<l n="833">ὑμᾶς δὲ τέως θρῖα λαβόντας</l>
<l n="834">διφόρου συκῆς</l>
<l n="835">ἐν τοῖς προθύροισι δέφεσθαι.’</l>
</sp>
<sp>
<speaker>Πραξάγορα</speaker>
<l n="836">φέρε νυν φράσον μοι, ταῦτʼ ἀρέσκει σφῷν;</l>
</sp>
<sp>
<speaker>Βλέπυρος</speaker>
<l n="837">πάνυ.</l>
<milestone ed="p" n="711" unit="card"/>
</sp>
<sp>
<speaker>Πραξάγορα</speaker>
<l n="838">βαδιστέον τἄρʼ ἐστὶν εἰς ἀγορὰν ἐμοί,</l>
<l n="839">ἵνʼ ἀποδέχωμαι τὰ προσιόντα χρήματα,</l>
<l n="840">λαβοῦσα κηρύκαιναν εὔφωνόν τινα.</l>
<l n="841">ἐμὲ γὰρ ἀνάγκη ταῦτα δρᾶν ᾑρημένην</l>
<l n="842">ἄρχειν, καταστῆσαί τε τὰ ξυσσίτια,</l>
<l n="843">ὅπως ἂν εὐωχῆσθε πρῶτον τήμερον.</l>
</sp>
<sp>
<speaker>Βλέπυρος</speaker>
<l n="844">ἤδη γὰρ εὐωχησόμεσθα;</l>
</sp>
<sp>
<speaker>Πραξάγορα</speaker>
<l n="845">φήμʼ ἐγώ.</l>
<l n="846">ἔπειτα τὰς πόρνας καταπαῦσαι βούλομαι</l>
<l n="847">ἁπαξαπάσας.</l>
</sp>
<sp>
<speaker>Βλέπυρος</speaker>
<l n="848">ἵνα τί;
</l>
</sp>
<sp>
<speaker>Πραξάγορα</speaker>
<l n="849">δῆλον τουτογί·</l>
<l n="850">ἵνα τῶν νέων ἔχωσιν αὗται τὰς ἀκμάς.</l>
<l n="851">καὶ τάς γε δούλας οὐχὶ δεῖ κοσμουμένας</l>
<l n="852">τὴν τῶν ἐλευθέρων ὑφαρπάζειν Κύπριν,</l>
<l n="853">ἀλλὰ παρὰ τοῖς δούλοισι κοιμᾶσθαι μόνον</l>
<l n="854">κατωνάκην τὸν χοῖρον ἀποτετιλμένας.</l>
</sp>
<sp>
<speaker>Βλέπυρος</speaker>
<l n="855">φέρε νυν ἐγώ σοι παρακολουθῶ πλησίον,</l>
<l n="856">ἵνʼ ἀποβλέπωμαι καὶ λέγωσί μοι ταδί,</l>
<l n="857">τὸν τῆς στρατηγοῦ τοῦτον οὐ θαυμάζετε;</l>
</sp>
<sp>
<speaker>Ἀνὴρ Α</speaker>
<l n="858">ἐγὼ δʼ ἵνʼ εἰς ἀγοράν γε τὰ σκεύη φέρω,</l>
<l n="859">προχειριοῦμαι κἀξετάσω τὴν οὐσίαν.</l>
</sp>
<stage>Χοροῦ</stage>
</div>
</div>
<div type="Episode">
<sp>
<speaker>Ἀνὴρ Α</speaker>
<l n="860">χώρει σὺ δεῦρο κιναχύρα καλὴ καλῶς</l>
<l n="861">τῶν χρημάτων θύραζε πρώτη τῶν ἐμῶν,</l>
<l n="862">ὅπως ἂν ἐντετριμμένη κανηφορῇς,</l>
<l n="863">πολλοὺς κάτω δὴ θυλάκους στρέψασʼ ἐμούς.</l>
<l n="864">ποῦʼ σθʼ ἡ διφροφόρος; ἡ χύτρα δεῦρʼ ἔξιθι,</l>
<l n="865">νὴ Δία μέλαινά γʼ, οὐδʼ ἂν εἰ τὸ φάρμακον</l>
<l n="866">ἕψουσʼ ἔτυχες ᾧ Λυσικράτης μελαίνεται.</l>
<l n="867">ἵστω παρʼ αὐτήν, δεῦρʼ ἴθʼ, ἡ κομμώτρια.</l>
<l n="868">φέρε δεῦρο ταύτην τὴν ὑδρίαν ὑδριαφόρε</l>
<l n="869">ἐνταῦθα. σὺ δὲ δεῦρʼ ἡ κιθαρῳδὸς ἔξιθι,</l>
<l n="870">πολλάκις ἀναστήσασά μʼ εἰς ἐκκλησίαν</l>
<l n="871">ἀωρὶ νυκτῶν διὰ τὸν ὄρθριον νόμον.</l>
<l n="872">ὁ τὴν σκάφην λαβὼν προΐτω· τὰ κηρία</l>
<l n="873">κόμιζε, τοὺς θαλλοὺς καθίστη πλησίον,</l>
<l n="874">καὶ τὼ τρίποδʼ ἐξένεγκε καὶ τὴν λήκυθον.</l>
<l n="875">τὰ χυτρίδιʼ ἤδη καὶ τὸν ὄχλον ἀφίετε.</l>
<milestone ed="p" n="746" unit="card"/>
</sp>
<sp>
<speaker>Ἀνὴρ Β</speaker>
<l n="876">ἐγὼ καταθήσω τἀμά; κακοδαίμων ἄρα</l>
<l n="877">ἀνὴρ ἔσομαι καὶ νοῦν ὀλίγον κεκτημένος.</l>
<l n="878">μὰ τὸν Ποσειδῶ γʼ οὐδέποτʼ, ἀλλὰ βασανιῶ</l>
<l n="879">πρώτιστον αὐτὰ πολλάκις καὶ σκέψομαι.</l>
<l n="880">οὐ γὰρ τὸν ἐμὸν ἱδρῶτα καὶ φειδωλίαν</l>
<l n="881">οὐδὲν πρὸς ἔπος οὕτως ἀνοήτως ἐκβαλῶ,</l>
<l n="882">πρὶν <add>ἂν</add> ἐκπύθωμαι πᾶν τὸ πρᾶγμʼ ὅπως ἔχει.</l>
<l n="883">οὗτος τί τὰ σκευάρια ταυτὶ βούλεται;</l>
<l n="884">πότερον μετοικιζόμενος ἐξενήνοχας</l>
<l n="885">αὔτʼ ἢ φέρεις ἐνέχυρα θήσων;</l>
</sp>
<sp>
<speaker>Ἀνὴρ Α</speaker>
<l n="886">οὐδαμῶς.
</l>
</sp>
<sp>
<speaker>Ἀνὴρ Β</speaker>
<l n="887">τί δῆτʼ ἐπὶ στοίχου ʼστὶν οὕτως; οὔτι μὴ</l>
<l n="888">Ἱέρωνι τῷ κήρυκι πομπὴν πέμπετε;</l>
</sp>
<sp>
<speaker>Ἀνὴρ Α</speaker>
<l n="889">μὰ Δίʼ ἀλλʼ ἀποφέρειν αὐτὰ μέλλω τῇ πόλει</l>
<l n="890">ἐς τὴν ἀγορὰν κατὰ τοὺς δεδογμένους νόμους.</l>
</sp>
<sp>
<speaker>Ἀνὴρ Β</speaker>
<l n="891">μέλλεις ἀποφέρειν;</l>
</sp>
<sp>
<speaker>Ἀνὴρ Α</speaker>
<l n="892">πάνυ γε.
</l>
</sp>
<sp>
<speaker>Ἀνὴρ Β</speaker>
<l n="893">κακοδαίμων ἄρʼ εἶ</l>
<l n="894">νὴ τὸν Δία τὸν σωτῆρα.</l>
</sp>
<sp>
<speaker>Ἀνὴρ Α</speaker>
<l n="895">πῶς;
</l>
</sp>
<sp>
<speaker>Ἀνὴρ Β</speaker>
<l n="896">πῶς; ῥᾳδίως.
</l>
</sp>
<sp>
<speaker>Ἀνὴρ Α</speaker>
<l n="897">τί δʼ; οὐχὶ πειθαρχεῖν με τοῖς νόμοισι δεῖ;</l>
</sp>
<sp>
<speaker>Ἀνὴρ Β</speaker>
<l n="898">ποίοισιν ὦ δύστηνε;</l>
</sp>
<sp>
<speaker>Ἀνὴρ Α</speaker>
<l n="899">τοῖς δεδογμένοις.
</l>
</sp>
<sp>
<speaker>Ἀνὴρ Β</speaker>
<l n="900">δεδογμένοισιν; ὡς ἀνόητος ἦσθʼ ἄρα.</l>
</sp>
<sp>
<speaker>Ἀνὴρ Α</speaker>
<l n="901">ἀνόητος;</l>
</sp>
<sp>
<speaker>Ἀνὴρ Β</speaker>
<l n="902">οὐ γάρ; ἠλιθιώτατος μὲν οὖν</l>
<l n="903">ἁπαξαπάντων.</l>
</sp>
<sp>
<speaker>Ἀνὴρ Α</speaker>
<l n="904">ὅτι τὸ ταττόμενον ποιῶ;
</l>
</sp>
<sp>
<speaker>Ἀνὴρ Β</speaker>
<l n="905">τὸ ταττόμενον γὰρ δεῖ ποιεῖν τὸν σώφρονα;</l>
</sp>
<sp>
<speaker>Ἀνὴρ Α</speaker>
<l n="906">μάλιστα πάντων.</l>
</sp>
<sp>
<speaker>Ἀνὴρ Β</speaker>
<l n="907">τὸν μὲν οὖν ἀβέλτερον.
</l>
</sp>
<sp>
<speaker>Ἀνὴρ Α</speaker>
<l n="908">σὺ δʼ οὐ καταθεῖναι διανοεῖ;</l>
</sp>
<sp>
<speaker>Ἀνὴρ Β</speaker>
<l n="909">φυλάξομαι,</l>
<l n="910">πρὶν ἄν γʼ ἴδω τὸ πλῆθος ὅ τι βουλεύεται.</l>
</sp>
<sp>
<speaker>Ἀνὴρ Α</speaker>
<l n="911">τί γὰρ ἄλλο γʼ ἢ φέρειν παρεσκευασμένοι</l>
<l n="912">τὰ χρήματʼ εἰσίν;</l>
</sp>
<sp>
<speaker>Ἀνὴρ Β</speaker>
<l n="913">ἀλλʼ ἰδὼν ἐπειθόμην.
</l>
</sp>
<sp>
<speaker>Ἀνὴρ Α</speaker>
<l n="914">λέγουσι γοῦν ἐν ταῖς ὁδοῖς.</l>
</sp>
<sp>
<speaker>Ἀνὴρ Β</speaker>
<l n="915">λέξουσι γάρ.
</l>
</sp>
<sp>
<speaker>Ἀνὴρ Α</speaker>
<l n="916">καί φασιν οἴσειν ἀράμενοι.</l>
</sp>
<sp>
<speaker>Ἀνὴρ Β</speaker>
<l n="917">φήσουσι γάρ.
</l>
</sp>
<sp>
<speaker>Ἀνὴρ Α</speaker>
<l n="918">ἀπολεῖς ἀπιστῶν πάντʼ.</l>
</sp>
<sp>
<speaker>Ἀνὴρ Β</speaker>
<l n="919">ἀπιστήσουσι γάρ.</l>
<milestone ed="p" n="776" unit="card"/>
</sp>
<sp>
<speaker>Ἀνὴρ Α</speaker>
<l n="920">ὁ Ζεύς σέ γʼ ἐπιτρίψειεν.</l>
</sp>
<sp>
<speaker>Ἀνὴρ Β</speaker>
<l n="921">ἐπιτρίψουσι γάρ.</l>
<l n="922">οἴσειν δοκεῖς τινʼ ὅστις αὐτῶν νοῦν ἔχει;</l>
<l n="923">οὐ γὰρ πάτριον τοῦτʼ ἐστίν, ἀλλὰ λαμβάνειν</l>
<l n="924">ἡμᾶς μόνον δεῖ νὴ Δία· καὶ γὰρ οἱ θεοί·</l>
<l n="925">γνώσει δʼ ἀπὸ τῶν χειρῶν γε τῶν ἀγαλμάτων·</l>
<l n="926">ὅταν γὰρ εὐχώμεσθα διδόναι τἀγαθά,</l>
<l n="927">ἕστηκεν ἐκτείνοντα τὴν χεῖρʼ ὑπτίαν</l>
<l n="928">οὐχ ὥς τι δώσοντʼ ἀλλʼ ὅπως τι λήψεται.</l>
</sp>
<sp>
<speaker>Ἀνὴρ Α</speaker>
<l n="929">ὦ δαιμόνιʼ ἀνδρῶν ἔα με τῶν προὔργου τι δρᾶν.</l>
<l n="930">ταυτὶ γάρ ἐστι συνδετέα. ποῦ μοὔσθʼ ἱμάς;</l>
</sp>
<sp>
<speaker>Ἀνὴρ Β</speaker>
<l n="931">ὄντως γὰρ οἴσεις;</l>
</sp>
<sp>
<speaker>Ἀνὴρ Α</speaker>
<l n="932">ναὶ μὰ Δία, καὶ δὴ μὲν οὖν</l>
<l n="933">τωδὶ ξυνάπτω τὼ τρίποδε.</l>
</sp>
<sp>
<speaker>Ἀνὴρ Β</speaker>
<l n="934">τῆς μωρίας,</l>
<l n="935">τὸ μηδὲ περιμείναντα τοὺς ἄλλους ὅ τι</l>
<l n="936">δράσουσιν εἶτα τηνικαῦτʼ ἤδη—</l>
</sp>
<sp>
<speaker>Ἀνὴρ Α</speaker>
<l n="937">τί δρᾶν;
</l>
</sp>
<sp>
<speaker>Ἀνὴρ Β</speaker>
<l n="938">ἐπαναμένειν, ἔπειτα διατρίβειν ἔτι.</l>
</sp>
<sp>
<speaker>Ἀνὴρ Α</speaker>
<l n="939">ἵνα δὴ τί;</l>
</sp>
<sp>
<speaker>Ἀνὴρ Β</speaker>
<l n="940">σεισμὸς εἰ γένοιτο πολλάκις</l>
<l n="941">ἢ πῦρ ἀπότροπον, ἢ διᾴξειεν γαλῆ,</l>
<l n="942">παύσαιντʼ ἂν ἐσφέροντες ὦμβρόντητε σύ.</l>
</sp>
<sp>
<speaker>Ἀνὴρ Α</speaker>
<l n="943">χαρίεντα γοῦν πάθοιμʼ ἄν, εἰ μὴ ʼχοιμʼ ὅποι</l>
<l n="944">ταῦτα καταθείμην.</l>
</sp>
<sp>
<speaker>Ἀνὴρ Β</speaker>
<l n="945">μὴ γὰρ οὐ λάβῃς ὅποι·</l>
<l n="946">θάρρει, καταθήσεις, κἂν ἔνης ἔλθῃς.</l>
</sp>
<sp>
<speaker>Ἀνὴρ Α</speaker>
<l n="947">τιή;
</l>
</sp>
<sp>
<speaker>Ἀνὴρ Β</speaker>
<l n="948">ἐγᾦδα τούτους χειροτονοῦντας μὲν ταχύ,</l>
<l n="949">ἅττʼ ἂν δὲ δόξῃ ταῦτα πάλιν ἀρνουμένους.</l>
</sp>
<sp>
<speaker>Ἀνὴρ Α</speaker>
<l n="950">οἴσουσιν ὦ τᾶν.</l>
</sp>
<sp>
<speaker>Ἀνὴρ Β</speaker>
<l n="951">ἢν δὲ μὴ κομίσωσι, τί;
</l>
</sp>
<sp>
<speaker>Ἀνὴρ Α</speaker>
<l n="952">ἀμέλει κομιοῦσιν.</l>
</sp>
<sp>
<speaker>Ἀνὴρ Β</speaker>
<l n="953">ἢν δὲ μὴ κομίσωσι, τί;
</l>
</sp>
<sp>
<speaker>Ἀνὴρ Α</speaker>
<l n="954">μαχούμεθʼ αὐτοῖς.</l>
</sp>
<sp>
<speaker>Ἀνὴρ Β</speaker>
<l n="955">ἢν δὲ κρείττους ὦσι, τί;
</l>
</sp>
<sp>
<speaker>Ἀνὴρ Α</speaker>
<l n="956">ἄπειμʼ ἐάσας.</l>
</sp>
<sp>
<speaker>Ἀνὴρ Β</speaker>
<l n="957">ἢν δὲ πωλῶσʼ αὐτά, τί;
</l>
</sp>
<sp>
<speaker>Ἀνὴρ Α</speaker>
<l n="958">διαρραγείης.</l>
</sp>
<sp>
<speaker>Ἀνὴρ Β</speaker>
<l n="959">ἢν διαρραγῶ δέ, τί;
</l>
</sp>
<sp>
<speaker>Ἀνὴρ Α</speaker>
<l n="960">καλῶς ποιήσεις.</l>
</sp>
<sp>
<speaker>Ἀνὴρ Β</speaker>
<l n="961">σὺ δʼ ἐπιθυμήσεις φέρειν;<milestone ed="p" n="805" unit="card"/>
</l>
</sp>
<sp>
<speaker>Ἀνὴρ Α</speaker>
<l n="962">ἔγωγε· καὶ γὰρ τοὺς ἐμαυτοῦ γείτονας</l>
<l n="963">ὁρῶ φέροντας.</l>
</sp>
<sp>
<speaker>Ἀνὴρ Β</speaker>
<l n="964">πάνυ γʼ ἂν οὖν Ἀντισθένης</l>
<l n="965">αὔτʼ εἰσενέγκοι· πολὺ γὰρ ἐμμελέστερον</l>
<l n="966">πρότερον χέσαι πλεῖν ἢ τριάκονθʼ ἡμέρας.</l>
</sp>
<sp>
<speaker>Ἀνὴρ Α</speaker>
<l n="967">οἴμωζε.</l>
</sp>
<sp>
<speaker>Ἀνὴρ Β</speaker>
<l n="968">Καλλίμαχος δʼ ὁ χοροδιδάσκαλος</l>
<l n="969">αὐτοῖσιν εἰσοίσει τι;</l>
</sp>
<sp>
<speaker>Ἀνὴρ Α</speaker>
<l n="970">πλείω Καλλίου.
</l>
</sp>
<sp>
<speaker>Ἀνὴρ Β</speaker>
<l n="971">ἅνθρωπος οὗτος ἀποβαλεῖ τὴν οὐσίαν.</l>
</sp>
<sp>
<speaker>Ἀνὴρ Α</speaker>
<l n="972">δεινά γε λέγεις.</l>
</sp>
<sp>
<speaker>Ἀνὴρ Β</speaker>
<l n="973">τί δεινόν; ὥσπερ οὐχ ὁρῶν</l>
<l n="974">ἀεὶ τοιαῦτα γιγνόμενα ψηφίσματα.</l>
<l n="975">οὐκ οἶσθʼ ἐκεῖνʼ οὕδοξε τὸ περὶ τῶν ἁλῶν;</l>
</sp>
<sp>
<speaker>Ἀνὴρ Α</speaker>
<l n="976">ἔγωγε.</l>
</sp>
<sp>
<speaker>Ἀνὴρ Β</speaker>
<l n="977">τοὺς χαλκοῦς δʼ ἐκείνους ἡνίκα</l>
<l n="978">ἐψηφισάμεθʼ, οὐκ οἶσθα;</l>
</sp>
<sp>
<speaker>Ἀνὴρ Α</speaker>
<l n="979">καὶ κακόν γέ μοι</l>
<l n="980">τὸ κόμμʼ ἐγένετʼ ἐκεῖνο. πωλῶν γὰρ βότρυς</l>
<l n="981">μεστὴν ἀπῆρα τὴν γνάθον χαλκῶν ἔχων</l>
<l n="982">κἄπειτʼ ἐχώρουν εἰς ἀγορὰν ἐπʼ ἄλφιτα.</l>
<l n="983">ἔπειθʼ ὑπέχοντος ἄρτι μου τὸν θύλακον,</l>
<l n="984">ἀνέκραγʼ ὁ κῆρυξ μὴ δέχεσθαι μηδένα</l>
<l n="985">χαλκοῦν τὸ λοιπόν· <q>ἀργύρῳ γὰρ χρώμεθα.</q>
</l>
</sp>
<sp>
<speaker>Ἀνὴρ Β</speaker>
<l n="986">τὸ δʼ ἔναγχος οὐχ ἅπαντες ἡμεῖς ὤμνυμεν</l>
<l n="987">τάλαντʼ ἔσεσθαι πεντακόσια τῇ πόλει</l>
<l n="988">τῆς τετταρακοστῆς, ἣν ἐπόρισʼ Εὐριπίδης;</l>
<l n="989">κεὐθὺς κατεχρύσου πᾶς ἀνὴρ Εὐριπίδην·</l>
<l n="990">ὅτε δὴ δʼ ἀνασκοπουμένοις ἐφαίνετο</l>
<l n="991">ὁ Διὸς Κόρινθος καὶ τὸ πρᾶγμʼ οὐκ ἤρκεσεν,</l>
<l n="992">πάλιν κατεπίττου πᾶς ἀνὴρ Εὐριπίδην.</l>
</sp>
<sp>
<speaker>Ἀνὴρ Α</speaker>
<l n="993">οὐ ταὐτὸν ὦ τᾶν. τότε μὲν ἡμεῖς ἤρχομεν,</l>
<l n="994">νῦν δʼ αἱ γυναῖκες.</l>
</sp>
<sp>
<speaker>Ἀνὴρ Β</speaker>
<l n="995">ἃς ἐγὼ φυλάξομαι</l>
<l n="996">νὴ τὸν Ποσειδῶ μὴ κατουρήσωσί μου.</l>
</sp>
<sp>
<speaker>Ἀνὴρ Α</speaker>
<l n="997">οὐκ οἶδʼ ὅ τι ληρεῖς. φέρε σὺ τἀνάφορον ὁ παῖς.<milestone ed="p" n="834" unit="card"/>
</l>
</sp>
<sp>
<speaker>Κηρύκαινα</speaker>
<l n="998">ὦ πάντες ἀστοί, νῦν γὰρ οὕτω ταῦτʼ ἔχει,</l>
<l n="999">χωρεῖτʼ ἐπείγεσθʼ εὐθὺ τῆς στρατηγίδος,</l>
<l n="1000">ὅπως ἂν ὑμῖν ἡ τύχη κληρουμένοις</l>
<l n="1001">φράσῃ καθʼ ἕκαστον ἄνδρʼ ὅποι δειπνήσετε·</l>
<l n="1002">ὡς αἱ τράπεζαί γʼ εἰσὶν ἐπινενησμέναι</l>
<l n="1003">ἀγαθῶν ἁπάντων καὶ παρεσκευασμέναι,</l>
<l n="1004">κλῖναί τε σισυρῶν καὶ δαπίδων †νενασμέναι†,</l>
<l n="1005">κρατῆρα συγκιρνᾶσιν, αἱ μυροπώλιδες</l>
<l n="1006">ἑστᾶσʼ ἐφεξῆς, τὰ τεμάχη ῥιπίζεται,</l>
<l n="1007">λαγῷʼ ἀναπηγνύασι, πόπανα πέττεται,</l>
<l n="1008">στέφανοι πλέκονται, φρύγεται τραγήματα,</l>
<l n="1009">χύτρας ἔτνους ἕψουσιν αἱ νεώταται.</l>
<l n="1010">Σμοῖος δʼ ἐν αὐταῖς ἱππικὴν στολὴν ἔχων</l>
<l n="1011">τὰ τῶν γυναικῶν διακαθαίρει τρύβλια.</l>
<l n="1012">Γέρων δὲ χωρεῖ χλανίδα καὶ κονίποδε</l>
<l n="1013">ἔχων, καχάζων μεθʼ ἑτέρου νεανίου·</l>
<l n="1014">ἐμβὰς δὲ κεῖται καὶ τρίβων ἐρριμμένος.</l>
<l n="1015">πρὸς ταῦτα χωρεῖθʼ, ὡς ὁ τὴν μᾶζαν φέρων</l>
<l n="1016">ἕστηκεν· ἀλλὰ τὰς γνάθους διοίγνυτε.</l>
</sp>
<sp>
<speaker>Ἀνὴρ Β</speaker>
<l n="1017">οὐκοῦν βαδιοῦμαι δῆτα. τί γὰρ ἕστηκʼ ἔχων</l>
<l n="1018">ἐνταῦθʼ, ἐπειδὴ ταῦτα τῇ πόλει δοκεῖ;</l>
</sp>
<sp>
<speaker>Ἀνὴρ Α</speaker>
<l n="1019">καὶ ποῖ βαδιεῖ σὺ μὴ καταθεὶς τὴν οὐσίαν;</l>
</sp>
<sp>
<speaker>Ἀνὴρ Β</speaker>
<l n="1020">ἐπὶ δεῖπνον.</l>
</sp>
<sp>
<speaker>Ἀνὴρ Α</speaker>
<l n="1021">οὐ δῆτʼ, ἤν γʼ ἐκείναις νοῦς ἐνῇ,</l>
<l n="1022">πρίν γʼ ἂν ἀπενέγκῃς.</l>
</sp>
<sp>
<speaker>Ἀνὴρ Β</speaker>
<l n="1023">ἀλλʼ ἀποίσω.
</l>
</sp>
<sp>
<speaker>Ἀνὴρ Α</speaker>
<l n="1024">πηνίκα;
</l>
</sp>
<sp>
<speaker>Ἀνὴρ Β</speaker>
<l n="1025">οὐ τοὐμὸν ὦ τᾶν ἐμποδὼν ἔσται.</l>
</sp>
<sp>
<speaker>Ἀνὴρ Α</speaker>
<l n="1026">τί δή;
</l>
</sp>
<sp>
<speaker>Ἀνὴρ Β</speaker>
<l n="1027">ἑτέρους ἀποίσειν φήμʼ ἔθʼ ὑστέρους ἐμοῦ.</l>
</sp>
<sp>
<speaker>Ἀνὴρ Α</speaker>
<l n="1028">βαδιεῖ δὲ δειπνήσων ὅμως;</l>
</sp>
<sp>
<speaker>Ἀνὴρ Β</speaker>
<l n="1029">τί γὰρ πάθω;</l>
<l n="1030">τὰ δυνατὰ γὰρ δεῖ τῇ πόλει ξυλλαμβάνειν</l>
<l n="1031">τοὺς εὖ φρονοῦντας.</l>
</sp>
<sp>
<speaker>Ἀνὴρ Α</speaker>
<l n="1032">ἢν δὲ κωλύσωσι, τί;
</l>
</sp>
<sp>
<speaker>Ἀνὴρ Β</speaker>
<l n="1033">ὁμόσʼ εἶμι κύψας.</l>
</sp>
<sp>
<speaker>Ἀνὴρ Α</speaker>
<l n="1034">ἢν δὲ μαστιγῶσι, τί;
</l>
</sp>
<sp>
<speaker>Ἀνὴρ Β</speaker>
<l n="1035">καλούμεθʼ αὐτάς.</l>
</sp>
<sp>
<speaker>Ἀνὴρ Α</speaker>
<l n="1036">ἢν δὲ καταγελῶσι, τί;
</l>
</sp>
<sp>
<speaker>Ἀνὴρ Β</speaker>
<l n="1037">ἐπὶ ταῖς θύραις ἑστώς—</l>
</sp>
<sp>
<speaker>Ἀνὴρ Α</speaker>
<l n="1038">τί δράσεις; εἰπέ μοι.
</l>
</sp>
<sp>
<speaker>Ἀνὴρ Β</speaker>
<l n="1039">τῶν ἐσφερόντων ἁρπάσομαι τὰ σιτία.</l>
</sp>
<sp>
<speaker>Ἀνὴρ Α</speaker>
<l n="1040">βάδιζε τοίνυν ὕστερος· σὺ δʼ ὦ Σίκων</l>
<l n="1041">καὶ Παρμένων αἴρεσθε τὴν παμπησίαν.</l>
</sp>
<sp>
<speaker>Ἀνὴρ Β</speaker>
<l n="1042">φέρε νυν ἐγώ σοι ξυμφέρω.</l>
</sp>
<sp>
<speaker>Ἀνὴρ Α</speaker>
<l n="1043">μὴ μηδαμῶς.</l>
<l n="1044">δέδοικα γὰρ μὴ καὶ παρὰ τῇ στρατηγίδι,</l>
<l n="1045">ὅταν κατατιθῶ, προσποιῇ τῶν χρημάτων.</l>
</sp>
<sp>
<speaker>Ἀνὴρ Β</speaker>
<l n="1046">νὴ τὸν Δία δεῖ γοῦν μηχανήματός τινος,</l>
<l n="1047">ὅπως τὰ μὲν ὄντα χρήμαθʼ ἕξω, τοισδεδὶ</l>
<l n="1048">τῶν ματτομένων κοινῇ μεθέξω πως ἐγώ.</l>
<l n="1049">ὀρθῶς ἔμοιγε φαίνεται· βαδιστέον</l>
<l n="1050">ὁμόσʼ ἐστὶ δειπνήσοντα κοὐ μελλητέον.</l>
<milestone ed="p" n="877" unit="card"/>
</sp>
<stage>Χοροῦ</stage>
</div>
<div type="Lyric-Scene">
<sp>
<speaker>Γραῦς Α</speaker>
<l n="1051">τί ποθʼ ἅνδρες οὐχ ἥκουσιν; ὥρα δʼ ἦν πάλαι·</l>
<l n="1052">ἐγὼ δὲ καταπεπλασμένη ψιμυθίῳ</l>
<l n="1053">ἕστηκα καὶ κροκωτὸν ἠμφιεσμένη</l>
<l n="1054">ἀργός, μινυρομένη τι πρὸς ἐμαυτὴν μέλος,</l>
<l n="1055">ἀργός, μινυρομένη τι πρὸς ἐμαυτὴν μέλος,</l>
<l n="1056">παίζουσα. πῶς ἂν περιλάβοιμʼ αὐτῶν τινὰ</l>
<l n="1057">παριόντα; Μοῦσαι δεῦρʼ ἴτʼ ἐπὶ τοὐμὸν στόμα,</l>
<l n="1058">μελύδριον εὑροῦσαί τι τῶν Ἰωνικῶν.</l>
</sp>
<sp>
<speaker>Νεᾶνις</speaker>
<l n="1059">νῦν μέν με παρακύψασα προὔφθης ὦ σαπρά.</l>
<l n="1060">ᾤου δʼ ἐρήμας οὐ παρούσης ἐνθάδε</l>
<l n="1061">ἐμοῦ τρυγήσειν καὶ προσάξεσθαί τινα</l>
<l n="1062">ᾄδουσʼ· ἐγὼ δʼ ἢν τοῦτο δρᾷς ἀντᾴσομαι.</l>
<l n="1063">κεἰ γὰρ διʼ ὄχλου τοῦτʼ ἐστὶ τοῖς θεωμένοις,</l>
<l n="1064">ὅμως ἔχει τερπνόν τι καὶ κωμῳδικόν.</l>
</sp>
<sp>
<speaker>Γραῦς Α</speaker>
<l n="1065">τούτῳ διαλέγου κἀποχώρησον· σὺ δὲ</l>
<l n="1066">φιλοττάριον αὐλητὰ τοὺς αὐλοὺς λαβὼν</l>
<l n="1067">ἄξιον ἐμοῦ καὶ σοῦ προσαύλησον μέλος.</l>
</sp>
<div type="lyric">
<sp>
<speaker>Γραῦς Α</speaker>
<l n="1068">εἴ τις ἀγαθὸν βούλεται παθεῖν</l>
<l n="1069">τι, παρʼ ἐμοὶ χρὴ καθεύδειν.</l>
<l n="1070">οὐ γὰρ ἐν νέαις τὸ σοφὸν ἔνεστιν</l>
<l n="1071">ἀλλʼ ἐν ταῖς πεπείραις·</l>
<l n="1072">οὐδέ τις στέργειν ἂν ἐθέλοι μᾶλλον ἢ ʼγὼ</l>
<l n="1073">τὸν φίλον ᾧπερ ξυνείην,</l>
<l n="1074">ἀλλʼ ἐφʼ ἕτερον ἂν πέτοιτο.</l>
<milestone ed="p" n="900" unit="card"/>
</sp>
</div>
<div type="strophe" n="1">
<sp>
<speaker>Νεᾶνις</speaker>
<l n="1075">μὴ φθόνει ταῖσιν νέαισι.</l>
<l n="1076">τὸ τρυφερὸν γὰρ ἐμπέφυκε</l>
<l n="1077">τοῖς ἁπαλοῖσι μηροῖς</l>
<l n="1078">κἀπὶ τοῖς μήλοις ἐπανθεῖ· σὺ δʼ ὦ γραῦ,</l>
<l n="1079">παραλέλεξαι κἀντέτριψαι,</l>
<l n="1080">τῷ θανάτῳ μέλημα.</l>
<milestone ed="p" n="906" unit="card"/>
</sp>
</div>
<div type="antistrophe" n="1">
<sp>
<speaker>Γραῦς Α</speaker>
<l n="1081">ἐκπέσοι σου τὸ τρῆμα</l>
<l n="1082">τό τʼ ἐπίκλιντρον ἀποβάλοιο</l>
<l n="1083">βουλομένη σποδεῖσθαι,</l>
<l n="1084">κἀπὶ τῆς κλίνης ὄφιν εὕροις</l>
<l n="1085">καὶ προσελκύσαιο  <gap/>
</l>
<l n="1086">βουλομένη φιλῆσαι.</l>
<milestone ed="p" n="911" unit="card"/>
</sp>
</div>
<div type="strophe" n="2">
<sp>
<speaker>Νεᾶνις</speaker>
<l n="1087">αἰαῖ τί ποτε πείσομαι;</l>
<l n="1088">οὐχ ἥκει μοὐταῖρος·</l>
<l n="1089">μόνη δʼ αὐτοῦ λείπομʼ· ἡ</l>
<l n="1090">γὰρ μοι μήτηρ ἄλλῃ</l>
<l n="1091">βέβηκε· †καὶ τἄλλʼ οὐδὲν μετὰ ταῦτα δεῖ λέγειν†.</l>
<l n="1092">ἀλλʼ ὦ μαῖʼ ἱκετεύομαι, κάλει</l>
<l n="1093">τὸν Ὀρθαγόραν, ὅπως</l>
<l n="1094">σαυτῆς κατόναιʼ, ἀντιβολῶ σε.</l>
<milestone ed="p" n="918" unit="card"/>
</sp>
</div>
<div type="antistrophe" n="2">
<sp>
<speaker>Γραῦς Α</speaker>
<l n="1095">ἤδη τὸν ἀπʼ Ἰωνίας</l>
<l n="1096">τρόπον τάλαινα κνησιᾷς·</l>
<l n="1097">
<gap><desc>*</desc></gap>
</l>
<l n="1098">δοκεῖς δέ μοι καὶ λάβδα κατὰ τοὺς Λεσβίους.</l>
<l n="1099">ἀλλʼ οὐκ ἄν ποθʼ ὑφαρπάσαιο</l>
<l n="1100">τἀμὰ παίγνια· τὴν δʼ ἐμὴν</l>
<l n="1101">ὥραν οὐκ ἀπολεῖς οὐδʼ ἀπολήψει.</l>
<milestone ed="p" n="924" unit="card"/>
</sp>
<sp>
<speaker>Νεᾶνις</speaker>
<l n="1102">ᾆδʼ ὁπόσα βούλει καὶ παράκυφθʼ ὥσπερ γαλῆ·</l>
<l n="1103">οὐδεὶς γὰρ ὡς σὲ πρότερον εἴσεισʼ ἀντʼ ἐμοῦ.</l>
</sp>
<sp>
<speaker>Γραῦς Α</speaker>
<l n="1104">οὔκουν ἐπʼ ἐκφοράν γε.</l>
</sp>
<sp>
<speaker>Νεᾶνις</speaker>
<l n="1105">καινόν γʼ ὦ σαπρά.
</l>
</sp>
<sp>
<speaker>Γραῦς Α</speaker>
<l n="1106">οὐ δῆτα.</l>
</sp>
<sp>
<speaker>Νεᾶνις</speaker>
<l n="1107">τί γὰρ ἂν γραῒ καινά τις λέγοι;
</l>
</sp>
<sp>
<speaker>Γραῦς Α</speaker>
<l n="1108">οὐ τοὐμὸν ὀδυνήσει σε γῆρας.</l>
</sp>
<sp>
<speaker>Νεᾶνις</speaker>
<l n="1109">ἀλλὰ τί;</l>
<l n="1110">ἥγχουσα μᾶλλον καὶ τὸ σὸν ψιμύθιον;</l>
</sp>
<sp>
<speaker>Γραῦς Α</speaker>
<l n="1111">τί μοι διαλέγει;</l>
</sp>
<sp>
<speaker>Νεᾶνις</speaker>
<l n="1112">σὺ δὲ τί διακύπτεις;
</l>
</sp>
<sp>
<speaker>Γραῦς Α</speaker>
<l n="1113">ἐγώ;</l>
<l n="1114">ᾄδω πρὸς ἐμαυτὴν Ἐπιγένει τὠμῷ φίλῳ.</l>
</sp>
<sp>
<speaker>Νεᾶνις</speaker>
<l n="1115">σοὶ γὰρ φίλος τίς ἐστιν ἄλλος ἢ Γέρης;</l>
</sp>
<sp>
<speaker>Γραῦς Α</speaker>
<l n="1116">δείξει γε καὶ σοί. τάχα γὰρ εἶσιν ὡς ἐμέ.</l>
</sp>
<sp>
<speaker>Νεᾶνις</speaker>
<l n="1117">ὁδὶ γὰρ αὐτός ἐστιν.</l>
</sp>
<sp>
<speaker>Γραῦς Α</speaker>
<l n="1118">οὐ σοῦ γʼ ὦλεθρε</l>
<l n="1119">δεόμενος οὐδέν.</l>
</sp>
<sp>
<speaker>Νεᾶνις</speaker>
<l n="1120">νὴ Δίʼ ὦ φθίνυλλα σὺ</l>
<l n="1121">δείξει τάχʼ αὐτός, ὡς ἔγωγʼ ἀπέρχομαι.</l>
</sp>
<sp>
<speaker>Γραῦς Α</speaker>
<l n="1122">κἄγωγʼ, ἵνα γνῷς ὡς πολύ σου μεῖζον φρονῶ.</l>
</sp>
</div>
<div type="strophe">
<sp>
<speaker>Νεανίας</speaker>
<l n="1123">εἴθʼ ἐξῆν παρὰ τῇ νέᾳ καθεύδειν,</l>
<l n="1124">καὶ μὴ δʼει πρότερον διασποδῆσαι</l>
<l n="1125">ἀνάσιμον ἢ πρεσβυτέραν·</l>
<l n="1126">οὐ γὰρ ἀνασχετὸν τοῦτό γʼ ἐλευθέρῳ.</l>
</sp>
</div>
<div type="antistrophe">
<sp>
<speaker>Γραῦς Α</speaker>
<l n="1127">οἰμώζων ἄρα νὴ Δία σποδήσεις.</l>
<l n="1128">οὐ γὰρ τἀπὶ Χαριξένης τάδʼ ἐστίν.</l>
<l n="1129">κατὰ τὸν νόμον ταῦτα ποιεῖν</l>
<l n="1130">ἔστι δίκαιον, εἰ δημοκρατούμεθα.</l>
</sp>
<sp>
<speaker>Γραῦς Α</speaker>
<l n="1131">ἀλλʼ εἶμι τηρήσουσʼ ὅ τι καὶ δράσει ποτέ.</l>
</sp>
<sp>
<speaker>Νεανίας</speaker>
<l n="1132">εἴθʼ ὦ θεοὶ λάβοιμι τὴν καλὴν μόνην,</l>
<l n="1133">ἐφʼ ἣν πεπωκὼς ἔρχομαι πάλαι ποθῶν.</l>
</sp>
<sp>
<speaker>Νεᾶνις</speaker>
<l n="1134">ἐξηπάτησα τὸ κατάρατον γρᾴδιον·</l>
<l n="1135">φρούδη γάρ ἐστιν οἰομένη μʼ ἔνδον μένειν.</l>
<l n="1136">ἀλλʼ οὑτοσὶ γὰρ αὐτὸς οὗ ʼμεμνήμεθα.</l>
<milestone ed="p" n="952" unit="card"/>
</sp>
</div>
<div type="strophe" n="1">
<sp>
<speaker>Νεᾶνις</speaker>
<l n="1137">δεῦρο δὴ δεῦρο δή,</l>
<l n="1138">φίλον ἐμόν, δεῦρό μοι</l>
<l n="1139">πρόσελθε καὶ ξύνευνος</l>
<l n="1140">τὴν εὐφρόνην ὅπως ἔσει.</l>
<l n="1141">πάνυ γάρ τις ἔρως με δονεῖ</l>
<l n="1142">τῶνδε τῶν σῶν βοστρύχων.</l>
<l n="1143">ἄτοπος δʼ ἔγκειταί μοί τις</l>
<l n="1144">πόθος, ὅς με διακναίσας ἔχει.</l>
<l n="1145">μέθες, ἱκνοῦμαί σʼ Ἔρως,</l>
<l n="1146">καὶ ποίησον τόνδʼ ἐς εὐνὴν</l>
<l n="1147">τὴν ἐμὴν ἱκέσθαι.<milestone ed="p" n="960" unit="card"/>
</l>
</sp>
</div>
<div type="antistrophe" n="1">
<sp>
<speaker>Νεανίας</speaker>
<l n="1148">δεῦρο δὴ δεῦρο δή,</l>
<l n="1149">καὶ σύ μοι καταδραμοῦσα</l>
<l n="1150">τὴν θύραν ἄνοιξον</l>
<l n="1151">τήνδʼ· εἰ δὲ μή, καταπεσὼν κείσομαι.</l>
<l n="1152">φίλον, ἀλλʼ ἐν τῷ σῷ</l>
<l n="1153">βούλομαι κόλπῳ πληκτίζεσθαι</l>
<l n="1154">μετὰ τῆς σῆς πυγῆς.</l>
<l n="1155">Κύπρι τί μʼ ἐκμαίνεις ἐπὶ ταύτῃ;</l>
<l n="1156">μέθες, ἱκνοῦμαί σʼ Ἔρως,</l>
<l n="1157">καὶ ποίησον τήνδʼ ἐς εὐνὴν</l>
<l n="1158">τὴν ἐμὴν ἱκέσθαι.<milestone ed="p" n="969" unit="card"/>
</l>
</sp>
</div>
<div type="strophe" n="2">
<sp>
<speaker>Νεᾶνις</speaker>
<l n="1159">καὶ ταῦτα μέντοι μετρίως πρὸς τὴν ἐμὴν ἀνάγκην</l>
<l n="1160">εἰρημένʼ ἐστίν. σὺ δέ μοι, φίλτατον, ὢ ἱκετεύω,</l>
<l n="1161">ἄνοιξον ἀσπάζου με·</l>
<l n="1162">διά τοι σὲ πόνους ἔχω.<milestone ed="p" n="972" unit="card"/>
</l>
</sp>
</div>
<div type="antistrophe" n="2">
<sp>
<speaker>Νεανίας</speaker>
<l n="1163">ὦ χρυσοδαίδαλτον ἐμὸν μέλημα, Κύπριδος ἔρνος,</l>
<l n="1164">μέλιττα Μούσης, Χαρίτων θρέμμα, Τρυφῆς πρόσωπον,</l>
<l n="1165">ἄνοιξον ἀσπάζου με·</l>
<l n="1166">διά τοι σὲ πόνους ἔχω.<milestone ed="p" n="976" unit="card"/>
</l>
</sp>
<sp>
<speaker>Γραῦς Α</speaker>
<l n="1167">οὗτος τί κόπτεις; μῶν ἐμὲ ζητεῖς;</l>
</sp>
<sp>
<speaker>Νεανίας</speaker>
<l n="1168">πόθεν;
</l>
</sp>
<sp>
<speaker>Γραῦς Α</speaker>
<l n="1169">καὶ τὴν θύραν γʼ ἤραττες.</l>
</sp>
<sp>
<speaker>Νεανίας</speaker>
<l n="1170">ἀποθάνοιμʼ ἄρα.
</l>
</sp>
<sp>
<speaker>Γραῦς Α</speaker>
<l n="1171">τοῦ δαὶ δεόμενος δᾷδʼ ἔχων ἐλήλυθας;</l>
</sp>
<sp>
<speaker>Νεανίας</speaker>
<l n="1172">Ἀναφλύστιον ζητῶν τινʼ ἄνθρωπον.</l>
</sp>
<sp>
<speaker>Γραῦς Α</speaker>
<l n="1173">τίνα;
</l>
</sp>
<sp>
<speaker>Νεανίας</speaker>
<l n="1174">οὐ τὸν Σεβῖνον, ὃν σὺ προσδοκᾷς ἴσως.</l>
</sp>
<sp>
<speaker>Γραῦς Α</speaker>
<l n="1175">νὴ τὴν Ἀφροδίτην, ἤν τε βούλῃ γʼ ἤν τε μή.</l>
</sp>
<sp>
<speaker>Νεανίας</speaker>
<l n="1176">ἀλλʼ οὐχὶ νυνὶ τὰς ὑπερεξηκοντέτεις</l>
<l n="1177">εἰσάγομεν, ἀλλʼ εἰσαῦθις ἀναβεβλήμεθα.</l>
<l n="1178">τὰς ἐντὸς εἴκοσιν γὰρ ἐκδικάζομεν.</l>
</sp>
<sp>
<speaker>Γραῦς Α</speaker>
<l n="1179">ἐπὶ τῆς προτέρας ἀρχῆς γε ταῦτʼ ἦν ὦ γλύκων·</l>
<l n="1180">νυνὶ δὲ πρῶτον εἰσάγειν ἡμᾶς δοκεῖ.</l>
</sp>
<sp>
<speaker>Νεανίας</speaker>
<l n="1181">τῷ βουλομένῳ γε κατὰ τὸν ἐν πεττοῖς νόμον.</l>
</sp>
<sp>
<speaker>Γραῦς Α</speaker>
<l n="1182">ἀλλʼ οὐδὲ δειπνεῖς κατὰ τὸν ἐν πεττοῖς νόμον.</l>
</sp>
<sp>
<speaker>Νεανίας</speaker>
<l n="1183">οὐκ οἶδʼ ὅ τι λέγεις· τηνδεδί μοι κρουστέον.</l>
</sp>
<sp>
<speaker>Γραῦς Α</speaker>
<l n="1184">ὅταν γε κρούσῃς τὴν ἐμὴν πρῶτον θύραν.</l>
</sp>
<sp>
<speaker>Νεανίας</speaker>
<l n="1185">ἀλλʼ οὐχὶ νυνὶ κρησέραν αἰτούμεθα.</l>
</sp>
<sp>
<speaker>Γραῦς Α</speaker>
<l n="1186">οἶδʼ ὅτι φιλοῦμαι· νῦν δὲ θαυμάζεις ὅτι</l>
<l n="1187">θύρασί μʼ ηὗρες· ἀλλὰ πρόσαγε τὸ στόμα.</l>
</sp>
<sp>
<speaker>Νεανίας</speaker>
<l n="1188">ἀλλʼ ὦ μέλʼ ὀρρωδῶ τὸν ἐραστήν σου.</l>
</sp>
<sp>
<speaker>Γραῦς Α</speaker>
<l n="1189">τίνα;
</l>
</sp>
<sp>
<speaker>Νεανίας</speaker>
<l n="1190">τὸν τῶν γραφέων ἄριστον.</l>
</sp>
<sp>
<speaker>Γραῦς Α</speaker>
<l n="1191">οὗτος δʼ ἔστι τίς;
</l>
</sp>
<sp>
<speaker>Νεανίας</speaker>
<l n="1192">ὃς τοῖς νεκροῖσι ζωγραφεῖ τὰς ληκύθους.</l>
<l n="1193">ἀλλʼ ἄπιθʼ, ὅπως μή σʼ ἐπὶ θύραισιν ὄψεται.</l>
</sp>
<sp>
<speaker>Γραῦς Α</speaker>
<l n="1194">οἶδʼ οἶδʼ ὅ τι βούλει.</l>
</sp>
<sp>
<speaker>Νεανίας</speaker>
<l n="1195">καὶ γὰρ ἐγώ σε νὴ Δία.
</l>
</sp>
<sp>
<speaker>Γραῦς Α</speaker>
<l n="1196">μὰ τὴν Ἀφροδίτην ἥ μʼ ἔλαχε κληρουμένη,</l>
<l n="1197">μὴ ʼγώ σʼ ἀφήσω.</l>
</sp>
<sp>
<speaker>Νεανίας</speaker>
<l n="1198">παραφρονεῖς ὦ γρᾴδιον.
</l>
</sp>
<sp>
<speaker>Γραῦς Α</speaker>
<l n="1199">ληρεῖς· ἐγὼ δʼ ἄξω σʼ ἐπὶ τἀμὰ στρώματα.</l>
</sp>
<sp>
<speaker>Νεανίας</speaker>
<l n="1200">τί δῆτα κρεάγρας τοῖς κάδοις ὠνούμεθα,</l>
<l n="1201">ἐξὸν καθέντα γρᾴδιον τοιουτονὶ</l>
<l n="1202">ἐκ τῶν φρεάτων τοὺς κάδους ξυλλαμβάνειν;</l>
</sp>
<sp>
<speaker>Γραῦς Α</speaker>
<l n="1203">μὴ σκῶπτέ μʼ ὦ τάλαν ἀλλʼ ἕπου δεῦρʼ ὡς ἐμέ.</l>
</sp>
<sp>
<speaker>Νεανίας</speaker>
<l n="1204">ἀλλʼ οὐκ ἀνάγκη μοὐστίν, εἰ μὴ τῶν ἐμῶν</l>
<l n="1205">τὴν πεντακοσιοστὴν κατέθηκας τῇ πόλει.</l>
</sp>
<sp>
<speaker>Γραῦς Α</speaker>
<l n="1206">νὴ τὴν Ἀφροδίτην δεῖ γε μέντοι <add>σʼ</add>. ὡς ἐγὼ</l>
<l n="1207">τοῖς τηλικούτοις ξυγκαθεύδουσʼ ἥδομαι.<milestone ed="p" n="1010" unit="card"/>
</l>
</sp>
<sp>
<speaker>Νεανίας</speaker>
<l n="1208">ἐγὼ δὲ ταῖς γε τηλικαύταις ἄχθομαι,</l>
<l n="1209">κοὐκ ἂν πιθοίμην οὐδέποτʼ.</l>
</sp>
<sp>
<speaker>Γραῦς Α</speaker>
<l n="1210">ἀλλὰ νὴ Δία</l>
<l n="1211">ἀναγκάσει τουτί σε.</l>
</sp>
<sp>
<speaker>Νεανίας</speaker>
<l n="1212">τοῦτο δʼ ἔστι τί;
</l>
</sp>
<sp>
<speaker>Γραῦς Α</speaker>
<l n="1213">ψήφισμα, καθʼ ὅ σε δεῖ βαδίζειν ὡς ἐμέ.</l>
</sp>
<sp>
<speaker>Νεανίας</speaker>
<l n="1214">λέγʼ αὐτὸ τί ποτε κἄστι.</l>
</sp>
<sp>
<speaker>Γραῦς Α</speaker>
<l n="1215">καὶ δή σοι λέγω.</l>
<l n="1216">ἔδοξε ταῖς γυναιξίν, ἢν ἀνὴρ νέος</l>
<l n="1217">νέας ἐπιθυμῇ, μὴ σποδεῖν αὐτὴν πρὶν ἂν</l>
<l n="1218">τὴν γραῦν προκρούσῃ πρῶτον· ἢν δὲ μὴ ʼθέλῃ</l>
<l n="1219">πρότερον προκρούειν ἀλλʼ ἐπιθυμῇ τῆς νέας,</l>
<l n="1220">ταῖς πρεσβυτέραις γυναιξὶν ἔστω τὸν νέον</l>
<l n="1221">ἕλκειν ἀνατεὶ λαβομένας τοῦ παττάλου.</l>
</sp>
<sp>
<speaker>Νεανίας</speaker>
<l n="1222">οἴμοι Προκρούστης τήμερον γενήσομαι.</l>
</sp>
<sp>
<speaker>Γραῦς Α</speaker>
<l n="1223">τοῖς γὰρ νόμοις τοῖς ἡμετέροισι πειστέον.</l>
</sp>
<sp>
<speaker>Νεανίας</speaker>
<l n="1224">τί δʼ ἢν ἀφαιρῆταί μʼ ἀνὴρ τῶν δημοτῶν</l>
<l n="1225">ἢ τῶν φίλων ἐλθών τις;</l>
</sp>
<sp>
<speaker>Γραῦς Α</speaker>
<l n="1226">ἀλλʼ οὐ κύριος</l>
<l n="1227">ὑπὲρ μέδιμνόν ἐστʼ ἀνὴρ οὐδεὶς ἔτι.</l>
</sp>
<sp>
<speaker>Νεανίας</speaker>
<l n="1228">ἐξωμοσία δʼ οὐκ ἔστιν;</l>
</sp>
<sp>
<speaker>Γραῦς Α</speaker>
<l n="1229">οὐ γὰρ δεῖ στροφῆς.
</l>
</sp>
<sp>
<speaker>Νεανίας</speaker>
<l n="1230">ἀλλʼ ἔμπορος εἶναι σκήψομαι.</l>
</sp>
<sp>
<speaker>Γραῦς Α</speaker>
<l n="1231">κλάων γε σύ.
</l>
</sp>
<sp>
<speaker>Νεανίας</speaker>
<l n="1232">τί δῆτα χρὴ δρᾶν;</l>
</sp>
<sp>
<speaker>Γραῦς Α</speaker>
<l n="1233">δεῦρʼ ἀκολουθεῖν ὡς ἐμέ.
</l>
</sp>
<sp>
<speaker>Νεανίας</speaker>
<l n="1234">καὶ ταῦτʼ ἀνάγκη μοὐστί;</l>
</sp>
<sp>
<speaker>Γραῦς Α</speaker>
<l n="1235">Διομήδειά γε.
</l>
</sp>
<sp>
<speaker>Νεανίας</speaker>
<l n="1236">ὑποστόρεσαί νυν πρῶτα τῆς ὀριγάνου</l>
<l n="1237">καὶ κλήμαθʼ ὑπόθου συγκλάσασα τέτταρα,</l>
<l n="1238">καὶ ταινίωσαι καὶ παράθου τὰς ληκύθους,</l>
<l n="1239">ὕδατός τε κατάθου τοὔστρακον πρὸ τῆς θύρας.</l>
</sp>
<sp>
<speaker>Γραῦς Α</speaker>
<l n="1240">ἦ μὴν ἔτʼ ὠνήσει σὺ καὶ στεφάνην ἐμοί.</l>
</sp>
<sp>
<speaker>Νεανίας</speaker>
<l n="1241">νὴ τὸν Δίʼ ἤνπερ ᾖ γέ που τῶν κηρίνων·</l>
<l n="1242">οἶμαι γὰρ ἔνδον διαπεσεῖσθαί σʼ αὐτίκα.</l>
</sp>
<sp>
<speaker>Νεᾶνις</speaker>
<l n="1243">ποῖ τοῦτον ἕλκεις;</l>
</sp>
<sp>
<speaker>Γραῦς Α</speaker>
<l n="1244">τὸν ἐμὸν αὐτῆς εἰσάγω.
</l>
</sp>
<sp>
<speaker>Νεᾶνις</speaker>
<l n="1245">οὐ σωφρονοῦσά γʼ· οὐ γὰρ ἡλικίαν ἔχει</l>
<l n="1246">παρὰ σοὶ καθεύδειν τηλικοῦτος ὤν, ἐπεὶ</l>
<l n="1247">μήτηρ ἂν αὐτῷ μᾶλλον εἴης ἢ γυνή.</l>
<l n="1248">ὥστʼ εἰ καταστήσεσθε τοῦτον τὸν νόμον,</l>
<l n="1249">τὴν γῆν ἅπασαν Οἰδιπόδων ἐμπλήσετε.</l>
</sp>
<sp>
<speaker>Γραῦς Α</speaker>
<l n="1250">ὦ παμβδελυρὰ φθονοῦσα τόνδε τὸν λόγον</l>
<l n="1251">ἐξηῦρες· ἀλλʼ ἐγώ σε τιμωρήσομαι.</l>
</sp>
<sp>
<speaker>Νεανίας</speaker>
<l n="1252">νὴ τὸν Δία τὸν σωτῆρα κεχάρισαί γέ μοι</l>
<l n="1253">ὦ γλυκύτατον τὴν γραῦν ἀπαλλάξασά μου·</l>
<l n="1254">ὥστʼ ἀντὶ τούτων τῶν ἀγαθῶν εἰς ἑσπέραν</l>
<l n="1255">μεγάλην ἀποδώσω καὶ παχεῖάν σοι χάριν.</l>
<milestone ed="p" n="1049" unit="card"/>
</sp>
<sp>
<speaker>Γραῦς Β</speaker>
<l n="1256">αὕτη σὺ ποῖ τονδὶ παραβᾶσα τὸν νόμον</l>
<l n="1257">ἕλκεις, παρʼ ἐμοὶ τῶν γραμμάτων εἰρηκότων</l>
<l n="1258">πρότερον καθεύδειν αὐτόν;</l>
</sp>
<sp>
<speaker>Νεανίας</speaker>
<l n="1259">οἴμοι δείλαιος.</l>
<l n="1260">πόθεν ἐξέκυψας ὦ κάκιστʼ ἀπολουμένη;</l>
<l n="1261">τοῦτο γὰρ ἐκείνου τὸ κακὸν ἐξωλέστερον.</l>
</sp>
<sp>
<speaker>Γραῦς Β</speaker>
<l n="1262">βάδιζε δεῦρο.</l>
</sp>
<sp>
<speaker>Νεανίας</speaker>
<l n="1263">μηδαμῶς με περιίδῃς</l>
<l n="1264">ἑλκόμενον ὑπὸ τῆσδʼ ἀντιβολῶ σʼ.</l>
</sp>
<sp>
<speaker>Γραῦς Β</speaker>
<l n="1265">ἀλλʼ οὐκ ἐγώ,</l>
<l n="1266">ἀλλʼ ὁ νόμος ἕλκει σʼ.</l>
</sp>
<sp>
<speaker>Νεανίας</speaker>
<l n="1267">οὐκ ἐμέ γʼ, ἀλλʼ ἔμπουσά τις</l>
<l n="1268">ἐξ αἵματος φλύκταιναν ἠμφιεσμένη.</l>
</sp>
<sp>
<speaker>Γραῦς Β</speaker>
<l n="1269">ἕπου μαλακίων δεῦρʼ ἀνύσας καὶ μὴ λάλει.</l>
</sp>
<sp>
<speaker>Νεανίας</speaker>
<l n="1270">ἴθι νυν ἔασον εἰς ἄφοδον πρώτιστά με</l>
<l n="1271">ἐλθόντα θαρρῆσαι πρὸς ἐμαυτόν· εἰ δὲ μή,</l>
<l n="1272">αὐτοῦ τι δρῶντα πυρρὸν ὄψει μʼ αὐτίκα</l>
<l n="1273">ὑπὸ τοῦ δέους.</l>
</sp>
<sp>
<speaker>Γραῦς Β</speaker>
<l n="1274">θάρρει, βάδιζʼ· ἔνδον χεσεῖ.
</l>
</sp>
<sp>
<speaker>Νεανίας</speaker>
<l n="1275">δέδοικα κἀγὼ μὴ πλέον γʼ ἢ βούλομαι.</l>
<l n="1276">ἀλλʼ ἐγγυητάς σοι καταστήσω δύο</l>
<l n="1277">ἀξιόχρεως.</l>
</sp>
<sp>
<speaker>Γραῦς Β</speaker>
<l n="1278">μή μοι καθίστη.
</l>
</sp>
<sp>
<speaker>Γραῦς Γ</speaker>
<l n="1279">ποῖ σὺ ποῖ</l>
<l n="1280">χωρεῖς μετὰ ταύτης;</l>
</sp>
<sp>
<speaker>Νεανίας</speaker>
<l n="1281">οὐκ ἔγωγʼ, ἀλλʼ ἕλκομαι.</l>
<l n="1282">ἀτὰρ ἥτις εἶ γε, πόλλʼ ἀγαθὰ γένοιτό σοι,</l>
<l n="1283">ὅτι μʼ οὐπεριεῖδες ἐπιτριβέντʼ. ὦ Ἡράκλεις</l>
<l n="1284">ὦ Πᾶνες ὦ Κορύβαντες ὦ Διοσκόρω,</l>
<l n="1285">τοῦτʼ αὖ πολὺ τούτου τὸ κακὸν ἐξωλέστερον.</l>
<l n="1286">ἀτὰρ τί τὸ πρᾶγμʼ ἔστʼ ἀντιβολῶ τουτί ποτε;</l>
<l n="1287">πότερον πίθηκος ἀνάπλεως ψιμυθίου,</l>
<l n="1288">ἢ γραῦς ἀνεστηκυῖα παρὰ τῶν πλειόνων;</l>
</sp>
<sp>
<speaker>Γραῦς Γ</speaker>
<l n="1289">μὴ σκῶπτέ μʼ ἀλλὰ δεῦρʼ ἕπου.</l>
</sp>
<sp>
<speaker>Γραῦς Β</speaker>
<l n="1290">δευρὶ μὲν οὖν.
</l>
</sp>
<sp>
<speaker>Γραῦς Γ</speaker>
<l n="1291">ὡς οὐκ ἀφήσω σʼ οὐδέποτʼ.</l>
</sp>
<sp>
<speaker>Γραῦς Β</speaker>
<l n="1292">οὐδὲ μὴν ἐγώ.
</l>
</sp>
<sp>
<speaker>Νεανίας</speaker>
<l n="1293">διασπάσεσθέ μʼ ὦ κακῶς ἀπολούμεναι.</l>
</sp>
<sp>
<speaker>Γραῦς Β</speaker>
<l n="1294">ἐμοὶ γὰρ ἀκολουθεῖν σʼ ἔδει κατὰ τὸν νόμον.</l>
</sp>
<sp>
<speaker>Γραῦς Γ</speaker>
<l n="1295">οὐκ ἢν ἑτέρα γε γραῦς ἔτʼ αἰσχίων φανῇ.</l>
<milestone ed="p" n="1079" unit="card"/>
</sp>
<sp>
<speaker>Νεανίας</speaker>
<l n="1296">ἢν οὖν ὑφʼ ὑμῶν πρῶτον ἀπόλωμαι κακῶς,</l>
<l n="1297">φέρε πῶς ἐπʼ ἐκείνην τὴν καλὴν ἀφίξομαι;</l>
</sp>
<sp>
<speaker>Γραῦς Γ</speaker>
<l n="1298">αὐτὸς σκόπει σύ· τάδε δέ σοι ποιητέον.</l>
</sp>
<sp>
<speaker>Νεανίας</speaker>
<l n="1299">ποτέρας προτέρας οὖν κατελάσας ἀπαλλαγῶ;</l>
</sp>
<sp>
<speaker>Γραῦς Β</speaker>
<l n="1300">οὐκ οἶσθα; βαδιεῖ δεῦρʼ.</l>
</sp>
<sp>
<speaker>Νεανίας</speaker>
<l n="1301">ἀφέτω νύν μʼ αὑτηί.
</l>
</sp>
<sp>
<speaker>Γραῦς Γ</speaker>
<l n="1302">δευρὶ μὲν οὖν ἴθʼ ὡς ἔμʼ.</l>
</sp>
<sp>
<speaker>Νεανίας</speaker>
<l n="1303">ἢν ἡδί μʼ ἀφῇ.
</l>
</sp>
<sp>
<speaker>Γραῦς Β</speaker>
<l n="1304">ἀλλʼ οὐκ ἀφήσω μὰ Δία σʼ.</l>
</sp>
<sp>
<speaker>Γραῦς Γ</speaker>
<l n="1305">οὐδὲ μὴν ἐγώ.
</l>
</sp>
<sp>
<speaker>Νεανίας</speaker>
<l n="1306">χαλεπαί γʼ ἂν ἦστε γενόμεναι πορθμῆς.</l>
</sp>
<sp>
<speaker>Γραῦς Β</speaker>
<l n="1307">τιή;
</l>
</sp>
<sp>
<speaker>Νεανίας</speaker>
<l n="1308">ἕλκοντε τοὺς πλωτῆρας ἂν ἀπεκναίετε.</l>
</sp>
<sp>
<speaker>Γραῦς Β</speaker>
<l n="1309">σιγῇ βάδιζε δεῦρο.</l>
</sp>
<sp>
<speaker>Γραῦς Γ</speaker>
<l n="1310">μὰ Δίʼ ἀλλʼ ὡς ἐμέ.
</l>
</sp>
<sp>
<speaker>Νεανίας</speaker>
<l n="1311">τουτὶ τὸ πρᾶγμα κατὰ τὸ Καννωνοῦ σαφῶς</l>
<l n="1312">ψήφισμα, βινεῖν δεῖ με διαλελημμένον.</l>
<l n="1313">πῶς οὖν δικωπεῖν ἀμφοτέρας δυνήσομαι;</l>
</sp>
<sp>
<speaker>Γραῦς Β</speaker>
<l n="1314">καλῶς, ἐπειδὰν καταφάγῃς βολβῶν χύτραν.</l>
</sp>
<sp>
<speaker>Νεανίας</speaker>
<l n="1315">οἴμοι κακοδαίμων ἐγγὺς ἤδη τῆς θύρας</l>
<l n="1316">ἑλκόμενός εἰμʼ.</l>
</sp>
<sp>
<speaker>Γραῦς Β</speaker>
<l n="1317">ἀλλʼ οὐδὲν ἔσται σοι πλέον.</l>
<l n="1318">ξυνεσπεσοῦμαι γὰρ μετὰ σοῦ.</l>
</sp>
<sp>
<speaker>Νεανίας</speaker>
<l n="1319">μὴ πρὸς θεῶν·</l>
<l n="1320">ἑνὶ γὰρ ξυνέχεσθαι κρεῖττον ἢ δυοῖν κακοῖν.</l>
</sp>
<sp>
<speaker>Γραῦς Γ</speaker>
<l n="1321">νὴ τὴν Ἑκάτην ἐάν τε βούλῃ γʼ ἤν τέ μή.</l>
</sp>
<sp>
<speaker>Νεανίας</speaker>
<l n="1322">ὦ τρισκακοδαίμων εἰ γυναῖκα δεῖ σαπρὰν</l>
<l n="1323">βινεῖν ὅλην τὴν νύκτα καὶ τὴν ἡμέραν,</l>
<l n="1324">κἄπειτʼ ἐπειδὰν τῆσδʼ ἀπαλλαγῶ, πάλιν</l>
<l n="1325">φρύνην ἔχουσαν λήκυθον πρὸς ταῖς γνάθοις.</l>
<l n="1326">ἆρʼ οὐ κακοδαίμων εἰμί; βαρυδαίμων μὲν οὖν</l>
<l n="1327">νὴ τὸν Δία τὸν σωτῆρʼ ἀνὴρ καὶ δυστυχής,</l>
<l n="1328">ὅστις τοιούτοις θηρίοις συνείρξομαι.</l>
<l n="1329">ὅμως δʼ ἐάν τι πολλὰ πολλάκις πάθω</l>
<l n="1330">ὑπὸ τοῖνδε τοῖν κασαλβάδοιν δεῦρʼ ἐσπλέων,</l>
<l n="1331">θάψαι μʼ ἐπʼ αὐτῷ τῷ στόματι τῆς ἐσβολῆς,</l>
<l n="1332">καὶ τήνδʼ ἄνωθεν ἐπιπολῆς τοῦ σήματος</l>
<l n="1333">ζῶσαν καταπιττώσαντες εἶτα τὼ πόδε</l>
<l n="1334">μολυβδοχοήσαντες κύκλῳ περὶ τὰ σφυρὰ</l>
<l n="1335">ἄνω ʼπιθεῖναι πρόφασιν ἀντὶ ληκύθου.</l>
<milestone ed="p" n="1112" unit="card"/>
</sp>
</div>
</div>
<div type="Episode">
<sp>
<speaker>Θεραπαίνα</speaker>
<l n="1336">ὦ μακάριος μὲν δῆμος, εὐδαίμων δʼ ἐγώ,</l>
<l n="1337">αὐτή τέ μοι δέσποινα μακαριωτάτη,</l>
<l n="1338">ὑμεῖς θʼ ὅσαι παρέστατʼ ἐπὶ ταῖσιν θύραις</l>
<l n="1339">οἱ γείτονές τε πάντες οἵ τε δημόται,</l>
<l n="1340">ἐγώ τε πρὸς τούτοισιν ἡ διάκονος,</l>
<l n="1341">ἥτις μεμύρισμαι τὴν κεφαλὴν μυρώμασιν,</l>
<l n="1342">ἀγαθοῖσιν ὦ Ζεῦ· πολὺ δʼ ὑπερπέπαικεν αὖ</l>
<l n="1343">τούτων ἁπάντων τὰ Θάσιʼ ἀμφορείδια.</l>
<l n="1344">ἐν τῇ κεφαλῇ γὰρ ἐμμένει πολὺν χρόνον·</l>
<l n="1345">τὰ δʼ ἄλλʼ ἀπανθήσαντα πάντʼ ἀπέπτετο·</l>
<l n="1346">ὥστʼ ἐστὶ πολὺ βέλτιστα, πολὺ δῆτʼ ὦ θεοί.</l>
<l n="1347">κέρασον ἄκρατον, εὐφρανεῖ τὴν νύχθʼ ὅλην</l>
<l n="1348">ἐκλεγομένας ὅ τι ἂν μάλιστʼ ὀσμὴν ἔχῃ.</l>
<l n="1349">ἀλλʼ ὦ γυναῖκες φράσατέ μοι τὸν δεσπότην,</l>
<l n="1350">τὸν ἄνδρʼ, ὅπου ʼστί, τῆς ἐμῆς κεκτημένης.</l>
</sp>
<sp>
<speaker>Χορὸς</speaker>
<l n="1351">αὐτοῦ μένουσʼ ἡμῖν γʼ ἂν ἐξευρεῖν δοκεῖς.</l>
</sp>
<sp>
<speaker>Θεραπαίνα</speaker>
<l n="1352">μάλισθʼ· ὁδὶ γὰρ ἐπὶ τὸ δεῖπνον ἔρχεται.</l>
<l n="1353">ὦ δέσποτʼ ὦ μακάριε καὶ τρισόλβιε.</l>
</sp>
<sp>
<speaker>Βλέπυρος</speaker>
<l n="1354">ἐγώ;</l>
</sp>
<sp>
<speaker>Θεραπαίνα</speaker>
<l n="1355">σὺ μέντοι νὴ Δίʼ ὥς γʼ οὐδεὶς ἀνήρ.</l>
<l n="1356">τίς γὰρ γένοιτʼ ἂν μᾶλλον ὀλβιώτερος,</l>
<l n="1357">ὅστις πολιτῶν πλεῖον ἢ τρισμυρίων</l>
<l n="1358">ὄντων τὸ πλῆθος οὐ δεδείπνηκας μόνος;</l>
</sp>
<sp>
<speaker>Χορὸς</speaker>
<l n="1359">εὐδαιμονικόν γʼ ἄνθρωπον εἴρηκας σαφῶς.</l>
</sp>
<sp>
<speaker>Θεραπαίνα</speaker>
<l n="1360">ποῖ ποῖ βαδίζεις;</l>
</sp>
<sp>
<speaker>Βλέπυρος</speaker>
<l n="1361">ἐπὶ τὸ δεῖπνον ἔρχομαι.
</l>
</sp>
<sp>
<speaker>Θεραπαίνα</speaker>
<l n="1362">νὴ τὴν Ἀφροδίτην πολύ γʼ ἁπάντων ὕστατος.</l>
<l n="1363">ὅμως δʼ ἐκέλευε συλλαβοῦσάν μʼ ἡ γυνὴ</l>
<l n="1364">ἄγειν σε καὶ τασδὶ μετὰ σοῦ τὰς μείρακας.</l>
<l n="1365">οἶνος δὲ Χῖός ἐστι περιλελειμμένος</l>
<l n="1366">καὶ τἄλλʼ ἀγαθά. πρὸς ταῦτα μὴ βραδύνετε,</l>
<l n="1367">καὶ τῶν θεατῶν εἴ τις εὔνους τυγχάνει,</l>
<l n="1368">καὶ τῶν κριτῶν εἰ μή τις ἑτέρωσε βλέπει,</l>
<l n="1369">ἴτω μεθʼ ἡμῶν· πάντα γὰρ παρέξομεν.</l>
</sp>
<sp>
<speaker>Βλέπυρος</speaker>
<l n="1370">οὔκουν ἅπασι δῆτα γενναίως ἐρεῖς</l>
<l n="1371">καὶ μὴ παραλείψεις μηδένʼ, ἀλλʼ ἐλευθέρως</l>
<l n="1372">καλεῖς γέροντα μειράκιον παιδίσκον; ὡς</l>
<l n="1373">τὸ δεῖπνον αὐτοῖς ἐστʼ ἐπεσκευασμένον</l>
<l n="1374">ἁπαξάπασιν, ἢν ἀπίωσιν οἴκαδε.</l>
<l n="1375">ἐγὼ δὲ πρὸς τὸ δεῖπνον ἤδη ʼπείξομαι·</l>
<l n="1376">ἔχω δέ τοι καὶ δᾷδα ταυτηνὶ καλῶς.</l>
</sp>
<sp>
<speaker>Χορὸς</speaker>
<l n="1377">τί δῆτα διατρίβεις ἔχων, ἀλλʼ οὐκ ἄγεις</l>
<l n="1378">τασδὶ λαβών; ἐν ὅσῳ δὲ καταβαίνεις, ἐγὼ</l>
<l n="1379">ἐπᾴσομαι μέλος τι μελλοδειπνικόν.</l>
<l n="1380">σμικρὸν δʼ ὑποθέσθαι τοῖς κριταῖσι βούλομαι.<milestone ed="p" n="1155" unit="card"/>
</l>
</sp>
</div>
<div type="Parabasis">
<div type="epirrheme">
<sp>
<speaker>Χορὸς</speaker>
<l n="1381">τοῖς σοφοῖς μὲν τῶν σοφῶν μεμνημένοις κρίνειν ἐμέ,</l>
<l n="1382">τοῖς γελῶσι δʼ ἡδέως διὰ τὸν γέλων κρίνειν ἐμέ·</l>
<l n="1383">σχεδὸν ἅπαντας οὖν κελεύω δηλαδὴ κρίνειν ἐμέ,</l>
<l n="1384">μηδὲ τὸν κλῆρον γενέσθαι μηδὲν ἡμῖν αἴτιον,</l>
<l n="1385">ὅτι προείληχʼ· ἀλλὰ πάντα ταῦτα χρὴ μεμνημένους</l>
<l n="1386">μὴ ʼπιορκεῖν ἀλλὰ κρίνειν τοὺς χοροὺς ὀρθῶς ἀεί,</l>
<l n="1387">μηδὲ ταῖς κακαῖς ἑταίραις τὸν τρόπον προσεικέναι,</l>
<l n="1388">αἳ μόνον μνήμην ἔχουσι τῶν τελευταίων ἀεί.<milestone ed="p" n="1163" unit="card"/>
</l>
</sp>
</div>
</div>
<div type="Exodus">
<div type="trochees">
<sp>
<speaker>Χορὸς</speaker>
<l n="1389">ὦ ὦ ὥρα δή,</l>
<l n="1390">
<add>ὦ</add> φίλαι γυναῖκες, εἴπερ μέλλομεν τὸ χρῆμα δρᾶν,</l>
<l n="1391">ἐπὶ τὸ δεῖπνον ὑπαποκινεῖν. κρητικῶς οὖν τὼ πόδε</l>
<l n="1392">καὶ σὺ κίνει.</l>
</sp>
<sp>
<speaker>Βλέπυρος</speaker>
<l n="1393">τοῦτο δρῶ.
</l>
</sp>
<sp>
<speaker>Χορὸς</speaker>
<l n="1394">καὶ τάσδε νῦν <gap/>
</l>
<l n="1395">
<gap><desc>*</desc></gap>λαγαρὰς τοῖν σκελίσκοιν τὸν ῥυθμόν.</l>
</sp>
</div>
<div type="lyric">
<sp>
<speaker>Χορὸς</speaker>
<l n="1396">τάχα γὰρ ἔπεισι</l>
<l n="1397">λοπαδοτεμαχοσελαχογαλεο-</l>
<l n="1398">κρανιολειψανοδριμυποτριμματο-</l>
<l n="1399">σιλφιοτυρομελιτοκατακεχυμενο-</l>
<l n="1400">κιχλεπικοσσυφοφαττοπεριστερα-</l>
<l n="1401">λεκτρυονοπτεκεφαλλιοκιγκλοπε-</l>
<l n="1402">λειολαγῳοσιραιοβαφητραγα-</l>
<l n="1403">νοπτερυγών· σὺ δὲ ταῦτʼ ἀκροασάμενος</l>
<l n="1404">ταχὺ καὶ ταχέως λαβὲ τρύβλιον·</l>
<l n="1405">εἶτα λαβὼν κόνισαι</l>
<l n="1406">λέκιθον, ἵνʼ ἐπιδειπνῇς·</l>
<l n="1407">ἀλλὰ λαιμάττουσί που.</l>
<l n="1408">αἴρεσθʼ ἄνω, ἰαὶ εὐαί.</l>
<l n="1409">δειπνήσομεν, εὐοῖ εὐαί,</l>
<l n="1410">εὐαί, ὡς ἐπὶ νίκῃ·</l>
<l n="1411">εὐαί, εὐαί, εὐαί, εὐαί.</l>
</sp>
</div>
</div>
</div></body>
</text>
</TEI>