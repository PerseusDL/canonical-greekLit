<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title type="work" n="Thes.">Thesmophoriazusae</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change>
<date>9/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Refined tagging</item>
</change>
<change>
<date>10/1/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Replaced LYRIC Meter= tag with  SPEECH Meter=</item>
</change>
<change>
<date>1/19/99</date>
<respStmt>
<name>lmc</name>
<resp>ed.</resp>
</respStmt>
<item>Fixed typo in line 2: changed phi to theta in e(wqinou=</item>
</change>
<change>
<date>01-Feb-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aristoph.thes_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:24  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.4  2010/06/25 13:26:22  gcrane
errors with proper names fixed

Revision 1.3  2010/06/21 16:42:23  gcrane
small fixes to Greek errors -- mainly accent issues with the speaker names

Revision 1.2  2010/01/29 21:55:12  lcerrato
added missing line 236

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2009/09/08 20:28:34  lcerrato
fixed typo

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:53  packel
Converted to XML

Revision 1.10  2004/04/21 20:51:05  mimno
added card 1s

Revision 1.9  2003/07/01 22:14:37  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:54  dasmith
Added separate funder entity to TEI header.

Revision 1.6  2000/02/01 22:11:29  amahoney
bring up to P3

</item>
</change>
</revisionDesc>
</teiHeader>
<text id="stoa0045.stoa0">
<body>
<div1 type="Prologue">
<milestone n="1" unit="card"/>
<sp>
<speaker>Μνησίλοχος</speaker>
<l>ὦ Ζεῦ χελιδὼν ἆρά ποτε φανήσεται;</l>
<l>ἀπολεῖ μʼ ἀλοῶν ἅνθρωπος ἐξ ἑωθινοῦ.</l>
<l>οἷόν τε, πρὶν τὸν σπλῆνα κομιδῇ μʼ ἐκβαλεῖν,</l>
<l>παρὰ σοῦ πυφέσθαι ποῖ μʼ ἄγεις ωὖριπίδη;</l>
</sp>
<sp>
<speaker>Εὐριπίδης</speaker>
<l n="5">ἀλλʼ οὐκ ἀκούειν δεῖ σε πάνθʼ ὅσʼ αὐτίκα</l>
<l>ὄψει παρεστώς.</l>
</sp>
<sp>
<speaker>Μνησίλοχος</speaker>
<l>πῶς λέγεις; αὖθις φράσον.</l>
<l>οὐ δεῖ μʼ ἀκούειν;</l>
</sp>
<sp>
<speaker>Εὐριπίδης</speaker>
<l>οὐχ ἅ γʼ ἂν μέλλῃς ὁρᾶν.</l>
</sp>
<sp>
<speaker>Μνησίλοχος</speaker>
<l>οὐδʼ ἆρʼ ὁρᾶν δεῖ μʼ;</l>
</sp>
<sp>
<speaker>Εὐριπίδης</speaker>
<l>οὐχ ἅ γʼ ἂν ἀκούειν δέῃ.</l>
</sp>
<sp>
<speaker>Μνησίλοχος</speaker>
<l>πῶς μοι παραινεῖς; δεξιῶς μέντοι λέγεις.</l>
<l n="10">οὐ φῂς σὺ χρῆναί μʼ οὔτʼ ἀκούειν οὔθʼ ὁρᾶν;</l>
</sp>
<sp>
<speaker>Εὐριπίδης</speaker>
<l>χωρὶς γὰρ αὐτοῖν ἑκατέρου ʼστὶν ἡ φύσις.</l>
</sp>
<sp>
<speaker>Μνησίλοχος</speaker>
<l>τοῦ μήτʼ ἀκούειν μήθʼ ὁρᾶν;</l>
</sp>
<sp>
<speaker>Εὐριπίδης</speaker>
<l>εὖ ἴσθʼ ὅτι.</l>
</sp>
<sp>
<speaker>Μνησίλοχος</speaker>
<l>πῶς χωρίς;</l>
</sp>
<sp>
<speaker>Εὐριπίδης</speaker>
<l>οὕτω ταῦτα διεκρίθη τότε.</l>
<l>αἰθὴρ γὰρ ὅτε τὰ πρῶτα διεχωρίζετο</l>
<l n="15">καὶ ζᾦʼ ἐν αὑτῷ ξυνετέκνου κινούμενα,</l>
<l>ᾧ μὲν βλέπειν χρὴ πρῶτʼ ἐμηχανήσατο</l>
<l>ὀφθαλμὸν ἀντίμιμον ἡλίου τροχῷ,</l>
<l>ἀκοῇ δὲ χοάνην ὦτα διετετρήνατο.</l>
</sp>
<sp>
<speaker>Μνησίλοχος</speaker>
<l>διὰ τὴν χοάνην οὖν μήτʼ ἀκούω μήθʼ ὁρῶ;</l>
<l n="20">νὴ τὸν Δίʼ ἥδομαί γε τουτὶ προσμαθών.</l>
<l>οἷόν γέ που ʼστιν αἱ σοφαὶ ξυνουσίαι.</l>
</sp>
<sp>
<speaker>Εὐριπίδης</speaker>
<l>πόλλʼ ἂν μάθοις τοιαῦτα παρʼ ἐμοῦ.</l>
</sp>
<sp>
<speaker>Μνησίλοχος</speaker>
<l>πῶς ἂν οὖν</l>
<l>πρὸς τοῖς ἀγαθοῖς τούτοισιν ἐξεύροιμʼ ὅπως</l>
<l>ἔτι προσμάθοιμι χωλὸς εἶναι τὼ σκέλει;</l>
</sp>
<sp>
<speaker>Εὐριπίδης</speaker>
<l n="25">βάδιζε δευρὶ καὶ πρόσεχε τὸν νοῦν.</l>
</sp>
<sp>
<speaker>Μνησίλοχος</speaker>
<l>ἰδού.</l>
</sp>
<sp>
<speaker>Εὐριπίδης</speaker>
<l>ὁρᾷς τὸ θύριον τοῦτο;</l>
</sp>
<sp>
<speaker>Μνησίλοχος</speaker>
<l>νὴ τὸν Ἡρακλέα</l>
<l>οἶμαί γε.</l>
</sp>
<sp>
<speaker>Εὐριπίδης</speaker>
<l>σίγα νυν.</l>
</sp>
<sp>
<speaker>Μνησίλοχος</speaker>
<l>σιωπῶ τὸ θύριον;</l>
</sp>
<sp>
<speaker>Εὐριπίδης</speaker>
<l>ἄκουʼ.</l>
</sp>
<sp>
<speaker>Μνησίλοχος</speaker>
<l>ἀκούω καὶ σιωπῶ τὸ θύριον;</l>
</sp>
<sp>
<speaker>Εὐριπίδης</speaker>
<l>ἐνταῦθʼ Ἀγάθων ὁ κλεινὸς οἰκῶν τυγχάνει</l>
<l n="30">ὁ τραγῳδοποιός.</l>
</sp>
<sp>
<speaker>Μνησίλοχος</speaker>
<l>ποῖος οὗτος Ἁγάθων;</l>
</sp>
<sp>
<speaker>Εὐριπίδης</speaker>
<l>ἔστιν τις Ἀγάθων—</l>
</sp>
<sp>
<speaker>Μνησίλοχος</speaker>
<l>μῶν ὁ μέλας ὁ καρτερός;</l>
</sp>
<sp>
<speaker>Εὐριπίδης</speaker>
<l>οὔκ, ἀλλʼ ἕτερός τις· οὐχ ἑόρακας πώποτε;</l>
</sp>
<sp>
<speaker>Μνησίλοχος</speaker>
<l>μῶν ὁ δασυπώγων;</l>
</sp>
<sp>
<speaker>Εὐριπίδης</speaker>
<l>οὐχ ἑόρακας πώποτε;</l>
</sp>
<sp>
<speaker>Μνησίλοχος</speaker>
<l>μὰ τὸν Δίʼ οὔτοι γʼ ὥστε καί μέ γʼ εἰδέναι.</l>
</sp>
<sp>
<speaker>Εὐριπίδης</speaker>
<l n="35">καὶ μὴν βεβίνηκας σύ γʼ, ἀλλʼ οὐκ οἶσθʼ ἴσως.</l>
<l>ἀλλʼ ἐκποδὼν πτήξωμεν, ὡς ἐξέρχεται</l>
<l>θεράπων τις αὐτοῦ πῦρ ἔχων καὶ μυρρίνας·</l>
<l>προθυσόμενος ἔοικε τῆς ποιήσεως.</l>
</sp>
<div2 type="anapests">
<sp>
<speaker>Θεράπων</speaker>
<l>εὔφημος πᾶς ἔστω λαός,</l>
<l n="40">στόμα συγκλῄσας· ἐπιδημεῖ γὰρ</l>
<l>θίασος Μουσῶν ἔνδον μελάθρων</l>
<l>τῶν δεσποσύνων μελοποιῶν.</l>
<l>ἐχέτω δὲ πνοὰς νήνεμος αἰθήρ,</l>
<l>κῦμα δὲ πόντου μὴ κελαδείτω</l>
<l n="45">γλαυκόν·</l>
</sp>
<sp>
<speaker>Μνησίλοχος</speaker>
<l>βομβάξ.</l>
</sp>
<sp>
<speaker>Εὐριπίδης</speaker>
<l>σίγα.</l>
</sp>
<sp>
<speaker>Μνησίλοχος</speaker>
<l>τι λέγει;</l>
</sp>
<sp>
<speaker>Θεράπων</speaker>
<l>πτηνῶν τε γένη κατακοιμάσθω,</l>
<l>θηρῶν τʼ ἀγρίων πόδες ὑλοδρόμων</l>
<l>μὴ λυέσθων.</l>
</sp>
<sp>
<speaker>Μνησίλοχος</speaker>
<l>βομβαλοβομβάξ.</l>
</sp>
<sp>
<speaker>Θεράπων</speaker>
<l>μέλλει γὰρ ὁ καλλιεπὴς Ἀγάθων</l>
<l n="50">πρόμος ἡμέτερος—</l>
</sp>
<sp>
<speaker>Μνησίλοχος</speaker>
<l>μῶν βινεῖσθαι;</l>
</sp>
<sp>
<speaker>Θεράπων</speaker>
<l>τίς ὁ φωνήσας;</l>
</sp>
<sp>
<speaker>Μνησίλοχος</speaker>
<l>νήνεμος αἰθήρ.<milestone ed="p" n="52" unit="card"/>
</l>
</sp>
<sp>
<speaker>Θεράπων</speaker>
<l>δρυόχους τιθέναι δράματος ἀρχάς.</l>
<l>κάμπτει δὲ νέας ἁψῖδας ἐπῶν,</l>
<l>τὰ δὲ τορνεύει, τὰ δὲ κολλομελεῖ,</l>
<l n="55">καὶ γνωμοτυπεῖ κἀντονομάζει</l>
<l>καὶ κηροχυτεῖ καὶ γογγύλλει</l>
<l>καὶ χοανεύει.</l>
</sp>
<sp>
<speaker>Μνησίλοχος</speaker>
<l>καὶ λαικάζει.</l>
</sp>
<sp>
<speaker>Θεράπων</speaker>
<l>τίς ἀγροιώτας πελάθει θριγκοῖς;</l>
</sp>
<sp>
<speaker>Μνησίλοχος</speaker>
<l>ὃς ἕτοιμος σοῦ τοῦ τε ποιητοῦ</l>
<l n="60">τοῦ καλλιεποῦς κατὰ τοῦ θριγκοῦ</l>
<l>συγγογγύλας καὶ συστρέψας</l>
<l>τουτὶ τὸ πέος χοανεῦσαι.</l>
</sp>
</div2>
<div2 type="iambics">
<sp>
<speaker>Θεράπων</speaker>
<l>ἦ που νέος γʼ ὢν ἦσθʼ ὑβριστὴς ὦ γέρον.</l>
</sp>
<sp>
<speaker>Εὐριπίδης</speaker>
<l>ὦ δαιμόνιε τοῦτον μὲν ἔα χαίρειν, σὺ δὲ</l>
<l n="65">Ἀγάθωνά μοι δεῦρʼ ἐκκάλεσον πάσῃ τέχνῃ.</l>
</sp>
<sp>
<speaker>Θεράπων</speaker>
<l>μηδὲν ἱκέτευʼ· αὐτὸς γὰρ ἔξεισιν τάχα.</l>
<l>καὶ γὰρ μελοποιεῖν ἄρχεται· χειμῶνος οὖν</l>
<l>ὄντος κατακάμπτειν τὰς στροφὰς οὐ ῥᾴδιον,</l>
<l>ἢν μὴ προίῃ θύρασι πρὸς τὸν ἥλιον.</l>
</sp>
<sp>
<speaker>Εὐριπίδης</speaker>
<l n="70">τί οὖν ἐγὼ δρῶ;</l>
</sp>
<sp>
<speaker>Θεράπων</speaker>
<l>περίμενʼ, ὡς ἐξερχεται.</l>
</sp>
<sp>
<speaker>Εὐριπίδης</speaker>
<l>ὦ Ζεῦ τί δρᾶσαι διανοεῖ με τήμερον;</l>
</sp>
<sp>
<speaker>Μνησίλοχος</speaker>
<l>νὴ τοὺς θεοὺς ἐγὼ πυθέσθαι βούλομαι</l>
<l>τί τὸ πρᾶγμα τουτί. τί στένεις; τί δυσφορεῖς;</l>
<l>οὐ χρῆν σε κρύπτειν ὄντα κηδεστὴν ἐμόν.</l>
</sp>
<sp>
<speaker>Εὐριπίδης</speaker>
<l n="75">ἔστιν κακόν μοι μέγα τι προπεφυραμένον.</l>
</sp>
<sp>
<speaker>Μνησίλοχος</speaker>
<l>ποῖόν τι;</l>
</sp>
<sp>
<speaker>Εὐριπίδης</speaker>
<l>τῇδε θἠμέρᾳ κριθήσεται</l>
<l>εἴτʼ ἔστʼ ἔτι ζῶν εἴτʼ ἀπόλωλʼ Εὐριπίδης.</l>
</sp>
<sp>
<speaker>Μνησίλοχος</speaker>
<l>καὶ πῶς; ἐπεὶ νῦν γʼ οὔτε τὰ δικαστήρια</l>
<l>μέλλει δικάζειν οὔτε βουλῆς ἐσθʼ ἕδρα,</l>
<l n="80">ἐπεὶ τρίτη ʼστὶ Θεσμοφορίων ἡ μέση.</l>
</sp>
<sp>
<speaker>Εὐριπίδης</speaker>
<l>τοῦτʼ αὐτὸ γὰρ τοι κἀπολεῖν με προσδοκῶ.</l>
<l>αἱ γὰρ γυναῖκες ἐπιβεβουλεύκασί μοι</l>
<l>κἀν Θεσμοφόροιν μέλλουσι περί μου τήμερον</l>
<l>ἐκκλησιάζειν ἐπʼ ὀλέθρῳ.</l>
</sp>
<sp>
<speaker>Μνησίλοχος</speaker>
<l>τιὴ τί δή;</l>
</sp>
<sp>
<speaker>Εὐριπίδης</speaker>
<l n="85">ὁτιὴ τραγῳδῶ καὶ κακῶς αὐτὰς λέγω.</l>
</sp>
<sp>
<speaker>Μνησίλοχος</speaker>
<l>νὴ τὸν Ποσειδῶ καὶ δίκαιά <add>γʼ</add> ἂν πάθοις.</l>
<l>ἀτὰρ τίνʼ ἐκ τούτων σὺ μηχανὴν ἔχεις;</l>
</sp>
<sp>
<speaker>Εὐριπίδης</speaker>
<l>Ἀγάθωνα πεῖσαι τὸν τραγῳδοδιδάσκαλον</l>
<l>ἐς Θεσμοφόροιν ἐλθεῖν.</l>
</sp>
<sp>
<speaker>Μνησίλοχος</speaker>
<l>τί δράσοντʼ; εἰπέ μοι.</l>
</sp>
<sp>
<speaker>Εὐριπίδης</speaker>
<l n="90">ἐκκλησιάσοντʼ ἐν ταῖς γυναιξὶ κἂν δέῃ</l>
<l>λέξονθʼ ὑπὲρ ἐμοῦ.</l>
</sp>
<sp>
<speaker>Μνησίλοχος</speaker>
<l>πότερα φανερῶς ἢ λάθρᾳ;</l>
</sp>
<sp>
<speaker>Εὐριπίδης</speaker>
<l>λάθρᾳ, στολὴν γυναικὸς ἠμφιεσμένον.</l>
</sp>
<sp>
<speaker>Μνησίλοχος</speaker>
<l>τὸ πρᾶγμα κομψὸν καὶ σφόδρʼ ἐκ τοῦ σοῦ τρόπου·</l>
<l>τοῦ γὰρ τεχνάζειν ἡμέτερος ὁ πυραμοῦς.</l>
</sp>
<sp>
<speaker>Εὐριπίδης</speaker>
<l n="95">σίγα.</l>
</sp>
<sp>
<speaker>Μνησίλοχος</speaker>
<l>τί δʼ ἔστιν;</l>
</sp>
<sp>
<speaker>Εὐριπίδης</speaker>
<l>Ἁγάθων ἐξέρχεται.</l>
</sp>
<sp>
<speaker>Μνησίλοχος</speaker>
<l>καὶ ποῖός ἐστιν;</l>
</sp>
<sp>
<speaker>Εὐριπίδης</speaker>
<l>οὗτος οὑκκυκλούμενος.</l>
</sp>
<sp>
<speaker>Μνησίλοχος</speaker>
<l>ἀλλʼ ἢ τυφλὸς μέν εἰμʼ· ἐγὼ γὰρ οὐχ ὁρῶ</l>
<l>ἄνδρʼ οὐδένʼ ἐνθάδʼ ὄντα, Κυρήνην δʼ ὁρῶ.</l>
</sp>
<sp>
<speaker>Εὐριπίδης</speaker>
<l>σίγα· μελῳδεῖν γὰρ παρασκευάζεται.</l>
</sp>
<sp>
<speaker>Μνησίλοχος</speaker>
<l n="100">μύρμηκος ἀτραπούς, ἢ τί διαμινύρεται;<milestone ed="p" n="101" unit="card"/>
</l>
</sp>
</div2>
<div2 type="lyric">
<sp>
<speaker>Ἀγάθων</speaker>
<l>ἱερὰν χθονίαις δεξάμεναι</l>
<l>λαμπάδα κοῦραι ξὺν ἐλευθέρᾳ</l>
<l>πατρίδι χορεύσασθε βοάν.</l>
</sp>
<sp>
<speaker>Χορὸς Ἀγάθωνος</speaker>
<l>τίνι δαιμόνων ὁ κῶμος;</l>
<l n="105">λέγε νυν. εὐπίστως δὲ τοὐμὸν</l>
<l>δαίμονας ἔχει σεβίσαι.</l>
</sp>
<sp>
<speaker>Ἀγάθων</speaker>
<l>ἄγε νυν ὄλβιζε Μοῦσα</l>
<l>χρυσέων ῥύτορα τόξων</l>
<l n="110">Φοῖβον, ὃς ἱδρύσατο χώρας</l>
<l>γύαλα Σιμουντίδι γᾷ.</l>
</sp>
<sp>
<speaker>Χορὸς Ἀγάθωνος</speaker>
<l>χαῖρε καλλίστας ἀοιδᾶς</l>
<l>Φοῖβʼ ἐν εὐμούσοισι τιμαῖς</l>
<l>γέρας ἱερὸν προφέρων.</l>
</sp>
<sp>
<speaker>Ἀγάθων</speaker>
<l>τάν τʼ ἐν ὄρεσι δρυογόνοισι</l>
<l n="115">κόραν ἀείσατʼ</l>
<l>Ἄρτεμιν ἀγροτέραν.</l>
</sp>
<sp>
<speaker>Χορὸς Ἀγάθωνος</speaker>
<l>ἕπομαι κλῄζουσα σεμνὸν</l>
<l>γόνον ὀλβίζουσα Λατοῦς</l>
<l>Ἄρτεμιν ἀπειρολεχῆ.</l>
</sp>
<sp>
<speaker>Ἀγάθων</speaker>
<l n="120">Λατώ τε κρούματά τʼ Ἀσιάδος</l>
<l>ποδὶ †παράρυθμʼ εὔρυθμα Φρυγίων</l>
<l>διανεύματα Χαρίτων†.</l>
</sp>
<sp>
<speaker>Χορὸς Ἀγάθωνος</speaker>
<l>σέβομαι Λατώ τʼ ἄνασσαν</l>
<l>κίθαρίν τε ματέρʼ ὕμνων</l>
<l n="125">ἄρσενι βοᾷ δόκιμον,</l>
<l>τᾷ φάος ἔσσυτο δαιμονίοις <add>θεοῦ</add> ὄμμασιν</l>
<l>ἁμετέρας τε διʼ αἰφνιδίου ὀπός. ὧν χάριν</l>
<l>ἄνακτʼ ἄγαλλε Φοῖβον τιμᾷ.</l>
<l>χαῖρʼ ὄλβιε παῖ Λατοῦς.</l>
</sp>
</div2>
<div2 type="iambics">
<sp>
<speaker>Μνησίλοχος</speaker>
<l n="130">ὡς ἡδὺ τὸ μέλος ὦ πότνιαι Γενετυλλίδες</l>
<l>καὶ θηλυδριῶδες καὶ κατεγλωττισμένον</l>
<l>καὶ μανδαλωτόν, ὥστʼ ἐμοῦ γʼ ἀκροωμένου</l>
<l>ὑπὸ τὴν ἕδραν αὐτὴν ὑπῆλθε γάργαλος.</l>
<l>καί σʼ ὦ νεανίσχʼ ὅστις εἶ, κατʼ Αἰσχύλον</l>
<l n="135">ἐκ τῆς Λυκουργείας ἐρέσθαι βούλομαι.</l>
<l>ποδαπὸς ὁ γύννις; τίς πάτρα; τίς ἡ στολή;</l>
<l>τίς ἡ τάραξις τοῦ βίου; τί βάρβιτος</l>
<l>λαλεῖ κροκωτῷ; τί δὲ λύρα κεκρυφάλῳ;</l>
<l>τί λήκυθος καὶ στρόφιον; ὡς οὐ ξύμφορον.</l>
<l n="140">τίς δαὶ κατόπτρου καὶ ξίφους κοινωνία;</l>
<l>τίς δʼ αὐτὸς ὦ παῖ; πότερον ὡς ἀνὴρ τρέφει;</l>
<l>καὶ ποῦ πέος; ποῦ χλαῖνα; ποῦ Λακωνικαί;</l>
<l>ἀλλʼ ὡς γυνὴ δῆτʼ· εἶτα ποῦ τὰ τιτθία;</l>
<l>τί φῄς; τί σιγᾷς; ἀλλὰ δῆτʼ ἐκ τοῦ μέλους</l>
<l n="145">ζητῶ σʼ, ἐπειδή γʼ αὐτὸς οὐ βούλει φράσαι;</l>
</sp>
<sp>
<speaker>Ἀγάθων</speaker>
<l>ὦ πρέσβυ πρέσβυ, τοῦ φθόνου μὲν τὸν ψόγον</l>
<l>ἤκουσα, τὴν δʼ ἄλγησιν οὐ παρεσχόμην·</l>
<l>ἐγὼ δὲ τὴν ἐσθῆθʼ ἅμα γνώμῃ φορῶ.</l>
<l>χρὴ γὰρ ποιητὴν ἄνδρα πρὸς τὰ δράματα</l>
<l n="150">ἃ δεῖ ποιεῖν πρὸς ταῦτα τοὺς τρόπους ἔχειν.</l>
<l>αὐτίκα γυναικεῖʼ ἢν ποιῇ τις δράματα,</l>
<l>μετουσίαν δεῖ τῶν τρόπων τὸ σῶμʼ ἔχειν.<milestone ed="p" n="153" unit="card"/>
</l>
</sp>
<sp>
<speaker>Μνησίλοχος</speaker>
<l>οὐκοῦν κελητίζεις, ὅταν Φαίδραν ποιῇς;</l>
</sp>
<sp>
<speaker>Ἀγάθων</speaker>
<l>ἀνδρεῖα δʼ ἢν ποιῇ τις, ἐν τῷ σώματι</l>
<l n="155">ἔνεσθʼ ὑπάρχον τοῦθʼ. ἃ δʼ οὐ κεκτήμεθα,</l>
<l>μίμησις ἤδη ταῦτα συνθηρεύεται.</l>
</sp>
<sp>
<speaker>Μνησίλοχος</speaker>
<l>ὅταν σατύρους τοίνυν ποιῇς, καλεῖν ἐμέ,</l>
<l>ἵνα συμποιῶ σοὔπισθεν ἐστυκὼς ἐγώ.</l>
</sp>
<sp>
<speaker>Ἀγάθων</speaker>
<l>ἄλλως τʼ ἄμουσόν ἐστι ποιητὴν ἰδεῖν</l>
<l n="160">ἀγρεῖον ὄντα καὶ δασύν· σκέψαι δʼ ὅτι</l>
<l>Ἴβυκος ἐκεῖνος κἀνακρέων ὁ Τήιος</l>
<l>κἀλκαῖος, οἳ περὶ ἁρμονίαν ἐχύμισαν,</l>
<l>ἐμιτροφόρουν τε καὶ διεκλῶντʼ Ἰωνικῶς,</l>
<l>καὶ Φρύνιχος, τοῦτον γὰρ οὖν ἀκήκοας,</l>
<l n="165">αὐτός τε καλὸς ἦν καὶ καλῶς ἠμπέσχετο·</l>
<l>διὰ τοῦτʼ ἄρʼ αὐτοῦ καὶ κάλʼ ἦν τὰ δράματα.</l>
<l>ὅμοια γὰρ ποιεῖν ἀνάγκη τῇ φύσει.</l>
</sp>
<sp>
<speaker>Μνησίλοχος</speaker>
<l>ταῦτʼ ἄρʼ ὁ Φιλοκλέης αἰσχρὸς ὢν αἰσχρῶς ποιεῖ,</l>
<l>ὁ δʼ αὖ Ξενοκλέης ὢν κακὸς κακῶς ποιεῖ,</l>
<l n="170">ὁ δʼ αὖ Θέογνις ψυχρὸς ὢν ψυχρῶς ποιεῖ.</l>
</sp>
<sp>
<speaker>Ἀγάθων</speaker>
<l>ἅπασʼ ἀνάγκη· ταῦτα γάρ τοι γνοὺς ἐγὼ</l>
<l>ἐμαυτὸν ἐθεράπευσα.</l>
</sp>
<sp>
<speaker>Μνησίλοχος</speaker>
<l>πῶς πρὸς τῶν θεῶν;</l>
</sp>
<sp>
<speaker>Εὐριπίδης</speaker>
<l>παῦσαι βαΰζων· καὶ γὰρ ἐγὼ τοιοῦτος ἦν</l>
<l>ὢν τηλικοῦτος, ἡνίκʼ ἠρχόμην ποιεῖν.</l>
</sp>
<sp>
<speaker>Μνησίλοχος</speaker>
<l n="175">μὰ τὸν Δίʼ οὐ ζηλῶ σε τῆς παιδεύσεως.</l>
</sp>
<sp>
<speaker>Εὐριπίδης</speaker>
<l>ἀλλʼ ὧνπερ οὕνεκʼ ἦλθον, ἔα μʼ εἰπεῖν.</l>
</sp>
<sp>
<speaker>Ἀγάθων</speaker>
<l>λέγε.</l>
</sp>
<sp>
<speaker>Εὐριπίδης</speaker>
<l>Ἀγάθων, σοφοῦ πρὸς ἀνδρός, ὅστις ἐν βραχεῖ</l>
<l>πολλοὺς καλῶς οἷός τε συντέμνειν λόγους.</l>
<l>ἐγὼ δὲ καινῇ ξυμφορᾷ πεπληγμένος</l>
<l n="180">ἱκέτης ἀφῖγμαι πρὸς σέ.</l>
</sp>
<sp>
<speaker>Ἀγάθων</speaker>
<l>τοῦ χρείαν ἔχων;</l>
</sp>
<sp>
<speaker>Εὐριπίδης</speaker>
<l>μέλλουσί μʼ αἱ γυναῖκες ἀπολεῖν τήμερον</l>
<l>τοῖς Θεσμοφορίοις, ὅτι κακῶς αὐτὰς λέγω.</l>
</sp>
<sp>
<speaker>Ἀγάθων</speaker>
<l>τίς οὖν παρʼ ἡμῶν ἐστιν ὠφέλειά σοι;</l>
</sp>
<sp>
<speaker>Εὐριπίδης</speaker>
<l>ἡ πᾶσʼ· ἐὰν γὰρ ἐγκαθεζόμενος λάθρᾳ</l>
<l n="185">ἐν ταῖς γυναιξίν, ὡς δοκῶν εἶναι γυνή,</l>
<l>ὑπεραποκρίνῃ μου, σαφῶς σώσεις ἐμέ.</l>
<l>μόνος γὰρ ἂν λέξειας ἀξίως ἐμοῦ.</l>
</sp>
<sp>
<speaker>Ἀγάθων</speaker>
<l>ἔπειτα πῶς οὐκ αὐτὸς ἀπολογεῖ παρών;</l>
</sp>
<sp>
<speaker>Εὐριπίδης</speaker>
<l>ἐγὼ φράσω σοι. πρῶτα μὲν γιγνώσκομαι·</l>
<l n="190">ἔπειτα πολιός εἰμι καὶ πώγωνʼ ἔχω,</l>
<l>σὺ δʼ εὐπρόσωπος λευκὸς ἐξυρημένος</l>
<l>γυναικόφωνος ἁπαλὸς εὐπρεπὴς ἰδεῖν.</l>
</sp>
<sp>
<speaker>Ἀγάθων</speaker>
<l>Εὐριπίδη—</l>
</sp>
<sp>
<speaker>Εὐριπίδης</speaker>
<l>τί ἔστιν;</l>
</sp>
<sp>
<speaker>Ἀγάθων</speaker>
<l>ἐποίησάς ποτε,</l>
<l>
<q direct="unspecified">χαίρεις ὁρῶν φῶς, πατέρα δʼ οὐ χαίρειν δοκεῖς;</q>
</l>
</sp>
<sp>
<speaker>Εὐριπίδης</speaker>
<l n="195">ἔγωγε.</l>
</sp>
<sp>
<speaker>Ἀγάθων</speaker>
<l>μή νυν ἐλπίσῃς τὸ σὸν κακὸν</l>
<l>ἡμᾶς ὑφέξειν. καὶ γὰρ ἂν μαινοίμεθʼ ἄν.</l>
<l>ἀλλʼ αὐτὸς ὅ γε σόν ἐστιν οἰκείως φέρε.</l>
<l>τὰς συμφορὰς γὰρ οὐχὶ τοῖς τεχνάσμασιν</l>
<l>φέρειν δίκαιον ἀλλὰ τοῖς παθήμασιν.</l>
</sp>
<sp>
<speaker>Μνησίλοχος</speaker>
<l n="200">καὶ μὴν ού γʼ ὦ κατάπυγον εὐρύπρωκτος εἶ</l>
<l>οὐ τοῖς λόγοισιν ἀλλὰ τοῖς παθήμασιν.</l>
</sp>
<sp>
<speaker>Εὐριπίδης</speaker>
<l>τί δʼ ἔστιν ὅτι δέδοικας ἐλθεῖν αὐτόσε;</l>
</sp>
<sp>
<speaker>Ἀγάθων</speaker>
<l>κάκιον ἀπολοίμην ἂν ἢ σύ.</l>
</sp>
<sp>
<speaker>Εὐριπίδης</speaker>
<l>πῶς;</l>
</sp>
<sp>
<speaker>Ἀγάθων</speaker>
<l>ὅπως;</l>
<l>δοκῶν γυναικῶν ἔργα νυκτερείσια</l>
<l n="205">κλέπτειν ὑφαρπάζειν τε θήλειαν Κύπριν.<milestone ed="p" n="206" unit="card"/>
</l>
</sp>
<sp>
<speaker>Μνησίλοχος</speaker>
<l>ἰδού γε κλέπτειν· νὴ Δία βινεῖσθαι μὲν οὖν.</l>
<l>ἀτὰρ ἡ πρόφασίς γε νὴ Δίʼ εἰκότως ἔχει.</l>
</sp>
<sp>
<speaker>Εὐριπίδης</speaker>
<l>τί οὖν; ποιήσεις ταῦτα;</l>
</sp>
<sp>
<speaker>Ἀγάθων</speaker>
<l>μὴ δόκει γε σύ.</l>
</sp>
<sp>
<speaker>Εὐριπίδης</speaker>
<l>ὦ τρισκακοδαίμων ὡς ἀπόλωλʼ Εὐριπίδης.</l>
</sp>
<sp>
<speaker>Μνησίλοχος</speaker>
<l n="210">ὦ φίλτατʼ ὦ κηδεστὰ μὴ σαυτὸν προδῷς.</l>
</sp>
<sp>
<speaker>Εὐριπίδης</speaker>
<l>πῶς οὖν ποιήσω δῆτα;</l>
</sp>
<sp>
<speaker>Μνησίλοχος</speaker>
<l>τοῦτον μὲν μακρὰ</l>
<l>κλάειν κέλευʼ, ἐμοὶ δʼ ὅ τι βούλει χρῶ λαβών.</l>
</sp>
<sp>
<speaker>Εὐριπίδης</speaker>
<l>ἄγε νυν ἐπειδὴ σαυτὸν ἐπιδίδως ἐμοί,</l>
<l>ἀπόδυθι τουτὶ θοἰμάτιον.</l>
</sp>
<sp>
<speaker>Μνησίλοχος</speaker>
<l>καὶ δὴ χαμαί.</l>
<l n="215">ἀτὰρ τί μέλλεις δρᾶν μʼ;</l>
</sp>
<sp>
<speaker>Εὐριπίδης</speaker>
<l>ἀποξυρεῖν ταδί,</l>
<l>τὰ κάτω δʼ ἀφεύειν.</l>
</sp>
<sp>
<speaker>Μνησίλοχος</speaker>
<l>ἀλλὰ πρᾶττʼ, εἴ σοι δοκεῖ.</l>
<l>ἢ μὴʼ πιδοῦνʼ ἐμαυτὸν ὤφελόν ποτε.</l>
</sp>
<sp>
<speaker>Εὐριπίδης</speaker>
<l>Ἀγάθων σὺ μέντοι ξυροφορεῖς ἑκάστοτε,</l>
<l>χρῆσόν τί νυν ἡμῖν ξυρόν.</l>
</sp>
<sp>
<speaker>Ἀγάθων</speaker>
<l>αὐτὸς λάμβανε</l>
<l n="220">ἐντεῦθεν ἐκ τῆς ξυροδόκης.</l>
</sp>
<sp>
<speaker>Εὐριπίδης</speaker>
<l>γενναῖος εἶ.</l>
<l>κάθιξε· φύσα τὴν γνάθον τὴν δεξιάν.</l>
</sp>
<sp>
<speaker>Μνησίλοχος</speaker>
<l>ὤμοι.</l>
</sp>
<sp>
<speaker>Εὐριπίδης</speaker>
<l>τί κέκραγας; ἐμβαλῶ σοι πάτταλον,</l>
<l>ἢν μὴ σιωπᾷς.</l>
</sp>
<sp>
<speaker>Μνησίλοχος</speaker>
<l>ἀτταταῖ ἰατταταῖ.</l>
</sp>
<sp>
<speaker>Εὐριπίδης</speaker>
<l>οὗτος σὺ ποῖ θεῖς;</l>
</sp>
<sp>
<speaker>Μνησίλοχος</speaker>
<l>ἐς τὸ τῶν σεμνῶν</l>
<l n="225">θεῶν· οὐ γὰρ μὰ τὴν Δήμητρά γʼ ἐνταυθοῖ μενῶ</l>
<l>τεμνόμενος.</l>
</sp>
<sp>
<speaker>Εὐριπίδης</speaker>
<l>οὔκουν καταγέλαστος δῆτʼ ἔσει</l>
<l>τὴν ἡμίκραιραν τὴν ἑτέραν ψιλὴν ἔχων;</l>
</sp>
<sp>
<speaker>Μνησίλοχος</speaker>
<l>ὀλίγον μέλει μοι.</l>
</sp>
<sp>
<speaker>Εὐριπίδης</speaker>
<l>μηδαμῶς πρὸς τῶν θεῶν</l>
<l>προδῷς με· χώρει δεῦρο.</l>
</sp>
<sp>
<speaker>Μνησίλοχος</speaker>
<l>κακοδαίμων ἐγώ.</l>
</sp>
<sp>
<speaker>Εὐριπίδης</speaker>
<l n="230">ἔχʼ ἀτρέμα σαυτὸν κἀνάκυπτε· ποῖ στρέφει;</l>
</sp>
<sp>
<speaker>Μνησίλοχος</speaker>
<l>μυμῦ.</l>
</sp>
<sp>
<speaker>Εὐριπίδης</speaker>
<l>τί μύξεις; πάντα πεποίηται καλῶς.</l>
</sp>
<sp>
<speaker>Μνησίλοχος</speaker>
<l>οἴμοι κακοδαίμων, ψιλὸς αὖ στρατεύσομαι.</l>
</sp>
<sp>
<speaker>Εὐριπίδης</speaker>
<l>μὴ φροντίσῃ· ὡς εὐπρεπὴς φανεῖ πάνυ.</l>
<l>βούλει θεᾶσθαι σαυτόν;</l>
</sp>
<sp>
<speaker>Μνησίλοχος</speaker>
<l>εἰ δοκεῖ, φέρε.</l>
</sp>
<sp>
<speaker>Εὐριπίδης</speaker>
<l n="235">ὁρᾷς σεαυτόν;</l>
</sp>
<sp>
<speaker>Μνησίλοχος</speaker>
<l>οὐ μὰ Δίʼ ἀλλὰ Κλεισθένη.</l>
</sp>
<sp>
<speaker>Εὐριπίδης</speaker>
<l>ἀνίστασʼ, ἵνʼ ἀφεύσω σε, κἀγκύψας ἔχε.</l>
</sp>
<sp>
<speaker>Μνησίλοχος</speaker>
<l>οἴμοι κακοδαίμων δελφάκιον γενήσομαι.</l>
</sp>
<sp>
<speaker>Εὐριπίδης</speaker>
<l>ἐνεγκάτω τις ἔνδοθεν δᾷδʼ ἢ λύχνον.</l>
<l>ἐπίκυπτε· τὴν κέρκον φυλάττου νυν ἄκραν.</l>
</sp>
<sp>
<speaker>Μνησίλοχος</speaker>
<l n="240">ἐμοὶ μελήσει νὴ Δία, πλήν γʼ ὅτι κάομαι.</l>
<l>οἴμοι τάλας. ὕδωρ ὕδωρ ὦ γείτονες.</l>
<l>πρὶν ἀντιλαβέσθαι †πρωκτὸν τῆς φλογός.†</l>
</sp>
<sp>
<speaker>Εὐριπίδης</speaker>
<l>θάρρει.</l>
</sp>
<sp>
<speaker>Μνησίλοχος</speaker>
<l>τί θαρρῶ καταπεπυρπολημένος;</l>
</sp>
<sp>
<speaker>Εὐριπίδης</speaker>
<l>ἀλλʼ οὐκ ἔτʼ οἰδὲν πρᾶγμά σοι· τὰ πλεῖστα γὰρ</l>
<l n="245">ἀποπεπόνηκας.</l>
</sp>
<sp>
<speaker>Μνησίλοχος</speaker>
<l>φῦ ἰοὺ τῆς ἀσβόλου.</l>
<l>αἰθὸς γεγένημαι πάντα τὰ περὶ τὴν τράμιν.</l>
</sp>
<sp>
<speaker>Εὐριπίδης</speaker>
<l>μὴ φροντίσῃς· ἕτερος γὰρ αὐτὰ σφογγιεῖ.</l>
</sp>
<sp>
<speaker>Μνησίλοχος</speaker>
<l>οἰμώξετἄρʼ εἴ τις τὸν ἐμὸν πρωκτὸν πλυνεῖ.</l>
</sp>
<sp>
<speaker>Εὐριπίδης</speaker>
<l>Ἀγάθων, ἐπειδὴ σαυτὸν ἐπιδοῦναι φθονεῖς,</l>
<l n="250">ἀλλʼ ἱμάτιον γοῦν χρῆσον ἡμῖν τουτῳὶ</l>
<l>καὶ στρόφιον· οὐ γὰρ ταῦτά γʼ ὡς οὐκ ἔστʼ ἐρεῖς.</l>
</sp>
<sp>
<speaker>Ἀγάθων</speaker>
<l>λαμβάνετε καὶ χρῆσθʼ· οὐ φθονῶ.</l>
</sp>
<sp>
<speaker>Μνησίλοχος</speaker>
<l>τί οὖν λάβω;</l>
</sp>
<sp>
<speaker>Ἀγάθων</speaker>
<l>ὅ τι; τὸν κροκωτὸν πρῶτον ἐνδύου λαβών.</l>
</sp>
<sp>
<speaker>Μνησίλοχος</speaker>
<l>νὴ τὴν Ἀφροδίτην ἡδύ γʼ ὄζει ποσθίου.</l>
<l n="255">σύζωσον ἀνύσας. αἶρε νῦν στρόφιον.</l>
</sp>
<sp>
<speaker>Εὐριπίδης</speaker>
<l>ἰδού.</l>
</sp>
<sp>
<speaker>Μνησίλοχος</speaker>
<l>ἴθι νυν κατάστειλόν με τὰ περὶ τὼ σκέλει.</l>
</sp>
<sp>
<speaker>Εὐριπίδης</speaker>
<l>κεκρυφάλου δεῖ καὶ μίτρας.</l>
</sp>
<sp>
<speaker>Ἀγάθων</speaker>
<l>ἡδὶ μὲν οὖν</l>
<l>κεφαλὴ περίθετος, ἣν ἐγὼ νύκτωρ φορῶ.</l>
</sp>
<sp>
<speaker>Εὐριπίδης</speaker>
<l>νὴ τὸν Δίʼ ἀλλὰ κἀπιτηδεία πάνυ.</l>
</sp>
<sp>
<speaker>Μνησίλοχος</speaker>
<l n="260">ἆρʼ ἁρμόσει μοι;</l>
</sp>
<sp>
<speaker>Εὐριπίδης</speaker>
<l>νὴ Δίʼ ἀλλʼ ἄριστʼ ἔχει.</l>
<l>φέρʼ ἔγκυκλον·</l>
</sp>
<sp>
<speaker>Ἀγάθων</speaker>
<l>τουτὶ λάβʼ ἀπὸ τῆς κλινίδος.</l>
</sp>
<sp>
<speaker>Εὐριπίδης</speaker>
<l>ὑποδημάτων δεῖ.</l>
</sp>
<sp>
<speaker>Ἀγάθων</speaker>
<l>τἀμὰ ταυτὶ λάμβανε.</l>
</sp>
<sp>
<speaker>Μνησίλοχος</speaker>
<l>ἆρʼ ἁρμόσει μοι;</l>
</sp>
<sp>
<speaker>Εὐριπίδης</speaker>
<l>χαλαρὰ γοῦν χαίρεις φορῶν.</l>
</sp>
<sp>
<speaker>Ἀγάθων</speaker>
<l>σὺ τοῦτο γίγνωσκʼ· ἀλλʼ ἔχεις γὰρ ὧν δέει,</l>
<l n="265">εἴσω τις ὡς τάχιστά μʼ ἐσκυκλησάτω.<milestone ed="p" n="266" unit="card"/>
</l>
</sp>
<sp>
<speaker>Εὐριπίδης</speaker>
<l>ἁνὴρ μὲν ἡμῖν οὑτοσὶ καὶ δὴ γυνὴ</l>
<l>τό γʼ εἶδος· ἢν λαλῇς δʼ, ὅπως τῷ φθέγματι</l>
<l>γυναικιεῖς εὖ καὶ πιθανῶς.</l>
</sp>
<sp>
<speaker>Μνησίλοχος</speaker>
<l>πειράσομαι.</l>
</sp>
<sp>
<speaker>Εὐριπίδης</speaker>
<l>βάδιζε τοίνυν.</l>
</sp>
<sp>
<speaker>Μνησίλοχος</speaker>
<l>μὰ τὸν Ἀπόλλω οὔκ, ἤν γε μὴ</l>
<l n="270">ὀμόσῃς ἐμοί—</l>
</sp>
<sp>
<speaker>Εὐριπίδης</speaker>
<l>τί χρῆμα;</l>
</sp>
<sp>
<speaker>Μνησίλοχος</speaker>
<l>συσσώσειν ἐμὲ</l>
<l>πάσαις τέχναις, ἤν μοί τι περιπίπτῃ κακόν.</l>
</sp>
<sp>
<speaker>Εὐριπίδης</speaker>
<l>ὄμνυμι τοίνυν αἰθέρʼ οἴκησιν Διός.</l>
</sp>
<sp>
<speaker>Μνησίλοχος</speaker>
<l>τί μᾶλλον ἢ τὴν Ἱπποκράτους ξυνοικίαν;</l>
</sp>
<sp>
<speaker>Εὐριπίδης</speaker>
<l>ὄμνυμι τοίνυν πάντας ἄρδην τοὺς θεούς.</l>
</sp>
<sp>
<speaker>Μνησίλοχος</speaker>
<l n="275">μέμνησο τοίνυν ταῦθʼ, ὅτι ἡ φρὴν ὤμοσεν,</l>
<l>ἡ γλῶττα δʼ οὐκ ὀμώμοκʼ· οὐδʼ ὥρκωσʼ ἐγώ.</l>
</sp>
<sp>
<speaker>Εὐριπίδης</speaker>
<l>ἔκσπευδε ταχέως· ὡς τὸ τῆς ἐκκλησίας</l>
<l>σημεῖον ἐν τῷ Θεσμοφορείῳ φαίνεται.</l>
<l>ἐγὼ δʼ ἄπειμι.</l>
</sp>
<sp>
<speaker>Μνησίλοχος</speaker>
<l>δεῦρό νυν ὦ Θρᾷτθʼ ἕπου.</l>
<l n="280">ὦ Θρᾷττα θέασαι, καομένων τῶν λαμπάδων</l>
<l>ὅσον τὸ χρῆμʼ ἀνέρχεθʼ ὑπὸ τῆς λιγνύος.</l>
<l>ἀλλʼ ὦ περικαλλεῖ Θεσμοφόρω δέξασθέ με</l>
<l>ἀγαθῇ τύχῃ καὶ δεῦρο <add>καὶ</add> πάλιν οἴκαδε.</l>
<l>ὦ Θρᾷττα τὴν κίστην κάθελε, κᾆτʼ ἔξελε</l>
<l n="285">τὸ πόπανον, ὅπως λαβοῦσα θύσω τοῖν θεοῖν.</l>
<l>δέσποινα πολυτίμητε Δήμητερ φίλη</l>
<l>καὶ Φερρέφαττα, πολλὰ πολλάκις μέ σοι</l>
<l>θύειν ἔχουσαν, εἰ δὲ μἀλλὰ νῦν λαθεῖν.</l>
<l>καὶ τοῦ θυγατρίου χοῖρον ἀνδρός μοι τυχεῖν</l>
<l n="290">πλουτοῦντος, ἄλλως δʼ ἠλιθίου κἀβελτέρου,</l>
<l>καὶ ποσθαλίσκον νοῦν ἔχειν μοι καὶ φρένας.</l>
<l>ποῦ ποῦ καθίζωμʼ ἐν καλῷ, τῶν ῥητόρων</l>
<l>ἵνʼ ἐξακούω; σὺ δʼ ἄπιθʼ ὦ Θρᾷττʼ ἐκποδών.</l>
<l>
<del>δούλοις γὰρ οὐκ ἔξεστʼ ἀκούειν τῶν λόγων.</del>
<milestone ed="p" n="295" unit="card"/>
</l>
</sp>
</div2>
</div1>
<div1 type="Parodos">
<div2 type="prologue">
<sp>
<speaker>Κηρύκαινα</speaker>
<l n="295">εὐφημία ʼστω, εὐφημία ʼστω. εὔχεσθε τοῖν</l>
<l>Θεσμοφόροιν τῇ Δήμητρι καὶ τῇ Κόρῃ καὶ τῷ</l>
<l>Πλούτῳ καὶ τῇ Καλλιγενείᾳ καὶ τῇ Κουροτρόφῳ</l>
<l n="300">τῇ Γῇ καὶ τῷ Ἑρμῇ καὶ Χάρισιν ἐκκλησίαν</l>
<l>τήνδε καὶ σύνοδον τὴν νῦν κάλλιστα καὶ ἄριστα</l>
<l>ποιῆσαι, πολυωφελῶς μὲν πόλει τῇ Ἀθηναίων</l>
<l n="305">τυχηρῶς δʼ ἡμῖν αὐταῖς. καὶ τὴν δρῶσαν</l>
<l>τήν <add>τʼ</add> ἀγορεύουσαν τὰ βέλτιστα περὶ τὸν δῆμον</l>
<l>τὸν Ἀθηναίων καὶ τὸν τῶν γυναικῶν ταύτην</l>
<l n="310">νικᾶν. ταῦτʼ εὔχεσθε, καὶ ὑμῖν αὐταῖς τἀγαθά.</l>
<l>ἰὴ παιὼν ἰὴ παιών. χαίρωμεν.<milestone ed="p" n="312" unit="card"/>
</l>
</sp>
</div2>
<div2 type="lyric">
<sp>
<speaker>Χορός</speaker>
<l>δεχόμεθα καὶ θεῶν γένος</l>
<l>λιτόμεθα ταῖσδʼ ἐπʼ εὐχαῖς</l>
<l>φανέντας ἐπιχαρῆναι.</l>
<l n="315">Ζεῦ μεγαλώνυμε χρυσολύρα τε</l>
<l>Δῆλον ὃς ἔχεις ἱεράν,</l>
<l>καὶ σὺ παγκρατὲς κόρα γλαυκῶπι</l>
<l>χρυσόλογχε πόλιν οἰκοῦσα</l>
<l>περιμάχητον, ἐλθὲ δεῦρο.</l>
<l n="320">καὶ πολυώνυμε θηροφόνη παῖ</l>
<l>Λατοῦς χρυσώπιδος ἔρνος,</l>
<l>σύ τε πόντιε σεμνὲ Πόσειδον</l>
<l>ἁλιμέδον προλιπὼν</l>
<l>μυχὸν ἰχθυόεντʼ οἰστροδόνητον,</l>
<l n="325">Νηρέος ἐναλίου τε κόραι</l>
<l>Νύμφαι τʼ ὀρείπλαγκτοι.</l>
<l>χρυσέα τε φόρμιγξ</l>
<l>ἰαχήσειεν ἐπʼ εὐχαῖς</l>
<l>ἡμετέραις· τελέως δʼ</l>
<l n="330">ἐκκλησιάσαιμεν Ἀθηναίων</l>
<l n="330b">εὐγενεῖς γυναῖκες.<milestone ed="p" n="331" unit="card"/>
</l>
</sp>
<sp>
<speaker>Κηρύκαινα</speaker>
<l>εὔχεσθε τοῖς θεοῖσι τοῖς Ὀλυμπίοις</l>
<l>καὶ ταῖς Ὀλυμπίαισι καὶ τοῖς Πυθίοις</l>
<l>καὶ ταῖσι Πυθίαισι καὶ τοῖς Δηλίοις</l>
<l>καὶ ταῖσι Δηλίαισι τοῖς <add>τʼ</add> ἄλλοις θεοῖς,</l>
<l n="335">εἴ τις ἐπιβουλεύει τι τῷ δήμῳ κακὸν</l>
<l>τῷ τῶν γυναικῶν ἢ ʼπικηρυκεύεται</l>
<l>Εὐριπίδῃ Μήδοις <add>τʼ</add> ἐπὶ βλάβῃ τινὶ</l>
<l>τῇ τῶν γυναικῶν, ἢ τυραννεῖν ἐπινοεῖ</l>
<l>ἢ τὸν τύραννον συγκατάγειν, ἢ παιδίον</l>
<l n="340">ὑποβαλλομένης κατεῖπεν, ἢ δούλη τινὸς</l>
<l>προαγωγὸς οὖσʼ ἐνετρύλλισεν τῷ δεσπότῃ</l>
<l>ἢ πεμπομένη τις ἀγγελίας ψευδεῖς φέρει,</l>
<l>ἢ μοιχὸς εἴ τις ἐξαπατᾷ ψευδῆ λέγων</l>
<l>καὶ μὴ δίδωσιν ἃν ὑπόσχηταί ποτε,</l>
<l n="345">ἢ δῶρά τις δίδωσι μοιχῷ γραῦς γυνή,</l>
<l>ἢ καὶ δέχεται προδιδοῦσʼ ἑταίρα τὸν φίλον,</l>
<l>κεἴ τις κάπηλος ἢ καπηλὶς τοῦ χοῶς</l>
<l>ἢ τῶν κοτυλῶν τὸ νόμισμα διαλυμαίνεται,</l>
<l>κακῶς ἀπολέσθαι τοῦτον αὐτὸν κᾠκίαν</l>
<l n="350">ἀρᾶσθε, ταῖς δʼ ἄλλαισιν ὑμῖν τοὺς θεοὺς</l>
<l>εὔχεσθε πάσαις πολλὰ δοῦναι κἀγαθά.<milestone ed="p" n="352" unit="card"/>
</l>
</sp>
<sp>
<speaker>Χορός</speaker>
<l>ξυνευχόμεσθα τέλεα μὲν</l>
<l>πόλει τέλεα δὲ δήμῳ</l>
<l>τάδʼ εὔγματα γενέσθαι,</l>
<l n="355">τὰ δʼ ἄρισθʼ ὅσαις προσήκει</l>
<l>νικᾶν λεγούσαις· ὁπόσαι δʼ</l>
<l>ἐξαπατῶσιν παραβαίνουσί τε τοὺς</l>
<l>ὅρκους τοὺς νενομισμένους</l>
<l n="360">κερδῶν οὕνεκʼ ἐπὶ βλάβῃ,</l>
<l>ἢ ψηφίσματα καὶ νόμον</l>
<l>ζητοῦσʼ ἀντιμεθιστάναι,</l>
<l>τἀπόρρητά τε τοῖσιν ἐχθροῖς</l>
<l>τοῖς ἡμετέροις λέγουσʼ,</l>
<l n="365">ἢ Μήδους ἐπάγουσι γῇ</l>
<l>κερδῶν οὕνεκʼ ἐπὶ βλάβῃ,</l>
<l>ἀσεβοῦσιν ἀδικοῦσίν τε τὴν πόλιν.</l>
<l>ἀλλʼ ὦ παγκρατὲς</l>
<l>Ζεῦ ταῦτα κυρώσειας, ὥσθʼ</l>
<l n="370">ἡμῖν θεοὺς παραστατεῖν</l>
<l>καίπερ γυναιξὶν οὔσαις.<milestone ed="p" n="372" unit="card"/>
</l>
</sp>
</div2>
</div1>
<div1 type="Lyric-Scene">
<sp>
<speaker>Κηρύκαινα</speaker>
<l>ἄκουε πᾶς. ἔδοξε τῇ βουλῇ τάδε</l>
<l>τῇ τῶν γυναικῶν· Τιμόκλειʼ ἐπεστάτει,</l>
<l n="375">Λύσιλλʼ ἐγραμμάτευεν, εἶπε Ζωστράτη·</l>
<l>ἐκκλησίαν ποιεῖν ἕωθεν τῇ μέσῃ</l>
<l>τῶν Θεσμοφορίων, ᾗ μάλισθʼ ἡμῖν σχολή,</l>
<l>καὶ χρηματίζειν πρῶτα περὶ Εὐριπίδου,</l>
<l>ὅ τι χρὴ παθεῖν ἐκεῖνον· ἀδικεῖν γὰρ δοκεῖ</l>
<l>ἡμῖν ἁπάσαις. τίς ἀγορεύειν βούλεται;</l>
</sp>
<sp>
<speaker>Γυνὴ Α</speaker>
<l n="380">ἐγώ.</l>
</sp>
<sp>
<speaker>Κηρύκαινα</speaker>
<l>περίθου νυν τόνδε πρῶτον πρὶν λέγειν.</l>
</sp>
<sp>
<speaker>Χορός</speaker>
<l>σίγα σιώπα, πρόσεχε τὸν νοῦν· χρέμπτεται γὰρ ἤδη</l>
<l>ὅπερ ποιοῦσʼ οἱ ῥήτορες. μακρὰν ἔοικε λέξειν.</l>
</sp>
<sp>
<speaker>Γυνὴ Α</speaker>
<l>φιλοτιμίᾳ μὲν οὐδεμιᾷ μὰ τὼ θεὼ</l>
<l>λέξουσʼ ἀνέστην ὦ γυναῖκες· ἀλλὰ γὰρ</l>
<l n="385">βαρέως φέρω τάλαινα πολὺν ἤδη χρόνον</l>
<l>προπηλακιζομένας ὁρῶς ἡμᾶς ὑπὸ</l>
<l>Εὐριπίδου τοῦ τῆς λαχανοπωλητρίας</l>
<l>καὶ πολλὰ καὶ παντοῖʼ ἀκουούσας κακά.</l>
<l>τί γὰρ οὗτος ἡμᾶς οὐκ ἐπισμῇ τῶν κακῶν;</l>
<l n="390">ποῦ δʼ οὐχὶ διαβέβληχʼ, ὅπουπερ ἔμβραχυ</l>
<l>εἰσὶν θεαταὶ καὶ τραγῳδοὶ καὶ χοροί,</l>
<l>τὰς μοιχοτρόπους, τὰς ἀνδρεραστίας καλῶν,</l>
<l>τὰς οἰνοπότιδας, τὰς προδότιδας, τὰς λάλους,</l>
<l>τὰς οὐδὲν ὑγιές, τὰς μέγʼ ἀνδράσιν κακόν·</l>
<l n="395">ὥστʼ εὐθὺς εἰσιόντες ἀπὸ τῶν ἰκρίων</l>
<l>ὑποβλέπουσʼ ἡμᾶς σκοποῦνταί τʼ εὐθέως</l>
<l>μὴ μοιχὸς ἔνδον ᾖ τις ἀποκεκρυμμένος.</l>
<l>δρᾶσαι δʼ ἔθʼ ἡμῖν οὐδὲν ὥσπερ καὶ πρὸ τοῦ</l>
<l>ἔξεστι· τοιαῦθʼ οὗτος ἐδίδαξεν κακὰ</l>
<l n="400">τοὺς ἄνδρας ἡμῶν· ὥστʼ ἐάνπερ τις πλέκῃ</l>
<l>γυνὴ στέφανον, ἐρᾶν δοκεῖ· κἂν ἐκβάλῃ</l>
<l>σκεῦός τι κατὰ τὴν οἰκίαν πλανωμένη,</l>
<l>ἁνὴρ ἐρωτᾷ, ʼτῷ κατέαγεν ἡ χύτρα;</l>
<l>οὐκ ἔσθʼ ὅπως οὐ τῷ Κορινθίῳ ξένῳ.ʼ</l>
<l n="405">κάμνει κόρη τις, εὐθὺς ἁδελφὸς λέγει,</l>
<l>
<q direct="unspecified">τὸ χρῶμα τοῦτό μʼ οὐκ ἀρέσκει τῆς κόρης.</q>
</l>
<l>εἶεν, γυνή τις ὑποβαλέσθαι βούλεται</l>
<l>ἀποροῦσα παίδων, οὐδὲ τοῦτʼ ἔστιν λαθεῖν.</l>
<l>ἅνδρες γὰρ ἤδη παρακάθηνται πλησίον·</l>
<l n="410">πρὸς τοὺς γέροντάς θʼ οἳ πρὸ τοῦ τὰς μείρακας</l>
<l>ἤγοντο, διαβέβληκεν, ὥστʼ οὐδεὶς γέρων</l>
<l>γαμεῖν ἐθέλει γυναῖκα διὰ τοὔπος τοδὶ</l>
<l>
<q direct="unspecified">δέσποινα γὰρ γέροντι νυμφίῳ γυνή.</q>
</l>
<l>εἶτα διὰ τοῦτον ταῖς γυναικωνίτισιν</l>
<l n="415">σφραγῖδας ἐπιβάλλουσιν ἤδη καὶ μοχλοὺς</l>
<l>τηροῦντες ἡμᾶς, καὶ προσέτι Μολοττικοὺς</l>
<l>τρέφουσι μορμολυκεῖα τοῖς μοιχοῖς κύνας.</l>
<l>καὶ ταῦτα μὲν ξυγγνώσθʼ. ἃ δʼ ἦν ἡμῖν πρὸ τοῦ</l>
<l>αὐταῖς ταμιεῦσαι καὶ προαιρούσαις λαθεῖν</l>
<l n="420">ἄλφιτον ἔλαιον οἶνον, οὐδὲ ταῦτʼ ἔτι</l>
<l>ἔξεστιν. οἱ γὰρ ἄνδρες ἤδη κλῄδια</l>
<l>αὐτοὶ φοροῦσι κρυπτὰ κακοηθέστατα</l>
<l>Λακωνίκʼ ἄττα, τρεῖς ἔχοντα γομφίους.</l>
<l>πρὸ τοῦ μὲν οὖν ἦν ἀλλʼ ὑποῖξαι τὴν θύραν</l>
<l n="425">ποιησαμέναισι δακτύλιον τριωβόλου,</l>
<l>νῦν δʼ οὗτος αὐτοὺς ᾡκότριψ Εὐριπίδης</l>
<l>ἐδίδαξε θριπήδεστʼ ἔχειν σφραγίδια</l>
<l>ἐξαψαμένους. νῦν οὖν ἐμοὶ τούτῳ δοκεῖ</l>
<l>ὄλεθρόν τινʼ ἡμᾶς κυρκανᾶν ἁμωσγέπως,</l>
<l n="430">ἢ φαρμάκοισιν ἢ μιᾷ γέ τῳ τέχνῃ,</l>
<l>ὅπως ἀπολεῖται. ταῦτʼ ἐγὼ φανερῶς λέγω,</l>
<l>τὰ δʼ ἄλλα μετὰ τῆς γραμματέως συγγράψομαι.<milestone ed="p" n="434" unit="card"/>
</l>
</sp>
<div2 type="strophe" n="1">
<sp>
<speaker>Χορός</speaker>
<l>οὔπω ταύτης ἤκουσα</l>
<l n="435">πολυπλοκωτέρας γυναικὸς</l>
<l>οὐδὲ δεινότερον λεγούσης.</l>
<l>πάντα γὰρ λέγει δίκαια,</l>
<l>†πάσας δʼ ἰδέας ἐξήτασεν,</l>
<l>πάντα δʼ ἐβάστασεν φρενὶ πυκνῶς τε†</l>
<l>ποικίλους λόγους ἀνηῦρεν</l>
<l>εὖ διεζητημένους·</l>
<l n="440">ὥστʼ ἂν εἰ λέγοι παρʼ αὐτὴν</l>
<l>Ξενοκλέης ὁ Καρκίνου, δοκεῖν</l>
<l n="441b">ἂν αὐτόν, ὡς ἐγᾦμαι,</l>
<l>πᾶσιν ὑμῖν</l>
<l n="442b">ἄντικρυς μηδὲν λέγειν.<milestone ed="p" n="443" unit="card"/>
</l>
</sp>
<sp>
<speaker>Γυνὴ Β</speaker>
<l>ὀλίγων ἕνεκα καὐτὴ παρῆλθον ῥημάτων.</l>
<l>τὰ μὲν γὰρ ἄλλʼ αὕτη κατηγόρηκεν εὖ·</l>
<l n="445">ἃ δʼ ἐγὼ πέπονθα, ταῦτα λέξαι βούλομαι.</l>
<l>ἐμοὶ γὰρ ἁνὴρ ἀπέθανεν μὲν ἐν Κύπρῳ</l>
<l>παιδάρια πέντε καταλιπών, ἁγὼ μόλις</l>
<l>στεφανηπλοκοῦσʼ ἔβοσκον ἐν ταῖς μυρρίναις.</l>
<l>τέως μὲν οὖν ἀλλʼ ἡμικάκως ἐβοσκόμην·</l>
<l n="450">νῦν δʼ οὗτος ἐν ταῖσιν τραγῳδίαις ποιῶν</l>
<l>τοὺς ἄνδρας ἀναπέπεικεν οὐκ εἶναι θεούς·</l>
<l>ὥστʼ οὐκέτʼ ἐμπολῶμεν οὐδʼ εἰς ἥμισυ.</l>
<l>νῦν οὖν ἁπάσαισιν παραινῶ καὶ λέγω</l>
<l>τοῦτον κολάσαι τὸν ἄνδρα πολλῶν οὕνεκα·</l>
<l n="455">ἄγρια γὰρ ἡμᾶς ὦ γυναῖκες δρᾷ κακά,</l>
<l>ἅτʼ ἐν ἀγρίοισι τοῖς λαχάνοις αὐτὸς τραφείς.</l>
<l>ἀλλʼ εἰς ἀγορὰν ἄπειμι· δεῖ γὰρ ἀνδράσιν</l>
<l>πλέξαι στεφάνους συνθηματιαίους εἴκοσιν.<milestone ed="p" n="459" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>ἕτερον αὖ τι λῆμα τοῦτο</l>
<l n="460">κομψότερον ἔτʼ ἢ τὸ πρότερον</l>
<l>ἀναπέφηνεν.</l>
<l>οἷα κατεστωμύλατο</l>
<l>οὐκ ἄκαιρα, φρένας ἔχουσα</l>
<l>καὶ πολύπλοκον νόημʼ, οὐδʼ</l>
<l>ἀσύνετʼ ἀλλὰ πιθανὰ πάντα.</l>
<l n="465">δεῖ δὲ ταύτης τῆς ὕβρεως ἡμῖν</l>
<l n="465b">τὸν ἄνδρα</l>
<l n="465c">περιφανῶς δοῦναι δίκην.<milestone ed="p" n="466" unit="card"/>
</l>
</sp>
<sp>
<speaker>Μνησίλοχος</speaker>
<l n="466">τὸ μὲν ὦ γυναῖκες ὀξυθυμεῖσθαι σφόδρα</l>
<l>Εὐριπίδῃ, τοιαῦτʼ ἀκουούσας κακά,</l>
<l>οὐ θαυμάσιόν ἐστʼ, οὐδʼ ἐπιζεῖν τὴν χολήν.</l>
<l>καὐτὴ γὰρ ἔγωγʼ, οὕτως ὀναίμην τῶν τέκνων,</l>
<l n="470">μισῶ τὸν ἄνδρʼ ἐκεῖνον, εἰ μὴ μαίνομαι.</l>
<l>ὅμως δʼ ἐν ἀλλήλαισι χρὴ δοῦναι λόγον·</l>
<l>αὐταὶ γάρ ἐσμεν, κοὐδεμίʼ ἔκφορος λόγου.</l>
<l>τί ταῦτʼ ἔχουσαι ʼκεῖνον αἰτιώμεθα</l>
<l>βαρέως τε φέρομεν, εἰ δύʼ ἡμῶν ἢ τρία</l>
<l n="475">κακὰ ξυνειδὼς εἶπε δρώσας μυρία;</l>
<l>ἐγὼ γὰρ αὐτὴ πρῶτον, ἵνα μἄλλην λέγω,</l>
<l>ξύνοιδʼ ἐμαυτῇ πολλὰ <add>δείνʼ·</add> ἐκεῖνο δʼ οὖν</l>
<l>δεινότατον, ὅτε νύμφη μὲν ἦν τρεῖς ἡμέρας,</l>
<l>ὁ δʼ ἀνὴρ παρʼ ἐμοὶ καθηῦδεν· ἦν δέ μοι φίλος,</l>
<l n="480">ὅσπερ με διεκόρησεν οὖσαν ἑπτέτιν.</l>
<l>οὖτος πόθῳ μου ʼκνυεν ἐλθὼν τὴν θύραν·</l>
<l>κᾆτʼ εὐφὺς ἔγνων· εἶτα καταβαίνω λάθρᾳ.</l>
<l>ὁ δʼ ἀνὴρ ἐρωτᾷ <q direct="unspecified">ποῖ σὺ καταβαίνεις</q>; ‘ὅποι;</l>
<l>στρόφος μʼ ἔχει τὴν γαστέρ ὦνερ κὠδύνη·</l>
<l n="485">ἐς τὸν κοπρῶνʼ οὖν ἔρχομαι.’ <q direct="unspecified">βάδιζέ νυν·</q>
</l>
<l>κᾆθʼ ὁ μὲν ἔτριβε κεδρίδας ἄννηθον σφάκον·</l>
<l>ἐγὼ δὲ καταχέασα τοῦ στροφέως ὕδωρ</l>
<l>ἐξῆλθον ὡς τὸν μοιχόν· εἶτʼ ἠρειδόμην</l>
<l>παρὰ τὸν Ἀγυιᾶ κύβδʼ ἐχομένη τῆς δάφνης.</l>
<l n="490">ταῦτʼ οὐδεπώποτʼ εἶφʼ, ὁρᾶτʼ, Εὐριπίδης·</l>
<l>οὐδʼ ὡς ὑπὸ τῶν δούλων τε κὠρεωκόμων</l>
<l>σποδούμεθʼ, ἢν μὴ ʼχωμεν ἕτερον, οὐ λέγει·</l>
<l>οὐδʼ ὡς ὅταν μάλισθʼ ὑπό του ληκώμεθα</l>
<l>τὴν νύχθʼ, ἕωθεν σκόροδα διαμασώμεθα,</l>
<l n="495">ἵνʼ ὀσφρόμενος ἁνὴρ ἀπὸ τείχους εἰσιὼν</l>
<l>μηδὲν κακὸν δρᾶν ὑποτοπῆται. ταῦθʼ, ὁρᾷς,</l>
<l>οὐπώποτʼ εἶπεν. εἰ δὲ Φαίδραν λοιδορεῖ,</l>
<l>ἡμῖν τί τοῦτʼ ἔστʼ; οὐδʼ ἐκεῖνʼ εἴρηκέ πω,</l>
<l>ὡς ἡ γυνὴ δεικνῦσα τἀνδρὶ τοὔγκυκλον</l>
<l n="500">†ὑπʼ αὐγὰς † οἷόν ἐστιν, ἐγκεκαλυμμένον</l>
<l>τὸν μοιχὸν ἐξέπεμψεν, οὐκ εἴρηκέ πω.</l>
<l>ἑτέραν δʼ ἐγᾦδʼ ἣ ʼφασκεν ὠδίνειν γυνὴ</l>
<l>δέχʼ ἡμέρας, ἔως ἐπρίατο παιδίον·</l>
<l>ὁ δʼ ἀνὴρ περιέτρεχʼ ὠκυτόκιʼ ὠνούμενος·</l>
<l n="505">τὸ δʼ εἰσέφερε γραῦς ἐν χύτρᾳ τὸ παιδίον,</l>
<l>ἵνα μὴ βό η, κηρίῳ βεβυσμένον·</l>
<l>εἶθʼ ὡς ἔνευσεν ἡ φέρουσʼ, εὐθὺς βοᾷ,</l>
<l>‘ἄπελθʼ ἄπελθʼ, ἤδη γὰρ ὦνέρ μοι δοκῶ</l>
<l>τέξειν.’ τὸ γὰρ ἦτρον τῆς χύτρας ἐλάκτισεν·</l>
<l n="510">χὠ μὲν γεγηθὼς ἔτρεχεν, ἡ δʼ ἐξέσπασεν</l>
<l>ἐκ τοῦ στόματος τοῦ παιδίου, τὸ δʼ ἀνέκραγεν.</l>
<l>εἶθʼ ἡ μιαρὰ γραῦς, ἣ ʼφερεν τὸ παιδίον,</l>
<l>θεῖ μειδιῶσα πρὸς τὸν ἄνδρα καὶ λέγει,</l>
<l>‘λέων λέων σοι γέγονεν, αὔτʼ ἔκμαγμα σόν,</l>
<l n="515">τά τʼ ἄλλʼ ἁπαξάπαντα καὶ τὸ πόσθιον</l>
<l>τῷ σῷ προσόμοιον, στρεβλὸν ὥσπερ κύτταρον.’</l>
<l>ταῦτʼ οὐ ποιοῦμεν τὰ κακά; νὴ τὴν Ἄρτεμιν</l>
<l>ἡμεῖς γε. κᾆτʼ Εὐριπίδῃ θυμούμεθα,</l>
<l>οὐδὲν παθοῦσαι μεῖζον ἢ δεδράκαμεν;<milestone ed="p" n="520" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l n="520">τουτὶ μέντοι θαυμαστόν,</l>
<l>ὁπόθεν ηὑρέθη τὸ χρῆμα,</l>
<l>χἤτις ἐξέθρεψε χώρα</l>
<l>τήνδε τὴν θρασεῖαν οὕτω.</l>
<l>τάδε γὰρ εἰπεῖν τὴν πανοῦργον</l>
<l n="525">κατὰ τὸ φανερὸν ὧδʼ ἀναιδῶς</l>
<l>οὐκ ἂν ᾠόμην ἐν ἡμῖν</l>
<l>οὐδὲ τολμῆσαί ποτʼ ἄν.</l>
<l>ἀλλʼ ἅπαν γένοιτʼ ἂν ἤδη·</l>
<l>τὴν παροιμίαν δʼ ἐπαινῶ</l>
<l n="529b">τὴν παλαιάν· ὑπὸ λίθῳ γὰρ</l>
<l n="530">παντί νου χρὴ</l>
<l n="530b">μὴ δάκῃ ῥητωρ ἀθρεῖν.<milestone ed="p" n="531" unit="card"/>
</l>
</sp>
</div2>
<div2 type="katakeleusmenos">
<sp>
<speaker>Χορός</speaker>
<l>ἀλλʼ οὐ γάρ ἐστι τῶν ἀναισχύτων φύσει γυναικῶν</l>
<l>οὐδὲν κάκιον εἰς ἄπαντα πλὴν ἄρʼ εἰ γυναῖκες.<milestone ed="p" n="533" unit="card"/>
</l>
</sp>
</div2>
<div2 type="epirrheme">
<sp>
<speaker>Γυνὴ Α</speaker>
<l>οὔ τοι μὰ τὴν Ἄγλαυρον ὦ γυναῖκες εὖ φρονεῖτε,</l>
<l>ἀλλʼ ἢ πεφάρμαχθʼ ἢ κακόν τι μέγα πεπόνθατʼ ἄλλο,</l>
<l n="535">ταύτην ἐῶσαι τὴν φθόρον τοιαῦτα περιυβρίζειν</l>
<l>ἡμᾶς ἁπάσας. εἰ μὲν οἶν τις ἔστιν· εἰ δὲ μή, ἡμεῖς</l>
<l>αὐταί τε καὶ τὰ δουλάρια τέφραν ποθὲν λαβοῦσαι</l>
<l>ταύτης ἀποψιλώσομεν τὸν χοῖρον, ἵνα διδαχθῇ</l>
<l>γυνὴ γυναῖκας οὖσα μὴ κακῶς λέγειν τὸ λοιπόν.</l>
</sp>
<sp>
<speaker>Μνησίλοχος</speaker>
<l n="540">μὴ δῆτα τόν γε χοῖρον ὦ γυναῖκες. εἰ γὰρ οὔσης</l>
<l>παρρησίας κἀξὸν λέγειν ὅσαι πάρεσμεν ἀσταί,</l>
<l>εἶτʼ εἶπον ἁγίγνωσκον ὑπὲρ Εὐριπίδου δίκαια,</l>
<l>διὰ τοῦτο τιλλομένην με δεῖ δοῦναι δίκην ὑφʼ ὑμῶν;</l>
</sp>
<sp>
<speaker>Γυνὴ Α</speaker>
<l>οὐ γάρ σε δεῖ δοῦναι δίκην; ἥτις μόνη τέτληκας</l>
<l n="545">ὑπὲρ ἀνδρὸς ἀντειπεῖν, ὃς ἡμᾶς πολλὰ κακὰ δέδρακεν</l>
<l>ἐπίτηδες εὑρίσκων λόγους, ὅπου γυνὴ πονηρὰ</l>
<l>ἐγένετο, Μελανίππας ποιῶν Φαίδρας τε· Πηνελόπην δὲ</l>
<l>οὐπώποτʼ ἐποίησʼ, ὅτι γυνὴ σώφρων ἔδοξεν εἶναι.</l>
</sp>
<sp>
<speaker>Μνησίλοχος</speaker>
<l>ἐγὼ γὰρ οἶδα ταἴτιον. Μίαν γὰρ οὐκ ἂν εἴποις</l>
<l n="550">τῶν νῦν γυναικῶν Πηνελόπην, Παίδρας δʼ ἁπαξαπάσας.</l>
</sp>
<sp>
<speaker>Γυνὴ Α</speaker>
<l>ἀκούετʼ ὦ γυναῖκες οἷʼ εἴρηκεν ἡ πανοῦργος</l>
<l>ἡμᾶς ἁπάσας αὖθις αὖ.</l>
</sp>
<sp>
<speaker>Μνησίλοχος</speaker>
<l>καὶ νὴ Δίʼ οὐδέπω γε</l>
<l>εἴρηχʼ ὅσα ξύνοιδʼ· ἐπεὶ βούλεσθε πλείονʼ εἴπω;</l>
</sp>
<sp>
<speaker>Γυνὴ Α</speaker>
<l>ἀλλʼ οὐκ ἂν ἔτʼ ἔχοις· ὅσα γὰρ ᾔδησθʼ ἐξέχεας ἅπαντα.</l>
</sp>
<sp>
<speaker>Μνησίλοχος</speaker>
<l n="555">μὰ Δίʼ οὐδέπω τὴν μυριοστὴν μοῖραν ὧν ποιοῦμεν.</l>
<l>ἐπεὶ τάδʼ οὐκ εἴρηχʼ, ὁρᾷς, ὡς στλεγγίδας λαβοῦσαι</l>
<l>ἔπειτα σιφωνίζομεν τὸν οἶνον.</l>
</sp>
<sp>
<speaker>Γυνὴ Α</speaker>
<l>ἐπιτριβείης.</l>
</sp>
<sp>
<speaker>Μνησίλοχος</speaker>
<l>ὥς τʼ αὖ τὰ κρέʼ ἐξ Ἀπατουρίων ταῖς μαστροποῖς διδοῦσαι</l>
<l>ἔπειτα τὴν γαλῆν φαμεν—</l>
</sp>
<sp>
<speaker>Γυνὴ Α</speaker>
<l>τάλαινʼ ἐγώ· φλυαρεῖς.</l>
</sp>
<sp>
<speaker>Μνησίλοχος</speaker>
<l n="560">οὐδʼ ὡς τὸν ἄνδρα τῷ πελέκει γυνὴ κατεσπόδησεν,</l>
<l>οὐκ εἶπον· οὐδʼ ὡς φαρμάκοις ἑτέρα τὸν ἄνδρʼ ἔμηνεν,</l>
<l>οὐδʼ ὡς ὑπὸ τῇ πυέλῳ κατώρυξέν ποτʼ—</l>
</sp>
<sp>
<speaker>Γυνὴ Α</speaker>
<l>ἐξόλοιο.</l>
</sp>
<sp>
<speaker>Μνησίλοχος</speaker>
<l>ἁχαρνικὴ τὸν πατέρα.</l>
</sp>
<sp>
<speaker>Γυνὴ Α</speaker>
<l>ταυτὶ δῆτʼ ἀνέκτʼ ἀκούειν;</l>
</sp>
<sp>
<speaker>Μνησίλοχος</speaker>
<l n="565">οὐδʼ ὡς σὺ τῆς δούλης τεκούσης ἄρρεν εἶτα σαυτῇ</l>
<l>τοῦθʼ ὑπεβάλου, τὸ σὸν δὲ θυγάτριον παρῆκας αὐτῇ.</l>
</sp>
<sp>
<speaker>Γυνὴ Α</speaker>
<l>οὔ τοι μὰ τὼ θεὼ σὺ καταπροίξει λέγουσα ταυτί,</l>
<l>ἀλλʼ ἐκποκιῶ σου τὰς ποκάδας.</l>
</sp>
<sp>
<speaker>Μνησίλοχος</speaker>
<l>οὐ δὴ μὰ Δία σύ γʼ ἅψει.</l>
</sp>
<sp>
<speaker>Γυνὴ Α</speaker>
<l>καὶ μὴν ἰδού.</l>
</sp>
<sp>
<speaker>Μνησίλοχος</speaker>
<l>καὶ μὴν ἰδού.</l>
</sp>
<sp>
<speaker>Γυνὴ Α</speaker>
<l>λαβὲ θοἰμάτιον Φιλίστη.</l>
</sp>
<sp>
<speaker>Μνησίλοχος</speaker>
<l>πρόσθες μόνον, κἀγώ σε νὴ τὴν Ἄρτεμιν—</l>
</sp>
<sp>
<speaker>Γυνὴ Α</speaker>
<l>τί δράσεις;</l>
</sp>
<sp>
<speaker>Μνησίλοχος</speaker>
<l n="570">τὸν σησαμοῦνθʼ ὃν κατέφαγες, τοῦτον χεσεῖν ποιήσω.</l>
</sp>
<sp>
<speaker>Χορός</speaker>
<l>παύσασθε λοιδορούμεναι· καὶ γὰρ γυνή τις ἡμῖν</l>
<l>ἐσπουδακυῖα προστρέχει. πρὶν οὖν ὁμοῦ γενέσθαι,</l>
<l>σιγᾶθʼ, ἵνʼ αὐτῆς κοσμίως πυθώμεθʼ ἅττα λέξει.<milestone ed="p" n="574" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Κλεισθένης</speaker>
<l>φίλαι γυναῖκες ξυγγενεῖς τοὐμοῦ τρόπου·</l>
<l n="575">ὅτι μὲν φίλος εἴμʼ ὑμῖν, ἐπίδηλος ταῖς γνάθοις·</l>
<l>γυναικομανῶ γὰρ προξενῶ θʼ ὑμῶν ἀεί.</l>
<l>καὶ νῦν ἀκούσας πρᾶγμα περὶ ὑμῶν μέγα</l>
<l>ὀλίγῳ τι πρότερον κατʼ ἀγορὰν λαλούμενον,</l>
<l>ἥκω φράσων τοῦτʼ ἀγγελῶν θʼ ὑμῖν, ἵνα</l>
<l n="580">σκοπῆτε καὶ τηρῆτε μὴ καὶ προσπέσῃ</l>
<l>ὑμῖν ἀφάρκτοις πρᾶγμα δεινὸν καὶ μέγα.</l>
</sp>
<sp>
<speaker>Χορός</speaker>
<l>τί δʼ ἔστιν ὦ παῖ; παῖδα γάρ σʼ εἰκὸς καλεῖν,</l>
<l>ἕως ἂν οὕτως τὰς γνάθους ψιλὰς ἔχῃς.</l>
</sp>
<sp>
<speaker>Κλεισθένης</speaker>
<l>Εὐριπίδην φάσʼ ἄνδρα κηδεστήν τινα</l>
<l n="585">αὑτοῦ γέροντα δεῦρʼ ἀναπέμψαι τήμερον.</l>
</sp>
<sp>
<speaker>Χορός</speaker>
<l>πρὸς ποῖον ἔργον ἢ τίνος γνώμης χάριν;</l>
</sp>
<sp>
<speaker>Κλεισθένης</speaker>
<l>ἵνʼ ἅττα βουλεύοισθε καὶ μέλλοιτε δρᾶν,</l>
<l>ἐκεῖνος εἴη τῶν λόγων κατάσκοπος.</l>
</sp>
<sp>
<speaker>Χορός</speaker>
<l>καὶ πῶς λέληθεν ἐν γυναιξὶν ὢν ἀνήρ;</l>
</sp>
<sp>
<speaker>Κλεισθένης</speaker>
<l n="590">ἀφηῦσεν αὐτὸν κἀπέτιλʼ Εὐριπίδης</l>
<l>καὶ τἄλλʼ ἅπανθʼ ὥσπερ γυναῖκʼ ἐσκεύασεν.</l>
</sp>
<sp>
<speaker>Μνησίλοχος</speaker>
<l>πείθεσθε τούτῳ ταῦτα; τίς δʼ οὕτως ἀνὴρ</l>
<l>ἠλίθιος ὅστις τιλλόμενος ἠνείχετο;</l>
<l>οὐκ οἴομαι ʼγωγʼ ὦ πολυτιμήτω θεώ.</l>
</sp>
<sp>
<speaker>Κλεισθένης</speaker>
<l n="595">ληρεῖς· ἐγὼ γὰρ οὐκ ἂν ἦλθον ἀγγελῶν,</l>
<l>εἰ μὴ ʼπεπύσμην ταῦτα τῶν σάφʼ εἰδότων.</l>
</sp>
<sp>
<speaker>Χορός</speaker>
<l>τὸ πρᾶγμα τουτὶ δεινὸν εἰσαγγέλλεται.</l>
<l>ἀλλʼ ὦ γυναῖκες οὐκ ἐλινύειν ἐχρῆν,</l>
<l>ἀλλὰ σκοπεῖν τὸν ἄνδρα καὶ ζητεῖν ὅπου</l>
<l n="600">λέληθεν ἡμᾶς κρυπτὸς ἐγκαθήμενος.</l>
<l>καὶ σὺ ξυνέξευρʼ αὐτόν, ὡς ἂν τὴν χάριν</l>
<l>ταύτην τε κἀκείνην ἔχῃς ὦ πρόξενε.</l>
</sp>
<sp>
<speaker>Κλεισθένης</speaker>
<l>φέρʼ ἴδω· τίς ἡ πρώτη σύ;</l>
</sp>
<sp>
<speaker>Μνησίλοχος</speaker>
<l>ποῖ τις τρέψεται;</l>
</sp>
<sp>
<speaker>Κλεισθένης</speaker>
<l>ζητητέαι γάρ ἐστε.</l>
</sp>
<sp>
<speaker>Μνησίλοχος</speaker>
<l>κακοδαίμων ἐγώ.</l>
</sp>
<sp>
<speaker>Γυνὴ Α</speaker>
<l n="605">ἔμʼ ἥτις <add>εἴμʼ</add> ἤρου; Κλεωνύμου γυνή.</l>
</sp>
<sp>
<speaker>Κλεισθένης</speaker>
<l>γιγνώσκεθʼ ὑμεῖς ἥτις ἔσθʼ ἥδʼ ἡ γυνή;</l>
</sp>
<sp>
<speaker>Χορός</speaker>
<l>γιγνώσκομεν δῆτʼ. ἀλλὰ τὰς ἄλλας ἄθρει.</l>
</sp>
<sp>
<speaker>Κλεισθένης</speaker>
<l>ἡδὶ δὲ δὴ τίς ἐστιν ἡ τὸ παιδίον</l>
<l>ἔχουσα;</l>
</sp>
<sp>
<speaker>Γυνὴ Α</speaker>
<l>τίτθη νὴ Δίʼ ἐμή.</l>
</sp>
<sp>
<speaker>Μνησίλοχος</speaker>
<l>διοίχομαι.</l>
</sp>
<sp>
<speaker>Κλεισθένης</speaker>
<l n="610">αὕτη σὺ ποῖ στρέφει; μένʼ αὐτοῦ. τί τὸ κακόν;</l>
</sp>
<sp>
<speaker>Μνησίλοχος</speaker>
<l>ἔασον οὐρῆσαί μʼ.</l>
</sp>
<sp>
<speaker>Κλεισθένης</speaker>
<l>ἀναίσχυντός <add>τις</add> εἶ.</l>
<l>σὺ δʼ οὖν ποίει τοῦτʼ. ἀναμενῶ γὰρ ἐνθάδε.</l>
</sp>
<sp>
<speaker>Χορός</speaker>
<l>ἀνάμενε δῆτα καὶ σκόπει γʼ αὐτὴν σφόδρα·</l>
<l>μόνην γὰρ αὐτὴν ὦνερ οὐ γιγνώσκομεν.</l>
</sp>
<sp>
<speaker>Κλεισθένης</speaker>
<l n="615">πολύν γε χρόνον οὐρεῖς σύ.</l>
</sp>
<sp>
<speaker>Μνησίλοχος</speaker>
<l>νὴ Δίʼ ὦ μέλε·</l>
<l>στραγγουριῶ γάρ· ἐχθὲς ἔφαγον κάρδαμα.</l>
</sp>
<sp>
<speaker>Κλεισθένης</speaker>
<l>τί καρδαμίζεις; οὐ βαδιεῖ δεῦρʼ ὡς ἐμέ;</l>
</sp>
<sp>
<speaker>Μνησίλοχος</speaker>
<l>τί δῆτά μʼ ἕλκεις ἀσθενοῦσαν;</l>
</sp>
<sp>
<speaker>Κλεισθένης</speaker>
<l>εἰπέ μοι,</l>
<l>τίς ἔστʼ ἀνήρ σοι;</l>
</sp>
<sp>
<speaker>Μνησίλοχος</speaker>
<l>τὸν ἐμὸν ἄνδρα πυνθάνει;</l>
<l n="620">τὸν δεῖνα γιγνώσκεις, τὸν ἐκ Κοθωκιδῶν;</l>
</sp>
<sp>
<speaker>Κλεισθένης</speaker>
<l>τὸν δεῖνα; ποῖον;</l>
</sp>
<sp>
<speaker>Μνησίλοχος</speaker>
<l>ἔσθʼ ὁ δεῖνʼ, ὃς καί ποτε</l>
<l>τὸν δεῖνα τὸν τοῦ δεῖνα—</l>
</sp>
<sp>
<speaker>Κλεισθένης</speaker>
<l>ληρεῖν μοι δοκεῖς.</l>
<l>ἀνῆλθες ἤδη δεῦρο πρότερον;</l>
</sp>
<sp>
<speaker>Μνησίλοχος</speaker>
<l>νὴ Δία</l>
<l>ὁσέτη γε.</l>
</sp>
<sp>
<speaker>Κλεισθένης</speaker>
<l>καὶ τίς σοὐστὶ συσκηνήτρια;</l>
</sp>
<sp>
<speaker>Μνησίλοχος</speaker>
<l n="625">ἡ δεῖνʼ ἔμοιγʼ.</l>
</sp>
<sp>
<speaker>Κλεισθένης</speaker>
<l>οἴμοι τάλας, οὐδὲν λέγεις.<milestone ed="p" n="626" unit="card"/>
</l>
</sp>
<sp>
<speaker>Γυνὴ Α</speaker>
<l>ἄπελθʼ. ἐγὼ γὰρ βασανιῶ ταύτην καλῶς</l>
<l>ἐκ τῶν ἱερῶν τῶν πέρυσι· σὺ δʼ ἀπόστηθί μοι,</l>
<l>ἵνα μὴ ʼπακούσῃς ὢν ἀνήρ. σὺ δʼ εἰπέ μοι</l>
<l>ὅ τι πρῶτον ἡμῖν τῶν ἱερῶν ἐδείκνυτο.</l>
</sp>
<sp>
<speaker>Μνησίλοχος</speaker>
<l n="630">φέρʼ ἴδω, τί μέντοι πρῶτον ἦν; ἐπίνομεν.</l>
</sp>
<sp>
<speaker>Γυνὴ Α</speaker>
<l>τί δὲ μετὰ τοῦτο δεύτερον;</l>
</sp>
<sp>
<speaker>Μνησίλοχος</speaker>
<l>προὐπίνομεν.</l>
</sp>
<sp>
<speaker>Γυνὴ Α</speaker>
<l>ταυτὶ μὲν ἤκουσάς τινος· τί δαὶ τρίτον;</l>
</sp>
<sp>
<speaker>Μνησίλοχος</speaker>
<l>σκάφιον Ξένυλλʼ ᾔτησεν· οὐ γὰρ ἦν ἀμίς.</l>
</sp>
<sp>
<speaker>Γυνὴ Α</speaker>
<l>οὐδὲν λέγεις. δεῦρʼ ἐλθὲ δεῦρʼ ὦ Κλείσθενες·</l>
<l n="635">ὅδʼ ἐστὶν ἁνὴρ ὃν λέγεις.</l>
</sp>
<sp>
<speaker>Κλεισθένης</speaker>
<l>τί οὖν ποιῶ;</l>
</sp>
<sp>
<speaker>Γυνὴ Α</speaker>
<l>ἀπόδυσον αὐτόν· οὐδὲν ὑγιὲς γὰρ λέγει.</l>
</sp>
<sp>
<speaker>Μνησίλοχος</speaker>
<l>κἄπειτʼ ἀποδύσετʼ ἐννέα παίδων μητέρα;</l>
</sp>
<sp>
<speaker>Κλεισθένης</speaker>
<l>χάλα ταχέως τὸ στρόφιον ὦναίσχυντε σύ.</l>
</sp>
<sp>
<speaker>Γυνὴ Α</speaker>
<l>ὡς καὶ στιβαρά τις φαίνεται καὶ καρτερά·</l>
<l n="640">καὶ νὴ Δία τιτθούς γʼ ὥσπερ ἡμεῖς οὐκ ἔχει.</l>
</sp>
<sp>
<speaker>Μνησίλοχος</speaker>
<l>στερίφη γάρ εἰμι κοὐκ ἐκύησα πώποτε.</l>
</sp>
<sp>
<speaker>Γυνὴ Α</speaker>
<l>νῦν· τότε δὲ μήτηρ ἦσθα παίδων ἐννέα.</l>
</sp>
<sp>
<speaker>Κλεισθένης</speaker>
<l>ἀνίστασʼ ὀρθός. ποῖ τὸ πέος ὠθεῖς κάτω;</l>
</sp>
<sp>
<speaker>Γυνὴ Α</speaker>
<l>τοδὶ διέκυψε καὶ μάλʼ εὔχρων ὦ τάλαν.</l>
</sp>
<sp>
<speaker>Κλεισθένης</speaker>
<l n="645">καὶ ποῦ ʼστιν;</l>
</sp>
<sp>
<speaker>Γυνὴ Α</speaker>
<l>αὖθις ἐς τὸ πρόσθεν οἴχεται.</l>
</sp>
<sp>
<speaker>Κλεισθένης</speaker>
<l>οὐκ ἐνγεταυθί.</l>
</sp>
<sp>
<speaker>Γυνὴ Α</speaker>
<l>μἀλλὰ δεῦρʼ ἥκει πάλιν.</l>
</sp>
<sp>
<speaker>Κλεισθένης</speaker>
<l>ἰσθμόν τινʼ ἔχεις ὦνθρωπʼ· ἄνω τε καὶ κάτω</l>
<l>τὸ πέος διέλκεις πυκνότερον Κορινθίων.</l>
</sp>
<sp>
<speaker>Γυνὴ Α</speaker>
<l>ὦ μιαρὸς οὗτος· ταῦτʼ ἄρʼ ὑπὲρ Εὐριπίδου</l>
<l n="650">ἡμῖν ἐλοιδορεῖτο.</l>
</sp>
<sp>
<speaker>Μνησίλοχος</speaker>
<l>κακοδαίμων ἐγώ,</l>
<l>εἰς οἷʼ ἐμαυτὸν εἰσεκύλισα πράγματα.</l>
</sp>
<sp>
<speaker>Γυνὴ Α</speaker>
<l>ἄγε δὴ τί δρῶμεν;</l>
</sp>
<sp>
<speaker>Κλεισθένης</speaker>
<l>τουτονὶ φυλάττετε</l>
<l>καλῶς, ὅπως μὴ διαφυγὼν οἰχήσεται·</l>
<l>ἐγὼ δὲ ταῦτα τοῖς πρυτάνεσιν ἀγγελῶ.<milestone ed="p" n="655" unit="card"/>
</l>
</sp>
</div1>
<div1 type="Choral">
<div2 type="anapests">
<sp>
<speaker>Χορός</speaker>
<l n="655">ἡμᾶς τοίνυν μετὰ τοῦτʼ ἤδη τὰς λαμπάδας ἁψαμένας χρὴ</l>
<l>ξυζωσαμένας εὖ κἀνδρείως τῶν θʼ ἱματίων ἀποδύσας</l>
<l>ζητεῖν, εἴ που κἄλλος τις ἀνὴρ ἀνελήλυθε, καὶ περιθρέξαι</l>
<l>τὴν πύκνα πᾶσαν καὶ τὰς σκηνὰς καὶ τὰς διόδους διαθρῆσαι.<milestone ed="p" n="659" unit="card"/>
</l>
</sp>
</div2>
<div2 type="trochees">
<sp>
<speaker>Χορός</speaker>
<l>εἶα δὴ πρώτιστα μὲν χρὴ κοῦφον ἐξορμᾶν πόδα</l>
<l n="660">καὶ διασκοπεῖν σιωπῇ πανταχῇ· μόνον δὲ χρὴ</l>
<l>μὴ βραδύνειν, ὡς ὁ καιρός ἐστι μὴ μέλλειν ἔτι,</l>
<l>ἀλλὰ τὴν πρώτην τρέχειν χρῆν ὡς τάχιστʼ ἤδη κύκλῳ.<milestone ed="p" n="663" unit="card"/>
</l>
</sp>
<sp>
<speaker>Χορός</speaker>
<l>εἶά νυν ἴχνευε καὶ μάτευε ταχὺ πάντʼ,</l>
<l>εἴ τις ἐν τόποις ἑδραῖος</l>
<l>ἄλλος αὖ λέληθεν ὤν.</l>
<l n="665">πανταχῇ δὲ ῥῖψον ὄμμα,</l>
<l>καὶ τὰ τῇδε καὶ τὰ δεῦρο</l>
<l>πάντʼ ἀνασκόπει καλῶς.<milestone ed="p" n="668" unit="card"/>
</l>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>ἢν γάρ με λάθῃ δράσας ἀνόσια,</l>
<l>δώσει τε δίκην καὶ πρὸς τούτῳ</l>
<l n="670">τοῖς ἄλλοις ἀνδράσιν ἔσται</l>
<l>παράδειγμʼ ὕβρεως ἀδίκων τʼ ἔργων</l>
<l>ἀθέων τε τρόπων·</l>
<l>φήσει δʼ εἶναί τε θεοὺς φανερῶς,</l>
<l>δείξει τʼ ἤδη</l>
<l>πᾶσιν ἀνθρώποις σεβίζειν δαίμονας  <gap/>
</l>
<l n="675">†δικαίως τʼ ἐφέποντας † ὅσια καὶ νόμιμα</l>
<l>μηδομένους ποιεῖν ὅ τι καλῶς ἔχει.</l>
<l>κἂν μὴ ποιῶσι ταῦτα τοιάδʼ ἔσται·</l>
<l>αὐτῶν ὅταν ληφθῇ τις ἀνόσιόν τι δρῶν,</l>
<l n="680">†μανίαισ† φλέγων λύσσῃ παράκοπος,</l>
<l>†εἴ τι δρῴη†</l>
<l>πᾶσιν ἐμφανὴς ὁρᾶν ἔσται γυναιξὶ καὶ βροτοῖσιν,</l>
<l>ὅτι τά <add>τε</add> παράνομα τά τʼ ἀνόσια <add>παρὼν</add>
</l>
<l n="685">θεὸς ἀποτίνεται.</l>
<l>ἀλλʼ ἔοιχʼ ἡμῖν ἅπαντά τως διεσκέφθαι καλῶς.</l>
<l>οὐχ ὁρῶμεν γοῦν ἔτʼ ἄλλον οὐδένʼ ἐγκαθήμενον.<milestone ed="p" n="689" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Γυνὴ Α</speaker>
<l>ἆ ποῖ σὺ φεύγεις; οὗτος οὗτος οὐ μενεῖς;</l>
<l n="690">τάλαινʼ ἐγὼ τάλαινα, καὶ τὸ παιδίον</l>
<l>ἐξαρπάσας μοι φροῦδος ἀπὸ τοῦ τιτθίου.</l>
</sp>
<sp>
<speaker>Μνησίλοχος</speaker>
<l>κέκραχθι· τοῦτο δʼ οὐδέποτε σὺ ψωμιεῖς,</l>
<l>ἢν μή μʼ ἀφῆτʼ· ἀλλʼ ἐνθάδʼ ἐπὶ τῶν μηρίων</l>
<l>πληγὲν μαχαίρᾳ τῇδε φοινίας φλέβας</l>
<l n="695">καθαιματώσει βωμόν.</l>
</sp>
<sp>
<speaker>Γυνὴ Α</speaker>
<l>ὦ τάλαινʼ ἐγώ.</l>
<l>γυναῖκες, οὐκ ἀρήξετʼ; οὐ πολλὴν βοὴν</l>
<l>στήσεσθε καὶ τροπαῖον, ἀλλὰ τοῦ μόνου</l>
<l>τέκνου με περιόψεσθʼ ἀποστερουμένην;<milestone ed="p" n="699" unit="card"/>
</l>
</sp>
</div1>
<div1 type="Choral">
<div2 type="lyric">
<sp>
<speaker>Χορός</speaker>
<l>ἔα ἔα.</l>
<l n="700">ὦ πότνιαι Μοῖραι τί τόδε δέρκομαι</l>
<l>νεοχμὸν αὖ τέρας;</l>
<l>ὡς ἅπαντʼ ἄρʼ ἐστὶ τόλμης μεστὰ κἀναισχυντίας.</l>
<l>οἷον αὖ δέδρακεν ἔργον, οἷον αὖ φίλαι τόδε.</l>
</sp>
</div2>
<div2 type="trochees">
<sp>
<speaker>Μνησίλοχος</speaker>
<l>οἷον ὑμῶν ἐξαράξω τὴν ἄγαν αὐθαδίαν.</l>
</sp>
<sp>
<speaker>Χορός</speaker>
<l n="705">ταῦτα δῆτʼ οὐ δεινὰ πράγματʼ ἐστὶ καὶ περαιτέρω;</l>
</sp>
<sp>
<speaker>Γυνὴ Α</speaker>
<l>δεινὰ δῆθʼ, ὅστις γʼ ἔχει μου ʼξαρπάσας τὸ παιδίον.<milestone ed="p" n="707" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>τί ἂν οὖν εἴποι πρὸς ταῦτά τις, ὅτε</l>
<l>τοιαῦτα ποιῶν ὅδʼ ἀναισχυντεῖ;</l>
</sp>
<sp>
<speaker>Μνησίλοχος</speaker>
<l>κοὔπω μέντοι γε πέπαυμαι.</l>
</sp>
<sp>
<speaker>Χορός</speaker>
<l n="710">ἀλλʼ οὖν ἥκεις γʼ ὅθεν οὐ φαύλως γʼ</l>
<l>ἀποδρὰς λέξεις</l>
<l>οἷον δράσας διέδυς ἔργον,</l>
<l>λήψει δὲ κακόν.</l>
</sp>
<sp>
<speaker>Μνησίλοχος</speaker>
<l>τοῦτο μέντοι μὴ γένοιτο μηδαμῶς, ἀπεύχομαι.</l>
</sp>
<sp>
<speaker>Χορός</speaker>
<l n="715">τίς οὖν σοι, τίς ἂν σύμμαχος ἐκ θεῶν</l>
<l>ἀθανάτων ἔλθοι ξὺν ἀδίκοις ἔργοις;</l>
</sp>
<sp>
<speaker>Μνησίλοχος</speaker>
<l>μάτην λαλεῖτε· τὴν δʼ ἐγὼ οὐκ ἀφήσω.</l>
</sp>
<sp>
<speaker>Χορός</speaker>
<l>ἀλλʼ οὐ μὰ τὼ θεὼ τάχʼ οὐ χαίρων ἴσως</l>
<l n="720">ἐνυβριεῖς λόγους λέξεις τʼ ἀνοσίους</l>
<l>
<add>ἐπʼ</add> ἀθέοις ἔργοις·</l>
<l>
<add>καὶ</add> γὰρ ἀνταμειψόμεσθά σʼ ὥσπερ εἰκὸς ἀντὶ τῶνδε.</l>
<l>τάχα δὲ μεταβαλοῦσʼ ἐπὶ κακὸν ἑτερότροπον</l>
<l n="725">ἐπέχει τύχη.</l>
<l>ἀλλὰ τάσδε μὲν λαβεῖν χρῆν σʼ ἐκφέρειν τε τῶν ξύλων,</l>
<l>καὶ καταίθειν τὸν πανοῦργον πυρπολεῖν θʼ ὅσον τάχος.<milestone ed="p" n="728" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Γυνὴ Α</speaker>
<l>ἴωμεν ἐπὶ τὰς κληματίδας ὦ Μανία.</l>
<l>κἀγώ σʼ ἀποδείξω θυμάλωπα τήμερον.</l>
</sp>
<sp>
<speaker>Μνησίλοχος</speaker>
<l n="730">ὕφαπτε καὶ κάταιθε· σὺ δὲ τὸ Κρητικὸν</l>
<l>ἀπόδυθι ταχέως· τοῦ θανάτου δʼ ὦ παιδίον</l>
<l>μόνην γυναικῶν αἰτιῶ τὴν μητέρα.</l>
<l>τουτὶ τί ἔστιν; ἀσκὸς ἐγένεθʼ ἡ κόρη</l>
<l>οἴνου πλέως καὶ ταῦτα Περσικὰς ἔχων.</l>
<l n="735">ὦ θερμόταται γυναῖκες, ὦ ποτίσταται</l>
<l>κἀκ παντὸς ὑμεῖς μηχανώμεναι πιεῖν,</l>
<l>ὦ μέγα καπήλοις ἀγαθὸν ἡμῖν δʼ αὖ κακόν,</l>
<l>κακὸν δὲ καὶ τοῖς σκευαρίοις καὶ τῇ κρόκῃ.</l>
</sp>
<sp>
<speaker>Γυνὴ Α</speaker>
<l>παράβαλλε πολλὰς κληματίδας ὦ Μανία.</l>
</sp>
<sp>
<speaker>Μνησίλοχος</speaker>
<l n="740">παράβαλλε δῆτα· σὺ δʼ ἀπόκριναί μοι τοδί,</l>
<l>τουτὶ τεκεῖν φῄς;</l>
</sp>
<sp>
<speaker>Γυνὴ Α</speaker>
<l>
<add>καὶ</add> δέκα μῆνας αὔτʼ ἐγὼ</l>
<l>ἤνεγκον.</l>
</sp>
<sp>
<speaker>Μνησίλοχος</speaker>
<l>ἤνεγκας σύ;</l>
</sp>
<sp>
<speaker>Γυνὴ Α</speaker>
<l>νὴ τὴν Ἄρτεμιν.</l>
</sp>
<sp>
<speaker>Μνησίλοχος</speaker>
<l>πρικότυλον ἢ πῶς; εἰπέ μοι.</l>
</sp>
<sp>
<speaker>Γυνὴ Α</speaker>
<l>τί μʼ ἠργάσω;</l>
<l>ἀπέδυσας ὦναίσχυντέ μου τὸ παιδίον</l>
<l n="745">τυννοῦτον ὄν.</l>
</sp>
<sp>
<speaker>Μνησίλοχος</speaker>
<l>τυννοῦτο;</l>
</sp>
<sp>
<speaker>Γυνὴ Α</speaker>
<l>μικρὸν νὴ Δία.</l>
</sp>
<sp>
<speaker>Μνησίλοχος</speaker>
<l>πόσʼ ἔτη δὲ γέγονε; τρεῖς Χοᾶς ἢ τέτταρας;</l>
</sp>
<sp>
<speaker>Γυνὴ Α</speaker>
<l>σχεδὸν τοσοῦτον χὤσον ἐκ Διονυσίων.</l>
<l>ἀλλʼ ἀπόδος αὐτό.</l>
</sp>
<sp>
<speaker>Μνησίλοχος</speaker>
<l>μὰ τὸν Ἀπόλλω τουτονί.</l>
</sp>
<sp>
<speaker>Γυνὴ Α</speaker>
<l>ἐμπρήσομεν τοίνυν σε.</l>
</sp>
<sp>
<speaker>Μνησίλοχος</speaker>
<l>πάνυ γʼ ἐμπίμπρατε·</l>
<l n="750">αὕτη δʼ ἀποσφαγήσεται μάλʼ αὐτίκα.</l>
</sp>
<sp>
<speaker>Γυνὴ Α</speaker>
<l>μὴ δῆθʼ, ἱκετεύω σʼ· ἀλλʼ ἔμʼ ὅ τι χρῄζεις ποίει</l>
<l>ὑπέρ γε τούτου.</l>
</sp>
<sp>
<speaker>Μνησίλοχος</speaker>
<l>φιλότεκνός τις εἶ φύσει.</l>
<l>ἀλλʼ οὐδὲν ἧττον ἥδʼ ἀποσφαγήσεται</l>
</sp>
<sp>
<speaker>Γυνὴ Α</speaker>
<l>οἴμοι τέκνον. δός μοι σφαγεῖον Μανία,</l>
<l n="755">ἵνʼ οὖν τό γʼ αἷμα τοῦ τέκνου τοὐμοῦ λάβω.</l>
</sp>
<sp>
<speaker>Μνησίλοχος</speaker>
<l>ὕπεχʼ αὐτό, χαριοῦμαι γὰρ ἕν γε τοῦτό σοι.</l>
</sp>
<sp>
<speaker>Γυνὴ Α</speaker>
<l>κακῶς ἀπόλοιʼ, ὡς φθονερὸς εἶ καὶ δυσμενής.</l>
</sp>
<sp>
<speaker>Μνησίλοχος</speaker>
<l>τουτὶ τὸ δέρμα τῆς ἱερείας γίγνεται.</l>
</sp>
<sp>
<speaker>Γυνὴ Α</speaker>
<l>τί τῆς ἱερείας γίγνεται;</l>
</sp>
<sp>
<speaker>Μνησίλοχος</speaker>
<l>τουτί. λαβέ.</l>
</sp>
<sp>
<speaker>Γυνὴ Γ</speaker>
<l n="760">ταλαντάτη Μίκκα τίς ἐξεκόρησέ σε;</l>
<l>
<del>τίς τὴν ἀγαπητὴν παῖδά σοὐξῃρήσατο;</del>
</l>
</sp>
<sp>
<speaker>Γυνὴ Α</speaker>
<l>ὁ πανοῦργος οὗτος. ἀλλʼ ἐπειδήπερ πάρει,</l>
<l>φύλαξον αὐτόν, ἵνα λαβοῦσα Κλεισθένη</l>
<l>τοῖσιν πρυτάνεσιν ἃ πεποίηχʼ οὗτος φράσω.</l>
</sp>
<sp>
<speaker>Μνησίλοχος</speaker>
<l n="765">ἄγε δὴ τίς ἔσται μηχανὴ σωτηρίας;</l>
<l>τίς πεῖρα, τίς ἐπίνοιʼ; ὁ μὲν γὰρ αἴτιος</l>
<l>κἄμʼ ἐσκυλίσας ἐς τοιαυτὶ πράγματα</l>
<l>οὐ φαίνεταί πω. φέρε τίνʼ οὖν <add>ἂν</add> ἄγγελον</l>
<l>πέμψαιμʼ ἐπʼ αὐτόν; οἶδʼ ἐγὼ καὶ δὴ πόρον</l>
<l n="770">ἐκ τοῦ Παλαμήδους· ὡς ἐκεῖνος, τὰς πλάτας</l>
<l>ῥίψω γράφων. ἀλλʼ οὐ πάρεισιν αἱ πλάται.</l>
<l>πόθεν οὖν γένοιντʼ ἄν μοι πλάται πόθεν; <add>πόθεν;</add>
</l>
<l>τί δʼ ἂν εἰ ταδὶ τἀγάλματʼ ἀντὶ τῶν πλατῶν</l>
<l>γράφων διαρρίπτοιμι; βέλτιον πολύ.</l>
<l n="775">ξύλον γέ τοι καὶ ταῦτα κἀκεῖνʼ ἦν ξύλον.<milestone ed="p" n="776" unit="card"/>
</l>
</sp>
<div2 type="lyric">
<sp>
<speaker>Μνησίλοχος</speaker>
<l>ὦ χεῖρες ἐμαὶ</l>
<l>ἐγχειρεῖν χρῆν ἔργῳ πορίμῳ.</l>
<l>ἄγε δὴ πινάκων ξεστῶν δέλτοι,</l>
<l>δέξασθε σμίλης ὁλκοὺς</l>
<l n="780">κήρυκας ἐμῶν μόχθων· οἴμοι</l>
<l>τουτὶ τὸ ῥῶ μοχθηρόν·</l>
<l>χώρει χώρει. ποίαν αὔλακα;</l>
<l>βάσκετʼ ἐπείγετε πάσας καθʼ ὁδοὺς</l>
<l>κείνᾳ ταύτᾳ· ταχέως χρή.<milestone ed="p" n="785" unit="card"/>
</l>
</sp>
</div2>
</div1>
<div1 type="Parabasis">
<div2 type="parabasis">
<sp>
<speaker>Χορός</speaker>
<l n="785">ἡμεῖς τοίνυν ἡμᾶς αὐτὰς εὖ λέξωμεν παραβᾶσαι,</l>
<l>καίτοι πᾶς τις τὸ γυναικεῖον φῦλον κακὰ πόλλʼ ἀγορεύει,</l>
<l>ὡς πᾶν ἐσμὲν κακὸν ἀνθρώποις κἀξ ἡμῶν ἐστιν ἅπαντα,</l>
<l>ἔριδες νείκη στάσις ἀργαλέα λύπη πόλεμος. φέρε δή νυν,</l>
<l>εἰ κακόν ἐσμεν, τί γαμεῖθʼ ἡμᾶς, εἴπερ ἀληθῶς κακόν ἐσμεν,</l>
<l n="790">κἀπαγορεύετε μήτʼ ἐξελθεῖν μήτʼ ἐκκύψασαν ἁλῶναι,</l>
<l>ἀλλʼ οὑτωσὶ πολλῇ σπουδῇ τὸ κακὸν βούλεσθε φυλάττειν;</l>
<l>κἂν ἐξέλθῃ τὸ γύναιόν ποι, κᾆθʼ εὕρητʼ αὐτὸ θύρασιν,</l>
<l>μανίας μαίνεσθʼ, οὓς χρῆν σπένδειν καὶ χαίρειν, εἴπερ ἀληθῶς</l>
<l>ἔνδοθεν ηὕρετε φροῦδον τὸ κακὸν καὶ μὴ κατελαμβάνετʼ ἔνδον.</l>
<l n="795">κἂν καταδάρθωμεν ἐν ἀλλοτρίων παίζουσαι καὶ κοπιῶσαι,</l>
<l>πᾶς τις τὸ κακὸν τοῦτο ζητεῖ περὶ τὰς κλίνας περινοστῶν.</l>
<l>κἂν ἐκ θυρίδος παρακύπτωμεν, τὸ κακὸν ζητεῖτε θεᾶσθαι·</l>
<l>κἂν αἰσχυνθεῖσʼ ἀναχωρήσῃ, πολὺ μᾶλλον πᾶς ἐπιθυμεῖ</l>
<l>αὖθις τὸ κακὸν παρακύψαν ἰδεῖν. οὕτως ἡμεῖς ἐπιδήλως</l>
<l n="800">ὑμῶν ἐσμεν πολὺ βελτίους, βάσανός τε πάρεστιν ἰδέσθαι.</l>
<l>βάσανον δῶμεν πότεροι χείρους. ἡμεῖς μὲν γάρ φαμεν ὑμᾶς,</l>
<l>ὑμεῖς δʼ ἡμᾶς. σκεψώμεθα δὴ κἀντιτιθῶμεν πρὸς ἕκαστον,</l>
<l>παραβάλλουσαι τῆς τε γυναικὸς καὶ τἀνδρὸς τοὔνομʼ ἑκάστου.</l>
<l>Ναυσιμάχης μέν <add>γʼ</add> ἥττων ἐστὶν Χαρμῖνος· δῆλα δὲ τἄργα.</l>
<l n="805">καὶ μὲν δὴ καὶ Κλεοφῶν χείρων πάντως δήπου Ξαλαβακχοῦς.</l>
<l>πρὸς Ἀριστομάχην δὲ χρόνου πολλοῦ, πρὸς ἐκείνην τὴν Μαραθῶνι,</l>
<l>καὶ Ξτρατονίκην ὑμῶν οὐδεὶς οὐδʼ ἐγχειρεῖ πολεμίζειν.</l>
<l>ἀλλʼ Εὐβούλης τῶν πέρυσίν τις βουλευτής ἐστιν ἀμείνων</l>
<l>παραδοὺς ἑτέρῳ τὴν βουλείαν; οὐδʼ αὐτὸς τοῦτό γε φήσεις.</l>
<l n="810">οὕτως ἡμεῖς πολὺ βελτίους τῶν ἀνδρῶν εὐχόμεθʼ εἶναι.</l>
<l>οὐδʼ ἂν κλέψασα γυνὴ ζεύγει κατὰ πεντήκοντα τάλαντα</l>
<l>ἐς πόλιν ἔλθοι τῶν δημοσίων· ἀλλʼ ἢν τὰ μέγισθʼ ὑφέληται</l>
<l>φορμὸν πυρῶν τἀνδρὸς κλέψασʼ, αὐθημερὸν αὔτʼ ἀπέδωκεν.<milestone ed="p" n="814" unit="card"/>
</l>
</sp>
</div2>
<div2 type="pnigos">
<sp>
<speaker>Χορός</speaker>
<l>ἀλλʼ ἡμεῖς ἂν πολλοὺς τούτων</l>
<l n="815">ἀποδείξαιμεν ταῦτα ποιοῦντας.</l>
<l>καὶ πρὸς τούτοις γάστριδας ἡμῶν</l>
<l>ὄντας μᾶλλον καὶ λωποδύτας</l>
<l>καὶ βωμολόχους κἀνδραποδιστάς.</l>
<l>καὶ μὲν δήπου καὶ τὰ πατρῷά γε</l>
<l n="820">χείρους ἡμῶν εἰσιν σῴζειν·</l>
<l>ἡμῖν μὲν γὰρ σῶν ἔτι καὶ νῦν</l>
<l>τἀντίον ὁ κανὼν οἱ καλαθίσκοι</l>
<l>τὸ σκιάδειον·</l>
<l>τοῖς δʼ ἡμετέροις ἀνδράσι τούτοις</l>
<l n="825">ἀπόλωλεν μὲν πολλοῖς ὁ κανὼν</l>
<l>ἐκ τῶν οἴκων αὐτῇ λόγχῃ,</l>
<l>πολλοῖς δʼ ἑτέροις ἀπὸ τῶν ὤμων</l>
<l>ἐν ταῖς στρατιαῖς</l>
<l>ἔρριπται τὸ σκιάδειον.<milestone ed="p" n="830" unit="card"/>
</l>
</sp>
</div2>
<div2 type="epirrheme">
<sp>
<speaker>Χορός</speaker>
<l n="830">πόλλʼ ἂν αἱ γυναῖκες ἡμεῖς ἐν δίκῃ μεμψαίμεθʼ ἂν</l>
<l>τοῖσιν ἀνδράσιν δικαίως, ἓν δʼ ὑπερφυέστατον.</l>
<l>χρῆν γάρ, ἡμῶν εἰ τέκοι τις ἄνδρα χρηστὸν τῇ πόλει,</l>
<l>ταξίαρχον ἢ στρατηγόν, λαμβάνειν τιμήν τινα,</l>
<l>προεδρίαν τʼ αὐτῇ δίδοσθαι Στηνίοισι καὶ Σκίροις</l>
<l n="835">ἔν τε ταῖς ἄλλαις ἑορταῖς αἷσιν ἡμεῖς ἤγομεν·</l>
<l>εἰ δὲ δειλὸν καὶ πονηρὸν ἄνδρα τις τέκοι γυνή,</l>
<l>ἢ τριήραρχον πονηρὸν ἢ κυβερνήτην κακόν,</l>
<l>ὑστέραν αὐτὴν καθῆσθαι σκάφιον ἀποκεκαρμένην</l>
<l>τῆς τὸν ἀνδρεῖον τεκούσης. τῷ γὰρ εἰκὸς ὦ πόλις</l>
<l n="840">τὴν Ὑπερβόλου καθῆσθαι μητέρʼ ἠμφιεσμένην</l>
<l>λευκὰ καὶ κόμας καθεῖσαν πλησίον τῆς Λαμάχου,</l>
<l>καὶ δανείζειν χρήμαθʼ, ᾗ χρῆν, εἰ δανείσειέν τινι</l>
<l>καὶ τόκον πράττοιτο, διδόναι μηδένʼ ἀνθρώπων τόκον,</l>
<l>ἀλλʼ ἀφαιρεῖσθαι βίᾳ τὰ χρήματʼ εἰπόντας τοδί,</l>
<l n="845">
<q direct="unspecified">ἀξία γοῦν εἶ τόκου τεκοῦσα τοιοῦτον τόκον.</q>
</l>
<milestone ed="p" n="846" unit="card"/>
</sp>
</div2>
</div1>
<div1 type="Episode">
<sp>
<speaker>Μνησίλοχος</speaker>
<l>ἰλλὸς γεγένημαι προσδοκῶν· ὁ δʼ οὐδέπω.</l>
<l>τί δῆτʼ ἂν εἴη τοὐμποδών; οὐκ ἔσθʼ ὅπως</l>
<l>οὐ τὸν Παλαμήδην ψυχρὸν ὄντʼ αἰσχύνεται.</l>
<l>τῷ δῆτʼ ἂν αὐτὸν προσαγαγοίμην δράματι;</l>
<l n="850">ἐγᾦδα· τὴν καινὴν Ἑλένην μιμήσομαι.</l>
<l>πάντως ὑπάρχει μοι γυναικεία στολή.</l>
</sp>
<sp>
<speaker>Γυνὴ Γ</speaker>
<l>τί αὖ σὺ κυρκανᾷς; τί κοικύλλεις ἔχων;</l>
<l>πικρὰν Ἑλένην ὄψει τάχʼ, εἰ μὴ κοσμίως</l>
<l>ἕξεις, ἕως ἂν τῶν πρυτάνεών τις φανῇ.</l>
</sp>
<sp>
<speaker>Μνησίλοχος</speaker>
<l n="855">Νείλου μὲν αἵδε καλλιπάρθενοι ῥοαί,</l>
<l>ὃς ἀντὶ δίας ψακάδος Αἰγύπτου πέδον</l>
<l>λευκῆς νοτίζει μελανοσυρμαῖον λεών.</l>
</sp>
<sp>
<speaker>Γυνὴ Γ</speaker>
<l>πανοῦργος εἶ νὴ τὴν Ἑκάτην τὴν φωσφόρον.</l>
</sp>
<sp>
<speaker>Μνησίλοχος</speaker>
<l>ἐμοὶ δὲ γῆ μὲν πατρὶς οὐκ ἀνώνυμος</l>
<l n="860">Σπάρτη, πατὴρ δὲ Τυνδάρεως.</l>
</sp>
<sp>
<speaker>Γυνὴ Γ</speaker>
<l>σοί γʼ ὦλεθρε</l>
<l>πατὴρ ἐκεῖνός ἐστι; Φρυνώνδας μὲν οὖν.</l>
</sp>
<sp>
<speaker>Μνησίλοχος</speaker>
<l>Ἑλένη δʼ ἐκλήθην.</l>
</sp>
<sp>
<speaker>Γυνὴ Γ</speaker>
<l>αὖθις αὖ γίγνει γυνή,</l>
<l>πρὶν τῆς ἑτέρας δοῦναι γυναικίσεως δίκην;</l>
</sp>
<sp>
<speaker>Μνησίλοχος</speaker>
<l>ψυχαὶ δὲ πολλαὶ διʼ ἔμʼ ἐπὶ Σκαμανδρίαις</l>
<l n="865">ῥοαῖσιν ἔθανον.</l>
</sp>
<sp>
<speaker>Γυνὴ Γ</speaker>
<l>ὤφελες δὲ καὶ σύ γε.</l>
</sp>
<sp>
<speaker>Μνησίλοχος</speaker>
<l>κἀγὼ μὲν ἐνθάδʼ εἴμʼ· ὁ δʼ ἄθλιος πόσις</l>
<l>οὑμὸς Μενέλαος οὐδέπω προσέρχεται.</l>
<l>τί οὖν ἔτι ζῶ;</l>
</sp>
<sp>
<speaker>Γυνὴ Γ</speaker>
<l>τῶν κοράκων πονηρίᾳ.</l>
</sp>
<sp>
<speaker>Μνησίλοχος</speaker>
<l>ἀλλʼ ὥσπερ αἰκάλλει τι καρδίαν ἐμήν.</l>
<l n="870">μὴ ψεῦσον ὦ Ζεῦ τῆς ἐπιούσης ἐλπίδος.</l>
</sp>
<sp>
<speaker>Εὐριπίδης</speaker>
<l>τίς τῶνδʼ ἐρυμνῶν δωμάτων ἔχει κράτος,</l>
<l>ὅστις ξένους δέξαιτο ποντίῳ σάλῳ</l>
<l>κάμνοντας ἐν χειμῶνι καὶ ναυαγίαις;</l>
</sp>
<sp>
<speaker>Μνησίλοχος</speaker>
<l>Πρωτέως τάδʼ ἐστὶ μέλαθρα.</l>
</sp>
<sp>
<speaker>Εὐριπίδης</speaker>
<l>ποίου Πρωτέως;</l>
</sp>
<sp>
<speaker>Γυνὴ Γ</speaker>
<l n="875">ὦ τρισκακόδαιμον, ψεύδεται νὴ τὼ θεώ,</l>
<l>ἐπεὶ τέθνηκε Πρωτέας ἔτη δέκα.</l>
</sp>
<sp>
<speaker>Εὐριπίδης</speaker>
<l>ποίαν δὲ χώραν εἰσεκέλσαμεν σκάφει;</l>
</sp>
<sp>
<speaker>Μνησίλοχος</speaker>
<l>Αἴγυπτον.</l>
</sp>
<sp>
<speaker>Εὐριπίδης</speaker>
<l>ὦ δύστηνος οἷ πεπλώκαμεν.</l>
</sp>
<sp>
<speaker>Γυνὴ Γ</speaker>
<l>πείθει τι <add>τούτῳ</add> τῷ κακῶς ἀπολουμένῳ</l>
<l n="880">ληροῦντι λῆρον; Θεσμοφορεῖον τουτογί.</l>
</sp>
<sp>
<speaker>Εὐριπίδης</speaker>
<l>αὐτὸς δὲ Πρωτεὺς ἔνδον ἔστʼ ἢ ʼξώπιος;</l>
</sp>
<sp>
<speaker>Γυνὴ Γ</speaker>
<l>οὐκ ἔσθʼ ὅπως οὐ ναυτιᾷς ἔτʼ ὦ ξένε,</l>
<l>ὅστις <add>γʼ</add> ἀκούσας ὅτι τέθνηκε Πρωτέας</l>
<l>ἔπειτʼ ἐρωτᾷς <q direct="unspecified">ἔνδον ἔστʼ ἢ ʼξώπιος;</q>
</l>
</sp>
<sp>
<speaker>Εὐριπίδης</speaker>
<l n="885">αἰαῖ τέθνηκε. ποῦ δʼ ἐτυμβεύθη τάφῳ;</l>
</sp>
<sp>
<speaker>Μνησίλοχος</speaker>
<l>τόδʼ ἐστὶν αὐτοῦ σῆμʼ, ἐφʼ ᾧ καθήμεθα.</l>
</sp>
<sp>
<speaker>Γυνὴ Γ</speaker>
<l>κακῶς τʼ ἄρʼ ἐξόλοιο κἀξολεῖ γέ τοι,</l>
<l>ὅστις γε τολμᾷς σῆμα τὸν βωμὸν καλεῖν.</l>
</sp>
<sp>
<speaker>Εὐριπίδης</speaker>
<l>τί δὴ σὺ θάσσεις τάσδε τυμβήρεις ἕδρας</l>
<l n="890">φάρει καλυπτὸς ὦ ξένη;</l>
</sp>
<sp>
<speaker>Μνησίλοχος</speaker>
<l>βιάζομαι</l>
<l>γάμοισι Πρωτέως παιδὶ συμμεῖξαι λέχος.</l>
</sp>
<sp>
<speaker>Γυνὴ Γ</speaker>
<l>τί ὦ κακόδαιμον ἐξαπατᾷς αὖ τὸν ξένον;</l>
<l>οὗτος πανουργῶν δεῦρʼ ἀνῆλθεν ὦ ξένε</l>
<l>ὡς τὰς γυναῖκας ἐπὶ κλοπῇ τοῦ χρυσίου.</l>
</sp>
<sp>
<speaker>Μνησίλοχος</speaker>
<l n="895">βάυζε τοὐμὸν σῶμα βάλλουσα ψόγῳ.</l>
</sp>
<sp>
<speaker>Εὐριπίδης</speaker>
<l>ξένη τίς ἡ γραῦς ἡ κακορροθοῦσά σε;</l>
</sp>
<sp>
<speaker>Μνησίλοχος</speaker>
<l>αὕτη Θεονόη Πρωτέως.</l>
</sp>
<sp>
<speaker>Γυνὴ Γ</speaker>
<l>μὰ τὼ θεὼ</l>
<l>εἰ μὴ Κρίτυλλά γʼ Ἀντιθέου Γαργηττόθεν·</l>
<l>σὺ δʼ εἶ πανοῦργος.</l>
</sp>
<sp>
<speaker>Μνησίλοχος</speaker>
<l>ὁπόσα τοι βούλει λέγε.</l>
<l n="900">οὐ γὰρ γαμοῦμαι σῷ κασιγνήτῳ ποτὲ</l>
<l>προδοῦσα Μενέλεων τὸν ἐμὸν ἐν Τροίᾳ πόσιν.<milestone ed="p" n="902" unit="card"/>
</l>
</sp>
<sp>
<speaker>Εὐριπίδης</speaker>
<l>γύναι τί εἶπας; στρέψον ἀνταυγεῖς κόρας.</l>
</sp>
<sp>
<speaker>Μνησίλοχος</speaker>
<l>αἰσχύνομαί σε τὰς γνάθους ὑβρισμένη.</l>
</sp>
<sp>
<speaker>Εὐριπίδης</speaker>
<l>τουτὶ τί ἔστιν; ἀφασία τίς τοί μʼ ἔχει.</l>
<l n="905">ὦ θεοὶ τίνʼ ὄψιν εἰσορῶ; τίς εἶ γύναι;</l>
</sp>
<sp>
<speaker>Μνησίλοχος</speaker>
<l>σὺ δʼ εἶ τίς; αὑτὸς γὰρ σὲ κἄμʼ ἔχει λόγος.</l>
</sp>
<sp>
<speaker>Εὐριπίδης</speaker>
<l>Ἑλληνὶς εἶ τις ἢ ʼπιχωρία γυνή;</l>
</sp>
<sp>
<speaker>Μνησίλοχος</speaker>
<l>Ἑλληνίς. ἀλλὰ καὶ τὸ σὸν θέλω μαθεῖν.</l>
</sp>
<sp>
<speaker>Εὐριπίδης</speaker>
<l>Ἑλένῃ σʼ ὁμοίαν δὴ μάλιστʼ εἶδον γύναι.</l>
</sp>
<sp>
<speaker>Μνησίλοχος</speaker>
<l n="910">ἐγὼ δὲ Μενελάῳ σʼ ὅσα γʼ ἐκ τῶν ἰφύων.</l>
</sp>
<sp>
<speaker>Εὐριπίδης</speaker>
<l>ἔγνως ἄρʼ ὀρθῶς ἄνδρα δυστυχέστατον.</l>
</sp>
<sp>
<speaker>Μνησίλοχος</speaker>
<l>ὦ χρόνιος ἐλθὼν σῆς δάμαρτος ἐσχάρας</l>
<l>λαβέ με λαβέ με πόσι, περίβαλε δὲ χέρας.</l>
<l n="915">φέρε σὲ κύσω. ἄπαγέ μʼ ἄπαγʼ ἄπαγέ με</l>
<l>λαβὼν ταχὺ πάνυ.</l>
</sp>
<sp>
<speaker>Γυνὴ Γ</speaker>
<l>κλαύσετʼ ἄρα νὴ τὼ θεὼ</l>
<l>ὅστις σʼ ἀπάξει τυπτόμενος τῇ λαμπάδι.</l>
</sp>
<sp>
<speaker>Εὐριπίδης</speaker>
<l>σὺ τὴν ἐμὴν γυναῖκα κωλύεις ἐμέ,</l>
<l>τὴν Τυνδάρειον παῖδʼ, ἐπὶ Σπάρτην ἄγειν;</l>
</sp>
<sp>
<speaker>Γυνὴ Γ</speaker>
<l n="920">οἴμʼ ὡς πανοῦργος καὐτὸς εἶναί μοι δοκεῖς</l>
<l>καὶ τοῦδέ τις ξύμβουλος. οὐκ ἐτὸς πάλαι</l>
<l>ᾐγυπτιάζετʼ. ἀλλʼ ὅδε μὲν δώσει δίκην.</l>
<l>προσέρχεται γὰρ ὁ πρύτανις χὠ τοξότης.</l>
</sp>
<sp>
<speaker>Εὐριπίδης</speaker>
<l>τουτὶ πονηρόν· ἀλλʼ ὑπαποκινητέον.</l>
</sp>
<sp>
<speaker>Μνησίλοχος</speaker>
<l n="925">ἐγὼ δʼ ὁ κακοδαίμων τί δρῶ;</l>
</sp>
<sp>
<speaker>Εὐριπίδης</speaker>
<l>μένʼ ἥσυχος.</l>
<l>οὐ γὰρ προδώσω σʼ οὐδέποτʼ, ἤνπερ ἐμπνέω,</l>
<l>ἢν μὴ προλίπωσʼ αἱ μυρίαι με μηχαναί.</l>
</sp>
<sp>
<speaker>Μνησίλοχος</speaker>
<l>αὕτη μὲν ἡ μήρινθος οὐδὲν ἔσπασεν.</l>
</sp>
<sp>
<speaker>Πρύτανις</speaker>
<l>ὅδʼ ἔσθʼ ὁ πανοῦργος ὃν ἔλεγʼ ἡμῖν Κλεισθένης;</l>
<l n="930">οὗτος τί κύπτεις; δῆσον αὐτὸν εἰσάγων</l>
<l>ὦ τοξότʼ ἐν τῇ σανίδι, κἄπειτʼ ἐνθαδὶ</l>
<l>στήσας φύλαττε καὶ προσιέναι μηδένα</l>
<l>ἔα πρὸς αὐτόν, ἀλλὰ τὴν μάστιγʼ ἔχων</l>
<l>παῖʼ ἢν προσίῃ τις.</l>
</sp>
<sp>
<speaker>Γυνὴ Γ</speaker>
<l>νὴ Δίʼ ὡς νῦν δή γʼ ἀνὴρ</l>
<l n="935">ὀλίγου μʼ ἀφείλετʼ αὐτὸν ἱστιορράφος.</l>
</sp>
<sp>
<speaker>Μνησίλοχος</speaker>
<l>ὦ πρύτανι πρὸς τῆς δεξιᾶς, ἥνπερ φιλεῖς</l>
<l>κοίλην προτείνειν ἀργύριον ἤν τις διδῷ,</l>
<l>χάρισαι βραχύ τί μοι καίπερ ἀποθανουμένῳ.</l>
</sp>
<sp>
<speaker>Πρύτανις</speaker>
<l>τί σοι χαρίσωμαι;</l>
</sp>
<sp>
<speaker>Μνησίλοχος</speaker>
<l>γυμνὸν ἀποδύσαντά με</l>
<l n="940">κέλευε πρὸς τῇ σανίδι δεῖν τὸν τοξότην,</l>
<l>ἵνα μὴ ʼν κροκωτοῖς καὶ μίτραις γέρων ἀνὴρ</l>
<l>γέλωτα παρέχω τοῖς κόραξιν ἑστιῶν.</l>
</sp>
<sp>
<speaker>Πρύτανις</speaker>
<l>ἔχοντα ταῦτʼ ἔδοξε τῇ βουλῇ σε δεῖν,</l>
<l>ἵνα τοῖς παριοῦσι δῆλος ᾖς πανοῦργος ὤν.</l>
</sp>
<sp>
<speaker>Μνησίλοχος</speaker>
<l n="945">ἰαππαπαιάξ· ὦ κροκώθʼ οἷʼ εἴργασαι·</l>
<l>κοὐκ ἔστʼ ἔτʼ ἐλπὶς οὐδεμία σωτηρίας.<milestone ed="p" n="947" unit="card"/>
</l>
</sp>
</div1>
<div1 type="Lyric-Scene">
<div2 type="anapests">
<sp>
<speaker>Χορός</speaker>
<l>ἄγε νυν ἡμεῖς παίσωμεν ἅπερ νόμος ἐνθάδε ταῖσι γυναιξίν,</l>
<l>ὅταν ὄργια σεμνὰ θεοῖν ἱεραῖς ὥραις ἀνέχωμεν, ἅπερ καὶ</l>
</sp>
<sp>
<speaker>Χορός</speaker>
<l>Παύσων σέβεται καὶ νηστεύει,</l>
<l n="950">πολλάκις αὐτοῖν ἐκ τῶν ὡρῶν</l>
<l>ἐς τὰς ὥρας ξυνεπευχόμενος</l>
<l>τοιαῦτα μέλειν θάμʼ ἑαυτῷ.</l>
<l>ὅρμα χώρει·</l>
<l>κοῦφα ποσὶν ἄγʼ ἐς κύκλον,</l>
<l n="955">χειρὶ σύναπτε χεῖρα,</l>
<l n="955b">ῥυθμὸν χορείας ὕπαγε πᾶσα·</l>
<l>βαῖνε καρπαλίμοιν ποδοῖν.</l>
<l>ἐπισκοπεῖν δὲ πανταχῇ</l>
<l>κυκλοῦσαν ὄμμα χρὴ χοροῦ κατάστασιν.<milestone ed="p" n="959" unit="card"/>
</l>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>ἅμα δὲ καὶ</l>
<l n="960">γένος Ὀλυμπίων θεῶν</l>
<l>μέλπε καὶ γέραιρε φωνῇ πᾶσα χορομανεῖ τρόπῳ.<milestone ed="p" n="962" unit="card"/>
</l>
</sp>
</div2>
<div2 type="antistrophe" n="1a">
<sp>
<speaker>Χορός</speaker>
<l n="962">εἰ δέ τις</l>
<l>προσδοκᾷ κακῶς ἐρεῖν</l>
<l>ἐν ἱερῷ γυναῖκά μʼ οὖσαν ἄνδρας, οὐκ ὀρθῶς φρονεῖ.<milestone ed="p" n="966" unit="card"/>
</l>
</sp>
</div2>
<div2 type="antistrophe" n="1b">
<sp>
<speaker>Χορός</speaker>
<l n="966">ἀλλὰ χρῆν</l>
<l>ὥσπερ ἔργον αὖ τι καινὸν</l>
<l>πρῶτον εὐκύκλου χορείας εὐφυᾶ στῆσαι βάσιν.<milestone ed="p" n="969" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>πρόβαινε ποσὶ τὸν εὐλύραν</l>
<l n="970">μέλπουσα καὶ τὴν τοξοφόρον</l>
<l>Ἄρτεμιν ἄνασσαν ἁγνήν.</l>
<l>χαῖρʼ ὦ ἑκάεργε,</l>
<l>ὄπαζε δὲ νίκην·</l>
<l>Ἥραν δὲ τὴν τελείαν</l>
<l>μέλψωμεν ὥσπερ εἰκός,</l>
<l n="975">ἣ πᾶσι τοῖς χοροῖσιν ἐμπαίζει τε καὶ</l>
<l>κλῇδας γάμου φυλάττει.<milestone ed="p" n="977" unit="card"/>
</l>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l>Ἑρμῆν τε νόμιον ἄντομαι</l>
<l>καὶ Πᾶνα καὶ Νύμφας φίλας</l>
<l>ἐπιγελάσαι προθύμως</l>
<l n="980">ταῖς ἡμετέραισι</l>
<l>χαρέντα χορείαις.</l>
<l>ἔξαιρε δὴ προθύμως</l>
<l n="982">διπλῆν χάριν χορείας.</l>
<l>παίσωμεν ὦ γυναῖκες οἷάπερ νόμος,</l>
<l>νηστεύωμεν δὲ πάντως.<milestone ed="p" n="985" unit="card"/>
</l>
</sp>
</div2>
<div2 type="lyric">
<sp>
<speaker>Χορός</speaker>
<l n="985">ἀλλʼ εἶα πάλλʼ ἀνάστρεφʼ εὐρύθμῳ ποδί,</l>
<l>τόρευε πᾶσαν ᾠδήν·</l>
<l>ἡγοῦ δέ γʼ ὧδʼ αὐτὸς σὺ</l>
<l n="987b">κισσοφόρε Βάκχειε</l>
<l>δέσποτʼ· ἐγὼ δὲ κώμοις</l>
<l>σὲ φιλοχόροισι μέλψω.<milestone ed="p" n="990" unit="card"/>
</l>
</sp>
</div2>
<div2 type="strophe" n="3">
<sp>
<speaker>Χορός</speaker>
<l n="990">εὔιον ὦ Διόνυσε</l>
<l>Βρόμιε καὶ Σεμέλας παῖ,</l>
<l>χοροῖς τερπόμενος</l>
<l n="993">κατʼ ὄρεα νυμφᾶν †ἐρατοῖσ† ἐν ὕμνοις,</l>
<l n="993b">εὔιον εὔιον εὐοῖ</l>
<l n="994">
<gap/> ἀναχορεύων.<milestone ed="p" n="995" unit="card"/>
</l>
</sp>
</div2>
<div2 type="antistrophe" n="3">
<sp>
<speaker>Χορός</speaker>
<l n="995">ἀμφὶ δὲ σοὶ κτυπεῖται</l>
<l>Κιθαιρώνιος ἠχώ,</l>
<l>μελάμφυλλά τʼ ὄρη</l>
<l>δάσκια καὶ νάπαι πετρώδεις βρέμονται·</l>
<l>κύκλῳ δὲ περὶ σὲ κισσὸς</l>
<l n="1000">εὐπέταλος ἕλικι θάλλει.<milestone ed="p" n="1001" unit="card"/>
</l>
</sp>
</div2>
</div1>
<div1 type="Lyric-Scene">
<sp>
<speaker>Τοξότης</speaker>
<l>ἐνταῦτα νῦν οἰμῶξι πρὸς τὴν αἰτρίαν.</l>
</sp>
<sp>
<speaker>Μνησίλοχος</speaker>
<l>ὦ τοξόθʼ ἱκετεύω σε.</l>
</sp>
<sp>
<speaker>Τοξότης</speaker>
<l>μή μʼ ἰκετεῦσι σύ.</l>
</sp>
<sp>
<speaker>Μνησίλοχος</speaker>
<l>χάλασον τὸν ἧλον.</l>
</sp>
<sp>
<speaker>Τοξότης</speaker>
<l>ἀλλὰ ταῦτα δρᾶσʼ ἐγώ.</l>
</sp>
<sp>
<speaker>Μνησίλοχος</speaker>
<l>οἴμοι κακοδαίμων, μᾶλλον ἐπικρούεις σύ γε.</l>
</sp>
<sp>
<speaker>Τοξότης</speaker>
<l n="1005">ἔτι μᾶλλο βοῦλις;</l>
</sp>
<sp>
<speaker>Μνησίλοχος</speaker>
<l>ἀτταταῖ ἰατταταῖ·</l>
<l>κακῶς ἀπόλοιο.</l>
</sp>
<sp>
<speaker>Τοξότης</speaker>
<l>σῖγα κακοδαίμων γέρον.</l>
<l>πέρʼ ἐγὼ ʼξινίγκι πορμός, ἴνα πυλάξι σοι.</l>
</sp>
<sp>
<speaker>Μνησίλοχος</speaker>
<l>ταυτὶ τὰ βέλτιστʼ ἀπολέλαυκʼ Εὐριπίδου.</l>
<l>ἔα· θεοί, Ζεῦ σῶτερ, εἰσὶν ἐλπίδες.</l>
<l n="1010">ἁνὴρ ἔοικεν οὐ προδώσειν, ἀλλά μοι</l>
<l>σημεῖον ὑπεδήλωσε Περσεὺς ἐκδραμών,</l>
<l>ὅτι δεῖ με γίγνεσθʼ Ἀνδρομέδαν· πάντως δέ μοι</l>
<l>τὰ δέσμʼ ὑπάρχει. δῆλον οὖν <add>τοῦτʼ</add> ἔσθʼ ὅτι</l>
<l n="1015">ἥξει με σώσων· οὐ γὰρ ἂν παρέπτετο.</l>
</sp>
<div2 type="lyric">
<sp>
<speaker>Εὐριπίδης</speaker>
<l>φίλαι παρθένοι φίλαι, πῶς ἂν <add>οὖν</add>
</l>
<l>ἐπέλθοιμι καὶ</l>
<l>τὸν Σκύθην λάθοιμι;</l>
<l>κλύεις; ὦ πρὸς αἰδοῦς σὲ τὰν ἐν ἄντροις,</l>
<l n="1020">κατάνευσον, ἔασον ὡς</l>
<l>τὴν γυναῖκά μʼ ἐλθεῖν.</l>
</sp>
<sp>
<speaker>Μνησίλοχος</speaker>
<l>ἄνοικτος ὅς μʼ ἔδησε τὸν</l>
<l>πολυστονώτατον βροτῶν·</l>
<l>μόλις δὲ γραῖαν ἀποφυγὼν</l>
<l n="1025">σαπρὰν ἀπωλόμην ὅμως.</l>
<l>ὅδε γὰρ ὁ Σκύθης πάλαι <add>μοι</add> φύλαξ</l>
<l>ἐφεστὼς ὀλοὸν ἄφιλον ἐκρέμασεν</l>
<l>κόραξι δεῖπνον. ὁρᾷς; οὐ</l>
<l n="1030">χοροῖσιν οὐδʼ ὑφʼ ἡλίκων νεανίδων</l>
<l>κημὸν ἕστηκʼ ἔχουσʼ,</l>
<l>ἀλλʼ ἐν πυκνοῖς δεσμοῖσιν ἐμπεπλεγμένη</l>
<l>κήτει βορὰ Γλαυκέτῃ πρόκειμαι,</l>
<l>γαμηλίῳ μὲν οὐ ξὺν</l>
<l n="1035">παιῶνι δεσμίῳ δὲ</l>
<l>γοᾶσθέ μʼ ὦ γυναῖκες, ὡς</l>
<l>μέλεα μὲν πέπονθα μέλεος,</l>
<l>ὦ τάλας ἐγὼ τάλας,</l>
<l>ἀπὸ δὲ συγγόνων τάλανʼ ἄνομα πάθεα,</l>
<l n="1040">φῶτά <add>τε</add> λιτομέναν, πολυδάκρυτον Ἀίδα</l>
<l>γόον †φεύγουσαν†</l>
<l>αἰαῖ αἰαῖ ἒ ἒ,</l>
<l>ὃς ἔμʼ ἀπεξύρησε πρῶτον,</l>
<l>ὃς ἐμὲ κροκόεντʼ ἐνέδυσεν·</l>
<l n="1045">ἐπὶ δὲ τοῖσδʼ <add>ἐς</add> τόδʼ ἀνέπεμψεν</l>
<l>ἱερόν, ἔνθα γυναῖκες.</l>
<l>ἰώ μοι μοίρας ἄτεγκτε δαίμων·</l>
<l>ὦ κατάρατος ἐγώ·</l>
<l>τίς ἐμὸν οὐκ ἐπόψεται</l>
<l>πάθος ἀμέγαρτον ἐπὶ κακῶν παρουσίᾳ;</l>
<l n="1050">εἴθε με πυρφόρος αἰθέρος ἀστὴρ—</l>
<l>τὸν βάρβαρον ἐξολέσειεν.</l>
<l>οὐ γὰρ ἔτʼ ἀθανάταν φλόγα λεύσσειν</l>
<l>ἐστὶν ἐμοὶ φίλον, ὡς ἐκρεμάσθην,</l>
<l>λαιμότμητʼ ἄχη δαιμόνων αἰόλαν</l>
<l n="1055">νέκυσιν ἐπὶ πορείαν.<milestone ed="p" n="1056" unit="card"/>
</l>
</sp>
</div2>
<div2 type="iambics">
<sp>
<speaker>Εὐριπίδης</speaker>
<l>χαῖρʼ ὦ φίλη παῖ· τὸν δὲ πατέρα Κηφέα</l>
<l>ὅς σʼ ἐξέθηκεν ἀπολέσειαν οἱ θεοί.</l>
</sp>
<sp>
<speaker>Μνησίλοχος</speaker>
<l>σὺ δʼ εἶ τίς ἥτις τοὐμὸν ᾤκτιρας πάθος;</l>
</sp>
<sp>
<speaker>Εὐριπίδης</speaker>
<l>Ἠχὼ λόγων ἀντῳδὸς ἐπικοκκάστρια,</l>
<l n="1060">ἥπερ πέρυσιν ἐν τῷδε ταὐτῷ χωρίῳ</l>
<l>Εὐριπίδῃ καὐτὴ ξυνηγωνιζόμην.</l>
<l>ἀλλʼ ὦ τέκνον σὲ μὲν τὸ σαυτῆς χρὴ ποιεῖν,</l>
<l>κλάειν ἐλεινῶς.</l>
</sp>
<sp>
<speaker>Μνησίλοχος</speaker>
<l>σὲ δʼ ἐπικλάειν ὕστερον.</l>
</sp>
<sp>
<speaker>Εὐριπίδης</speaker>
<l>ἐμοὶ μελήσει ταῦτά γʼ. ἀλλʼ ἄρχου λόγων.</l>
</sp>
</div2>
<div2 type="lyric">
<sp>
<speaker>Μνησίλοχος</speaker>
<l n="1065">ὦ νὺξ ἱερὰ</l>
<l>ὡς μακρὸν ἵππευμα διώκεις</l>
<l>ἀστεροειδέα νῶτα διφρεύουσʼ</l>
<l>αἰθέρος ἱερᾶς</l>
<l>τοῦ σεμνοτάτου διʼ Ὀλύμπου;</l>
</sp>
<sp>
<speaker>Εὐριπίδης</speaker>
<l>διʼ Ὀλύμπου.</l>
</sp>
<sp>
<speaker>Μνησίλοχος</speaker>
<l n="1070">τί ποτʼ Ἀνδρομέδα περίαλλα κακῶν</l>
<l>μέρος ἐξέλαχον—</l>
</sp>
<sp>
<speaker>Εὐριπίδης</speaker>
<l>μέρος ἐξέλαχον—</l>
</sp>
<sp>
<speaker>Μνησίλοχος</speaker>
<l>θανάτου τλήμων;</l>
</sp>
<sp>
<speaker>Εὐριπίδης</speaker>
<l>θανάτου τλήμων;</l>
</sp>
<sp>
<speaker>Μνησίλοχος</speaker>
<l>ἀπολεῖς μʼ ὦ γραῦ στωμυλλομένη.</l>
</sp>
<sp>
<speaker>Εὐριπίδης</speaker>
<l>στωμυλλομένη.</l>
</sp>
<sp>
<speaker>Μνησίλοχος</speaker>
<l n="1075">νὴ Δίʼ ὀχληρά γʼ εἰσήρρηκας</l>
<l>λίαν.</l>
</sp>
<sp>
<speaker>Εὐριπίδης</speaker>
<l>λίαν.</l>
</sp>
<sp>
<speaker>Μνησίλοχος</speaker>
<l>ὦγάθʼ ἔασόν με μονῳδῆσαι,</l>
<l>καὶ χαριεῖ μοι. παῦσαι.</l>
</sp>
<sp>
<speaker>Εὐριπίδης</speaker>
<l>παῦσαι.</l>
</sp>
<sp>
<speaker>Μνησίλοχος</speaker>
<l>βάλλʼ ἐς κόρακας.</l>
</sp>
<sp>
<speaker>Εὐριπίδης</speaker>
<l>βάλλʼ ἐς κόρακας.</l>
</sp>
<sp>
<speaker>Μνησίλοχος</speaker>
<l n="1080">τί κακόν;</l>
</sp>
<sp>
<speaker>Εὐριπίδης</speaker>
<l>τί κακόν;</l>
</sp>
<sp>
<speaker>Μνησίλοχος</speaker>
<l>ληρεῖς.</l>
</sp>
<sp>
<speaker>Εὐριπίδης</speaker>
<l>ληρεῖς.</l>
</sp>
<sp>
<speaker>Μνησίλοχος</speaker>
<l>οἴμωζʼ.</l>
</sp>
<sp>
<speaker>Εὐριπίδης</speaker>
<l>οἴμωζʼ.</l>
</sp>
<sp>
<speaker>Μνησίλοχος</speaker>
<l>ὀτότυζʼ.</l>
</sp>
<sp>
<speaker>Εὐριπίδης</speaker>
<l>ὀτότυζʼ.</l>
</sp>
<sp>
<speaker>Τοξότης</speaker>
<l>οὖτος σί λαλῖς;</l>
</sp>
<sp>
<speaker>Εὐριπίδης</speaker>
<l>οὖτος σί λαλῖς;</l>
</sp>
<sp>
<speaker>Τοξότης</speaker>
<l>πρυτάνεις καλέσω;</l>
</sp>
<sp>
<speaker>Εὐριπίδης</speaker>
<l>πρυτάνεις καλέσω;</l>
</sp>
<sp>
<speaker>Τοξότης</speaker>
<l n="1085">σί κακόν;</l>
</sp>
<sp>
<speaker>Εὐριπίδης</speaker>
<l>σί κακόν;</l>
</sp>
<sp>
<speaker>Τοξότης</speaker>
<l>πῶτε τὸ πωνή;</l>
</sp>
<sp>
<speaker>Εὐριπίδης</speaker>
<l>πῶτε τὸ πωνή;</l>
</sp>
<sp>
<speaker>Τοξότης</speaker>
<l>σὺ λαλῖς;</l>
</sp>
<sp>
<speaker>Εὐριπίδης</speaker>
<l>σὺ λαλῖς;</l>
</sp>
<sp>
<speaker>Τοξότης</speaker>
<l>κλαύσει.</l>
</sp>
<sp>
<speaker>Εὐριπίδης</speaker>
<l>κλαύσει.</l>
</sp>
<sp>
<speaker>Τοξότης</speaker>
<l>κακκάσκι μοι;</l>
</sp>
<sp>
<speaker>Εὐριπίδης</speaker>
<l>κακκάσκι μοι;</l>
</sp>
<sp>
<speaker>Μνησίλοχος</speaker>
<l n="1090">μὰ Δίʼ ἀλλὰ γυνὴ πλησίον αὕτη.</l>
</sp>
<sp>
<speaker>Εὐριπίδης</speaker>
<l>πλησίον αὕτη.</l>
</sp>
<sp>
<speaker>Τοξότης</speaker>
<l>ποῦ στʼ ηʼ μιαρά; καὶ δὴ πεύγει.</l>
<l>ποῖ ποῖ πεύγεις;</l>
</sp>
<sp>
<speaker>Εὐριπίδης</speaker>
<l>
<add> ποῖ ποῖ πεύγεις;</add>
</l>
</sp>
<sp>
<speaker>Τοξότης</speaker>
<l>οὐ καιρήσεις;</l>
</sp>
<sp>
<speaker>Εὐριπίδης</speaker>
<l>
<add> οὐ καιρήσεις;</add>
</l>
</sp>
<sp>
<speaker>Τοξότης</speaker>
<l n="1095">ἔτι γὰρ γρύζεις;</l>
</sp>
<sp>
<speaker>Εὐριπίδης</speaker>
<l>ἔτι γὰρ γρύζεις;</l>
</sp>
<sp>
<speaker>Τοξότης</speaker>
<l>λαβὲ τὴ μιαρά.</l>
</sp>
<sp>
<speaker>Εὐριπίδης</speaker>
<l>λαβὲ τὴ μιαρά.</l>
</sp>
<sp>
<speaker>Τοξότης</speaker>
<l>λάλο καὶ κατάρατο γύναικο.<milestone ed="p" n="1098" unit="card"/>
</l>
</sp>
</div2>
<div2 type="iambics">
<sp>
<speaker>Εὐριπίδης</speaker>
<l>ὦ θεοὶ τίνʼ ἐς γῆν βαρβάρων ἀφίγμεθα</l>
<l>ταχεῖ πεδίλῳ; διὰ μέσου γὰρ αἰθέρος</l>
<l n="1100">τέμνων κέλευθον πόδα τίθημʼ ὑπόπτερον</l>
<l>Περσεὺς πρὸς Ἄργος ναυστολῶν τὸ Γοργόνος</l>
<l>κάρα κομίζων.</l>
</sp>
<sp>
<speaker>Τοξότης</speaker>
<l>τί λέγι; τὴ Γόργος πέρι</l>
<l>τὸ γραμματέο σὺ τὴ κεπαλή;</l>
</sp>
<sp>
<speaker>Εὐριπίδης</speaker>
<l>τὴν Γοργόνος</l>
<l>ἔγωγε φημί.</l>
</sp>
<sp>
<speaker>Τοξότης</speaker>
<l>Γόργο τοι κἀγὼ λέγι.</l>
</sp>
<sp>
<speaker>Εὐριπίδης</speaker>
<l n="1105">ἔα· τίνʼ ὄχθον τόνδʼ ὁρῶ καὶ παρθένον</l>
<l>θεαῖς ὁμοίαν ναῦν ὅπως ὡρμισμένην;</l>
</sp>
<sp>
<speaker>Μνησίλοχος</speaker>
<l>ὦ ξένε κατοίκτιρόν με τὴν παναθλίαν,</l>
<l>λῦσόν με δεσμῶν.</l>
</sp>
<sp>
<speaker>Τοξότης</speaker>
<l>οὐκὶ μὶ λαλῆσι σύ;</l>
<l>κατάρατο τολμᾷς ἀποτανουμένη λαλᾷς;</l>
</sp>
<sp>
<speaker>Εὐριπίδης</speaker>
<l n="1110">ὦ παρθένʼ οἰκτίρω σὲ κρεμαμένην ὁρῶν.</l>
</sp>
<sp>
<speaker>Τοξότης</speaker>
<l>οὐ παρτένʼ ἐστίν, ἀλλʼ ἀμαρτωλὴ γέρων</l>
<l>καὶ κλέπτο καὶ πανοῦργο.</l>
</sp>
<sp>
<speaker>Εὐριπίδης</speaker>
<l>ληρεῖς ὦ Σκύθα.</l>
<l>αὕτη γάρ ἐστιν Ἀνδρομέδα παῖς Κηφέως.</l>
</sp>
<sp>
<speaker>Τοξότης</speaker>
<l>σκέψαι τὸ κύστο· μή τι μικτὸν παίνεται;</l>
</sp>
<sp>
<speaker>Εὐριπίδης</speaker>
<l n="1115">φέρε δεῦρό μοι τὴν χεῖρʼ, ἵνʼ ἅψωμαι κόρης·</l>
<l>φέρε Σκύθʼ· ἀνθρώποισι γὰρ νοσήματα</l>
<l>ἅπασίν ἐστιν· ἐμὲ δὲ καὐτὸν τῆς κόρης</l>
<l>ταύτης ἔρως εἴληφεν.</l>
</sp>
<sp>
<speaker>Τοξότης</speaker>
<l>οὐ ζηλῶσί σε·</l>
<l>ἀτὰρ εἰ τὸ πρωκτὸ δεῦρο περιεστραμμένον,</l>
<l n="1120">οὐκ ἐπτόνησά σʼ αὐτὸ πυγίζεις ἄγων.</l>
</sp>
<sp>
<speaker>Εὐριπίδης</speaker>
<l>τί δʼ οὐκ ἐᾷς λύσαντά μʼ αὐτὴν ὦ Σκύθα</l>
<l>πεσεῖν ἐς εὐνὴν καὶ γαμήλιον λέχος;</l>
</sp>
<sp>
<speaker>Τοξότης</speaker>
<l>εἰ σπόδρʼ ἐπιτυμεῖς τὴ γέροντο πύγισο,</l>
<l>τὴ σανίδο τρήσας ἐξόπιστο πρώκτισον.</l>
</sp>
<sp>
<speaker>Εὐριπίδης</speaker>
<l n="1125">μὰ Δίʼ ἀλλὰ λύσω δεσμά.</l>
</sp>
<sp>
<speaker>Τοξότης</speaker>
<l>μαστιγῶ σʼ ἄρα.</l>
</sp>
<sp>
<speaker>Εὐριπίδης</speaker>
<l>καὶ μὴν ποιήσω τοῦτο.</l>
</sp>
<sp>
<speaker>Τοξότης</speaker>
<l>τὸ κεπαλή σʼ ἄρα</l>
<l>τὸ ξιπομάκαιραν ἀποκεκόψι τουτοϊ.</l>
</sp>
<sp>
<speaker>Εὐριπίδης</speaker>
<l>αἰαῖ· τί δράσω; πρὸς τίνας στρεφθῶ λόγους;</l>
<l>ἀλλʼ οὐ <add>γὰρ</add> ἂν δέξαιτο βάρβαρος φύσις.</l>
<l n="1130">σκαιοῖσι γάρ τοι καινὰ προσφέρων σοφὰ</l>
<l>μάτην ἀναλίσκοις ἄν, ἀλλʼ ἄλλην τινὰ</l>
<l>τούτῳ πρέπουσαν μηχανὴν προσοιστέον.</l>
</sp>
<sp>
<speaker>Τοξότης</speaker>
<l>μιαρὸς ἀλώπηξ, οἶον ἐπιτήκιζί μοι.</l>
</sp>
<sp>
<speaker>Μνησίλοχος</speaker>
<l>μέμνησο Περσεῦ μʼ ὡς καταλείπεις ἀθλίαν.</l>
</sp>
<sp>
<speaker>Τοξότης</speaker>
<l n="1135">ἔτι γὰρ σὺ τὴ μάστιγαν ἐπιτυμεῖς λαβεῖν;<milestone ed="p" n="1136" unit="card"/>
</l>
</sp>
</div2>
</div1>
<div1 type="Choral">
<div2 type="strophe" n="1">
<sp>
<speaker>Χορός</speaker>
<l>Παλλάδα τὴν φιλόχορον ἐμοὶ</l>
<l>δεῦρο καλεῖν νόμος ἐς χορόν,</l>
<l>παρθένον ἄζυγα κούρην,<milestone ed="p" n="1140" unit="card"/>
</l>
</sp>
</div2>
<div2 type="antistrophe" n="1a">
<sp>
<speaker>Χορός</speaker>
<l n="1140">ἣ πόλιν ἡμετέραν ἔχει</l>
<l>καὶ κράτος φανερὸν μόνη</l>
<l>κλῃδοῦχός τε καλεῖται.<milestone ed="p" n="1143" unit="card"/>
</l>
</sp>
</div2>
<div2 type="lyric">
<sp>
<speaker>Χορός</speaker>
<l>φάνηθʼ ὦ τυράννους</l>
<l>στυγοῦσʼ ὥσπερ εἰκός.<milestone ed="p" n="1145" unit="card"/>
</l>
</sp>
</div2>
<div2 type="antistrophe" n="1b">
<sp>
<speaker>Χορός</speaker>
<l n="1145">δῆμός τοί σε καλεῖ γυναικῶν·</l>
<l>ἔχουσα δέ μοι μόλοις</l>
<l>εἰρήνην φιλέορτον.<milestone ed="p" n="1148" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>ἥκετʼ εὔφρονες ἵλαοι,</l>
<l>πότνιαι, ἄλσος ἐς ὑμέτερον,</l>
<l n="1150">οὗ δὴ ἀνδράσιν οὐ θέμις εἰσορᾶν</l>
<l>ὄργια σεμνὰ θεοῖν, ἵνα λαμπάσι</l>
<l>φαίνετον ἄμβροτον ὄψιν.</l>
<l>μόλετον ἔλθετον, ἀντόμεθʼ ὦ</l>
<l>Θεσμοφόρω πολυποτνία,<milestone ed="p" n="1155" unit="card"/>
</l>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l n="1155">εἰ καὶ πρότερόν ποτʼ ἐπηκόω</l>
<l>ἤλθετον, <add>ἔλθετε</add> νῦν, ἀφίκεσθʼ ἱκετεύομεν</l>
<l>ἐνθάδε χἠμῖν.<milestone ed="p" n="1160" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Εὐριπίδης</speaker>
<l n="1160">γυναῖκες εἰ βούλεσθε τὸν λοιπόν χρόνον</l>
<l>σπονδὰς ποιήσασθαι πρὸς ἐμέ, νυνὶ πάρα,</l>
<l>ἐφʼ ᾧτʼ ἀκοῦσαι μηδὲν ὑπʼ ἐμοῦ μηδαμὰ</l>
<l>κακὸν τὸ λοιπόν. ταῦτʼ ἐπικηρυκεύομαι.</l>
</sp>
<sp>
<speaker>Χορός</speaker>
<l>χρείᾳ δὲ ποίᾳ τόνδʼ ἐπεσφέρεις λόγον;</l>
</sp>
<sp>
<speaker>Εὐριπίδης</speaker>
<l n="1165">ὅδʼ ἐστὶν οὑν τῇ σανίδι κηδεστὴς ἐμός.</l>
<l>ἢν οὖν κομίσωμαι τοῦτον, οὐδὲν μή ποτε</l>
<l>κακῶς ἀκούσητʼ· ἢν δὲ μὴ πίθησθέ μοι,</l>
<l>ἃ νῦν ὑποικουρεῖτε τοῖσιν ἀνδράσιν</l>
<l>ἀπὸ τῆς στρατιᾶς παροῦσιν ὑμῶν διαβαλῶ.</l>
</sp>
<sp>
<speaker>Χορός</speaker>
<l n="1170">τὰ μὲν παρʼ ἡμῶν ἴσθι σοι πεπεισμένα·</l>
<l>τὸν βάρβαρον δὲ τοῦτον αὐτὸς πεῖθε σύ.</l>
</sp>
<sp>
<speaker>Εὐριπίδης</speaker>
<l>ἐμὸν ἔργον ἐστίν· καὶ σὸν ὦλάφιον ἅ σοι</l>
<l>καθʼ ὁδὸν ἔφραζον ταῦτα μεμνῆσθαι ποιεῖν.</l>
<l>πρῶτον μὲν οὖν δίελθε κἀνακάλπασον.</l>
<l n="1175">σὺ δʼ ὦ Τερηδὼν ἐπαναφύσα Περσικόν.</l>
</sp>
<sp>
<speaker>Τοξότης</speaker>
<l>τί τὸ βόμβο τοῦτο; κῶμο τίς ἀνεγεῖρί μοι</l>
</sp>
<sp>
<speaker>Εὐριπίδης</speaker>
<l>ἡ παῖς ἔμελλε προμελετᾶν ὦ τοξότα.</l>
<l>ὀρχησομένη γὰρ ἔρχεθʼ ὡς ἄνδρας τινάς.</l>
</sp>
<sp>
<speaker>Τοξότης</speaker>
<l>ὀρκῆσι καὶ μελετῆσι, οὐ κωλύσʼ ἐγώ.</l>
<l n="1180">ὡς ἐλαπρός, ὥσπερ ψύλλο κατὰ τὸ κῴδιο.</l>
</sp>
<sp>
<speaker>Εὐριπίδης</speaker>
<l>φέρε θοἰμάτιον ἄνωθεν ὦ τέκνον τοδί·</l>
<l>καθιζομένη δʼ ἐπὶ τοῖσι γόνασι τοῦ Σκύθου</l>
<l>τὼ πόδε πρότεινον, ἵνʼ ὑπολύσω.</l>
</sp>
<sp>
<speaker>Τοξότης</speaker>
<l>ναῖκι ναὶ</l>
<l>κάτησο κάτησο, ναῖκι ναῖκι τυγάτριον.</l>
<l n="1185">οἴμʼ ὠς στέριπο τὸ τιττἴ, ὤσπερ γογγύλη.</l>
</sp>
<sp>
<speaker>Εὐριπίδης</speaker>
<l>αὔλει σὺ θᾶττον· ἔτι δέδοικας τὸν Σκύθην;</l>
</sp>
<sp>
<speaker>Τοξότης</speaker>
<l n="1187">καλό γε τὸ πυγή. κλαῦσί γʼ ἂν μὴ ʼνδον μένῃς.</l>
<l n="1187a">ἀνακύπτι καὶ παρακύπτι ἀπεψωλημένος·</l>
<l n="1188">εἶεν· καλὴ τὸ σκῆμα περὶ τὸ πόστιον.</l>
</sp>
<sp>
<speaker>Εὐριπίδης</speaker>
<l>καλῶς ἔχει. λαβὲ θοἰμάτιον· ὥρα ʼστὶ νῷν</l>
<l n="1190">ἤδη βαδίζειν.</l>
</sp>
<sp>
<speaker>Τοξότης</speaker>
<l>οὐκὶ πιλῆσι πρῶτά με;</l>
</sp>
<sp>
<speaker>Εὐριπίδης</speaker>
<l>πάνυ γε· φίλησον αὐτόν.</l>
</sp>
<sp>
<speaker>Τοξότης</speaker>
<l>ὂ ὂ ὂ παπαπαπαῖ,</l>
<l>ὠς γλυκερὸ τὸ γλῶσσʼ, ὤσπερ Ἀττικὸς μέλις.</l>
<l>τί οὐ κατεύδει παρʼ ἐμέ;</l>
</sp>
<sp>
<speaker>Εὐριπίδης</speaker>
<l>χαῖρε τοξότα,</l>
<l>οὐ γὰρ γένοιτʼ ἂν τοῦτο.</l>
</sp>
<sp>
<speaker>Τοξότης</speaker>
<l>ναὶ <add>ναὶ</add> γρᾴδιο.</l>
<l>ἐμοὶ κάρισο σὺ τοῦτο.</l>
</sp>
<sp>
<speaker>Εὐριπίδης</speaker>
<l>δώσεις οὖν δραχμήν;</l>
</sp>
<sp>
<speaker>Τοξότης</speaker>
<l n="1195">ναὶ ναῖκι δῶσι.</l>
</sp>
<sp>
<speaker>Εὐριπίδης</speaker>
<l>τἀργύριον τοίνυν φέρε.</l>
</sp>
<sp>
<speaker>Τοξότης</speaker>
<l>ἀλλʼ οὐκ ἔκὠδέν· ἀλλὰ τὸ συβήνην λαβέ.</l>
</sp>
<sp>
<speaker>Εὐριπίδης</speaker>
<l>ἔπειτα † κομίζεις αὐτοῖς.†</l>
</sp>
<sp>
<speaker>Τοξότης</speaker>
<l>ἀκολούτι τέκνον.</l>
<l>σὺ δὲ τοῦτο τήρει τὴ γέροντο, γρᾴδιο.</l>
<l n="1200">ὄνομα δέ σοι τί ἔστιν;</l>
</sp>
<sp>
<speaker>Εὐριπίδης</speaker>
<l>Ἀρτεμισία.</l>
</sp>
<sp>
<speaker>Τοξότης</speaker>
<l>μεμνῆσι τοίνυν τοὔνομʼ· Ἀρταμουξία.</l>
</sp>
<sp>
<speaker>Εὐριπίδης</speaker>
<l>Ἑρμῆ δόλιε ταυτὶ μὲν ἔτι καλῶς ποιεῖς.</l>
<l>σὺ μὲν οὖν ἀπότρεχε παιδάριον τουτὶ λαβών·</l>
<l>ἐγὼ δὲ λύσω τόνδε. σὺ δʼ ὅπως ἀνδρικῶς</l>
<l n="1205">ὅταν λυθῇς τάχιστα θεύξει καὶ τενεῖς</l>
<l>ὡς τὴν γυναῖκα καὶ τὰ παιδἴ οἴκαδε.</l>
</sp>
<sp>
<speaker>Μνησίλοχος</speaker>
<l>ἐμοὶ μελήσει ταῦτά γʼ ἢν ἅπαξ λυθῶ.</l>
</sp>
<sp>
<speaker>Εὐριπίδης</speaker>
<l>λέλυσο. σὸν ἔργον, φεῦγε πρὶν τὸν τοξότην</l>
<l>ἥκοντα καταλαβεῖν.</l>
</sp>
<sp>
<speaker>Μνησίλοχος</speaker>
<l>ἐγὼ δὴ τοῦτο δρῶ.</l>
</sp>
<sp>
<speaker>Τοξότης</speaker>
<l n="1210">ὦ γρᾴδιʼ ὠς καρίεντό σοι τὸ τυγάτριον,</l>
<l>κοὐ δύσκολʼ ἀλλὰ πρᾶο. ποῦ τὸ γρᾴδιο;</l>
<l>οἴμʼ ὠς ἀπόλωλο· ποῦ τὸ γέροντʼ ἐντευτενί;</l>
<l>ὦ γρᾴδιʼ, ὦ γρᾷ. οὐκ ἐπαινῶ γρᾴδιο.</l>
<l>Ἀρταμουξία.</l>
<l>διέβαλλέ μʼ ηʼ γραῦς. ἀπότρεκʼ ὠς τάκιστα σύ·</l>
<l n="1215">ὀρτῶς δὲ συβήνη ʼστί· καταβηνῆσι γάρ.</l>
<l>οἴμοι,</l>
<l>τί δρᾶσι; ποῖ τὸ γρᾴδιʼ; Ἀρταμουξία.</l>
</sp>
<sp>
<speaker>Χορός</speaker>
<l>τὴν γραῦν ἐρωτᾷς, ἣ ʼφερεν τὰς πηκτίδας;</l>
</sp>
<sp>
<speaker>Τοξότης</speaker>
<l>ναὶ ναῖκι. εἶδες αὐτό;</l>
</sp>
<sp>
<speaker>Χορός</speaker>
<l>ταύτῃ γʼ οἴχεται</l>
<l>αὐτή τʼ ἐκείνη καὶ γέρων τις εἵπετο.</l>
</sp>
<sp>
<speaker>Τοξότης</speaker>
<l n="1220">κροκῶτʼ ἔκοντο τὴ γέροντο;</l>
</sp>
<sp>
<speaker>Χορός</speaker>
<l>φήμʼ ἐγώ.</l>
<l>ἔτʼ ἂν καταλάβοις, εἰ διώκοις ταυτῃί.</l>
</sp>
<sp>
<speaker>Τοξότης</speaker>
<l>ὦ μιαρὸ γρᾶο· πότερα τρέξι τὴν ὀδό;</l>
<l>Ἀρταμουξία.</l>
</sp>
<sp>
<speaker>Χορός</speaker>
<l>ὀρθὴν ἄνω δίωκε. ποῖ θεῖς; οὐ πάλιν</l>
<l>τῃδὶ διώξει; σʼ τοὔμπαλιν τρέχεις σύ γε.</l>
</sp>
<sp>
<speaker>Τοξότης</speaker>
<l n="1225">κακόδαιμον, ἀλλὰ τρέξι. Ἀρταμουξία.<milestone ed="p" n="1226" unit="card"/>
</l>
</sp>
</div1>
<div1 type="Exodus">
<div2 type="anapests">
<sp>
<speaker>Χορός</speaker>
<l>τρέχε νυν κατὰ τοὺς κόρακας ἐπουρίσας, <add>τρέχε.</add>
</l>
<l>ἀλλὰ πέπαισται μετρίως ἡμῖν·</l>
<l>ὥσθʼ ὥρα δή ʼστι βαδίζειν</l>
<l>οἴκαδʼ ἑκάστῃ. τὼ Θεσμοφόρω δʼ</l>
<l n="1230">ἡμῖν ἀγαθὴν</l>
<l>τούτων χάριν ἀνταποδοίτην.</l>
</sp>
</div2>
</div1>
</body>
</text>
</TEI.2>
