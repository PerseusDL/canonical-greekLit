<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Thes.">Thesmophoriazusae</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by Lowell Bowditch</change><change><date>9/92</date><label>ed.</label><name>Bill Merrill</name>Refined tagging</change><change><date>10/1/92</date><label>ed.</label><name>Bill Merrill</name>Replaced LYRIC Meter= tag with  SPEECH Meter=</change><change><date>1/19/99</date><label>ed.</label><name>lmc</name>Fixed typo in line 2: changed phi to theta in e(wqinou=</change><change><date>01-Feb-00</date><label>Markup</label><name>Anne Mahoney</name>
$Log: aristoph.thes_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:24  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.4  2010/06/25 13:26:22  gcrane
errors with proper names fixed

Revision 1.3  2010/06/21 16:42:23  gcrane
small fixes to Greek errors -- mainly accent issues with the speaker names

Revision 1.2  2010/01/29 21:55:12  lcerrato
added missing line 236

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2009/09/08 20:28:34  lcerrato
fixed typo

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:53  packel
Converted to XML

Revision 1.10  2004/04/21 20:51:05  mimno
added card 1s

Revision 1.9  2003/07/01 22:14:37  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:54  dasmith
Added separate funder entity to TEI header.

Revision 1.6  2000/02/01 22:11:29  amahoney
bring up to P3

</change></revisionDesc></teiHeader>
<text>
<body>
<div n="urn:cts:greekLit:tlg0019.tlg008.perseus-grc1" type="edition" xml:lang="grc"><div type="Prologue">
<milestone n="1" unit="card"/>
<sp>
<speaker>Μνησίλοχος</speaker>
<l n="1">ὦ Ζεῦ χελιδὼν ἆρά ποτε φανήσεται;</l>
<l n="2">ἀπολεῖ μʼ ἀλοῶν ἅνθρωπος ἐξ ἑωθινοῦ.</l>
<l n="3">οἷόν τε, πρὶν τὸν σπλῆνα κομιδῇ μʼ ἐκβαλεῖν,</l>
<l n="4">παρὰ σοῦ πυφέσθαι ποῖ μʼ ἄγεις ωὖριπίδη;</l>
</sp>
<sp>
<speaker>Εὐριπίδης</speaker>
<l n="5">ἀλλʼ οὐκ ἀκούειν δεῖ σε πάνθʼ ὅσʼ αὐτίκα</l>
<l n="6">ὄψει παρεστώς.</l>
</sp>
<sp>
<speaker>Μνησίλοχος</speaker>
<l n="7">πῶς λέγεις; αὖθις φράσον.</l>
<l n="8">οὐ δεῖ μʼ ἀκούειν;</l>
</sp>
<sp>
<speaker>Εὐριπίδης</speaker>
<l n="9">οὐχ ἅ γʼ ἂν μέλλῃς ὁρᾶν.</l>
</sp>
<sp>
<speaker>Μνησίλοχος</speaker>
<l n="10">οὐδʼ ἆρʼ ὁρᾶν δεῖ μʼ;</l>
</sp>
<sp>
<speaker>Εὐριπίδης</speaker>
<l n="11">οὐχ ἅ γʼ ἂν ἀκούειν δέῃ.</l>
</sp>
<sp>
<speaker>Μνησίλοχος</speaker>
<l n="12">πῶς μοι παραινεῖς; δεξιῶς μέντοι λέγεις.</l>
<l n="13">οὐ φῂς σὺ χρῆναί μʼ οὔτʼ ἀκούειν οὔθʼ ὁρᾶν;</l>
</sp>
<sp>
<speaker>Εὐριπίδης</speaker>
<l n="14">χωρὶς γὰρ αὐτοῖν ἑκατέρου ʼστὶν ἡ φύσις.</l>
</sp>
<sp>
<speaker>Μνησίλοχος</speaker>
<l n="15">τοῦ μήτʼ ἀκούειν μήθʼ ὁρᾶν;</l>
</sp>
<sp>
<speaker>Εὐριπίδης</speaker>
<l n="16">εὖ ἴσθʼ ὅτι.</l>
</sp>
<sp>
<speaker>Μνησίλοχος</speaker>
<l n="17">πῶς χωρίς;</l>
</sp>
<sp>
<speaker>Εὐριπίδης</speaker>
<l n="18">οὕτω ταῦτα διεκρίθη τότε.</l>
<l n="19">αἰθὴρ γὰρ ὅτε τὰ πρῶτα διεχωρίζετο</l>
<l n="20">καὶ ζᾦʼ ἐν αὑτῷ ξυνετέκνου κινούμενα,</l>
<l n="21">ᾧ μὲν βλέπειν χρὴ πρῶτʼ ἐμηχανήσατο</l>
<l n="22">ὀφθαλμὸν ἀντίμιμον ἡλίου τροχῷ,</l>
<l n="23">ἀκοῇ δὲ χοάνην ὦτα διετετρήνατο.</l>
</sp>
<sp>
<speaker>Μνησίλοχος</speaker>
<l n="24">διὰ τὴν χοάνην οὖν μήτʼ ἀκούω μήθʼ ὁρῶ;</l>
<l n="25">νὴ τὸν Δίʼ ἥδομαί γε τουτὶ προσμαθών.</l>
<l n="26">οἷόν γέ που ʼστιν αἱ σοφαὶ ξυνουσίαι.</l>
</sp>
<sp>
<speaker>Εὐριπίδης</speaker>
<l n="27">πόλλʼ ἂν μάθοις τοιαῦτα παρʼ ἐμοῦ.</l>
</sp>
<sp>
<speaker>Μνησίλοχος</speaker>
<l n="28">πῶς ἂν οὖν</l>
<l n="29">πρὸς τοῖς ἀγαθοῖς τούτοισιν ἐξεύροιμʼ ὅπως</l>
<l n="30">ἔτι προσμάθοιμι χωλὸς εἶναι τὼ σκέλει;</l>
</sp>
<sp>
<speaker>Εὐριπίδης</speaker>
<l n="31">βάδιζε δευρὶ καὶ πρόσεχε τὸν νοῦν.</l>
</sp>
<sp>
<speaker>Μνησίλοχος</speaker>
<l n="32">ἰδού.</l>
</sp>
<sp>
<speaker>Εὐριπίδης</speaker>
<l n="33">ὁρᾷς τὸ θύριον τοῦτο;</l>
</sp>
<sp>
<speaker>Μνησίλοχος</speaker>
<l n="34">νὴ τὸν Ἡρακλέα</l>
<l n="35">οἶμαί γε.</l>
</sp>
<sp>
<speaker>Εὐριπίδης</speaker>
<l n="36">σίγα νυν.</l>
</sp>
<sp>
<speaker>Μνησίλοχος</speaker>
<l n="37">σιωπῶ τὸ θύριον;</l>
</sp>
<sp>
<speaker>Εὐριπίδης</speaker>
<l n="38">ἄκουʼ.</l>
</sp>
<sp>
<speaker>Μνησίλοχος</speaker>
<l n="39">ἀκούω καὶ σιωπῶ τὸ θύριον;</l>
</sp>
<sp>
<speaker>Εὐριπίδης</speaker>
<l n="40">ἐνταῦθʼ Ἀγάθων ὁ κλεινὸς οἰκῶν τυγχάνει</l>
<l n="41">ὁ τραγῳδοποιός.</l>
</sp>
<sp>
<speaker>Μνησίλοχος</speaker>
<l n="42">ποῖος οὗτος Ἁγάθων;</l>
</sp>
<sp>
<speaker>Εὐριπίδης</speaker>
<l n="43">ἔστιν τις Ἀγάθων—</l>
</sp>
<sp>
<speaker>Μνησίλοχος</speaker>
<l n="44">μῶν ὁ μέλας ὁ καρτερός;</l>
</sp>
<sp>
<speaker>Εὐριπίδης</speaker>
<l n="45">οὔκ, ἀλλʼ ἕτερός τις· οὐχ ἑόρακας πώποτε;</l>
</sp>
<sp>
<speaker>Μνησίλοχος</speaker>
<l n="46">μῶν ὁ δασυπώγων;</l>
</sp>
<sp>
<speaker>Εὐριπίδης</speaker>
<l n="47">οὐχ ἑόρακας πώποτε;</l>
</sp>
<sp>
<speaker>Μνησίλοχος</speaker>
<l n="48">μὰ τὸν Δίʼ οὔτοι γʼ ὥστε καί μέ γʼ εἰδέναι.</l>
</sp>
<sp>
<speaker>Εὐριπίδης</speaker>
<l n="49">καὶ μὴν βεβίνηκας σύ γʼ, ἀλλʼ οὐκ οἶσθʼ ἴσως.</l>
<l n="50">ἀλλʼ ἐκποδὼν πτήξωμεν, ὡς ἐξέρχεται</l>
<l n="51">θεράπων τις αὐτοῦ πῦρ ἔχων καὶ μυρρίνας·</l>
<l n="52">προθυσόμενος ἔοικε τῆς ποιήσεως.</l>
</sp>
<div type="anapests">
<sp>
<speaker>Θεράπων</speaker>
<l n="53">εὔφημος πᾶς ἔστω λαός,</l>
<l n="54">στόμα συγκλῄσας· ἐπιδημεῖ γὰρ</l>
<l n="55">θίασος Μουσῶν ἔνδον μελάθρων</l>
<l n="56">τῶν δεσποσύνων μελοποιῶν.</l>
<l n="57">ἐχέτω δὲ πνοὰς νήνεμος αἰθήρ,</l>
<l n="58">κῦμα δὲ πόντου μὴ κελαδείτω</l>
<l n="59">γλαυκόν·</l>
</sp>
<sp>
<speaker>Μνησίλοχος</speaker>
<l n="60">βομβάξ.</l>
</sp>
<sp>
<speaker>Εὐριπίδης</speaker>
<l n="61">σίγα.</l>
</sp>
<sp>
<speaker>Μνησίλοχος</speaker>
<l n="62">τι λέγει;</l>
</sp>
<sp>
<speaker>Θεράπων</speaker>
<l n="63">πτηνῶν τε γένη κατακοιμάσθω,</l>
<l n="64">θηρῶν τʼ ἀγρίων πόδες ὑλοδρόμων</l>
<l n="65">μὴ λυέσθων.</l>
</sp>
<sp>
<speaker>Μνησίλοχος</speaker>
<l n="66">βομβαλοβομβάξ.</l>
</sp>
<sp>
<speaker>Θεράπων</speaker>
<l n="67">μέλλει γὰρ ὁ καλλιεπὴς Ἀγάθων</l>
<l n="68">πρόμος ἡμέτερος—</l>
</sp>
<sp>
<speaker>Μνησίλοχος</speaker>
<l n="69">μῶν βινεῖσθαι;</l>
</sp>
<sp>
<speaker>Θεράπων</speaker>
<l n="70">τίς ὁ φωνήσας;</l>
</sp>
<sp>
<speaker>Μνησίλοχος</speaker>
<l n="71">νήνεμος αἰθήρ.<milestone ed="p" n="52" unit="card"/>
</l>
</sp>
<sp>
<speaker>Θεράπων</speaker>
<l n="72">δρυόχους τιθέναι δράματος ἀρχάς.</l>
<l n="73">κάμπτει δὲ νέας ἁψῖδας ἐπῶν,</l>
<l n="74">τὰ δὲ τορνεύει, τὰ δὲ κολλομελεῖ,</l>
<l n="75">καὶ γνωμοτυπεῖ κἀντονομάζει</l>
<l n="76">καὶ κηροχυτεῖ καὶ γογγύλλει</l>
<l n="77">καὶ χοανεύει.</l>
</sp>
<sp>
<speaker>Μνησίλοχος</speaker>
<l n="78">καὶ λαικάζει.</l>
</sp>
<sp>
<speaker>Θεράπων</speaker>
<l n="79">τίς ἀγροιώτας πελάθει θριγκοῖς;</l>
</sp>
<sp>
<speaker>Μνησίλοχος</speaker>
<l n="80">ὃς ἕτοιμος σοῦ τοῦ τε ποιητοῦ</l>
<l n="81">τοῦ καλλιεποῦς κατὰ τοῦ θριγκοῦ</l>
<l n="82">συγγογγύλας καὶ συστρέψας</l>
<l n="83">τουτὶ τὸ πέος χοανεῦσαι.</l>
</sp>
</div>
<div type="iambics">
<sp>
<speaker>Θεράπων</speaker>
<l n="84">ἦ που νέος γʼ ὢν ἦσθʼ ὑβριστὴς ὦ γέρον.</l>
</sp>
<sp>
<speaker>Εὐριπίδης</speaker>
<l n="85">ὦ δαιμόνιε τοῦτον μὲν ἔα χαίρειν, σὺ δὲ</l>
<l n="86">Ἀγάθωνά μοι δεῦρʼ ἐκκάλεσον πάσῃ τέχνῃ.</l>
</sp>
<sp>
<speaker>Θεράπων</speaker>
<l n="87">μηδὲν ἱκέτευʼ· αὐτὸς γὰρ ἔξεισιν τάχα.</l>
<l n="88">καὶ γὰρ μελοποιεῖν ἄρχεται· χειμῶνος οὖν</l>
<l n="89">ὄντος κατακάμπτειν τὰς στροφὰς οὐ ῥᾴδιον,</l>
<l n="90">ἢν μὴ προίῃ θύρασι πρὸς τὸν ἥλιον.</l>
</sp>
<sp>
<speaker>Εὐριπίδης</speaker>
<l n="91">τί οὖν ἐγὼ δρῶ;</l>
</sp>
<sp>
<speaker>Θεράπων</speaker>
<l n="92">περίμενʼ, ὡς ἐξερχεται.</l>
</sp>
<sp>
<speaker>Εὐριπίδης</speaker>
<l n="93">ὦ Ζεῦ τί δρᾶσαι διανοεῖ με τήμερον;</l>
</sp>
<sp>
<speaker>Μνησίλοχος</speaker>
<l n="94">νὴ τοὺς θεοὺς ἐγὼ πυθέσθαι βούλομαι</l>
<l n="95">τί τὸ πρᾶγμα τουτί. τί στένεις; τί δυσφορεῖς;</l>
<l n="96">οὐ χρῆν σε κρύπτειν ὄντα κηδεστὴν ἐμόν.</l>
</sp>
<sp>
<speaker>Εὐριπίδης</speaker>
<l n="97">ἔστιν κακόν μοι μέγα τι προπεφυραμένον.</l>
</sp>
<sp>
<speaker>Μνησίλοχος</speaker>
<l n="98">ποῖόν τι;</l>
</sp>
<sp>
<speaker>Εὐριπίδης</speaker>
<l n="99">τῇδε θἠμέρᾳ κριθήσεται</l>
<l n="100">εἴτʼ ἔστʼ ἔτι ζῶν εἴτʼ ἀπόλωλʼ Εὐριπίδης.</l>
</sp>
<sp>
<speaker>Μνησίλοχος</speaker>
<l n="101">καὶ πῶς; ἐπεὶ νῦν γʼ οὔτε τὰ δικαστήρια</l>
<l n="102">μέλλει δικάζειν οὔτε βουλῆς ἐσθʼ ἕδρα,</l>
<l n="103">ἐπεὶ τρίτη ʼστὶ Θεσμοφορίων ἡ μέση.</l>
</sp>
<sp>
<speaker>Εὐριπίδης</speaker>
<l n="104">τοῦτʼ αὐτὸ γὰρ τοι κἀπολεῖν με προσδοκῶ.</l>
<l n="105">αἱ γὰρ γυναῖκες ἐπιβεβουλεύκασί μοι</l>
<l n="106">κἀν Θεσμοφόροιν μέλλουσι περί μου τήμερον</l>
<l n="107">ἐκκλησιάζειν ἐπʼ ὀλέθρῳ.</l>
</sp>
<sp>
<speaker>Μνησίλοχος</speaker>
<l n="108">τιὴ τί δή;</l>
</sp>
<sp>
<speaker>Εὐριπίδης</speaker>
<l n="109">ὁτιὴ τραγῳδῶ καὶ κακῶς αὐτὰς λέγω.</l>
</sp>
<sp>
<speaker>Μνησίλοχος</speaker>
<l n="110">νὴ τὸν Ποσειδῶ καὶ δίκαιά <add>γʼ</add> ἂν πάθοις.</l>
<l n="111">ἀτὰρ τίνʼ ἐκ τούτων σὺ μηχανὴν ἔχεις;</l>
</sp>
<sp>
<speaker>Εὐριπίδης</speaker>
<l n="112">Ἀγάθωνα πεῖσαι τὸν τραγῳδοδιδάσκαλον</l>
<l n="113">ἐς Θεσμοφόροιν ἐλθεῖν.</l>
</sp>
<sp>
<speaker>Μνησίλοχος</speaker>
<l n="114">τί δράσοντʼ; εἰπέ μοι.</l>
</sp>
<sp>
<speaker>Εὐριπίδης</speaker>
<l n="115">ἐκκλησιάσοντʼ ἐν ταῖς γυναιξὶ κἂν δέῃ</l>
<l n="116">λέξονθʼ ὑπὲρ ἐμοῦ.</l>
</sp>
<sp>
<speaker>Μνησίλοχος</speaker>
<l n="117">πότερα φανερῶς ἢ λάθρᾳ;</l>
</sp>
<sp>
<speaker>Εὐριπίδης</speaker>
<l n="118">λάθρᾳ, στολὴν γυναικὸς ἠμφιεσμένον.</l>
</sp>
<sp>
<speaker>Μνησίλοχος</speaker>
<l n="119">τὸ πρᾶγμα κομψὸν καὶ σφόδρʼ ἐκ τοῦ σοῦ τρόπου·</l>
<l n="120">τοῦ γὰρ τεχνάζειν ἡμέτερος ὁ πυραμοῦς.</l>
</sp>
<sp>
<speaker>Εὐριπίδης</speaker>
<l n="121">σίγα.</l>
</sp>
<sp>
<speaker>Μνησίλοχος</speaker>
<l n="122">τί δʼ ἔστιν;</l>
</sp>
<sp>
<speaker>Εὐριπίδης</speaker>
<l n="123">Ἁγάθων ἐξέρχεται.</l>
</sp>
<sp>
<speaker>Μνησίλοχος</speaker>
<l n="124">καὶ ποῖός ἐστιν;</l>
</sp>
<sp>
<speaker>Εὐριπίδης</speaker>
<l n="125">οὗτος οὑκκυκλούμενος.</l>
</sp>
<sp>
<speaker>Μνησίλοχος</speaker>
<l n="126">ἀλλʼ ἢ τυφλὸς μέν εἰμʼ· ἐγὼ γὰρ οὐχ ὁρῶ</l>
<l n="127">ἄνδρʼ οὐδένʼ ἐνθάδʼ ὄντα, Κυρήνην δʼ ὁρῶ.</l>
</sp>
<sp>
<speaker>Εὐριπίδης</speaker>
<l n="128">σίγα· μελῳδεῖν γὰρ παρασκευάζεται.</l>
</sp>
<sp>
<speaker>Μνησίλοχος</speaker>
<l n="129">μύρμηκος ἀτραπούς, ἢ τί διαμινύρεται;<milestone ed="p" n="101" unit="card"/>
</l>
</sp>
</div>
<div type="lyric">
<sp>
<speaker>Ἀγάθων</speaker>
<l n="130">ἱερὰν χθονίαις δεξάμεναι</l>
<l n="131">λαμπάδα κοῦραι ξὺν ἐλευθέρᾳ</l>
<l n="132">πατρίδι χορεύσασθε βοάν.</l>
</sp>
<sp>
<speaker>Χορὸς Ἀγάθωνος</speaker>
<l n="133">τίνι δαιμόνων ὁ κῶμος;</l>
<l n="134">λέγε νυν. εὐπίστως δὲ τοὐμὸν</l>
<l n="135">δαίμονας ἔχει σεβίσαι.</l>
</sp>
<sp>
<speaker>Ἀγάθων</speaker>
<l n="136">ἄγε νυν ὄλβιζε Μοῦσα</l>
<l n="137">χρυσέων ῥύτορα τόξων</l>
<l n="138">Φοῖβον, ὃς ἱδρύσατο χώρας</l>
<l n="139">γύαλα Σιμουντίδι γᾷ.</l>
</sp>
<sp>
<speaker>Χορὸς Ἀγάθωνος</speaker>
<l n="140">χαῖρε καλλίστας ἀοιδᾶς</l>
<l n="141">Φοῖβʼ ἐν εὐμούσοισι τιμαῖς</l>
<l n="142">γέρας ἱερὸν προφέρων.</l>
</sp>
<sp>
<speaker>Ἀγάθων</speaker>
<l n="143">τάν τʼ ἐν ὄρεσι δρυογόνοισι</l>
<l n="144">κόραν ἀείσατʼ</l>
<l n="145">Ἄρτεμιν ἀγροτέραν.</l>
</sp>
<sp>
<speaker>Χορὸς Ἀγάθωνος</speaker>
<l n="146">ἕπομαι κλῄζουσα σεμνὸν</l>
<l n="147">γόνον ὀλβίζουσα Λατοῦς</l>
<l n="148">Ἄρτεμιν ἀπειρολεχῆ.</l>
</sp>
<sp>
<speaker>Ἀγάθων</speaker>
<l n="149">Λατώ τε κρούματά τʼ Ἀσιάδος</l>
<l n="150">ποδὶ †παράρυθμʼ εὔρυθμα Φρυγίων</l>
<l n="151">διανεύματα Χαρίτων†.</l>
</sp>
<sp>
<speaker>Χορὸς Ἀγάθωνος</speaker>
<l n="152">σέβομαι Λατώ τʼ ἄνασσαν</l>
<l n="153">κίθαρίν τε ματέρʼ ὕμνων</l>
<l n="154">ἄρσενι βοᾷ δόκιμον,</l>
<l n="155">τᾷ φάος ἔσσυτο δαιμονίοις <add>θεοῦ</add> ὄμμασιν</l>
<l n="156">ἁμετέρας τε διʼ αἰφνιδίου ὀπός. ὧν χάριν</l>
<l n="157">ἄνακτʼ ἄγαλλε Φοῖβον τιμᾷ.</l>
<l n="158">χαῖρʼ ὄλβιε παῖ Λατοῦς.</l>
</sp>
</div>
<div type="iambics">
<sp>
<speaker>Μνησίλοχος</speaker>
<l n="159">ὡς ἡδὺ τὸ μέλος ὦ πότνιαι Γενετυλλίδες</l>
<l n="160">καὶ θηλυδριῶδες καὶ κατεγλωττισμένον</l>
<l n="161">καὶ μανδαλωτόν, ὥστʼ ἐμοῦ γʼ ἀκροωμένου</l>
<l n="162">ὑπὸ τὴν ἕδραν αὐτὴν ὑπῆλθε γάργαλος.</l>
<l n="163">καί σʼ ὦ νεανίσχʼ ὅστις εἶ, κατʼ Αἰσχύλον</l>
<l n="164">ἐκ τῆς Λυκουργείας ἐρέσθαι βούλομαι.</l>
<l n="165">ποδαπὸς ὁ γύννις; τίς πάτρα; τίς ἡ στολή;</l>
<l n="166">τίς ἡ τάραξις τοῦ βίου; τί βάρβιτος</l>
<l n="167">λαλεῖ κροκωτῷ; τί δὲ λύρα κεκρυφάλῳ;</l>
<l n="168">τί λήκυθος καὶ στρόφιον; ὡς οὐ ξύμφορον.</l>
<l n="169">τίς δαὶ κατόπτρου καὶ ξίφους κοινωνία;</l>
<l n="170">τίς δʼ αὐτὸς ὦ παῖ; πότερον ὡς ἀνὴρ τρέφει;</l>
<l n="171">καὶ ποῦ πέος; ποῦ χλαῖνα; ποῦ Λακωνικαί;</l>
<l n="172">ἀλλʼ ὡς γυνὴ δῆτʼ· εἶτα ποῦ τὰ τιτθία;</l>
<l n="173">τί φῄς; τί σιγᾷς; ἀλλὰ δῆτʼ ἐκ τοῦ μέλους</l>
<l n="174">ζητῶ σʼ, ἐπειδή γʼ αὐτὸς οὐ βούλει φράσαι;</l>
</sp>
<sp>
<speaker>Ἀγάθων</speaker>
<l n="175">ὦ πρέσβυ πρέσβυ, τοῦ φθόνου μὲν τὸν ψόγον</l>
<l n="176">ἤκουσα, τὴν δʼ ἄλγησιν οὐ παρεσχόμην·</l>
<l n="177">ἐγὼ δὲ τὴν ἐσθῆθʼ ἅμα γνώμῃ φορῶ.</l>
<l n="178">χρὴ γὰρ ποιητὴν ἄνδρα πρὸς τὰ δράματα</l>
<l n="179">ἃ δεῖ ποιεῖν πρὸς ταῦτα τοὺς τρόπους ἔχειν.</l>
<l n="180">αὐτίκα γυναικεῖʼ ἢν ποιῇ τις δράματα,</l>
<l n="181">μετουσίαν δεῖ τῶν τρόπων τὸ σῶμʼ ἔχειν.<milestone ed="p" n="153" unit="card"/>
</l>
</sp>
<sp>
<speaker>Μνησίλοχος</speaker>
<l n="182">οὐκοῦν κελητίζεις, ὅταν Φαίδραν ποιῇς;</l>
</sp>
<sp>
<speaker>Ἀγάθων</speaker>
<l n="183">ἀνδρεῖα δʼ ἢν ποιῇ τις, ἐν τῷ σώματι</l>
<l n="184">ἔνεσθʼ ὑπάρχον τοῦθʼ. ἃ δʼ οὐ κεκτήμεθα,</l>
<l n="185">μίμησις ἤδη ταῦτα συνθηρεύεται.</l>
</sp>
<sp>
<speaker>Μνησίλοχος</speaker>
<l n="186">ὅταν σατύρους τοίνυν ποιῇς, καλεῖν ἐμέ,</l>
<l n="187">ἵνα συμποιῶ σοὔπισθεν ἐστυκὼς ἐγώ.</l>
</sp>
<sp>
<speaker>Ἀγάθων</speaker>
<l n="188">ἄλλως τʼ ἄμουσόν ἐστι ποιητὴν ἰδεῖν</l>
<l n="189">ἀγρεῖον ὄντα καὶ δασύν· σκέψαι δʼ ὅτι</l>
<l n="190">Ἴβυκος ἐκεῖνος κἀνακρέων ὁ Τήιος</l>
<l n="191">κἀλκαῖος, οἳ περὶ ἁρμονίαν ἐχύμισαν,</l>
<l n="192">ἐμιτροφόρουν τε καὶ διεκλῶντʼ Ἰωνικῶς,</l>
<l n="193">καὶ Φρύνιχος, τοῦτον γὰρ οὖν ἀκήκοας,</l>
<l n="194">αὐτός τε καλὸς ἦν καὶ καλῶς ἠμπέσχετο·</l>
<l n="195">διὰ τοῦτʼ ἄρʼ αὐτοῦ καὶ κάλʼ ἦν τὰ δράματα.</l>
<l n="196">ὅμοια γὰρ ποιεῖν ἀνάγκη τῇ φύσει.</l>
</sp>
<sp>
<speaker>Μνησίλοχος</speaker>
<l n="197">ταῦτʼ ἄρʼ ὁ Φιλοκλέης αἰσχρὸς ὢν αἰσχρῶς ποιεῖ,</l>
<l n="198">ὁ δʼ αὖ Ξενοκλέης ὢν κακὸς κακῶς ποιεῖ,</l>
<l n="199">ὁ δʼ αὖ Θέογνις ψυχρὸς ὢν ψυχρῶς ποιεῖ.</l>
</sp>
<sp>
<speaker>Ἀγάθων</speaker>
<l n="200">ἅπασʼ ἀνάγκη· ταῦτα γάρ τοι γνοὺς ἐγὼ</l>
<l n="201">ἐμαυτὸν ἐθεράπευσα.</l>
</sp>
<sp>
<speaker>Μνησίλοχος</speaker>
<l n="202">πῶς πρὸς τῶν θεῶν;</l>
</sp>
<sp>
<speaker>Εὐριπίδης</speaker>
<l n="203">παῦσαι βαΰζων· καὶ γὰρ ἐγὼ τοιοῦτος ἦν</l>
<l n="204">ὢν τηλικοῦτος, ἡνίκʼ ἠρχόμην ποιεῖν.</l>
</sp>
<sp>
<speaker>Μνησίλοχος</speaker>
<l n="205">μὰ τὸν Δίʼ οὐ ζηλῶ σε τῆς παιδεύσεως.</l>
</sp>
<sp>
<speaker>Εὐριπίδης</speaker>
<l n="206">ἀλλʼ ὧνπερ οὕνεκʼ ἦλθον, ἔα μʼ εἰπεῖν.</l>
</sp>
<sp>
<speaker>Ἀγάθων</speaker>
<l n="207">λέγε.</l>
</sp>
<sp>
<speaker>Εὐριπίδης</speaker>
<l n="208">Ἀγάθων, σοφοῦ πρὸς ἀνδρός, ὅστις ἐν βραχεῖ</l>
<l n="209">πολλοὺς καλῶς οἷός τε συντέμνειν λόγους.</l>
<l n="210">ἐγὼ δὲ καινῇ ξυμφορᾷ πεπληγμένος</l>
<l n="211">ἱκέτης ἀφῖγμαι πρὸς σέ.</l>
</sp>
<sp>
<speaker>Ἀγάθων</speaker>
<l n="212">τοῦ χρείαν ἔχων;</l>
</sp>
<sp>
<speaker>Εὐριπίδης</speaker>
<l n="213">μέλλουσί μʼ αἱ γυναῖκες ἀπολεῖν τήμερον</l>
<l n="214">τοῖς Θεσμοφορίοις, ὅτι κακῶς αὐτὰς λέγω.</l>
</sp>
<sp>
<speaker>Ἀγάθων</speaker>
<l n="215">τίς οὖν παρʼ ἡμῶν ἐστιν ὠφέλειά σοι;</l>
</sp>
<sp>
<speaker>Εὐριπίδης</speaker>
<l n="216">ἡ πᾶσʼ· ἐὰν γὰρ ἐγκαθεζόμενος λάθρᾳ</l>
<l n="217">ἐν ταῖς γυναιξίν, ὡς δοκῶν εἶναι γυνή,</l>
<l n="218">ὑπεραποκρίνῃ μου, σαφῶς σώσεις ἐμέ.</l>
<l n="219">μόνος γὰρ ἂν λέξειας ἀξίως ἐμοῦ.</l>
</sp>
<sp>
<speaker>Ἀγάθων</speaker>
<l n="220">ἔπειτα πῶς οὐκ αὐτὸς ἀπολογεῖ παρών;</l>
</sp>
<sp>
<speaker>Εὐριπίδης</speaker>
<l n="221">ἐγὼ φράσω σοι. πρῶτα μὲν γιγνώσκομαι·</l>
<l n="222">ἔπειτα πολιός εἰμι καὶ πώγωνʼ ἔχω,</l>
<l n="223">σὺ δʼ εὐπρόσωπος λευκὸς ἐξυρημένος</l>
<l n="224">γυναικόφωνος ἁπαλὸς εὐπρεπὴς ἰδεῖν.</l>
</sp>
<sp>
<speaker>Ἀγάθων</speaker>
<l n="225">Εὐριπίδη—</l>
</sp>
<sp>
<speaker>Εὐριπίδης</speaker>
<l n="226">τί ἔστιν;</l>
</sp>
<sp>
<speaker>Ἀγάθων</speaker>
<l n="227">ἐποίησάς ποτε,</l>
<l n="228">
<q>χαίρεις ὁρῶν φῶς, πατέρα δʼ οὐ χαίρειν δοκεῖς;</q>
</l>
</sp>
<sp>
<speaker>Εὐριπίδης</speaker>
<l n="229">ἔγωγε.</l>
</sp>
<sp>
<speaker>Ἀγάθων</speaker>
<l n="230">μή νυν ἐλπίσῃς τὸ σὸν κακὸν</l>
<l n="231">ἡμᾶς ὑφέξειν. καὶ γὰρ ἂν μαινοίμεθʼ ἄν.</l>
<l n="232">ἀλλʼ αὐτὸς ὅ γε σόν ἐστιν οἰκείως φέρε.</l>
<l n="233">τὰς συμφορὰς γὰρ οὐχὶ τοῖς τεχνάσμασιν</l>
<l n="234">φέρειν δίκαιον ἀλλὰ τοῖς παθήμασιν.</l>
</sp>
<sp>
<speaker>Μνησίλοχος</speaker>
<l n="235">καὶ μὴν ού γʼ ὦ κατάπυγον εὐρύπρωκτος εἶ</l>
<l n="236">οὐ τοῖς λόγοισιν ἀλλὰ τοῖς παθήμασιν.</l>
</sp>
<sp>
<speaker>Εὐριπίδης</speaker>
<l n="237">τί δʼ ἔστιν ὅτι δέδοικας ἐλθεῖν αὐτόσε;</l>
</sp>
<sp>
<speaker>Ἀγάθων</speaker>
<l n="238">κάκιον ἀπολοίμην ἂν ἢ σύ.</l>
</sp>
<sp>
<speaker>Εὐριπίδης</speaker>
<l n="239">πῶς;</l>
</sp>
<sp>
<speaker>Ἀγάθων</speaker>
<l n="240">ὅπως;</l>
<l n="241">δοκῶν γυναικῶν ἔργα νυκτερείσια</l>
<l n="242">κλέπτειν ὑφαρπάζειν τε θήλειαν Κύπριν.<milestone ed="p" n="206" unit="card"/>
</l>
</sp>
<sp>
<speaker>Μνησίλοχος</speaker>
<l n="243">ἰδού γε κλέπτειν· νὴ Δία βινεῖσθαι μὲν οὖν.</l>
<l n="244">ἀτὰρ ἡ πρόφασίς γε νὴ Δίʼ εἰκότως ἔχει.</l>
</sp>
<sp>
<speaker>Εὐριπίδης</speaker>
<l n="245">τί οὖν; ποιήσεις ταῦτα;</l>
</sp>
<sp>
<speaker>Ἀγάθων</speaker>
<l n="246">μὴ δόκει γε σύ.</l>
</sp>
<sp>
<speaker>Εὐριπίδης</speaker>
<l n="247">ὦ τρισκακοδαίμων ὡς ἀπόλωλʼ Εὐριπίδης.</l>
</sp>
<sp>
<speaker>Μνησίλοχος</speaker>
<l n="248">ὦ φίλτατʼ ὦ κηδεστὰ μὴ σαυτὸν προδῷς.</l>
</sp>
<sp>
<speaker>Εὐριπίδης</speaker>
<l n="249">πῶς οὖν ποιήσω δῆτα;</l>
</sp>
<sp>
<speaker>Μνησίλοχος</speaker>
<l n="250">τοῦτον μὲν μακρὰ</l>
<l n="251">κλάειν κέλευʼ, ἐμοὶ δʼ ὅ τι βούλει χρῶ λαβών.</l>
</sp>
<sp>
<speaker>Εὐριπίδης</speaker>
<l n="252">ἄγε νυν ἐπειδὴ σαυτὸν ἐπιδίδως ἐμοί,</l>
<l n="253">ἀπόδυθι τουτὶ θοἰμάτιον.</l>
</sp>
<sp>
<speaker>Μνησίλοχος</speaker>
<l n="254">καὶ δὴ χαμαί.</l>
<l n="255">ἀτὰρ τί μέλλεις δρᾶν μʼ;</l>
</sp>
<sp>
<speaker>Εὐριπίδης</speaker>
<l n="256">ἀποξυρεῖν ταδί,</l>
<l n="257">τὰ κάτω δʼ ἀφεύειν.</l>
</sp>
<sp>
<speaker>Μνησίλοχος</speaker>
<l n="258">ἀλλὰ πρᾶττʼ, εἴ σοι δοκεῖ.</l>
<l n="259">ἢ μὴʼ πιδοῦνʼ ἐμαυτὸν ὤφελόν ποτε.</l>
</sp>
<sp>
<speaker>Εὐριπίδης</speaker>
<l n="260">Ἀγάθων σὺ μέντοι ξυροφορεῖς ἑκάστοτε,</l>
<l n="261">χρῆσόν τί νυν ἡμῖν ξυρόν.</l>
</sp>
<sp>
<speaker>Ἀγάθων</speaker>
<l n="262">αὐτὸς λάμβανε</l>
<l n="263">ἐντεῦθεν ἐκ τῆς ξυροδόκης.</l>
</sp>
<sp>
<speaker>Εὐριπίδης</speaker>
<l n="264">γενναῖος εἶ.</l>
<l n="265">κάθιξε· φύσα τὴν γνάθον τὴν δεξιάν.</l>
</sp>
<sp>
<speaker>Μνησίλοχος</speaker>
<l n="266">ὤμοι.</l>
</sp>
<sp>
<speaker>Εὐριπίδης</speaker>
<l n="267">τί κέκραγας; ἐμβαλῶ σοι πάτταλον,</l>
<l n="268">ἢν μὴ σιωπᾷς.</l>
</sp>
<sp>
<speaker>Μνησίλοχος</speaker>
<l n="269">ἀτταταῖ ἰατταταῖ.</l>
</sp>
<sp>
<speaker>Εὐριπίδης</speaker>
<l n="270">οὗτος σὺ ποῖ θεῖς;</l>
</sp>
<sp>
<speaker>Μνησίλοχος</speaker>
<l n="271">ἐς τὸ τῶν σεμνῶν</l>
<l n="272">θεῶν· οὐ γὰρ μὰ τὴν Δήμητρά γʼ ἐνταυθοῖ μενῶ</l>
<l n="273">τεμνόμενος.</l>
</sp>
<sp>
<speaker>Εὐριπίδης</speaker>
<l n="274">οὔκουν καταγέλαστος δῆτʼ ἔσει</l>
<l n="275">τὴν ἡμίκραιραν τὴν ἑτέραν ψιλὴν ἔχων;</l>
</sp>
<sp>
<speaker>Μνησίλοχος</speaker>
<l n="276">ὀλίγον μέλει μοι.</l>
</sp>
<sp>
<speaker>Εὐριπίδης</speaker>
<l n="277">μηδαμῶς πρὸς τῶν θεῶν</l>
<l n="278">προδῷς με· χώρει δεῦρο.</l>
</sp>
<sp>
<speaker>Μνησίλοχος</speaker>
<l n="279">κακοδαίμων ἐγώ.</l>
</sp>
<sp>
<speaker>Εὐριπίδης</speaker>
<l n="280">ἔχʼ ἀτρέμα σαυτὸν κἀνάκυπτε· ποῖ στρέφει;</l>
</sp>
<sp>
<speaker>Μνησίλοχος</speaker>
<l n="281">μυμῦ.</l>
</sp>
<sp>
<speaker>Εὐριπίδης</speaker>
<l n="282">τί μύξεις; πάντα πεποίηται καλῶς.</l>
</sp>
<sp>
<speaker>Μνησίλοχος</speaker>
<l n="283">οἴμοι κακοδαίμων, ψιλὸς αὖ στρατεύσομαι.</l>
</sp>
<sp>
<speaker>Εὐριπίδης</speaker>
<l n="284">μὴ φροντίσῃ· ὡς εὐπρεπὴς φανεῖ πάνυ.</l>
<l n="285">βούλει θεᾶσθαι σαυτόν;</l>
</sp>
<sp>
<speaker>Μνησίλοχος</speaker>
<l n="286">εἰ δοκεῖ, φέρε.</l>
</sp>
<sp>
<speaker>Εὐριπίδης</speaker>
<l n="287">ὁρᾷς σεαυτόν;</l>
</sp>
<sp>
<speaker>Μνησίλοχος</speaker>
<l n="288">οὐ μὰ Δίʼ ἀλλὰ Κλεισθένη.</l>
</sp>
<sp>
<speaker>Εὐριπίδης</speaker>
<l n="289">ἀνίστασʼ, ἵνʼ ἀφεύσω σε, κἀγκύψας ἔχε.</l>
</sp>
<sp>
<speaker>Μνησίλοχος</speaker>
<l n="290">οἴμοι κακοδαίμων δελφάκιον γενήσομαι.</l>
</sp>
<sp>
<speaker>Εὐριπίδης</speaker>
<l n="291">ἐνεγκάτω τις ἔνδοθεν δᾷδʼ ἢ λύχνον.</l>
<l n="292">ἐπίκυπτε· τὴν κέρκον φυλάττου νυν ἄκραν.</l>
</sp>
<sp>
<speaker>Μνησίλοχος</speaker>
<l n="293">ἐμοὶ μελήσει νὴ Δία, πλήν γʼ ὅτι κάομαι.</l>
<l n="294">οἴμοι τάλας. ὕδωρ ὕδωρ ὦ γείτονες.</l>
<l n="295">πρὶν ἀντιλαβέσθαι †πρωκτὸν τῆς φλογός.†</l>
</sp>
<sp>
<speaker>Εὐριπίδης</speaker>
<l n="296">θάρρει.</l>
</sp>
<sp>
<speaker>Μνησίλοχος</speaker>
<l n="297">τί θαρρῶ καταπεπυρπολημένος;</l>
</sp>
<sp>
<speaker>Εὐριπίδης</speaker>
<l n="298">ἀλλʼ οὐκ ἔτʼ οἰδὲν πρᾶγμά σοι· τὰ πλεῖστα γὰρ</l>
<l n="299">ἀποπεπόνηκας.</l>
</sp>
<sp>
<speaker>Μνησίλοχος</speaker>
<l n="300">φῦ ἰοὺ τῆς ἀσβόλου.</l>
<l n="301">αἰθὸς γεγένημαι πάντα τὰ περὶ τὴν τράμιν.</l>
</sp>
<sp>
<speaker>Εὐριπίδης</speaker>
<l n="302">μὴ φροντίσῃς· ἕτερος γὰρ αὐτὰ σφογγιεῖ.</l>
</sp>
<sp>
<speaker>Μνησίλοχος</speaker>
<l n="303">οἰμώξετἄρʼ εἴ τις τὸν ἐμὸν πρωκτὸν πλυνεῖ.</l>
</sp>
<sp>
<speaker>Εὐριπίδης</speaker>
<l n="304">Ἀγάθων, ἐπειδὴ σαυτὸν ἐπιδοῦναι φθονεῖς,</l>
<l n="305">ἀλλʼ ἱμάτιον γοῦν χρῆσον ἡμῖν τουτῳὶ</l>
<l n="306">καὶ στρόφιον· οὐ γὰρ ταῦτά γʼ ὡς οὐκ ἔστʼ ἐρεῖς.</l>
</sp>
<sp>
<speaker>Ἀγάθων</speaker>
<l n="307">λαμβάνετε καὶ χρῆσθʼ· οὐ φθονῶ.</l>
</sp>
<sp>
<speaker>Μνησίλοχος</speaker>
<l n="308">τί οὖν λάβω;</l>
</sp>
<sp>
<speaker>Ἀγάθων</speaker>
<l n="309">ὅ τι; τὸν κροκωτὸν πρῶτον ἐνδύου λαβών.</l>
</sp>
<sp>
<speaker>Μνησίλοχος</speaker>
<l n="310">νὴ τὴν Ἀφροδίτην ἡδύ γʼ ὄζει ποσθίου.</l>
<l n="311">σύζωσον ἀνύσας. αἶρε νῦν στρόφιον.</l>
</sp>
<sp>
<speaker>Εὐριπίδης</speaker>
<l n="312">ἰδού.</l>
</sp>
<sp>
<speaker>Μνησίλοχος</speaker>
<l n="313">ἴθι νυν κατάστειλόν με τὰ περὶ τὼ σκέλει.</l>
</sp>
<sp>
<speaker>Εὐριπίδης</speaker>
<l n="314">κεκρυφάλου δεῖ καὶ μίτρας.</l>
</sp>
<sp>
<speaker>Ἀγάθων</speaker>
<l n="315">ἡδὶ μὲν οὖν</l>
<l n="316">κεφαλὴ περίθετος, ἣν ἐγὼ νύκτωρ φορῶ.</l>
</sp>
<sp>
<speaker>Εὐριπίδης</speaker>
<l n="317">νὴ τὸν Δίʼ ἀλλὰ κἀπιτηδεία πάνυ.</l>
</sp>
<sp>
<speaker>Μνησίλοχος</speaker>
<l n="318">ἆρʼ ἁρμόσει μοι;</l>
</sp>
<sp>
<speaker>Εὐριπίδης</speaker>
<l n="319">νὴ Δίʼ ἀλλʼ ἄριστʼ ἔχει.</l>
<l n="320">φέρʼ ἔγκυκλον·</l>
</sp>
<sp>
<speaker>Ἀγάθων</speaker>
<l n="321">τουτὶ λάβʼ ἀπὸ τῆς κλινίδος.</l>
</sp>
<sp>
<speaker>Εὐριπίδης</speaker>
<l n="322">ὑποδημάτων δεῖ.</l>
</sp>
<sp>
<speaker>Ἀγάθων</speaker>
<l n="323">τἀμὰ ταυτὶ λάμβανε.</l>
</sp>
<sp>
<speaker>Μνησίλοχος</speaker>
<l n="324">ἆρʼ ἁρμόσει μοι;</l>
</sp>
<sp>
<speaker>Εὐριπίδης</speaker>
<l n="325">χαλαρὰ γοῦν χαίρεις φορῶν.</l>
</sp>
<sp>
<speaker>Ἀγάθων</speaker>
<l n="326">σὺ τοῦτο γίγνωσκʼ· ἀλλʼ ἔχεις γὰρ ὧν δέει,</l>
<l n="327">εἴσω τις ὡς τάχιστά μʼ ἐσκυκλησάτω.<milestone ed="p" n="266" unit="card"/>
</l>
</sp>
<sp>
<speaker>Εὐριπίδης</speaker>
<l n="328">ἁνὴρ μὲν ἡμῖν οὑτοσὶ καὶ δὴ γυνὴ</l>
<l n="329">τό γʼ εἶδος· ἢν λαλῇς δʼ, ὅπως τῷ φθέγματι</l>
<l n="330">γυναικιεῖς εὖ καὶ πιθανῶς.</l>
</sp>
<sp>
<speaker>Μνησίλοχος</speaker>
<l n="331">πειράσομαι.</l>
</sp>
<sp>
<speaker>Εὐριπίδης</speaker>
<l n="332">βάδιζε τοίνυν.</l>
</sp>
<sp>
<speaker>Μνησίλοχος</speaker>
<l n="333">μὰ τὸν Ἀπόλλω οὔκ, ἤν γε μὴ</l>
<l n="334">ὀμόσῃς ἐμοί—</l>
</sp>
<sp>
<speaker>Εὐριπίδης</speaker>
<l n="335">τί χρῆμα;</l>
</sp>
<sp>
<speaker>Μνησίλοχος</speaker>
<l n="336">συσσώσειν ἐμὲ</l>
<l n="337">πάσαις τέχναις, ἤν μοί τι περιπίπτῃ κακόν.</l>
</sp>
<sp>
<speaker>Εὐριπίδης</speaker>
<l n="338">ὄμνυμι τοίνυν αἰθέρʼ οἴκησιν Διός.</l>
</sp>
<sp>
<speaker>Μνησίλοχος</speaker>
<l n="339">τί μᾶλλον ἢ τὴν Ἱπποκράτους ξυνοικίαν;</l>
</sp>
<sp>
<speaker>Εὐριπίδης</speaker>
<l n="340">ὄμνυμι τοίνυν πάντας ἄρδην τοὺς θεούς.</l>
</sp>
<sp>
<speaker>Μνησίλοχος</speaker>
<l n="341">μέμνησο τοίνυν ταῦθʼ, ὅτι ἡ φρὴν ὤμοσεν,</l>
<l n="342">ἡ γλῶττα δʼ οὐκ ὀμώμοκʼ· οὐδʼ ὥρκωσʼ ἐγώ.</l>
</sp>
<sp>
<speaker>Εὐριπίδης</speaker>
<l n="343">ἔκσπευδε ταχέως· ὡς τὸ τῆς ἐκκλησίας</l>
<l n="344">σημεῖον ἐν τῷ Θεσμοφορείῳ φαίνεται.</l>
<l n="345">ἐγὼ δʼ ἄπειμι.</l>
</sp>
<sp>
<speaker>Μνησίλοχος</speaker>
<l n="346">δεῦρό νυν ὦ Θρᾷτθʼ ἕπου.</l>
<l n="347">ὦ Θρᾷττα θέασαι, καομένων τῶν λαμπάδων</l>
<l n="348">ὅσον τὸ χρῆμʼ ἀνέρχεθʼ ὑπὸ τῆς λιγνύος.</l>
<l n="349">ἀλλʼ ὦ περικαλλεῖ Θεσμοφόρω δέξασθέ με</l>
<l n="350">ἀγαθῇ τύχῃ καὶ δεῦρο <add>καὶ</add> πάλιν οἴκαδε.</l>
<l n="351">ὦ Θρᾷττα τὴν κίστην κάθελε, κᾆτʼ ἔξελε</l>
<l n="352">τὸ πόπανον, ὅπως λαβοῦσα θύσω τοῖν θεοῖν.</l>
<l n="353">δέσποινα πολυτίμητε Δήμητερ φίλη</l>
<l n="354">καὶ Φερρέφαττα, πολλὰ πολλάκις μέ σοι</l>
<l n="355">θύειν ἔχουσαν, εἰ δὲ μἀλλὰ νῦν λαθεῖν.</l>
<l n="356">καὶ τοῦ θυγατρίου χοῖρον ἀνδρός μοι τυχεῖν</l>
<l n="357">πλουτοῦντος, ἄλλως δʼ ἠλιθίου κἀβελτέρου,</l>
<l n="358">καὶ ποσθαλίσκον νοῦν ἔχειν μοι καὶ φρένας.</l>
<l n="359">ποῦ ποῦ καθίζωμʼ ἐν καλῷ, τῶν ῥητόρων</l>
<l n="360">ἵνʼ ἐξακούω; σὺ δʼ ἄπιθʼ ὦ Θρᾷττʼ ἐκποδών.</l>
<l n="361">
<del>δούλοις γὰρ οὐκ ἔξεστʼ ἀκούειν τῶν λόγων.</del>
<milestone ed="p" n="295" unit="card"/>
</l>
</sp>
</div>
</div>
<div type="Parodos">
<div type="prologue">
<sp>
<speaker>Κηρύκαινα</speaker>
<l n="362">εὐφημία ʼστω, εὐφημία ʼστω. εὔχεσθε τοῖν</l>
<l n="363">Θεσμοφόροιν τῇ Δήμητρι καὶ τῇ Κόρῃ καὶ τῷ</l>
<l n="364">Πλούτῳ καὶ τῇ Καλλιγενείᾳ καὶ τῇ Κουροτρόφῳ</l>
<l n="365">τῇ Γῇ καὶ τῷ Ἑρμῇ καὶ Χάρισιν ἐκκλησίαν</l>
<l n="366">τήνδε καὶ σύνοδον τὴν νῦν κάλλιστα καὶ ἄριστα</l>
<l n="367">ποιῆσαι, πολυωφελῶς μὲν πόλει τῇ Ἀθηναίων</l>
<l n="368">τυχηρῶς δʼ ἡμῖν αὐταῖς. καὶ τὴν δρῶσαν</l>
<l n="369">τήν <add>τʼ</add> ἀγορεύουσαν τὰ βέλτιστα περὶ τὸν δῆμον</l>
<l n="370">τὸν Ἀθηναίων καὶ τὸν τῶν γυναικῶν ταύτην</l>
<l n="371">νικᾶν. ταῦτʼ εὔχεσθε, καὶ ὑμῖν αὐταῖς τἀγαθά.</l>
<l n="372">ἰὴ παιὼν ἰὴ παιών. χαίρωμεν.<milestone ed="p" n="312" unit="card"/>
</l>
</sp>
</div>
<div type="lyric">
<sp>
<speaker>Χορός</speaker>
<l n="373">δεχόμεθα καὶ θεῶν γένος</l>
<l n="374">λιτόμεθα ταῖσδʼ ἐπʼ εὐχαῖς</l>
<l n="375">φανέντας ἐπιχαρῆναι.</l>
<l n="376">Ζεῦ μεγαλώνυμε χρυσολύρα τε</l>
<l n="377">Δῆλον ὃς ἔχεις ἱεράν,</l>
<l n="378">καὶ σὺ παγκρατὲς κόρα γλαυκῶπι</l>
<l n="379">χρυσόλογχε πόλιν οἰκοῦσα</l>
<l n="380">περιμάχητον, ἐλθὲ δεῦρο.</l>
<l n="381">καὶ πολυώνυμε θηροφόνη παῖ</l>
<l n="382">Λατοῦς χρυσώπιδος ἔρνος,</l>
<l n="383">σύ τε πόντιε σεμνὲ Πόσειδον</l>
<l n="384">ἁλιμέδον προλιπὼν</l>
<l n="385">μυχὸν ἰχθυόεντʼ οἰστροδόνητον,</l>
<l n="386">Νηρέος ἐναλίου τε κόραι</l>
<l n="387">Νύμφαι τʼ ὀρείπλαγκτοι.</l>
<l n="388">χρυσέα τε φόρμιγξ</l>
<l n="389">ἰαχήσειεν ἐπʼ εὐχαῖς</l>
<l n="390">ἡμετέραις· τελέως δʼ</l>
<l n="391">ἐκκλησιάσαιμεν Ἀθηναίων</l>
<l n="392">εὐγενεῖς γυναῖκες.<milestone ed="p" n="331" unit="card"/>
</l>
</sp>
<sp>
<speaker>Κηρύκαινα</speaker>
<l n="393">εὔχεσθε τοῖς θεοῖσι τοῖς Ὀλυμπίοις</l>
<l n="394">καὶ ταῖς Ὀλυμπίαισι καὶ τοῖς Πυθίοις</l>
<l n="395">καὶ ταῖσι Πυθίαισι καὶ τοῖς Δηλίοις</l>
<l n="396">καὶ ταῖσι Δηλίαισι τοῖς <add>τʼ</add> ἄλλοις θεοῖς,</l>
<l n="397">εἴ τις ἐπιβουλεύει τι τῷ δήμῳ κακὸν</l>
<l n="398">τῷ τῶν γυναικῶν ἢ ʼπικηρυκεύεται</l>
<l n="399">Εὐριπίδῃ Μήδοις <add>τʼ</add> ἐπὶ βλάβῃ τινὶ</l>
<l n="400">τῇ τῶν γυναικῶν, ἢ τυραννεῖν ἐπινοεῖ</l>
<l n="401">ἢ τὸν τύραννον συγκατάγειν, ἢ παιδίον</l>
<l n="402">ὑποβαλλομένης κατεῖπεν, ἢ δούλη τινὸς</l>
<l n="403">προαγωγὸς οὖσʼ ἐνετρύλλισεν τῷ δεσπότῃ</l>
<l n="404">ἢ πεμπομένη τις ἀγγελίας ψευδεῖς φέρει,</l>
<l n="405">ἢ μοιχὸς εἴ τις ἐξαπατᾷ ψευδῆ λέγων</l>
<l n="406">καὶ μὴ δίδωσιν ἃν ὑπόσχηταί ποτε,</l>
<l n="407">ἢ δῶρά τις δίδωσι μοιχῷ γραῦς γυνή,</l>
<l n="408">ἢ καὶ δέχεται προδιδοῦσʼ ἑταίρα τὸν φίλον,</l>
<l n="409">κεἴ τις κάπηλος ἢ καπηλὶς τοῦ χοῶς</l>
<l n="410">ἢ τῶν κοτυλῶν τὸ νόμισμα διαλυμαίνεται,</l>
<l n="411">κακῶς ἀπολέσθαι τοῦτον αὐτὸν κᾠκίαν</l>
<l n="412">ἀρᾶσθε, ταῖς δʼ ἄλλαισιν ὑμῖν τοὺς θεοὺς</l>
<l n="413">εὔχεσθε πάσαις πολλὰ δοῦναι κἀγαθά.<milestone ed="p" n="352" unit="card"/>
</l>
</sp>
<sp>
<speaker>Χορός</speaker>
<l n="414">ξυνευχόμεσθα τέλεα μὲν</l>
<l n="415">πόλει τέλεα δὲ δήμῳ</l>
<l n="416">τάδʼ εὔγματα γενέσθαι,</l>
<l n="417">τὰ δʼ ἄρισθʼ ὅσαις προσήκει</l>
<l n="418">νικᾶν λεγούσαις· ὁπόσαι δʼ</l>
<l n="419">ἐξαπατῶσιν παραβαίνουσί τε τοὺς</l>
<l n="420">ὅρκους τοὺς νενομισμένους</l>
<l n="421">κερδῶν οὕνεκʼ ἐπὶ βλάβῃ,</l>
<l n="422">ἢ ψηφίσματα καὶ νόμον</l>
<l n="423">ζητοῦσʼ ἀντιμεθιστάναι,</l>
<l n="424">τἀπόρρητά τε τοῖσιν ἐχθροῖς</l>
<l n="425">τοῖς ἡμετέροις λέγουσʼ,</l>
<l n="426">ἢ Μήδους ἐπάγουσι γῇ</l>
<l n="427">κερδῶν οὕνεκʼ ἐπὶ βλάβῃ,</l>
<l n="428">ἀσεβοῦσιν ἀδικοῦσίν τε τὴν πόλιν.</l>
<l n="429">ἀλλʼ ὦ παγκρατὲς</l>
<l n="430">Ζεῦ ταῦτα κυρώσειας, ὥσθʼ</l>
<l n="431">ἡμῖν θεοὺς παραστατεῖν</l>
<l n="432">καίπερ γυναιξὶν οὔσαις.<milestone ed="p" n="372" unit="card"/>
</l>
</sp>
</div>
</div>
<div type="Lyric-Scene">
<sp>
<speaker>Κηρύκαινα</speaker>
<l n="433">ἄκουε πᾶς. ἔδοξε τῇ βουλῇ τάδε</l>
<l n="434">τῇ τῶν γυναικῶν· Τιμόκλειʼ ἐπεστάτει,</l>
<l n="435">Λύσιλλʼ ἐγραμμάτευεν, εἶπε Ζωστράτη·</l>
<l n="436">ἐκκλησίαν ποιεῖν ἕωθεν τῇ μέσῃ</l>
<l n="437">τῶν Θεσμοφορίων, ᾗ μάλισθʼ ἡμῖν σχολή,</l>
<l n="438">καὶ χρηματίζειν πρῶτα περὶ Εὐριπίδου,</l>
<l n="439">ὅ τι χρὴ παθεῖν ἐκεῖνον· ἀδικεῖν γὰρ δοκεῖ</l>
<l n="440">ἡμῖν ἁπάσαις. τίς ἀγορεύειν βούλεται;</l>
</sp>
<sp>
<speaker>Γυνὴ Α</speaker>
<l n="441">ἐγώ.</l>
</sp>
<sp>
<speaker>Κηρύκαινα</speaker>
<l n="442">περίθου νυν τόνδε πρῶτον πρὶν λέγειν.</l>
</sp>
<sp>
<speaker>Χορός</speaker>
<l n="443">σίγα σιώπα, πρόσεχε τὸν νοῦν· χρέμπτεται γὰρ ἤδη</l>
<l n="444">ὅπερ ποιοῦσʼ οἱ ῥήτορες. μακρὰν ἔοικε λέξειν.</l>
</sp>
<sp>
<speaker>Γυνὴ Α</speaker>
<l n="445">φιλοτιμίᾳ μὲν οὐδεμιᾷ μὰ τὼ θεὼ</l>
<l n="446">λέξουσʼ ἀνέστην ὦ γυναῖκες· ἀλλὰ γὰρ</l>
<l n="447">βαρέως φέρω τάλαινα πολὺν ἤδη χρόνον</l>
<l n="448">προπηλακιζομένας ὁρῶς ἡμᾶς ὑπὸ</l>
<l n="449">Εὐριπίδου τοῦ τῆς λαχανοπωλητρίας</l>
<l n="450">καὶ πολλὰ καὶ παντοῖʼ ἀκουούσας κακά.</l>
<l n="451">τί γὰρ οὗτος ἡμᾶς οὐκ ἐπισμῇ τῶν κακῶν;</l>
<l n="452">ποῦ δʼ οὐχὶ διαβέβληχʼ, ὅπουπερ ἔμβραχυ</l>
<l n="453">εἰσὶν θεαταὶ καὶ τραγῳδοὶ καὶ χοροί,</l>
<l n="454">τὰς μοιχοτρόπους, τὰς ἀνδρεραστίας καλῶν,</l>
<l n="455">τὰς οἰνοπότιδας, τὰς προδότιδας, τὰς λάλους,</l>
<l n="456">τὰς οὐδὲν ὑγιές, τὰς μέγʼ ἀνδράσιν κακόν·</l>
<l n="457">ὥστʼ εὐθὺς εἰσιόντες ἀπὸ τῶν ἰκρίων</l>
<l n="458">ὑποβλέπουσʼ ἡμᾶς σκοποῦνταί τʼ εὐθέως</l>
<l n="459">μὴ μοιχὸς ἔνδον ᾖ τις ἀποκεκρυμμένος.</l>
<l n="460">δρᾶσαι δʼ ἔθʼ ἡμῖν οὐδὲν ὥσπερ καὶ πρὸ τοῦ</l>
<l n="461">ἔξεστι· τοιαῦθʼ οὗτος ἐδίδαξεν κακὰ</l>
<l n="462">τοὺς ἄνδρας ἡμῶν· ὥστʼ ἐάνπερ τις πλέκῃ</l>
<l n="463">γυνὴ στέφανον, ἐρᾶν δοκεῖ· κἂν ἐκβάλῃ</l>
<l n="464">σκεῦός τι κατὰ τὴν οἰκίαν πλανωμένη,</l>
<l n="465">ἁνὴρ ἐρωτᾷ, ʼτῷ κατέαγεν ἡ χύτρα;</l>
<l n="466">οὐκ ἔσθʼ ὅπως οὐ τῷ Κορινθίῳ ξένῳ.ʼ</l>
<l n="467">κάμνει κόρη τις, εὐθὺς ἁδελφὸς λέγει,</l>
<l n="468">
<q>τὸ χρῶμα τοῦτό μʼ οὐκ ἀρέσκει τῆς κόρης.</q>
</l>
<l n="469">εἶεν, γυνή τις ὑποβαλέσθαι βούλεται</l>
<l n="470">ἀποροῦσα παίδων, οὐδὲ τοῦτʼ ἔστιν λαθεῖν.</l>
<l n="471">ἅνδρες γὰρ ἤδη παρακάθηνται πλησίον·</l>
<l n="472">πρὸς τοὺς γέροντάς θʼ οἳ πρὸ τοῦ τὰς μείρακας</l>
<l n="473">ἤγοντο, διαβέβληκεν, ὥστʼ οὐδεὶς γέρων</l>
<l n="474">γαμεῖν ἐθέλει γυναῖκα διὰ τοὔπος τοδὶ</l>
<l n="475">
<q>δέσποινα γὰρ γέροντι νυμφίῳ γυνή.</q>
</l>
<l n="476">εἶτα διὰ τοῦτον ταῖς γυναικωνίτισιν</l>
<l n="477">σφραγῖδας ἐπιβάλλουσιν ἤδη καὶ μοχλοὺς</l>
<l n="478">τηροῦντες ἡμᾶς, καὶ προσέτι Μολοττικοὺς</l>
<l n="479">τρέφουσι μορμολυκεῖα τοῖς μοιχοῖς κύνας.</l>
<l n="480">καὶ ταῦτα μὲν ξυγγνώσθʼ. ἃ δʼ ἦν ἡμῖν πρὸ τοῦ</l>
<l n="481">αὐταῖς ταμιεῦσαι καὶ προαιρούσαις λαθεῖν</l>
<l n="482">ἄλφιτον ἔλαιον οἶνον, οὐδὲ ταῦτʼ ἔτι</l>
<l n="483">ἔξεστιν. οἱ γὰρ ἄνδρες ἤδη κλῄδια</l>
<l n="484">αὐτοὶ φοροῦσι κρυπτὰ κακοηθέστατα</l>
<l n="485">Λακωνίκʼ ἄττα, τρεῖς ἔχοντα γομφίους.</l>
<l n="486">πρὸ τοῦ μὲν οὖν ἦν ἀλλʼ ὑποῖξαι τὴν θύραν</l>
<l n="487">ποιησαμέναισι δακτύλιον τριωβόλου,</l>
<l n="488">νῦν δʼ οὗτος αὐτοὺς ᾡκότριψ Εὐριπίδης</l>
<l n="489">ἐδίδαξε θριπήδεστʼ ἔχειν σφραγίδια</l>
<l n="490">ἐξαψαμένους. νῦν οὖν ἐμοὶ τούτῳ δοκεῖ</l>
<l n="491">ὄλεθρόν τινʼ ἡμᾶς κυρκανᾶν ἁμωσγέπως,</l>
<l n="492">ἢ φαρμάκοισιν ἢ μιᾷ γέ τῳ τέχνῃ,</l>
<l n="493">ὅπως ἀπολεῖται. ταῦτʼ ἐγὼ φανερῶς λέγω,</l>
<l n="494">τὰ δʼ ἄλλα μετὰ τῆς γραμματέως συγγράψομαι.<milestone ed="p" n="434" unit="card"/>
</l>
</sp>
<div type="strophe" n="1">
<sp>
<speaker>Χορός</speaker>
<l n="495">οὔπω ταύτης ἤκουσα</l>
<l n="496">πολυπλοκωτέρας γυναικὸς</l>
<l n="497">οὐδὲ δεινότερον λεγούσης.</l>
<l n="498">πάντα γὰρ λέγει δίκαια,</l>
<l n="499">†πάσας δʼ ἰδέας ἐξήτασεν,</l>
<l n="500">πάντα δʼ ἐβάστασεν φρενὶ πυκνῶς τε†</l>
<l n="501">ποικίλους λόγους ἀνηῦρεν</l>
<l n="502">εὖ διεζητημένους·</l>
<l n="503">ὥστʼ ἂν εἰ λέγοι παρʼ αὐτὴν</l>
<l n="504">Ξενοκλέης ὁ Καρκίνου, δοκεῖν</l>
<l n="505">ἂν αὐτόν, ὡς ἐγᾦμαι,</l>
<l n="506">πᾶσιν ὑμῖν</l>
<l n="507">ἄντικρυς μηδὲν λέγειν.<milestone ed="p" n="443" unit="card"/>
</l>
</sp>
<sp>
<speaker>Γυνὴ Β</speaker>
<l n="508">ὀλίγων ἕνεκα καὐτὴ παρῆλθον ῥημάτων.</l>
<l n="509">τὰ μὲν γὰρ ἄλλʼ αὕτη κατηγόρηκεν εὖ·</l>
<l n="510">ἃ δʼ ἐγὼ πέπονθα, ταῦτα λέξαι βούλομαι.</l>
<l n="511">ἐμοὶ γὰρ ἁνὴρ ἀπέθανεν μὲν ἐν Κύπρῳ</l>
<l n="512">παιδάρια πέντε καταλιπών, ἁγὼ μόλις</l>
<l n="513">στεφανηπλοκοῦσʼ ἔβοσκον ἐν ταῖς μυρρίναις.</l>
<l n="514">τέως μὲν οὖν ἀλλʼ ἡμικάκως ἐβοσκόμην·</l>
<l n="515">νῦν δʼ οὗτος ἐν ταῖσιν τραγῳδίαις ποιῶν</l>
<l n="516">τοὺς ἄνδρας ἀναπέπεικεν οὐκ εἶναι θεούς·</l>
<l n="517">ὥστʼ οὐκέτʼ ἐμπολῶμεν οὐδʼ εἰς ἥμισυ.</l>
<l n="518">νῦν οὖν ἁπάσαισιν παραινῶ καὶ λέγω</l>
<l n="519">τοῦτον κολάσαι τὸν ἄνδρα πολλῶν οὕνεκα·</l>
<l n="520">ἄγρια γὰρ ἡμᾶς ὦ γυναῖκες δρᾷ κακά,</l>
<l n="521">ἅτʼ ἐν ἀγρίοισι τοῖς λαχάνοις αὐτὸς τραφείς.</l>
<l n="522">ἀλλʼ εἰς ἀγορὰν ἄπειμι· δεῖ γὰρ ἀνδράσιν</l>
<l n="523">πλέξαι στεφάνους συνθηματιαίους εἴκοσιν.<milestone ed="p" n="459" unit="card"/>
</l>
</sp>
</div>
<div type="strophe" n="2">
<sp>
<speaker>Χορός</speaker>
<l n="524">ἕτερον αὖ τι λῆμα τοῦτο</l>
<l n="525">κομψότερον ἔτʼ ἢ τὸ πρότερον</l>
<l n="526">ἀναπέφηνεν.</l>
<l n="527">οἷα κατεστωμύλατο</l>
<l n="528">οὐκ ἄκαιρα, φρένας ἔχουσα</l>
<l n="529">καὶ πολύπλοκον νόημʼ, οὐδʼ</l>
<l n="530">ἀσύνετʼ ἀλλὰ πιθανὰ πάντα.</l>
<l n="531">δεῖ δὲ ταύτης τῆς ὕβρεως ἡμῖν</l>
<l n="532">τὸν ἄνδρα</l>
<l n="533">περιφανῶς δοῦναι δίκην.<milestone ed="p" n="466" unit="card"/>
</l>
</sp>
<sp>
<speaker>Μνησίλοχος</speaker>
<l n="534">τὸ μὲν ὦ γυναῖκες ὀξυθυμεῖσθαι σφόδρα</l>
<l n="535">Εὐριπίδῃ, τοιαῦτʼ ἀκουούσας κακά,</l>
<l n="536">οὐ θαυμάσιόν ἐστʼ, οὐδʼ ἐπιζεῖν τὴν χολήν.</l>
<l n="537">καὐτὴ γὰρ ἔγωγʼ, οὕτως ὀναίμην τῶν τέκνων,</l>
<l n="538">μισῶ τὸν ἄνδρʼ ἐκεῖνον, εἰ μὴ μαίνομαι.</l>
<l n="539">ὅμως δʼ ἐν ἀλλήλαισι χρὴ δοῦναι λόγον·</l>
<l n="540">αὐταὶ γάρ ἐσμεν, κοὐδεμίʼ ἔκφορος λόγου.</l>
<l n="541">τί ταῦτʼ ἔχουσαι ʼκεῖνον αἰτιώμεθα</l>
<l n="542">βαρέως τε φέρομεν, εἰ δύʼ ἡμῶν ἢ τρία</l>
<l n="543">κακὰ ξυνειδὼς εἶπε δρώσας μυρία;</l>
<l n="544">ἐγὼ γὰρ αὐτὴ πρῶτον, ἵνα μἄλλην λέγω,</l>
<l n="545">ξύνοιδʼ ἐμαυτῇ πολλὰ <add>δείνʼ·</add> ἐκεῖνο δʼ οὖν</l>
<l n="546">δεινότατον, ὅτε νύμφη μὲν ἦν τρεῖς ἡμέρας,</l>
<l n="547">ὁ δʼ ἀνὴρ παρʼ ἐμοὶ καθηῦδεν· ἦν δέ μοι φίλος,</l>
<l n="548">ὅσπερ με διεκόρησεν οὖσαν ἑπτέτιν.</l>
<l n="549">οὖτος πόθῳ μου ʼκνυεν ἐλθὼν τὴν θύραν·</l>
<l n="550">κᾆτʼ εὐφὺς ἔγνων· εἶτα καταβαίνω λάθρᾳ.</l>
<l n="551">ὁ δʼ ἀνὴρ ἐρωτᾷ <q>ποῖ σὺ καταβαίνεις</q>; ‘ὅποι;</l>
<l n="552">στρόφος μʼ ἔχει τὴν γαστέρ ὦνερ κὠδύνη·</l>
<l n="553">ἐς τὸν κοπρῶνʼ οὖν ἔρχομαι.’ <q>βάδιζέ νυν·</q>
</l>
<l n="554">κᾆθʼ ὁ μὲν ἔτριβε κεδρίδας ἄννηθον σφάκον·</l>
<l n="555">ἐγὼ δὲ καταχέασα τοῦ στροφέως ὕδωρ</l>
<l n="556">ἐξῆλθον ὡς τὸν μοιχόν· εἶτʼ ἠρειδόμην</l>
<l n="557">παρὰ τὸν Ἀγυιᾶ κύβδʼ ἐχομένη τῆς δάφνης.</l>
<l n="558">ταῦτʼ οὐδεπώποτʼ εἶφʼ, ὁρᾶτʼ, Εὐριπίδης·</l>
<l n="559">οὐδʼ ὡς ὑπὸ τῶν δούλων τε κὠρεωκόμων</l>
<l n="560">σποδούμεθʼ, ἢν μὴ ʼχωμεν ἕτερον, οὐ λέγει·</l>
<l n="561">οὐδʼ ὡς ὅταν μάλισθʼ ὑπό του ληκώμεθα</l>
<l n="562">τὴν νύχθʼ, ἕωθεν σκόροδα διαμασώμεθα,</l>
<l n="563">ἵνʼ ὀσφρόμενος ἁνὴρ ἀπὸ τείχους εἰσιὼν</l>
<l n="564">μηδὲν κακὸν δρᾶν ὑποτοπῆται. ταῦθʼ, ὁρᾷς,</l>
<l n="565">οὐπώποτʼ εἶπεν. εἰ δὲ Φαίδραν λοιδορεῖ,</l>
<l n="566">ἡμῖν τί τοῦτʼ ἔστʼ; οὐδʼ ἐκεῖνʼ εἴρηκέ πω,</l>
<l n="567">ὡς ἡ γυνὴ δεικνῦσα τἀνδρὶ τοὔγκυκλον</l>
<l n="568">†ὑπʼ αὐγὰς † οἷόν ἐστιν, ἐγκεκαλυμμένον</l>
<l n="569">τὸν μοιχὸν ἐξέπεμψεν, οὐκ εἴρηκέ πω.</l>
<l n="570">ἑτέραν δʼ ἐγᾦδʼ ἣ ʼφασκεν ὠδίνειν γυνὴ</l>
<l n="571">δέχʼ ἡμέρας, ἔως ἐπρίατο παιδίον·</l>
<l n="572">ὁ δʼ ἀνὴρ περιέτρεχʼ ὠκυτόκιʼ ὠνούμενος·</l>
<l n="573">τὸ δʼ εἰσέφερε γραῦς ἐν χύτρᾳ τὸ παιδίον,</l>
<l n="574">ἵνα μὴ βό η, κηρίῳ βεβυσμένον·</l>
<l n="575">εἶθʼ ὡς ἔνευσεν ἡ φέρουσʼ, εὐθὺς βοᾷ,</l>
<l n="576">‘ἄπελθʼ ἄπελθʼ, ἤδη γὰρ ὦνέρ μοι δοκῶ</l>
<l n="577">τέξειν.’ τὸ γὰρ ἦτρον τῆς χύτρας ἐλάκτισεν·</l>
<l n="578">χὠ μὲν γεγηθὼς ἔτρεχεν, ἡ δʼ ἐξέσπασεν</l>
<l n="579">ἐκ τοῦ στόματος τοῦ παιδίου, τὸ δʼ ἀνέκραγεν.</l>
<l n="580">εἶθʼ ἡ μιαρὰ γραῦς, ἣ ʼφερεν τὸ παιδίον,</l>
<l n="581">θεῖ μειδιῶσα πρὸς τὸν ἄνδρα καὶ λέγει,</l>
<l n="582">‘λέων λέων σοι γέγονεν, αὔτʼ ἔκμαγμα σόν,</l>
<l n="583">τά τʼ ἄλλʼ ἁπαξάπαντα καὶ τὸ πόσθιον</l>
<l n="584">τῷ σῷ προσόμοιον, στρεβλὸν ὥσπερ κύτταρον.’</l>
<l n="585">ταῦτʼ οὐ ποιοῦμεν τὰ κακά; νὴ τὴν Ἄρτεμιν</l>
<l n="586">ἡμεῖς γε. κᾆτʼ Εὐριπίδῃ θυμούμεθα,</l>
<l n="587">οὐδὲν παθοῦσαι μεῖζον ἢ δεδράκαμεν;<milestone ed="p" n="520" unit="card"/>
</l>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="588">τουτὶ μέντοι θαυμαστόν,</l>
<l n="589">ὁπόθεν ηὑρέθη τὸ χρῆμα,</l>
<l n="590">χἤτις ἐξέθρεψε χώρα</l>
<l n="591">τήνδε τὴν θρασεῖαν οὕτω.</l>
<l n="592">τάδε γὰρ εἰπεῖν τὴν πανοῦργον</l>
<l n="593">κατὰ τὸ φανερὸν ὧδʼ ἀναιδῶς</l>
<l n="594">οὐκ ἂν ᾠόμην ἐν ἡμῖν</l>
<l n="595">οὐδὲ τολμῆσαί ποτʼ ἄν.</l>
<l n="596">ἀλλʼ ἅπαν γένοιτʼ ἂν ἤδη·</l>
<l n="597">τὴν παροιμίαν δʼ ἐπαινῶ</l>
<l n="598">τὴν παλαιάν· ὑπὸ λίθῳ γὰρ</l>
<l n="599">παντί νου χρὴ</l>
<l n="600">μὴ δάκῃ ῥητωρ ἀθρεῖν.<milestone ed="p" n="531" unit="card"/>
</l>
</sp>
</div>
<div type="katakeleusmenos">
<sp>
<speaker>Χορός</speaker>
<l n="601">ἀλλʼ οὐ γάρ ἐστι τῶν ἀναισχύτων φύσει γυναικῶν</l>
<l n="602">οὐδὲν κάκιον εἰς ἄπαντα πλὴν ἄρʼ εἰ γυναῖκες.<milestone ed="p" n="533" unit="card"/>
</l>
</sp>
</div>
<div type="epirrheme">
<sp>
<speaker>Γυνὴ Α</speaker>
<l n="603">οὔ τοι μὰ τὴν Ἄγλαυρον ὦ γυναῖκες εὖ φρονεῖτε,</l>
<l n="604">ἀλλʼ ἢ πεφάρμαχθʼ ἢ κακόν τι μέγα πεπόνθατʼ ἄλλο,</l>
<l n="605">ταύτην ἐῶσαι τὴν φθόρον τοιαῦτα περιυβρίζειν</l>
<l n="606">ἡμᾶς ἁπάσας. εἰ μὲν οἶν τις ἔστιν· εἰ δὲ μή, ἡμεῖς</l>
<l n="607">αὐταί τε καὶ τὰ δουλάρια τέφραν ποθὲν λαβοῦσαι</l>
<l n="608">ταύτης ἀποψιλώσομεν τὸν χοῖρον, ἵνα διδαχθῇ</l>
<l n="609">γυνὴ γυναῖκας οὖσα μὴ κακῶς λέγειν τὸ λοιπόν.</l>
</sp>
<sp>
<speaker>Μνησίλοχος</speaker>
<l n="610">μὴ δῆτα τόν γε χοῖρον ὦ γυναῖκες. εἰ γὰρ οὔσης</l>
<l n="611">παρρησίας κἀξὸν λέγειν ὅσαι πάρεσμεν ἀσταί,</l>
<l n="612">εἶτʼ εἶπον ἁγίγνωσκον ὑπὲρ Εὐριπίδου δίκαια,</l>
<l n="613">διὰ τοῦτο τιλλομένην με δεῖ δοῦναι δίκην ὑφʼ ὑμῶν;</l>
</sp>
<sp>
<speaker>Γυνὴ Α</speaker>
<l n="614">οὐ γάρ σε δεῖ δοῦναι δίκην; ἥτις μόνη τέτληκας</l>
<l n="615">ὑπὲρ ἀνδρὸς ἀντειπεῖν, ὃς ἡμᾶς πολλὰ κακὰ δέδρακεν</l>
<l n="616">ἐπίτηδες εὑρίσκων λόγους, ὅπου γυνὴ πονηρὰ</l>
<l n="617">ἐγένετο, Μελανίππας ποιῶν Φαίδρας τε· Πηνελόπην δὲ</l>
<l n="618">οὐπώποτʼ ἐποίησʼ, ὅτι γυνὴ σώφρων ἔδοξεν εἶναι.</l>
</sp>
<sp>
<speaker>Μνησίλοχος</speaker>
<l n="619">ἐγὼ γὰρ οἶδα ταἴτιον. Μίαν γὰρ οὐκ ἂν εἴποις</l>
<l n="620">τῶν νῦν γυναικῶν Πηνελόπην, Παίδρας δʼ ἁπαξαπάσας.</l>
</sp>
<sp>
<speaker>Γυνὴ Α</speaker>
<l n="621">ἀκούετʼ ὦ γυναῖκες οἷʼ εἴρηκεν ἡ πανοῦργος</l>
<l n="622">ἡμᾶς ἁπάσας αὖθις αὖ.</l>
</sp>
<sp>
<speaker>Μνησίλοχος</speaker>
<l n="623">καὶ νὴ Δίʼ οὐδέπω γε</l>
<l n="624">εἴρηχʼ ὅσα ξύνοιδʼ· ἐπεὶ βούλεσθε πλείονʼ εἴπω;</l>
</sp>
<sp>
<speaker>Γυνὴ Α</speaker>
<l n="625">ἀλλʼ οὐκ ἂν ἔτʼ ἔχοις· ὅσα γὰρ ᾔδησθʼ ἐξέχεας ἅπαντα.</l>
</sp>
<sp>
<speaker>Μνησίλοχος</speaker>
<l n="626">μὰ Δίʼ οὐδέπω τὴν μυριοστὴν μοῖραν ὧν ποιοῦμεν.</l>
<l n="627">ἐπεὶ τάδʼ οὐκ εἴρηχʼ, ὁρᾷς, ὡς στλεγγίδας λαβοῦσαι</l>
<l n="628">ἔπειτα σιφωνίζομεν τὸν οἶνον.</l>
</sp>
<sp>
<speaker>Γυνὴ Α</speaker>
<l n="629">ἐπιτριβείης.</l>
</sp>
<sp>
<speaker>Μνησίλοχος</speaker>
<l n="630">ὥς τʼ αὖ τὰ κρέʼ ἐξ Ἀπατουρίων ταῖς μαστροποῖς διδοῦσαι</l>
<l n="631">ἔπειτα τὴν γαλῆν φαμεν—</l>
</sp>
<sp>
<speaker>Γυνὴ Α</speaker>
<l n="632">τάλαινʼ ἐγώ· φλυαρεῖς.</l>
</sp>
<sp>
<speaker>Μνησίλοχος</speaker>
<l n="633">οὐδʼ ὡς τὸν ἄνδρα τῷ πελέκει γυνὴ κατεσπόδησεν,</l>
<l n="634">οὐκ εἶπον· οὐδʼ ὡς φαρμάκοις ἑτέρα τὸν ἄνδρʼ ἔμηνεν,</l>
<l n="635">οὐδʼ ὡς ὑπὸ τῇ πυέλῳ κατώρυξέν ποτʼ—</l>
</sp>
<sp>
<speaker>Γυνὴ Α</speaker>
<l n="636">ἐξόλοιο.</l>
</sp>
<sp>
<speaker>Μνησίλοχος</speaker>
<l n="637">ἁχαρνικὴ τὸν πατέρα.</l>
</sp>
<sp>
<speaker>Γυνὴ Α</speaker>
<l n="638">ταυτὶ δῆτʼ ἀνέκτʼ ἀκούειν;</l>
</sp>
<sp>
<speaker>Μνησίλοχος</speaker>
<l n="639">οὐδʼ ὡς σὺ τῆς δούλης τεκούσης ἄρρεν εἶτα σαυτῇ</l>
<l n="640">τοῦθʼ ὑπεβάλου, τὸ σὸν δὲ θυγάτριον παρῆκας αὐτῇ.</l>
</sp>
<sp>
<speaker>Γυνὴ Α</speaker>
<l n="641">οὔ τοι μὰ τὼ θεὼ σὺ καταπροίξει λέγουσα ταυτί,</l>
<l n="642">ἀλλʼ ἐκποκιῶ σου τὰς ποκάδας.</l>
</sp>
<sp>
<speaker>Μνησίλοχος</speaker>
<l n="643">οὐ δὴ μὰ Δία σύ γʼ ἅψει.</l>
</sp>
<sp>
<speaker>Γυνὴ Α</speaker>
<l n="644">καὶ μὴν ἰδού.</l>
</sp>
<sp>
<speaker>Μνησίλοχος</speaker>
<l n="645">καὶ μὴν ἰδού.</l>
</sp>
<sp>
<speaker>Γυνὴ Α</speaker>
<l n="646">λαβὲ θοἰμάτιον Φιλίστη.</l>
</sp>
<sp>
<speaker>Μνησίλοχος</speaker>
<l n="647">πρόσθες μόνον, κἀγώ σε νὴ τὴν Ἄρτεμιν—</l>
</sp>
<sp>
<speaker>Γυνὴ Α</speaker>
<l n="648">τί δράσεις;</l>
</sp>
<sp>
<speaker>Μνησίλοχος</speaker>
<l n="649">τὸν σησαμοῦνθʼ ὃν κατέφαγες, τοῦτον χεσεῖν ποιήσω.</l>
</sp>
<sp>
<speaker>Χορός</speaker>
<l n="650">παύσασθε λοιδορούμεναι· καὶ γὰρ γυνή τις ἡμῖν</l>
<l n="651">ἐσπουδακυῖα προστρέχει. πρὶν οὖν ὁμοῦ γενέσθαι,</l>
<l n="652">σιγᾶθʼ, ἵνʼ αὐτῆς κοσμίως πυθώμεθʼ ἅττα λέξει.<milestone ed="p" n="574" unit="card"/>
</l>
</sp>
</div>
</div>
<div type="Episode">
<sp>
<speaker>Κλεισθένης</speaker>
<l n="653">φίλαι γυναῖκες ξυγγενεῖς τοὐμοῦ τρόπου·</l>
<l n="654">ὅτι μὲν φίλος εἴμʼ ὑμῖν, ἐπίδηλος ταῖς γνάθοις·</l>
<l n="655">γυναικομανῶ γὰρ προξενῶ θʼ ὑμῶν ἀεί.</l>
<l n="656">καὶ νῦν ἀκούσας πρᾶγμα περὶ ὑμῶν μέγα</l>
<l n="657">ὀλίγῳ τι πρότερον κατʼ ἀγορὰν λαλούμενον,</l>
<l n="658">ἥκω φράσων τοῦτʼ ἀγγελῶν θʼ ὑμῖν, ἵνα</l>
<l n="659">σκοπῆτε καὶ τηρῆτε μὴ καὶ προσπέσῃ</l>
<l n="660">ὑμῖν ἀφάρκτοις πρᾶγμα δεινὸν καὶ μέγα.</l>
</sp>
<sp>
<speaker>Χορός</speaker>
<l n="661">τί δʼ ἔστιν ὦ παῖ; παῖδα γάρ σʼ εἰκὸς καλεῖν,</l>
<l n="662">ἕως ἂν οὕτως τὰς γνάθους ψιλὰς ἔχῃς.</l>
</sp>
<sp>
<speaker>Κλεισθένης</speaker>
<l n="663">Εὐριπίδην φάσʼ ἄνδρα κηδεστήν τινα</l>
<l n="664">αὑτοῦ γέροντα δεῦρʼ ἀναπέμψαι τήμερον.</l>
</sp>
<sp>
<speaker>Χορός</speaker>
<l n="665">πρὸς ποῖον ἔργον ἢ τίνος γνώμης χάριν;</l>
</sp>
<sp>
<speaker>Κλεισθένης</speaker>
<l n="666">ἵνʼ ἅττα βουλεύοισθε καὶ μέλλοιτε δρᾶν,</l>
<l n="667">ἐκεῖνος εἴη τῶν λόγων κατάσκοπος.</l>
</sp>
<sp>
<speaker>Χορός</speaker>
<l n="668">καὶ πῶς λέληθεν ἐν γυναιξὶν ὢν ἀνήρ;</l>
</sp>
<sp>
<speaker>Κλεισθένης</speaker>
<l n="669">ἀφηῦσεν αὐτὸν κἀπέτιλʼ Εὐριπίδης</l>
<l n="670">καὶ τἄλλʼ ἅπανθʼ ὥσπερ γυναῖκʼ ἐσκεύασεν.</l>
</sp>
<sp>
<speaker>Μνησίλοχος</speaker>
<l n="671">πείθεσθε τούτῳ ταῦτα; τίς δʼ οὕτως ἀνὴρ</l>
<l n="672">ἠλίθιος ὅστις τιλλόμενος ἠνείχετο;</l>
<l n="673">οὐκ οἴομαι ʼγωγʼ ὦ πολυτιμήτω θεώ.</l>
</sp>
<sp>
<speaker>Κλεισθένης</speaker>
<l n="674">ληρεῖς· ἐγὼ γὰρ οὐκ ἂν ἦλθον ἀγγελῶν,</l>
<l n="675">εἰ μὴ ʼπεπύσμην ταῦτα τῶν σάφʼ εἰδότων.</l>
</sp>
<sp>
<speaker>Χορός</speaker>
<l n="676">τὸ πρᾶγμα τουτὶ δεινὸν εἰσαγγέλλεται.</l>
<l n="677">ἀλλʼ ὦ γυναῖκες οὐκ ἐλινύειν ἐχρῆν,</l>
<l n="678">ἀλλὰ σκοπεῖν τὸν ἄνδρα καὶ ζητεῖν ὅπου</l>
<l n="679">λέληθεν ἡμᾶς κρυπτὸς ἐγκαθήμενος.</l>
<l n="680">καὶ σὺ ξυνέξευρʼ αὐτόν, ὡς ἂν τὴν χάριν</l>
<l n="681">ταύτην τε κἀκείνην ἔχῃς ὦ πρόξενε.</l>
</sp>
<sp>
<speaker>Κλεισθένης</speaker>
<l n="682">φέρʼ ἴδω· τίς ἡ πρώτη σύ;</l>
</sp>
<sp>
<speaker>Μνησίλοχος</speaker>
<l n="683">ποῖ τις τρέψεται;</l>
</sp>
<sp>
<speaker>Κλεισθένης</speaker>
<l n="684">ζητητέαι γάρ ἐστε.</l>
</sp>
<sp>
<speaker>Μνησίλοχος</speaker>
<l n="685">κακοδαίμων ἐγώ.</l>
</sp>
<sp>
<speaker>Γυνὴ Α</speaker>
<l n="686">ἔμʼ ἥτις <add>εἴμʼ</add> ἤρου; Κλεωνύμου γυνή.</l>
</sp>
<sp>
<speaker>Κλεισθένης</speaker>
<l n="687">γιγνώσκεθʼ ὑμεῖς ἥτις ἔσθʼ ἥδʼ ἡ γυνή;</l>
</sp>
<sp>
<speaker>Χορός</speaker>
<l n="688">γιγνώσκομεν δῆτʼ. ἀλλὰ τὰς ἄλλας ἄθρει.</l>
</sp>
<sp>
<speaker>Κλεισθένης</speaker>
<l n="689">ἡδὶ δὲ δὴ τίς ἐστιν ἡ τὸ παιδίον</l>
<l n="690">ἔχουσα;</l>
</sp>
<sp>
<speaker>Γυνὴ Α</speaker>
<l n="691">τίτθη νὴ Δίʼ ἐμή.</l>
</sp>
<sp>
<speaker>Μνησίλοχος</speaker>
<l n="692">διοίχομαι.</l>
</sp>
<sp>
<speaker>Κλεισθένης</speaker>
<l n="693">αὕτη σὺ ποῖ στρέφει; μένʼ αὐτοῦ. τί τὸ κακόν;</l>
</sp>
<sp>
<speaker>Μνησίλοχος</speaker>
<l n="694">ἔασον οὐρῆσαί μʼ.</l>
</sp>
<sp>
<speaker>Κλεισθένης</speaker>
<l n="695">ἀναίσχυντός <add>τις</add> εἶ.</l>
<l n="696">σὺ δʼ οὖν ποίει τοῦτʼ. ἀναμενῶ γὰρ ἐνθάδε.</l>
</sp>
<sp>
<speaker>Χορός</speaker>
<l n="697">ἀνάμενε δῆτα καὶ σκόπει γʼ αὐτὴν σφόδρα·</l>
<l n="698">μόνην γὰρ αὐτὴν ὦνερ οὐ γιγνώσκομεν.</l>
</sp>
<sp>
<speaker>Κλεισθένης</speaker>
<l n="699">πολύν γε χρόνον οὐρεῖς σύ.</l>
</sp>
<sp>
<speaker>Μνησίλοχος</speaker>
<l n="700">νὴ Δίʼ ὦ μέλε·</l>
<l n="701">στραγγουριῶ γάρ· ἐχθὲς ἔφαγον κάρδαμα.</l>
</sp>
<sp>
<speaker>Κλεισθένης</speaker>
<l n="702">τί καρδαμίζεις; οὐ βαδιεῖ δεῦρʼ ὡς ἐμέ;</l>
</sp>
<sp>
<speaker>Μνησίλοχος</speaker>
<l n="703">τί δῆτά μʼ ἕλκεις ἀσθενοῦσαν;</l>
</sp>
<sp>
<speaker>Κλεισθένης</speaker>
<l n="704">εἰπέ μοι,</l>
<l n="705">τίς ἔστʼ ἀνήρ σοι;</l>
</sp>
<sp>
<speaker>Μνησίλοχος</speaker>
<l n="706">τὸν ἐμὸν ἄνδρα πυνθάνει;</l>
<l n="707">τὸν δεῖνα γιγνώσκεις, τὸν ἐκ Κοθωκιδῶν;</l>
</sp>
<sp>
<speaker>Κλεισθένης</speaker>
<l n="708">τὸν δεῖνα; ποῖον;</l>
</sp>
<sp>
<speaker>Μνησίλοχος</speaker>
<l n="709">ἔσθʼ ὁ δεῖνʼ, ὃς καί ποτε</l>
<l n="710">τὸν δεῖνα τὸν τοῦ δεῖνα—</l>
</sp>
<sp>
<speaker>Κλεισθένης</speaker>
<l n="711">ληρεῖν μοι δοκεῖς.</l>
<l n="712">ἀνῆλθες ἤδη δεῦρο πρότερον;</l>
</sp>
<sp>
<speaker>Μνησίλοχος</speaker>
<l n="713">νὴ Δία</l>
<l n="714">ὁσέτη γε.</l>
</sp>
<sp>
<speaker>Κλεισθένης</speaker>
<l n="715">καὶ τίς σοὐστὶ συσκηνήτρια;</l>
</sp>
<sp>
<speaker>Μνησίλοχος</speaker>
<l n="716">ἡ δεῖνʼ ἔμοιγʼ.</l>
</sp>
<sp>
<speaker>Κλεισθένης</speaker>
<l n="717">οἴμοι τάλας, οὐδὲν λέγεις.<milestone ed="p" n="626" unit="card"/>
</l>
</sp>
<sp>
<speaker>Γυνὴ Α</speaker>
<l n="718">ἄπελθʼ. ἐγὼ γὰρ βασανιῶ ταύτην καλῶς</l>
<l n="719">ἐκ τῶν ἱερῶν τῶν πέρυσι· σὺ δʼ ἀπόστηθί μοι,</l>
<l n="720">ἵνα μὴ ʼπακούσῃς ὢν ἀνήρ. σὺ δʼ εἰπέ μοι</l>
<l n="721">ὅ τι πρῶτον ἡμῖν τῶν ἱερῶν ἐδείκνυτο.</l>
</sp>
<sp>
<speaker>Μνησίλοχος</speaker>
<l n="722">φέρʼ ἴδω, τί μέντοι πρῶτον ἦν; ἐπίνομεν.</l>
</sp>
<sp>
<speaker>Γυνὴ Α</speaker>
<l n="723">τί δὲ μετὰ τοῦτο δεύτερον;</l>
</sp>
<sp>
<speaker>Μνησίλοχος</speaker>
<l n="724">προὐπίνομεν.</l>
</sp>
<sp>
<speaker>Γυνὴ Α</speaker>
<l n="725">ταυτὶ μὲν ἤκουσάς τινος· τί δαὶ τρίτον;</l>
</sp>
<sp>
<speaker>Μνησίλοχος</speaker>
<l n="726">σκάφιον Ξένυλλʼ ᾔτησεν· οὐ γὰρ ἦν ἀμίς.</l>
</sp>
<sp>
<speaker>Γυνὴ Α</speaker>
<l n="727">οὐδὲν λέγεις. δεῦρʼ ἐλθὲ δεῦρʼ ὦ Κλείσθενες·</l>
<l n="728">ὅδʼ ἐστὶν ἁνὴρ ὃν λέγεις.</l>
</sp>
<sp>
<speaker>Κλεισθένης</speaker>
<l n="729">τί οὖν ποιῶ;</l>
</sp>
<sp>
<speaker>Γυνὴ Α</speaker>
<l n="730">ἀπόδυσον αὐτόν· οὐδὲν ὑγιὲς γὰρ λέγει.</l>
</sp>
<sp>
<speaker>Μνησίλοχος</speaker>
<l n="731">κἄπειτʼ ἀποδύσετʼ ἐννέα παίδων μητέρα;</l>
</sp>
<sp>
<speaker>Κλεισθένης</speaker>
<l n="732">χάλα ταχέως τὸ στρόφιον ὦναίσχυντε σύ.</l>
</sp>
<sp>
<speaker>Γυνὴ Α</speaker>
<l n="733">ὡς καὶ στιβαρά τις φαίνεται καὶ καρτερά·</l>
<l n="734">καὶ νὴ Δία τιτθούς γʼ ὥσπερ ἡμεῖς οὐκ ἔχει.</l>
</sp>
<sp>
<speaker>Μνησίλοχος</speaker>
<l n="735">στερίφη γάρ εἰμι κοὐκ ἐκύησα πώποτε.</l>
</sp>
<sp>
<speaker>Γυνὴ Α</speaker>
<l n="736">νῦν· τότε δὲ μήτηρ ἦσθα παίδων ἐννέα.</l>
</sp>
<sp>
<speaker>Κλεισθένης</speaker>
<l n="737">ἀνίστασʼ ὀρθός. ποῖ τὸ πέος ὠθεῖς κάτω;</l>
</sp>
<sp>
<speaker>Γυνὴ Α</speaker>
<l n="738">τοδὶ διέκυψε καὶ μάλʼ εὔχρων ὦ τάλαν.</l>
</sp>
<sp>
<speaker>Κλεισθένης</speaker>
<l n="739">καὶ ποῦ ʼστιν;</l>
</sp>
<sp>
<speaker>Γυνὴ Α</speaker>
<l n="740">αὖθις ἐς τὸ πρόσθεν οἴχεται.</l>
</sp>
<sp>
<speaker>Κλεισθένης</speaker>
<l n="741">οὐκ ἐνγεταυθί.</l>
</sp>
<sp>
<speaker>Γυνὴ Α</speaker>
<l n="742">μἀλλὰ δεῦρʼ ἥκει πάλιν.</l>
</sp>
<sp>
<speaker>Κλεισθένης</speaker>
<l n="743">ἰσθμόν τινʼ ἔχεις ὦνθρωπʼ· ἄνω τε καὶ κάτω</l>
<l n="744">τὸ πέος διέλκεις πυκνότερον Κορινθίων.</l>
</sp>
<sp>
<speaker>Γυνὴ Α</speaker>
<l n="745">ὦ μιαρὸς οὗτος· ταῦτʼ ἄρʼ ὑπὲρ Εὐριπίδου</l>
<l n="746">ἡμῖν ἐλοιδορεῖτο.</l>
</sp>
<sp>
<speaker>Μνησίλοχος</speaker>
<l n="747">κακοδαίμων ἐγώ,</l>
<l n="748">εἰς οἷʼ ἐμαυτὸν εἰσεκύλισα πράγματα.</l>
</sp>
<sp>
<speaker>Γυνὴ Α</speaker>
<l n="749">ἄγε δὴ τί δρῶμεν;</l>
</sp>
<sp>
<speaker>Κλεισθένης</speaker>
<l n="750">τουτονὶ φυλάττετε</l>
<l n="751">καλῶς, ὅπως μὴ διαφυγὼν οἰχήσεται·</l>
<l n="752">ἐγὼ δὲ ταῦτα τοῖς πρυτάνεσιν ἀγγελῶ.<milestone ed="p" n="655" unit="card"/>
</l>
</sp>
</div>
<div type="Choral">
<div type="anapests">
<sp>
<speaker>Χορός</speaker>
<l n="753">ἡμᾶς τοίνυν μετὰ τοῦτʼ ἤδη τὰς λαμπάδας ἁψαμένας χρὴ</l>
<l n="754">ξυζωσαμένας εὖ κἀνδρείως τῶν θʼ ἱματίων ἀποδύσας</l>
<l n="755">ζητεῖν, εἴ που κἄλλος τις ἀνὴρ ἀνελήλυθε, καὶ περιθρέξαι</l>
<l n="756">τὴν πύκνα πᾶσαν καὶ τὰς σκηνὰς καὶ τὰς διόδους διαθρῆσαι.<milestone ed="p" n="659" unit="card"/>
</l>
</sp>
</div>
<div type="trochees">
<sp>
<speaker>Χορός</speaker>
<l n="757">εἶα δὴ πρώτιστα μὲν χρὴ κοῦφον ἐξορμᾶν πόδα</l>
<l n="758">καὶ διασκοπεῖν σιωπῇ πανταχῇ· μόνον δὲ χρὴ</l>
<l n="759">μὴ βραδύνειν, ὡς ὁ καιρός ἐστι μὴ μέλλειν ἔτι,</l>
<l n="760">ἀλλὰ τὴν πρώτην τρέχειν χρῆν ὡς τάχιστʼ ἤδη κύκλῳ.<milestone ed="p" n="663" unit="card"/>
</l>
</sp>
<sp>
<speaker>Χορός</speaker>
<l n="761">εἶά νυν ἴχνευε καὶ μάτευε ταχὺ πάντʼ,</l>
<l n="762">εἴ τις ἐν τόποις ἑδραῖος</l>
<l n="763">ἄλλος αὖ λέληθεν ὤν.</l>
<l n="764">πανταχῇ δὲ ῥῖψον ὄμμα,</l>
<l n="765">καὶ τὰ τῇδε καὶ τὰ δεῦρο</l>
<l n="766">πάντʼ ἀνασκόπει καλῶς.<milestone ed="p" n="668" unit="card"/>
</l>
</sp>
</div>
<div type="strophe" n="1">
<sp>
<speaker>Χορός</speaker>
<l n="767">ἢν γάρ με λάθῃ δράσας ἀνόσια,</l>
<l n="768">δώσει τε δίκην καὶ πρὸς τούτῳ</l>
<l n="769">τοῖς ἄλλοις ἀνδράσιν ἔσται</l>
<l n="770">παράδειγμʼ ὕβρεως ἀδίκων τʼ ἔργων</l>
<l n="771">ἀθέων τε τρόπων·</l>
<l n="772">φήσει δʼ εἶναί τε θεοὺς φανερῶς,</l>
<l n="773">δείξει τʼ ἤδη</l>
<l n="774">πᾶσιν ἀνθρώποις σεβίζειν δαίμονας  <gap/>
</l>
<l n="775">†δικαίως τʼ ἐφέποντας † ὅσια καὶ νόμιμα</l>
<l n="776">μηδομένους ποιεῖν ὅ τι καλῶς ἔχει.</l>
<l n="777">κἂν μὴ ποιῶσι ταῦτα τοιάδʼ ἔσται·</l>
<l n="778">αὐτῶν ὅταν ληφθῇ τις ἀνόσιόν τι δρῶν,</l>
<l n="779">†μανίαισ† φλέγων λύσσῃ παράκοπος,</l>
<l n="780">†εἴ τι δρῴη†</l>
<l n="781">πᾶσιν ἐμφανὴς ὁρᾶν ἔσται γυναιξὶ καὶ βροτοῖσιν,</l>
<l n="782">ὅτι τά <add>τε</add> παράνομα τά τʼ ἀνόσια <add>παρὼν</add>
</l>
<l n="783">θεὸς ἀποτίνεται.</l>
<l n="784">ἀλλʼ ἔοιχʼ ἡμῖν ἅπαντά τως διεσκέφθαι καλῶς.</l>
<l n="785">οὐχ ὁρῶμεν γοῦν ἔτʼ ἄλλον οὐδένʼ ἐγκαθήμενον.<milestone ed="p" n="689" unit="card"/>
</l>
</sp>
</div>
</div>
<div type="Episode">
<sp>
<speaker>Γυνὴ Α</speaker>
<l n="786">ἆ ποῖ σὺ φεύγεις; οὗτος οὗτος οὐ μενεῖς;</l>
<l n="787">τάλαινʼ ἐγὼ τάλαινα, καὶ τὸ παιδίον</l>
<l n="788">ἐξαρπάσας μοι φροῦδος ἀπὸ τοῦ τιτθίου.</l>
</sp>
<sp>
<speaker>Μνησίλοχος</speaker>
<l n="789">κέκραχθι· τοῦτο δʼ οὐδέποτε σὺ ψωμιεῖς,</l>
<l n="790">ἢν μή μʼ ἀφῆτʼ· ἀλλʼ ἐνθάδʼ ἐπὶ τῶν μηρίων</l>
<l n="791">πληγὲν μαχαίρᾳ τῇδε φοινίας φλέβας</l>
<l n="792">καθαιματώσει βωμόν.</l>
</sp>
<sp>
<speaker>Γυνὴ Α</speaker>
<l n="793">ὦ τάλαινʼ ἐγώ.</l>
<l n="794">γυναῖκες, οὐκ ἀρήξετʼ; οὐ πολλὴν βοὴν</l>
<l n="795">στήσεσθε καὶ τροπαῖον, ἀλλὰ τοῦ μόνου</l>
<l n="796">τέκνου με περιόψεσθʼ ἀποστερουμένην;<milestone ed="p" n="699" unit="card"/>
</l>
</sp>
</div>
<div type="Choral">
<div type="lyric">
<sp>
<speaker>Χορός</speaker>
<l n="797">ἔα ἔα.</l>
<l n="798">ὦ πότνιαι Μοῖραι τί τόδε δέρκομαι</l>
<l n="799">νεοχμὸν αὖ τέρας;</l>
<l n="800">ὡς ἅπαντʼ ἄρʼ ἐστὶ τόλμης μεστὰ κἀναισχυντίας.</l>
<l n="801">οἷον αὖ δέδρακεν ἔργον, οἷον αὖ φίλαι τόδε.</l>
</sp>
</div>
<div type="trochees">
<sp>
<speaker>Μνησίλοχος</speaker>
<l n="802">οἷον ὑμῶν ἐξαράξω τὴν ἄγαν αὐθαδίαν.</l>
</sp>
<sp>
<speaker>Χορός</speaker>
<l n="803">ταῦτα δῆτʼ οὐ δεινὰ πράγματʼ ἐστὶ καὶ περαιτέρω;</l>
</sp>
<sp>
<speaker>Γυνὴ Α</speaker>
<l n="804">δεινὰ δῆθʼ, ὅστις γʼ ἔχει μου ʼξαρπάσας τὸ παιδίον.<milestone ed="p" n="707" unit="card"/>
</l>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="805">τί ἂν οὖν εἴποι πρὸς ταῦτά τις, ὅτε</l>
<l n="806">τοιαῦτα ποιῶν ὅδʼ ἀναισχυντεῖ;</l>
</sp>
<sp>
<speaker>Μνησίλοχος</speaker>
<l n="807">κοὔπω μέντοι γε πέπαυμαι.</l>
</sp>
<sp>
<speaker>Χορός</speaker>
<l n="808">ἀλλʼ οὖν ἥκεις γʼ ὅθεν οὐ φαύλως γʼ</l>
<l n="809">ἀποδρὰς λέξεις</l>
<l n="810">οἷον δράσας διέδυς ἔργον,</l>
<l n="811">λήψει δὲ κακόν.</l>
</sp>
<sp>
<speaker>Μνησίλοχος</speaker>
<l n="812">τοῦτο μέντοι μὴ γένοιτο μηδαμῶς, ἀπεύχομαι.</l>
</sp>
<sp>
<speaker>Χορός</speaker>
<l n="813">τίς οὖν σοι, τίς ἂν σύμμαχος ἐκ θεῶν</l>
<l n="814">ἀθανάτων ἔλθοι ξὺν ἀδίκοις ἔργοις;</l>
</sp>
<sp>
<speaker>Μνησίλοχος</speaker>
<l n="815">μάτην λαλεῖτε· τὴν δʼ ἐγὼ οὐκ ἀφήσω.</l>
</sp>
<sp>
<speaker>Χορός</speaker>
<l n="816">ἀλλʼ οὐ μὰ τὼ θεὼ τάχʼ οὐ χαίρων ἴσως</l>
<l n="817">ἐνυβριεῖς λόγους λέξεις τʼ ἀνοσίους</l>
<l n="818">
<add>ἐπʼ</add> ἀθέοις ἔργοις·</l>
<l n="819">
<add>καὶ</add> γὰρ ἀνταμειψόμεσθά σʼ ὥσπερ εἰκὸς ἀντὶ τῶνδε.</l>
<l n="820">τάχα δὲ μεταβαλοῦσʼ ἐπὶ κακὸν ἑτερότροπον</l>
<l n="821">ἐπέχει τύχη.</l>
<l n="822">ἀλλὰ τάσδε μὲν λαβεῖν χρῆν σʼ ἐκφέρειν τε τῶν ξύλων,</l>
<l n="823">καὶ καταίθειν τὸν πανοῦργον πυρπολεῖν θʼ ὅσον τάχος.<milestone ed="p" n="728" unit="card"/>
</l>
</sp>
</div>
</div>
<div type="Episode">
<sp>
<speaker>Γυνὴ Α</speaker>
<l n="824">ἴωμεν ἐπὶ τὰς κληματίδας ὦ Μανία.</l>
<l n="825">κἀγώ σʼ ἀποδείξω θυμάλωπα τήμερον.</l>
</sp>
<sp>
<speaker>Μνησίλοχος</speaker>
<l n="826">ὕφαπτε καὶ κάταιθε· σὺ δὲ τὸ Κρητικὸν</l>
<l n="827">ἀπόδυθι ταχέως· τοῦ θανάτου δʼ ὦ παιδίον</l>
<l n="828">μόνην γυναικῶν αἰτιῶ τὴν μητέρα.</l>
<l n="829">τουτὶ τί ἔστιν; ἀσκὸς ἐγένεθʼ ἡ κόρη</l>
<l n="830">οἴνου πλέως καὶ ταῦτα Περσικὰς ἔχων.</l>
<l n="831">ὦ θερμόταται γυναῖκες, ὦ ποτίσταται</l>
<l n="832">κἀκ παντὸς ὑμεῖς μηχανώμεναι πιεῖν,</l>
<l n="833">ὦ μέγα καπήλοις ἀγαθὸν ἡμῖν δʼ αὖ κακόν,</l>
<l n="834">κακὸν δὲ καὶ τοῖς σκευαρίοις καὶ τῇ κρόκῃ.</l>
</sp>
<sp>
<speaker>Γυνὴ Α</speaker>
<l n="835">παράβαλλε πολλὰς κληματίδας ὦ Μανία.</l>
</sp>
<sp>
<speaker>Μνησίλοχος</speaker>
<l n="836">παράβαλλε δῆτα· σὺ δʼ ἀπόκριναί μοι τοδί,</l>
<l n="837">τουτὶ τεκεῖν φῄς;</l>
</sp>
<sp>
<speaker>Γυνὴ Α</speaker>
<l n="838">
<add>καὶ</add> δέκα μῆνας αὔτʼ ἐγὼ</l>
<l n="839">ἤνεγκον.</l>
</sp>
<sp>
<speaker>Μνησίλοχος</speaker>
<l n="840">ἤνεγκας σύ;</l>
</sp>
<sp>
<speaker>Γυνὴ Α</speaker>
<l n="841">νὴ τὴν Ἄρτεμιν.</l>
</sp>
<sp>
<speaker>Μνησίλοχος</speaker>
<l n="842">πρικότυλον ἢ πῶς; εἰπέ μοι.</l>
</sp>
<sp>
<speaker>Γυνὴ Α</speaker>
<l n="843">τί μʼ ἠργάσω;</l>
<l n="844">ἀπέδυσας ὦναίσχυντέ μου τὸ παιδίον</l>
<l n="845">τυννοῦτον ὄν.</l>
</sp>
<sp>
<speaker>Μνησίλοχος</speaker>
<l n="846">τυννοῦτο;</l>
</sp>
<sp>
<speaker>Γυνὴ Α</speaker>
<l n="847">μικρὸν νὴ Δία.</l>
</sp>
<sp>
<speaker>Μνησίλοχος</speaker>
<l n="848">πόσʼ ἔτη δὲ γέγονε; τρεῖς Χοᾶς ἢ τέτταρας;</l>
</sp>
<sp>
<speaker>Γυνὴ Α</speaker>
<l n="849">σχεδὸν τοσοῦτον χὤσον ἐκ Διονυσίων.</l>
<l n="850">ἀλλʼ ἀπόδος αὐτό.</l>
</sp>
<sp>
<speaker>Μνησίλοχος</speaker>
<l n="851">μὰ τὸν Ἀπόλλω τουτονί.</l>
</sp>
<sp>
<speaker>Γυνὴ Α</speaker>
<l n="852">ἐμπρήσομεν τοίνυν σε.</l>
</sp>
<sp>
<speaker>Μνησίλοχος</speaker>
<l n="853">πάνυ γʼ ἐμπίμπρατε·</l>
<l n="854">αὕτη δʼ ἀποσφαγήσεται μάλʼ αὐτίκα.</l>
</sp>
<sp>
<speaker>Γυνὴ Α</speaker>
<l n="855">μὴ δῆθʼ, ἱκετεύω σʼ· ἀλλʼ ἔμʼ ὅ τι χρῄζεις ποίει</l>
<l n="856">ὑπέρ γε τούτου.</l>
</sp>
<sp>
<speaker>Μνησίλοχος</speaker>
<l n="857">φιλότεκνός τις εἶ φύσει.</l>
<l n="858">ἀλλʼ οὐδὲν ἧττον ἥδʼ ἀποσφαγήσεται</l>
</sp>
<sp>
<speaker>Γυνὴ Α</speaker>
<l n="859">οἴμοι τέκνον. δός μοι σφαγεῖον Μανία,</l>
<l n="860">ἵνʼ οὖν τό γʼ αἷμα τοῦ τέκνου τοὐμοῦ λάβω.</l>
</sp>
<sp>
<speaker>Μνησίλοχος</speaker>
<l n="861">ὕπεχʼ αὐτό, χαριοῦμαι γὰρ ἕν γε τοῦτό σοι.</l>
</sp>
<sp>
<speaker>Γυνὴ Α</speaker>
<l n="862">κακῶς ἀπόλοιʼ, ὡς φθονερὸς εἶ καὶ δυσμενής.</l>
</sp>
<sp>
<speaker>Μνησίλοχος</speaker>
<l n="863">τουτὶ τὸ δέρμα τῆς ἱερείας γίγνεται.</l>
</sp>
<sp>
<speaker>Γυνὴ Α</speaker>
<l n="864">τί τῆς ἱερείας γίγνεται;</l>
</sp>
<sp>
<speaker>Μνησίλοχος</speaker>
<l n="865">τουτί. λαβέ.</l>
</sp>
<sp>
<speaker>Γυνὴ Γ</speaker>
<l n="866">ταλαντάτη Μίκκα τίς ἐξεκόρησέ σε;</l>
<l n="867">
<del>τίς τὴν ἀγαπητὴν παῖδά σοὐξῃρήσατο;</del>
</l>
</sp>
<sp>
<speaker>Γυνὴ Α</speaker>
<l n="868">ὁ πανοῦργος οὗτος. ἀλλʼ ἐπειδήπερ πάρει,</l>
<l n="869">φύλαξον αὐτόν, ἵνα λαβοῦσα Κλεισθένη</l>
<l n="870">τοῖσιν πρυτάνεσιν ἃ πεποίηχʼ οὗτος φράσω.</l>
</sp>
<sp>
<speaker>Μνησίλοχος</speaker>
<l n="871">ἄγε δὴ τίς ἔσται μηχανὴ σωτηρίας;</l>
<l n="872">τίς πεῖρα, τίς ἐπίνοιʼ; ὁ μὲν γὰρ αἴτιος</l>
<l n="873">κἄμʼ ἐσκυλίσας ἐς τοιαυτὶ πράγματα</l>
<l n="874">οὐ φαίνεταί πω. φέρε τίνʼ οὖν <add>ἂν</add> ἄγγελον</l>
<l n="875">πέμψαιμʼ ἐπʼ αὐτόν; οἶδʼ ἐγὼ καὶ δὴ πόρον</l>
<l n="876">ἐκ τοῦ Παλαμήδους· ὡς ἐκεῖνος, τὰς πλάτας</l>
<l n="877">ῥίψω γράφων. ἀλλʼ οὐ πάρεισιν αἱ πλάται.</l>
<l n="878">πόθεν οὖν γένοιντʼ ἄν μοι πλάται πόθεν; <add>πόθεν;</add>
</l>
<l n="879">τί δʼ ἂν εἰ ταδὶ τἀγάλματʼ ἀντὶ τῶν πλατῶν</l>
<l n="880">γράφων διαρρίπτοιμι; βέλτιον πολύ.</l>
<l n="881">ξύλον γέ τοι καὶ ταῦτα κἀκεῖνʼ ἦν ξύλον.<milestone ed="p" n="776" unit="card"/>
</l>
</sp>
<div type="lyric">
<sp>
<speaker>Μνησίλοχος</speaker>
<l n="882">ὦ χεῖρες ἐμαὶ</l>
<l n="883">ἐγχειρεῖν χρῆν ἔργῳ πορίμῳ.</l>
<l n="884">ἄγε δὴ πινάκων ξεστῶν δέλτοι,</l>
<l n="885">δέξασθε σμίλης ὁλκοὺς</l>
<l n="886">κήρυκας ἐμῶν μόχθων· οἴμοι</l>
<l n="887">τουτὶ τὸ ῥῶ μοχθηρόν·</l>
<l n="888">χώρει χώρει. ποίαν αὔλακα;</l>
<l n="889">βάσκετʼ ἐπείγετε πάσας καθʼ ὁδοὺς</l>
<l n="890">κείνᾳ ταύτᾳ· ταχέως χρή.<milestone ed="p" n="785" unit="card"/>
</l>
</sp>
</div>
</div>
<div type="Parabasis">
<div type="parabasis">
<sp>
<speaker>Χορός</speaker>
<l n="891">ἡμεῖς τοίνυν ἡμᾶς αὐτὰς εὖ λέξωμεν παραβᾶσαι,</l>
<l n="892">καίτοι πᾶς τις τὸ γυναικεῖον φῦλον κακὰ πόλλʼ ἀγορεύει,</l>
<l n="893">ὡς πᾶν ἐσμὲν κακὸν ἀνθρώποις κἀξ ἡμῶν ἐστιν ἅπαντα,</l>
<l n="894">ἔριδες νείκη στάσις ἀργαλέα λύπη πόλεμος. φέρε δή νυν,</l>
<l n="895">εἰ κακόν ἐσμεν, τί γαμεῖθʼ ἡμᾶς, εἴπερ ἀληθῶς κακόν ἐσμεν,</l>
<l n="896">κἀπαγορεύετε μήτʼ ἐξελθεῖν μήτʼ ἐκκύψασαν ἁλῶναι,</l>
<l n="897">ἀλλʼ οὑτωσὶ πολλῇ σπουδῇ τὸ κακὸν βούλεσθε φυλάττειν;</l>
<l n="898">κἂν ἐξέλθῃ τὸ γύναιόν ποι, κᾆθʼ εὕρητʼ αὐτὸ θύρασιν,</l>
<l n="899">μανίας μαίνεσθʼ, οὓς χρῆν σπένδειν καὶ χαίρειν, εἴπερ ἀληθῶς</l>
<l n="900">ἔνδοθεν ηὕρετε φροῦδον τὸ κακὸν καὶ μὴ κατελαμβάνετʼ ἔνδον.</l>
<l n="901">κἂν καταδάρθωμεν ἐν ἀλλοτρίων παίζουσαι καὶ κοπιῶσαι,</l>
<l n="902">πᾶς τις τὸ κακὸν τοῦτο ζητεῖ περὶ τὰς κλίνας περινοστῶν.</l>
<l n="903">κἂν ἐκ θυρίδος παρακύπτωμεν, τὸ κακὸν ζητεῖτε θεᾶσθαι·</l>
<l n="904">κἂν αἰσχυνθεῖσʼ ἀναχωρήσῃ, πολὺ μᾶλλον πᾶς ἐπιθυμεῖ</l>
<l n="905">αὖθις τὸ κακὸν παρακύψαν ἰδεῖν. οὕτως ἡμεῖς ἐπιδήλως</l>
<l n="906">ὑμῶν ἐσμεν πολὺ βελτίους, βάσανός τε πάρεστιν ἰδέσθαι.</l>
<l n="907">βάσανον δῶμεν πότεροι χείρους. ἡμεῖς μὲν γάρ φαμεν ὑμᾶς,</l>
<l n="908">ὑμεῖς δʼ ἡμᾶς. σκεψώμεθα δὴ κἀντιτιθῶμεν πρὸς ἕκαστον,</l>
<l n="909">παραβάλλουσαι τῆς τε γυναικὸς καὶ τἀνδρὸς τοὔνομʼ ἑκάστου.</l>
<l n="910">Ναυσιμάχης μέν <add>γʼ</add> ἥττων ἐστὶν Χαρμῖνος· δῆλα δὲ τἄργα.</l>
<l n="911">καὶ μὲν δὴ καὶ Κλεοφῶν χείρων πάντως δήπου Ξαλαβακχοῦς.</l>
<l n="912">πρὸς Ἀριστομάχην δὲ χρόνου πολλοῦ, πρὸς ἐκείνην τὴν Μαραθῶνι,</l>
<l n="913">καὶ Ξτρατονίκην ὑμῶν οὐδεὶς οὐδʼ ἐγχειρεῖ πολεμίζειν.</l>
<l n="914">ἀλλʼ Εὐβούλης τῶν πέρυσίν τις βουλευτής ἐστιν ἀμείνων</l>
<l n="915">παραδοὺς ἑτέρῳ τὴν βουλείαν; οὐδʼ αὐτὸς τοῦτό γε φήσεις.</l>
<l n="916">οὕτως ἡμεῖς πολὺ βελτίους τῶν ἀνδρῶν εὐχόμεθʼ εἶναι.</l>
<l n="917">οὐδʼ ἂν κλέψασα γυνὴ ζεύγει κατὰ πεντήκοντα τάλαντα</l>
<l n="918">ἐς πόλιν ἔλθοι τῶν δημοσίων· ἀλλʼ ἢν τὰ μέγισθʼ ὑφέληται</l>
<l n="919">φορμὸν πυρῶν τἀνδρὸς κλέψασʼ, αὐθημερὸν αὔτʼ ἀπέδωκεν.<milestone ed="p" n="814" unit="card"/>
</l>
</sp>
</div>
<div type="pnigos">
<sp>
<speaker>Χορός</speaker>
<l n="920">ἀλλʼ ἡμεῖς ἂν πολλοὺς τούτων</l>
<l n="921">ἀποδείξαιμεν ταῦτα ποιοῦντας.</l>
<l n="922">καὶ πρὸς τούτοις γάστριδας ἡμῶν</l>
<l n="923">ὄντας μᾶλλον καὶ λωποδύτας</l>
<l n="924">καὶ βωμολόχους κἀνδραποδιστάς.</l>
<l n="925">καὶ μὲν δήπου καὶ τὰ πατρῷά γε</l>
<l n="926">χείρους ἡμῶν εἰσιν σῴζειν·</l>
<l n="927">ἡμῖν μὲν γὰρ σῶν ἔτι καὶ νῦν</l>
<l n="928">τἀντίον ὁ κανὼν οἱ καλαθίσκοι</l>
<l n="929">τὸ σκιάδειον·</l>
<l n="930">τοῖς δʼ ἡμετέροις ἀνδράσι τούτοις</l>
<l n="931">ἀπόλωλεν μὲν πολλοῖς ὁ κανὼν</l>
<l n="932">ἐκ τῶν οἴκων αὐτῇ λόγχῃ,</l>
<l n="933">πολλοῖς δʼ ἑτέροις ἀπὸ τῶν ὤμων</l>
<l n="934">ἐν ταῖς στρατιαῖς</l>
<l n="935">ἔρριπται τὸ σκιάδειον.<milestone ed="p" n="830" unit="card"/>
</l>
</sp>
</div>
<div type="epirrheme">
<sp>
<speaker>Χορός</speaker>
<l n="936">πόλλʼ ἂν αἱ γυναῖκες ἡμεῖς ἐν δίκῃ μεμψαίμεθʼ ἂν</l>
<l n="937">τοῖσιν ἀνδράσιν δικαίως, ἓν δʼ ὑπερφυέστατον.</l>
<l n="938">χρῆν γάρ, ἡμῶν εἰ τέκοι τις ἄνδρα χρηστὸν τῇ πόλει,</l>
<l n="939">ταξίαρχον ἢ στρατηγόν, λαμβάνειν τιμήν τινα,</l>
<l n="940">προεδρίαν τʼ αὐτῇ δίδοσθαι Στηνίοισι καὶ Σκίροις</l>
<l n="941">ἔν τε ταῖς ἄλλαις ἑορταῖς αἷσιν ἡμεῖς ἤγομεν·</l>
<l n="942">εἰ δὲ δειλὸν καὶ πονηρὸν ἄνδρα τις τέκοι γυνή,</l>
<l n="943">ἢ τριήραρχον πονηρὸν ἢ κυβερνήτην κακόν,</l>
<l n="944">ὑστέραν αὐτὴν καθῆσθαι σκάφιον ἀποκεκαρμένην</l>
<l n="945">τῆς τὸν ἀνδρεῖον τεκούσης. τῷ γὰρ εἰκὸς ὦ πόλις</l>
<l n="946">τὴν Ὑπερβόλου καθῆσθαι μητέρʼ ἠμφιεσμένην</l>
<l n="947">λευκὰ καὶ κόμας καθεῖσαν πλησίον τῆς Λαμάχου,</l>
<l n="948">καὶ δανείζειν χρήμαθʼ, ᾗ χρῆν, εἰ δανείσειέν τινι</l>
<l n="949">καὶ τόκον πράττοιτο, διδόναι μηδένʼ ἀνθρώπων τόκον,</l>
<l n="950">ἀλλʼ ἀφαιρεῖσθαι βίᾳ τὰ χρήματʼ εἰπόντας τοδί,</l>
<l n="951">
<q>ἀξία γοῦν εἶ τόκου τεκοῦσα τοιοῦτον τόκον.</q>
</l>
<milestone ed="p" n="846" unit="card"/>
</sp>
</div>
</div>
<div type="Episode">
<sp>
<speaker>Μνησίλοχος</speaker>
<l n="952">ἰλλὸς γεγένημαι προσδοκῶν· ὁ δʼ οὐδέπω.</l>
<l n="953">τί δῆτʼ ἂν εἴη τοὐμποδών; οὐκ ἔσθʼ ὅπως</l>
<l n="954">οὐ τὸν Παλαμήδην ψυχρὸν ὄντʼ αἰσχύνεται.</l>
<l n="955">τῷ δῆτʼ ἂν αὐτὸν προσαγαγοίμην δράματι;</l>
<l n="956">ἐγᾦδα· τὴν καινὴν Ἑλένην μιμήσομαι.</l>
<l n="957">πάντως ὑπάρχει μοι γυναικεία στολή.</l>
</sp>
<sp>
<speaker>Γυνὴ Γ</speaker>
<l n="958">τί αὖ σὺ κυρκανᾷς; τί κοικύλλεις ἔχων;</l>
<l n="959">πικρὰν Ἑλένην ὄψει τάχʼ, εἰ μὴ κοσμίως</l>
<l n="960">ἕξεις, ἕως ἂν τῶν πρυτάνεών τις φανῇ.</l>
</sp>
<sp>
<speaker>Μνησίλοχος</speaker>
<l n="961">Νείλου μὲν αἵδε καλλιπάρθενοι ῥοαί,</l>
<l n="962">ὃς ἀντὶ δίας ψακάδος Αἰγύπτου πέδον</l>
<l n="963">λευκῆς νοτίζει μελανοσυρμαῖον λεών.</l>
</sp>
<sp>
<speaker>Γυνὴ Γ</speaker>
<l n="964">πανοῦργος εἶ νὴ τὴν Ἑκάτην τὴν φωσφόρον.</l>
</sp>
<sp>
<speaker>Μνησίλοχος</speaker>
<l n="965">ἐμοὶ δὲ γῆ μὲν πατρὶς οὐκ ἀνώνυμος</l>
<l n="966">Σπάρτη, πατὴρ δὲ Τυνδάρεως.</l>
</sp>
<sp>
<speaker>Γυνὴ Γ</speaker>
<l n="967">σοί γʼ ὦλεθρε</l>
<l n="968">πατὴρ ἐκεῖνός ἐστι; Φρυνώνδας μὲν οὖν.</l>
</sp>
<sp>
<speaker>Μνησίλοχος</speaker>
<l n="969">Ἑλένη δʼ ἐκλήθην.</l>
</sp>
<sp>
<speaker>Γυνὴ Γ</speaker>
<l n="970">αὖθις αὖ γίγνει γυνή,</l>
<l n="971">πρὶν τῆς ἑτέρας δοῦναι γυναικίσεως δίκην;</l>
</sp>
<sp>
<speaker>Μνησίλοχος</speaker>
<l n="972">ψυχαὶ δὲ πολλαὶ διʼ ἔμʼ ἐπὶ Σκαμανδρίαις</l>
<l n="973">ῥοαῖσιν ἔθανον.</l>
</sp>
<sp>
<speaker>Γυνὴ Γ</speaker>
<l n="974">ὤφελες δὲ καὶ σύ γε.</l>
</sp>
<sp>
<speaker>Μνησίλοχος</speaker>
<l n="975">κἀγὼ μὲν ἐνθάδʼ εἴμʼ· ὁ δʼ ἄθλιος πόσις</l>
<l n="976">οὑμὸς Μενέλαος οὐδέπω προσέρχεται.</l>
<l n="977">τί οὖν ἔτι ζῶ;</l>
</sp>
<sp>
<speaker>Γυνὴ Γ</speaker>
<l n="978">τῶν κοράκων πονηρίᾳ.</l>
</sp>
<sp>
<speaker>Μνησίλοχος</speaker>
<l n="979">ἀλλʼ ὥσπερ αἰκάλλει τι καρδίαν ἐμήν.</l>
<l n="980">μὴ ψεῦσον ὦ Ζεῦ τῆς ἐπιούσης ἐλπίδος.</l>
</sp>
<sp>
<speaker>Εὐριπίδης</speaker>
<l n="981">τίς τῶνδʼ ἐρυμνῶν δωμάτων ἔχει κράτος,</l>
<l n="982">ὅστις ξένους δέξαιτο ποντίῳ σάλῳ</l>
<l n="983">κάμνοντας ἐν χειμῶνι καὶ ναυαγίαις;</l>
</sp>
<sp>
<speaker>Μνησίλοχος</speaker>
<l n="984">Πρωτέως τάδʼ ἐστὶ μέλαθρα.</l>
</sp>
<sp>
<speaker>Εὐριπίδης</speaker>
<l n="985">ποίου Πρωτέως;</l>
</sp>
<sp>
<speaker>Γυνὴ Γ</speaker>
<l n="986">ὦ τρισκακόδαιμον, ψεύδεται νὴ τὼ θεώ,</l>
<l n="987">ἐπεὶ τέθνηκε Πρωτέας ἔτη δέκα.</l>
</sp>
<sp>
<speaker>Εὐριπίδης</speaker>
<l n="988">ποίαν δὲ χώραν εἰσεκέλσαμεν σκάφει;</l>
</sp>
<sp>
<speaker>Μνησίλοχος</speaker>
<l n="989">Αἴγυπτον.</l>
</sp>
<sp>
<speaker>Εὐριπίδης</speaker>
<l n="990">ὦ δύστηνος οἷ πεπλώκαμεν.</l>
</sp>
<sp>
<speaker>Γυνὴ Γ</speaker>
<l n="991">πείθει τι <add>τούτῳ</add> τῷ κακῶς ἀπολουμένῳ</l>
<l n="992">ληροῦντι λῆρον; Θεσμοφορεῖον τουτογί.</l>
</sp>
<sp>
<speaker>Εὐριπίδης</speaker>
<l n="993">αὐτὸς δὲ Πρωτεὺς ἔνδον ἔστʼ ἢ ʼξώπιος;</l>
</sp>
<sp>
<speaker>Γυνὴ Γ</speaker>
<l n="994">οὐκ ἔσθʼ ὅπως οὐ ναυτιᾷς ἔτʼ ὦ ξένε,</l>
<l n="995">ὅστις <add>γʼ</add> ἀκούσας ὅτι τέθνηκε Πρωτέας</l>
<l n="996">ἔπειτʼ ἐρωτᾷς <q>ἔνδον ἔστʼ ἢ ʼξώπιος;</q>
</l>
</sp>
<sp>
<speaker>Εὐριπίδης</speaker>
<l n="997">αἰαῖ τέθνηκε. ποῦ δʼ ἐτυμβεύθη τάφῳ;</l>
</sp>
<sp>
<speaker>Μνησίλοχος</speaker>
<l n="998">τόδʼ ἐστὶν αὐτοῦ σῆμʼ, ἐφʼ ᾧ καθήμεθα.</l>
</sp>
<sp>
<speaker>Γυνὴ Γ</speaker>
<l n="999">κακῶς τʼ ἄρʼ ἐξόλοιο κἀξολεῖ γέ τοι,</l>
<l n="1000">ὅστις γε τολμᾷς σῆμα τὸν βωμὸν καλεῖν.</l>
</sp>
<sp>
<speaker>Εὐριπίδης</speaker>
<l n="1001">τί δὴ σὺ θάσσεις τάσδε τυμβήρεις ἕδρας</l>
<l n="1002">φάρει καλυπτὸς ὦ ξένη;</l>
</sp>
<sp>
<speaker>Μνησίλοχος</speaker>
<l n="1003">βιάζομαι</l>
<l n="1004">γάμοισι Πρωτέως παιδὶ συμμεῖξαι λέχος.</l>
</sp>
<sp>
<speaker>Γυνὴ Γ</speaker>
<l n="1005">τί ὦ κακόδαιμον ἐξαπατᾷς αὖ τὸν ξένον;</l>
<l n="1006">οὗτος πανουργῶν δεῦρʼ ἀνῆλθεν ὦ ξένε</l>
<l n="1007">ὡς τὰς γυναῖκας ἐπὶ κλοπῇ τοῦ χρυσίου.</l>
</sp>
<sp>
<speaker>Μνησίλοχος</speaker>
<l n="1008">βάυζε τοὐμὸν σῶμα βάλλουσα ψόγῳ.</l>
</sp>
<sp>
<speaker>Εὐριπίδης</speaker>
<l n="1009">ξένη τίς ἡ γραῦς ἡ κακορροθοῦσά σε;</l>
</sp>
<sp>
<speaker>Μνησίλοχος</speaker>
<l n="1010">αὕτη Θεονόη Πρωτέως.</l>
</sp>
<sp>
<speaker>Γυνὴ Γ</speaker>
<l n="1011">μὰ τὼ θεὼ</l>
<l n="1012">εἰ μὴ Κρίτυλλά γʼ Ἀντιθέου Γαργηττόθεν·</l>
<l n="1013">σὺ δʼ εἶ πανοῦργος.</l>
</sp>
<sp>
<speaker>Μνησίλοχος</speaker>
<l n="1014">ὁπόσα τοι βούλει λέγε.</l>
<l n="1015">οὐ γὰρ γαμοῦμαι σῷ κασιγνήτῳ ποτὲ</l>
<l n="1016">προδοῦσα Μενέλεων τὸν ἐμὸν ἐν Τροίᾳ πόσιν.<milestone ed="p" n="902" unit="card"/>
</l>
</sp>
<sp>
<speaker>Εὐριπίδης</speaker>
<l n="1017">γύναι τί εἶπας; στρέψον ἀνταυγεῖς κόρας.</l>
</sp>
<sp>
<speaker>Μνησίλοχος</speaker>
<l n="1018">αἰσχύνομαί σε τὰς γνάθους ὑβρισμένη.</l>
</sp>
<sp>
<speaker>Εὐριπίδης</speaker>
<l n="1019">τουτὶ τί ἔστιν; ἀφασία τίς τοί μʼ ἔχει.</l>
<l n="1020">ὦ θεοὶ τίνʼ ὄψιν εἰσορῶ; τίς εἶ γύναι;</l>
</sp>
<sp>
<speaker>Μνησίλοχος</speaker>
<l n="1021">σὺ δʼ εἶ τίς; αὑτὸς γὰρ σὲ κἄμʼ ἔχει λόγος.</l>
</sp>
<sp>
<speaker>Εὐριπίδης</speaker>
<l n="1022">Ἑλληνὶς εἶ τις ἢ ʼπιχωρία γυνή;</l>
</sp>
<sp>
<speaker>Μνησίλοχος</speaker>
<l n="1023">Ἑλληνίς. ἀλλὰ καὶ τὸ σὸν θέλω μαθεῖν.</l>
</sp>
<sp>
<speaker>Εὐριπίδης</speaker>
<l n="1024">Ἑλένῃ σʼ ὁμοίαν δὴ μάλιστʼ εἶδον γύναι.</l>
</sp>
<sp>
<speaker>Μνησίλοχος</speaker>
<l n="1025">ἐγὼ δὲ Μενελάῳ σʼ ὅσα γʼ ἐκ τῶν ἰφύων.</l>
</sp>
<sp>
<speaker>Εὐριπίδης</speaker>
<l n="1026">ἔγνως ἄρʼ ὀρθῶς ἄνδρα δυστυχέστατον.</l>
</sp>
<sp>
<speaker>Μνησίλοχος</speaker>
<l n="1027">ὦ χρόνιος ἐλθὼν σῆς δάμαρτος ἐσχάρας</l>
<l n="1028">λαβέ με λαβέ με πόσι, περίβαλε δὲ χέρας.</l>
<l n="1029">φέρε σὲ κύσω. ἄπαγέ μʼ ἄπαγʼ ἄπαγέ με</l>
<l n="1030">λαβὼν ταχὺ πάνυ.</l>
</sp>
<sp>
<speaker>Γυνὴ Γ</speaker>
<l n="1031">κλαύσετʼ ἄρα νὴ τὼ θεὼ</l>
<l n="1032">ὅστις σʼ ἀπάξει τυπτόμενος τῇ λαμπάδι.</l>
</sp>
<sp>
<speaker>Εὐριπίδης</speaker>
<l n="1033">σὺ τὴν ἐμὴν γυναῖκα κωλύεις ἐμέ,</l>
<l n="1034">τὴν Τυνδάρειον παῖδʼ, ἐπὶ Σπάρτην ἄγειν;</l>
</sp>
<sp>
<speaker>Γυνὴ Γ</speaker>
<l n="1035">οἴμʼ ὡς πανοῦργος καὐτὸς εἶναί μοι δοκεῖς</l>
<l n="1036">καὶ τοῦδέ τις ξύμβουλος. οὐκ ἐτὸς πάλαι</l>
<l n="1037">ᾐγυπτιάζετʼ. ἀλλʼ ὅδε μὲν δώσει δίκην.</l>
<l n="1038">προσέρχεται γὰρ ὁ πρύτανις χὠ τοξότης.</l>
</sp>
<sp>
<speaker>Εὐριπίδης</speaker>
<l n="1039">τουτὶ πονηρόν· ἀλλʼ ὑπαποκινητέον.</l>
</sp>
<sp>
<speaker>Μνησίλοχος</speaker>
<l n="1040">ἐγὼ δʼ ὁ κακοδαίμων τί δρῶ;</l>
</sp>
<sp>
<speaker>Εὐριπίδης</speaker>
<l n="1041">μένʼ ἥσυχος.</l>
<l n="1042">οὐ γὰρ προδώσω σʼ οὐδέποτʼ, ἤνπερ ἐμπνέω,</l>
<l n="1043">ἢν μὴ προλίπωσʼ αἱ μυρίαι με μηχαναί.</l>
</sp>
<sp>
<speaker>Μνησίλοχος</speaker>
<l n="1044">αὕτη μὲν ἡ μήρινθος οὐδὲν ἔσπασεν.</l>
</sp>
<sp>
<speaker>Πρύτανις</speaker>
<l n="1045">ὅδʼ ἔσθʼ ὁ πανοῦργος ὃν ἔλεγʼ ἡμῖν Κλεισθένης;</l>
<l n="1046">οὗτος τί κύπτεις; δῆσον αὐτὸν εἰσάγων</l>
<l n="1047">ὦ τοξότʼ ἐν τῇ σανίδι, κἄπειτʼ ἐνθαδὶ</l>
<l n="1048">στήσας φύλαττε καὶ προσιέναι μηδένα</l>
<l n="1049">ἔα πρὸς αὐτόν, ἀλλὰ τὴν μάστιγʼ ἔχων</l>
<l n="1050">παῖʼ ἢν προσίῃ τις.</l>
</sp>
<sp>
<speaker>Γυνὴ Γ</speaker>
<l n="1051">νὴ Δίʼ ὡς νῦν δή γʼ ἀνὴρ</l>
<l n="1052">ὀλίγου μʼ ἀφείλετʼ αὐτὸν ἱστιορράφος.</l>
</sp>
<sp>
<speaker>Μνησίλοχος</speaker>
<l n="1053">ὦ πρύτανι πρὸς τῆς δεξιᾶς, ἥνπερ φιλεῖς</l>
<l n="1054">κοίλην προτείνειν ἀργύριον ἤν τις διδῷ,</l>
<l n="1055">χάρισαι βραχύ τί μοι καίπερ ἀποθανουμένῳ.</l>
</sp>
<sp>
<speaker>Πρύτανις</speaker>
<l n="1056">τί σοι χαρίσωμαι;</l>
</sp>
<sp>
<speaker>Μνησίλοχος</speaker>
<l n="1057">γυμνὸν ἀποδύσαντά με</l>
<l n="1058">κέλευε πρὸς τῇ σανίδι δεῖν τὸν τοξότην,</l>
<l n="1059">ἵνα μὴ ʼν κροκωτοῖς καὶ μίτραις γέρων ἀνὴρ</l>
<l n="1060">γέλωτα παρέχω τοῖς κόραξιν ἑστιῶν.</l>
</sp>
<sp>
<speaker>Πρύτανις</speaker>
<l n="1061">ἔχοντα ταῦτʼ ἔδοξε τῇ βουλῇ σε δεῖν,</l>
<l n="1062">ἵνα τοῖς παριοῦσι δῆλος ᾖς πανοῦργος ὤν.</l>
</sp>
<sp>
<speaker>Μνησίλοχος</speaker>
<l n="1063">ἰαππαπαιάξ· ὦ κροκώθʼ οἷʼ εἴργασαι·</l>
<l n="1064">κοὐκ ἔστʼ ἔτʼ ἐλπὶς οὐδεμία σωτηρίας.<milestone ed="p" n="947" unit="card"/>
</l>
</sp>
</div>
<div type="Lyric-Scene">
<div type="anapests">
<sp>
<speaker>Χορός</speaker>
<l n="1065">ἄγε νυν ἡμεῖς παίσωμεν ἅπερ νόμος ἐνθάδε ταῖσι γυναιξίν,</l>
<l n="1066">ὅταν ὄργια σεμνὰ θεοῖν ἱεραῖς ὥραις ἀνέχωμεν, ἅπερ καὶ</l>
</sp>
<sp>
<speaker>Χορός</speaker>
<l n="1067">Παύσων σέβεται καὶ νηστεύει,</l>
<l n="1068">πολλάκις αὐτοῖν ἐκ τῶν ὡρῶν</l>
<l n="1069">ἐς τὰς ὥρας ξυνεπευχόμενος</l>
<l n="1070">τοιαῦτα μέλειν θάμʼ ἑαυτῷ.</l>
<l n="1071">ὅρμα χώρει·</l>
<l n="1072">κοῦφα ποσὶν ἄγʼ ἐς κύκλον,</l>
<l n="1073">χειρὶ σύναπτε χεῖρα,</l>
<l n="1074">ῥυθμὸν χορείας ὕπαγε πᾶσα·</l>
<l n="1075">βαῖνε καρπαλίμοιν ποδοῖν.</l>
<l n="1076">ἐπισκοπεῖν δὲ πανταχῇ</l>
<l n="1077">κυκλοῦσαν ὄμμα χρὴ χοροῦ κατάστασιν.<milestone ed="p" n="959" unit="card"/>
</l>
</sp>
</div>
<div type="strophe" n="1">
<sp>
<speaker>Χορός</speaker>
<l n="1078">ἅμα δὲ καὶ</l>
<l n="1079">γένος Ὀλυμπίων θεῶν</l>
<l n="1080">μέλπε καὶ γέραιρε φωνῇ πᾶσα χορομανεῖ τρόπῳ.<milestone ed="p" n="962" unit="card"/>
</l>
</sp>
</div>
<div type="antistrophe" n="1a">
<sp>
<speaker>Χορός</speaker>
<l n="1081">εἰ δέ τις</l>
<l n="1082">προσδοκᾷ κακῶς ἐρεῖν</l>
<l n="1083">ἐν ἱερῷ γυναῖκά μʼ οὖσαν ἄνδρας, οὐκ ὀρθῶς φρονεῖ.<milestone ed="p" n="966" unit="card"/>
</l>
</sp>
</div>
<div type="antistrophe" n="1b">
<sp>
<speaker>Χορός</speaker>
<l n="1084">ἀλλὰ χρῆν</l>
<l n="1085">ὥσπερ ἔργον αὖ τι καινὸν</l>
<l n="1086">πρῶτον εὐκύκλου χορείας εὐφυᾶ στῆσαι βάσιν.<milestone ed="p" n="969" unit="card"/>
</l>
</sp>
</div>
<div type="strophe" n="2">
<sp>
<speaker>Χορός</speaker>
<l n="1087">πρόβαινε ποσὶ τὸν εὐλύραν</l>
<l n="1088">μέλπουσα καὶ τὴν τοξοφόρον</l>
<l n="1089">Ἄρτεμιν ἄνασσαν ἁγνήν.</l>
<l n="1090">χαῖρʼ ὦ ἑκάεργε,</l>
<l n="1091">ὄπαζε δὲ νίκην·</l>
<l n="1092">Ἥραν δὲ τὴν τελείαν</l>
<l n="1093">μέλψωμεν ὥσπερ εἰκός,</l>
<l n="1094">ἣ πᾶσι τοῖς χοροῖσιν ἐμπαίζει τε καὶ</l>
<l n="1095">κλῇδας γάμου φυλάττει.<milestone ed="p" n="977" unit="card"/>
</l>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="1096">Ἑρμῆν τε νόμιον ἄντομαι</l>
<l n="1097">καὶ Πᾶνα καὶ Νύμφας φίλας</l>
<l n="1098">ἐπιγελάσαι προθύμως</l>
<l n="1099">ταῖς ἡμετέραισι</l>
<l n="1100">χαρέντα χορείαις.</l>
<l n="1101">ἔξαιρε δὴ προθύμως</l>
<l n="1102">διπλῆν χάριν χορείας.</l>
<l n="1103">παίσωμεν ὦ γυναῖκες οἷάπερ νόμος,</l>
<l n="1104">νηστεύωμεν δὲ πάντως.<milestone ed="p" n="985" unit="card"/>
</l>
</sp>
</div>
<div type="lyric">
<sp>
<speaker>Χορός</speaker>
<l n="1105">ἀλλʼ εἶα πάλλʼ ἀνάστρεφʼ εὐρύθμῳ ποδί,</l>
<l n="1106">τόρευε πᾶσαν ᾠδήν·</l>
<l n="1107">ἡγοῦ δέ γʼ ὧδʼ αὐτὸς σὺ</l>
<l n="1108">κισσοφόρε Βάκχειε</l>
<l n="1109">δέσποτʼ· ἐγὼ δὲ κώμοις</l>
<l n="1110">σὲ φιλοχόροισι μέλψω.<milestone ed="p" n="990" unit="card"/>
</l>
</sp>
</div>
<div type="strophe" n="3">
<sp>
<speaker>Χορός</speaker>
<l n="1111">εὔιον ὦ Διόνυσε</l>
<l n="1112">Βρόμιε καὶ Σεμέλας παῖ,</l>
<l n="1113">χοροῖς τερπόμενος</l>
<l n="1114">κατʼ ὄρεα νυμφᾶν †ἐρατοῖσ† ἐν ὕμνοις,</l>
<l n="1115">εὔιον εὔιον εὐοῖ</l>
<l n="1116">
<gap/> ἀναχορεύων.<milestone ed="p" n="995" unit="card"/>
</l>
</sp>
</div>
<div type="antistrophe" n="3">
<sp>
<speaker>Χορός</speaker>
<l n="1117">ἀμφὶ δὲ σοὶ κτυπεῖται</l>
<l n="1118">Κιθαιρώνιος ἠχώ,</l>
<l n="1119">μελάμφυλλά τʼ ὄρη</l>
<l n="1120">δάσκια καὶ νάπαι πετρώδεις βρέμονται·</l>
<l n="1121">κύκλῳ δὲ περὶ σὲ κισσὸς</l>
<l n="1122">εὐπέταλος ἕλικι θάλλει.<milestone ed="p" n="1001" unit="card"/>
</l>
</sp>
</div>
</div>
<div type="Lyric-Scene">
<sp>
<speaker>Τοξότης</speaker>
<l n="1123">ἐνταῦτα νῦν οἰμῶξι πρὸς τὴν αἰτρίαν.</l>
</sp>
<sp>
<speaker>Μνησίλοχος</speaker>
<l n="1124">ὦ τοξόθʼ ἱκετεύω σε.</l>
</sp>
<sp>
<speaker>Τοξότης</speaker>
<l n="1125">μή μʼ ἰκετεῦσι σύ.</l>
</sp>
<sp>
<speaker>Μνησίλοχος</speaker>
<l n="1126">χάλασον τὸν ἧλον.</l>
</sp>
<sp>
<speaker>Τοξότης</speaker>
<l n="1127">ἀλλὰ ταῦτα δρᾶσʼ ἐγώ.</l>
</sp>
<sp>
<speaker>Μνησίλοχος</speaker>
<l n="1128">οἴμοι κακοδαίμων, μᾶλλον ἐπικρούεις σύ γε.</l>
</sp>
<sp>
<speaker>Τοξότης</speaker>
<l n="1129">ἔτι μᾶλλο βοῦλις;</l>
</sp>
<sp>
<speaker>Μνησίλοχος</speaker>
<l n="1130">ἀτταταῖ ἰατταταῖ·</l>
<l n="1131">κακῶς ἀπόλοιο.</l>
</sp>
<sp>
<speaker>Τοξότης</speaker>
<l n="1132">σῖγα κακοδαίμων γέρον.</l>
<l n="1133">πέρʼ ἐγὼ ʼξινίγκι πορμός, ἴνα πυλάξι σοι.</l>
</sp>
<sp>
<speaker>Μνησίλοχος</speaker>
<l n="1134">ταυτὶ τὰ βέλτιστʼ ἀπολέλαυκʼ Εὐριπίδου.</l>
<l n="1135">ἔα· θεοί, Ζεῦ σῶτερ, εἰσὶν ἐλπίδες.</l>
<l n="1136">ἁνὴρ ἔοικεν οὐ προδώσειν, ἀλλά μοι</l>
<l n="1137">σημεῖον ὑπεδήλωσε Περσεὺς ἐκδραμών,</l>
<l n="1138">ὅτι δεῖ με γίγνεσθʼ Ἀνδρομέδαν· πάντως δέ μοι</l>
<l n="1139">τὰ δέσμʼ ὑπάρχει. δῆλον οὖν <add>τοῦτʼ</add> ἔσθʼ ὅτι</l>
<l n="1140">ἥξει με σώσων· οὐ γὰρ ἂν παρέπτετο.</l>
</sp>
<div type="lyric">
<sp>
<speaker>Εὐριπίδης</speaker>
<l n="1141">φίλαι παρθένοι φίλαι, πῶς ἂν <add>οὖν</add>
</l>
<l n="1142">ἐπέλθοιμι καὶ</l>
<l n="1143">τὸν Σκύθην λάθοιμι;</l>
<l n="1144">κλύεις; ὦ πρὸς αἰδοῦς σὲ τὰν ἐν ἄντροις,</l>
<l n="1145">κατάνευσον, ἔασον ὡς</l>
<l n="1146">τὴν γυναῖκά μʼ ἐλθεῖν.</l>
</sp>
<sp>
<speaker>Μνησίλοχος</speaker>
<l n="1147">ἄνοικτος ὅς μʼ ἔδησε τὸν</l>
<l n="1148">πολυστονώτατον βροτῶν·</l>
<l n="1149">μόλις δὲ γραῖαν ἀποφυγὼν</l>
<l n="1150">σαπρὰν ἀπωλόμην ὅμως.</l>
<l n="1151">ὅδε γὰρ ὁ Σκύθης πάλαι <add>μοι</add> φύλαξ</l>
<l n="1152">ἐφεστὼς ὀλοὸν ἄφιλον ἐκρέμασεν</l>
<l n="1153">κόραξι δεῖπνον. ὁρᾷς; οὐ</l>
<l n="1154">χοροῖσιν οὐδʼ ὑφʼ ἡλίκων νεανίδων</l>
<l n="1155">κημὸν ἕστηκʼ ἔχουσʼ,</l>
<l n="1156">ἀλλʼ ἐν πυκνοῖς δεσμοῖσιν ἐμπεπλεγμένη</l>
<l n="1157">κήτει βορὰ Γλαυκέτῃ πρόκειμαι,</l>
<l n="1158">γαμηλίῳ μὲν οὐ ξὺν</l>
<l n="1159">παιῶνι δεσμίῳ δὲ</l>
<l n="1160">γοᾶσθέ μʼ ὦ γυναῖκες, ὡς</l>
<l n="1161">μέλεα μὲν πέπονθα μέλεος,</l>
<l n="1162">ὦ τάλας ἐγὼ τάλας,</l>
<l n="1163">ἀπὸ δὲ συγγόνων τάλανʼ ἄνομα πάθεα,</l>
<l n="1164">φῶτά <add>τε</add> λιτομέναν, πολυδάκρυτον Ἀίδα</l>
<l n="1165">γόον †φεύγουσαν†</l>
<l n="1166">αἰαῖ αἰαῖ ἒ ἒ,</l>
<l n="1167">ὃς ἔμʼ ἀπεξύρησε πρῶτον,</l>
<l n="1168">ὃς ἐμὲ κροκόεντʼ ἐνέδυσεν·</l>
<l n="1169">ἐπὶ δὲ τοῖσδʼ <add>ἐς</add> τόδʼ ἀνέπεμψεν</l>
<l n="1170">ἱερόν, ἔνθα γυναῖκες.</l>
<l n="1171">ἰώ μοι μοίρας ἄτεγκτε δαίμων·</l>
<l n="1172">ὦ κατάρατος ἐγώ·</l>
<l n="1173">τίς ἐμὸν οὐκ ἐπόψεται</l>
<l n="1174">πάθος ἀμέγαρτον ἐπὶ κακῶν παρουσίᾳ;</l>
<l n="1175">εἴθε με πυρφόρος αἰθέρος ἀστὴρ—</l>
<l n="1176">τὸν βάρβαρον ἐξολέσειεν.</l>
<l n="1177">οὐ γὰρ ἔτʼ ἀθανάταν φλόγα λεύσσειν</l>
<l n="1178">ἐστὶν ἐμοὶ φίλον, ὡς ἐκρεμάσθην,</l>
<l n="1179">λαιμότμητʼ ἄχη δαιμόνων αἰόλαν</l>
<l n="1180">νέκυσιν ἐπὶ πορείαν.<milestone ed="p" n="1056" unit="card"/>
</l>
</sp>
</div>
<div type="iambics">
<sp>
<speaker>Εὐριπίδης</speaker>
<l n="1181">χαῖρʼ ὦ φίλη παῖ· τὸν δὲ πατέρα Κηφέα</l>
<l n="1182">ὅς σʼ ἐξέθηκεν ἀπολέσειαν οἱ θεοί.</l>
</sp>
<sp>
<speaker>Μνησίλοχος</speaker>
<l n="1183">σὺ δʼ εἶ τίς ἥτις τοὐμὸν ᾤκτιρας πάθος;</l>
</sp>
<sp>
<speaker>Εὐριπίδης</speaker>
<l n="1184">Ἠχὼ λόγων ἀντῳδὸς ἐπικοκκάστρια,</l>
<l n="1185">ἥπερ πέρυσιν ἐν τῷδε ταὐτῷ χωρίῳ</l>
<l n="1186">Εὐριπίδῃ καὐτὴ ξυνηγωνιζόμην.</l>
<l n="1187">ἀλλʼ ὦ τέκνον σὲ μὲν τὸ σαυτῆς χρὴ ποιεῖν,</l>
<l n="1188">κλάειν ἐλεινῶς.</l>
</sp>
<sp>
<speaker>Μνησίλοχος</speaker>
<l n="1189">σὲ δʼ ἐπικλάειν ὕστερον.</l>
</sp>
<sp>
<speaker>Εὐριπίδης</speaker>
<l n="1190">ἐμοὶ μελήσει ταῦτά γʼ. ἀλλʼ ἄρχου λόγων.</l>
</sp>
</div>
<div type="lyric">
<sp>
<speaker>Μνησίλοχος</speaker>
<l n="1191">ὦ νὺξ ἱερὰ</l>
<l n="1192">ὡς μακρὸν ἵππευμα διώκεις</l>
<l n="1193">ἀστεροειδέα νῶτα διφρεύουσʼ</l>
<l n="1194">αἰθέρος ἱερᾶς</l>
<l n="1195">τοῦ σεμνοτάτου διʼ Ὀλύμπου;</l>
</sp>
<sp>
<speaker>Εὐριπίδης</speaker>
<l n="1196">διʼ Ὀλύμπου.</l>
</sp>
<sp>
<speaker>Μνησίλοχος</speaker>
<l n="1197">τί ποτʼ Ἀνδρομέδα περίαλλα κακῶν</l>
<l n="1198">μέρος ἐξέλαχον—</l>
</sp>
<sp>
<speaker>Εὐριπίδης</speaker>
<l n="1199">μέρος ἐξέλαχον—</l>
</sp>
<sp>
<speaker>Μνησίλοχος</speaker>
<l n="1200">θανάτου τλήμων;</l>
</sp>
<sp>
<speaker>Εὐριπίδης</speaker>
<l n="1201">θανάτου τλήμων;</l>
</sp>
<sp>
<speaker>Μνησίλοχος</speaker>
<l n="1202">ἀπολεῖς μʼ ὦ γραῦ στωμυλλομένη.</l>
</sp>
<sp>
<speaker>Εὐριπίδης</speaker>
<l n="1203">στωμυλλομένη.</l>
</sp>
<sp>
<speaker>Μνησίλοχος</speaker>
<l n="1204">νὴ Δίʼ ὀχληρά γʼ εἰσήρρηκας</l>
<l n="1205">λίαν.</l>
</sp>
<sp>
<speaker>Εὐριπίδης</speaker>
<l n="1206">λίαν.</l>
</sp>
<sp>
<speaker>Μνησίλοχος</speaker>
<l n="1207">ὦγάθʼ ἔασόν με μονῳδῆσαι,</l>
<l n="1208">καὶ χαριεῖ μοι. παῦσαι.</l>
</sp>
<sp>
<speaker>Εὐριπίδης</speaker>
<l n="1209">παῦσαι.</l>
</sp>
<sp>
<speaker>Μνησίλοχος</speaker>
<l n="1210">βάλλʼ ἐς κόρακας.</l>
</sp>
<sp>
<speaker>Εὐριπίδης</speaker>
<l n="1211">βάλλʼ ἐς κόρακας.</l>
</sp>
<sp>
<speaker>Μνησίλοχος</speaker>
<l n="1212">τί κακόν;</l>
</sp>
<sp>
<speaker>Εὐριπίδης</speaker>
<l n="1213">τί κακόν;</l>
</sp>
<sp>
<speaker>Μνησίλοχος</speaker>
<l n="1214">ληρεῖς.</l>
</sp>
<sp>
<speaker>Εὐριπίδης</speaker>
<l n="1215">ληρεῖς.</l>
</sp>
<sp>
<speaker>Μνησίλοχος</speaker>
<l n="1216">οἴμωζʼ.</l>
</sp>
<sp>
<speaker>Εὐριπίδης</speaker>
<l n="1217">οἴμωζʼ.</l>
</sp>
<sp>
<speaker>Μνησίλοχος</speaker>
<l n="1218">ὀτότυζʼ.</l>
</sp>
<sp>
<speaker>Εὐριπίδης</speaker>
<l n="1219">ὀτότυζʼ.</l>
</sp>
<sp>
<speaker>Τοξότης</speaker>
<l n="1220">οὖτος σί λαλῖς;</l>
</sp>
<sp>
<speaker>Εὐριπίδης</speaker>
<l n="1221">οὖτος σί λαλῖς;</l>
</sp>
<sp>
<speaker>Τοξότης</speaker>
<l n="1222">πρυτάνεις καλέσω;</l>
</sp>
<sp>
<speaker>Εὐριπίδης</speaker>
<l n="1223">πρυτάνεις καλέσω;</l>
</sp>
<sp>
<speaker>Τοξότης</speaker>
<l n="1224">σί κακόν;</l>
</sp>
<sp>
<speaker>Εὐριπίδης</speaker>
<l n="1225">σί κακόν;</l>
</sp>
<sp>
<speaker>Τοξότης</speaker>
<l n="1226">πῶτε τὸ πωνή;</l>
</sp>
<sp>
<speaker>Εὐριπίδης</speaker>
<l n="1227">πῶτε τὸ πωνή;</l>
</sp>
<sp>
<speaker>Τοξότης</speaker>
<l n="1228">σὺ λαλῖς;</l>
</sp>
<sp>
<speaker>Εὐριπίδης</speaker>
<l n="1229">σὺ λαλῖς;</l>
</sp>
<sp>
<speaker>Τοξότης</speaker>
<l n="1230">κλαύσει.</l>
</sp>
<sp>
<speaker>Εὐριπίδης</speaker>
<l n="1231">κλαύσει.</l>
</sp>
<sp>
<speaker>Τοξότης</speaker>
<l n="1232">κακκάσκι μοι;</l>
</sp>
<sp>
<speaker>Εὐριπίδης</speaker>
<l n="1233">κακκάσκι μοι;</l>
</sp>
<sp>
<speaker>Μνησίλοχος</speaker>
<l n="1234">μὰ Δίʼ ἀλλὰ γυνὴ πλησίον αὕτη.</l>
</sp>
<sp>
<speaker>Εὐριπίδης</speaker>
<l n="1235">πλησίον αὕτη.</l>
</sp>
<sp>
<speaker>Τοξότης</speaker>
<l n="1236">ποῦ στʼ ηʼ μιαρά; καὶ δὴ πεύγει.</l>
<l n="1237">ποῖ ποῖ πεύγεις;</l>
</sp>
<sp>
<speaker>Εὐριπίδης</speaker>
<l n="1238">
<add> ποῖ ποῖ πεύγεις;</add>
</l>
</sp>
<sp>
<speaker>Τοξότης</speaker>
<l n="1239">οὐ καιρήσεις;</l>
</sp>
<sp>
<speaker>Εὐριπίδης</speaker>
<l n="1240">
<add> οὐ καιρήσεις;</add>
</l>
</sp>
<sp>
<speaker>Τοξότης</speaker>
<l n="1241">ἔτι γὰρ γρύζεις;</l>
</sp>
<sp>
<speaker>Εὐριπίδης</speaker>
<l n="1242">ἔτι γὰρ γρύζεις;</l>
</sp>
<sp>
<speaker>Τοξότης</speaker>
<l n="1243">λαβὲ τὴ μιαρά.</l>
</sp>
<sp>
<speaker>Εὐριπίδης</speaker>
<l n="1244">λαβὲ τὴ μιαρά.</l>
</sp>
<sp>
<speaker>Τοξότης</speaker>
<l n="1245">λάλο καὶ κατάρατο γύναικο.<milestone ed="p" n="1098" unit="card"/>
</l>
</sp>
</div>
<div type="iambics">
<sp>
<speaker>Εὐριπίδης</speaker>
<l n="1246">ὦ θεοὶ τίνʼ ἐς γῆν βαρβάρων ἀφίγμεθα</l>
<l n="1247">ταχεῖ πεδίλῳ; διὰ μέσου γὰρ αἰθέρος</l>
<l n="1248">τέμνων κέλευθον πόδα τίθημʼ ὑπόπτερον</l>
<l n="1249">Περσεὺς πρὸς Ἄργος ναυστολῶν τὸ Γοργόνος</l>
<l n="1250">κάρα κομίζων.</l>
</sp>
<sp>
<speaker>Τοξότης</speaker>
<l n="1251">τί λέγι; τὴ Γόργος πέρι</l>
<l n="1252">τὸ γραμματέο σὺ τὴ κεπαλή;</l>
</sp>
<sp>
<speaker>Εὐριπίδης</speaker>
<l n="1253">τὴν Γοργόνος</l>
<l n="1254">ἔγωγε φημί.</l>
</sp>
<sp>
<speaker>Τοξότης</speaker>
<l n="1255">Γόργο τοι κἀγὼ λέγι.</l>
</sp>
<sp>
<speaker>Εὐριπίδης</speaker>
<l n="1256">ἔα· τίνʼ ὄχθον τόνδʼ ὁρῶ καὶ παρθένον</l>
<l n="1257">θεαῖς ὁμοίαν ναῦν ὅπως ὡρμισμένην;</l>
</sp>
<sp>
<speaker>Μνησίλοχος</speaker>
<l n="1258">ὦ ξένε κατοίκτιρόν με τὴν παναθλίαν,</l>
<l n="1259">λῦσόν με δεσμῶν.</l>
</sp>
<sp>
<speaker>Τοξότης</speaker>
<l n="1260">οὐκὶ μὶ λαλῆσι σύ;</l>
<l n="1261">κατάρατο τολμᾷς ἀποτανουμένη λαλᾷς;</l>
</sp>
<sp>
<speaker>Εὐριπίδης</speaker>
<l n="1262">ὦ παρθένʼ οἰκτίρω σὲ κρεμαμένην ὁρῶν.</l>
</sp>
<sp>
<speaker>Τοξότης</speaker>
<l n="1263">οὐ παρτένʼ ἐστίν, ἀλλʼ ἀμαρτωλὴ γέρων</l>
<l n="1264">καὶ κλέπτο καὶ πανοῦργο.</l>
</sp>
<sp>
<speaker>Εὐριπίδης</speaker>
<l n="1265">ληρεῖς ὦ Σκύθα.</l>
<l n="1266">αὕτη γάρ ἐστιν Ἀνδρομέδα παῖς Κηφέως.</l>
</sp>
<sp>
<speaker>Τοξότης</speaker>
<l n="1267">σκέψαι τὸ κύστο· μή τι μικτὸν παίνεται;</l>
</sp>
<sp>
<speaker>Εὐριπίδης</speaker>
<l n="1268">φέρε δεῦρό μοι τὴν χεῖρʼ, ἵνʼ ἅψωμαι κόρης·</l>
<l n="1269">φέρε Σκύθʼ· ἀνθρώποισι γὰρ νοσήματα</l>
<l n="1270">ἅπασίν ἐστιν· ἐμὲ δὲ καὐτὸν τῆς κόρης</l>
<l n="1271">ταύτης ἔρως εἴληφεν.</l>
</sp>
<sp>
<speaker>Τοξότης</speaker>
<l n="1272">οὐ ζηλῶσί σε·</l>
<l n="1273">ἀτὰρ εἰ τὸ πρωκτὸ δεῦρο περιεστραμμένον,</l>
<l n="1274">οὐκ ἐπτόνησά σʼ αὐτὸ πυγίζεις ἄγων.</l>
</sp>
<sp>
<speaker>Εὐριπίδης</speaker>
<l n="1275">τί δʼ οὐκ ἐᾷς λύσαντά μʼ αὐτὴν ὦ Σκύθα</l>
<l n="1276">πεσεῖν ἐς εὐνὴν καὶ γαμήλιον λέχος;</l>
</sp>
<sp>
<speaker>Τοξότης</speaker>
<l n="1277">εἰ σπόδρʼ ἐπιτυμεῖς τὴ γέροντο πύγισο,</l>
<l n="1278">τὴ σανίδο τρήσας ἐξόπιστο πρώκτισον.</l>
</sp>
<sp>
<speaker>Εὐριπίδης</speaker>
<l n="1279">μὰ Δίʼ ἀλλὰ λύσω δεσμά.</l>
</sp>
<sp>
<speaker>Τοξότης</speaker>
<l n="1280">μαστιγῶ σʼ ἄρα.</l>
</sp>
<sp>
<speaker>Εὐριπίδης</speaker>
<l n="1281">καὶ μὴν ποιήσω τοῦτο.</l>
</sp>
<sp>
<speaker>Τοξότης</speaker>
<l n="1282">τὸ κεπαλή σʼ ἄρα</l>
<l n="1283">τὸ ξιπομάκαιραν ἀποκεκόψι τουτοϊ.</l>
</sp>
<sp>
<speaker>Εὐριπίδης</speaker>
<l n="1284">αἰαῖ· τί δράσω; πρὸς τίνας στρεφθῶ λόγους;</l>
<l n="1285">ἀλλʼ οὐ <add>γὰρ</add> ἂν δέξαιτο βάρβαρος φύσις.</l>
<l n="1286">σκαιοῖσι γάρ τοι καινὰ προσφέρων σοφὰ</l>
<l n="1287">μάτην ἀναλίσκοις ἄν, ἀλλʼ ἄλλην τινὰ</l>
<l n="1288">τούτῳ πρέπουσαν μηχανὴν προσοιστέον.</l>
</sp>
<sp>
<speaker>Τοξότης</speaker>
<l n="1289">μιαρὸς ἀλώπηξ, οἶον ἐπιτήκιζί μοι.</l>
</sp>
<sp>
<speaker>Μνησίλοχος</speaker>
<l n="1290">μέμνησο Περσεῦ μʼ ὡς καταλείπεις ἀθλίαν.</l>
</sp>
<sp>
<speaker>Τοξότης</speaker>
<l n="1291">ἔτι γὰρ σὺ τὴ μάστιγαν ἐπιτυμεῖς λαβεῖν;<milestone ed="p" n="1136" unit="card"/>
</l>
</sp>
</div>
</div>
<div type="Choral">
<div type="strophe" n="1">
<sp>
<speaker>Χορός</speaker>
<l n="1292">Παλλάδα τὴν φιλόχορον ἐμοὶ</l>
<l n="1293">δεῦρο καλεῖν νόμος ἐς χορόν,</l>
<l n="1294">παρθένον ἄζυγα κούρην,<milestone ed="p" n="1140" unit="card"/>
</l>
</sp>
</div>
<div type="antistrophe" n="1a">
<sp>
<speaker>Χορός</speaker>
<l n="1295">ἣ πόλιν ἡμετέραν ἔχει</l>
<l n="1296">καὶ κράτος φανερὸν μόνη</l>
<l n="1297">κλῃδοῦχός τε καλεῖται.<milestone ed="p" n="1143" unit="card"/>
</l>
</sp>
</div>
<div type="lyric">
<sp>
<speaker>Χορός</speaker>
<l n="1298">φάνηθʼ ὦ τυράννους</l>
<l n="1299">στυγοῦσʼ ὥσπερ εἰκός.<milestone ed="p" n="1145" unit="card"/>
</l>
</sp>
</div>
<div type="antistrophe" n="1b">
<sp>
<speaker>Χορός</speaker>
<l n="1300">δῆμός τοί σε καλεῖ γυναικῶν·</l>
<l n="1301">ἔχουσα δέ μοι μόλοις</l>
<l n="1302">εἰρήνην φιλέορτον.<milestone ed="p" n="1148" unit="card"/>
</l>
</sp>
</div>
<div type="strophe" n="2">
<sp>
<speaker>Χορός</speaker>
<l n="1303">ἥκετʼ εὔφρονες ἵλαοι,</l>
<l n="1304">πότνιαι, ἄλσος ἐς ὑμέτερον,</l>
<l n="1305">οὗ δὴ ἀνδράσιν οὐ θέμις εἰσορᾶν</l>
<l n="1306">ὄργια σεμνὰ θεοῖν, ἵνα λαμπάσι</l>
<l n="1307">φαίνετον ἄμβροτον ὄψιν.</l>
<l n="1308">μόλετον ἔλθετον, ἀντόμεθʼ ὦ</l>
<l n="1309">Θεσμοφόρω πολυποτνία,<milestone ed="p" n="1155" unit="card"/>
</l>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="1310">εἰ καὶ πρότερόν ποτʼ ἐπηκόω</l>
<l n="1311">ἤλθετον, <add>ἔλθετε</add> νῦν, ἀφίκεσθʼ ἱκετεύομεν</l>
<l n="1312">ἐνθάδε χἠμῖν.<milestone ed="p" n="1160" unit="card"/>
</l>
</sp>
</div>
</div>
<div type="Episode">
<sp>
<speaker>Εὐριπίδης</speaker>
<l n="1313">γυναῖκες εἰ βούλεσθε τὸν λοιπόν χρόνον</l>
<l n="1314">σπονδὰς ποιήσασθαι πρὸς ἐμέ, νυνὶ πάρα,</l>
<l n="1315">ἐφʼ ᾧτʼ ἀκοῦσαι μηδὲν ὑπʼ ἐμοῦ μηδαμὰ</l>
<l n="1316">κακὸν τὸ λοιπόν. ταῦτʼ ἐπικηρυκεύομαι.</l>
</sp>
<sp>
<speaker>Χορός</speaker>
<l n="1317">χρείᾳ δὲ ποίᾳ τόνδʼ ἐπεσφέρεις λόγον;</l>
</sp>
<sp>
<speaker>Εὐριπίδης</speaker>
<l n="1318">ὅδʼ ἐστὶν οὑν τῇ σανίδι κηδεστὴς ἐμός.</l>
<l n="1319">ἢν οὖν κομίσωμαι τοῦτον, οὐδὲν μή ποτε</l>
<l n="1320">κακῶς ἀκούσητʼ· ἢν δὲ μὴ πίθησθέ μοι,</l>
<l n="1321">ἃ νῦν ὑποικουρεῖτε τοῖσιν ἀνδράσιν</l>
<l n="1322">ἀπὸ τῆς στρατιᾶς παροῦσιν ὑμῶν διαβαλῶ.</l>
</sp>
<sp>
<speaker>Χορός</speaker>
<l n="1323">τὰ μὲν παρʼ ἡμῶν ἴσθι σοι πεπεισμένα·</l>
<l n="1324">τὸν βάρβαρον δὲ τοῦτον αὐτὸς πεῖθε σύ.</l>
</sp>
<sp>
<speaker>Εὐριπίδης</speaker>
<l n="1325">ἐμὸν ἔργον ἐστίν· καὶ σὸν ὦλάφιον ἅ σοι</l>
<l n="1326">καθʼ ὁδὸν ἔφραζον ταῦτα μεμνῆσθαι ποιεῖν.</l>
<l n="1327">πρῶτον μὲν οὖν δίελθε κἀνακάλπασον.</l>
<l n="1328">σὺ δʼ ὦ Τερηδὼν ἐπαναφύσα Περσικόν.</l>
</sp>
<sp>
<speaker>Τοξότης</speaker>
<l n="1329">τί τὸ βόμβο τοῦτο; κῶμο τίς ἀνεγεῖρί μοι</l>
</sp>
<sp>
<speaker>Εὐριπίδης</speaker>
<l n="1330">ἡ παῖς ἔμελλε προμελετᾶν ὦ τοξότα.</l>
<l n="1331">ὀρχησομένη γὰρ ἔρχεθʼ ὡς ἄνδρας τινάς.</l>
</sp>
<sp>
<speaker>Τοξότης</speaker>
<l n="1332">ὀρκῆσι καὶ μελετῆσι, οὐ κωλύσʼ ἐγώ.</l>
<l n="1333">ὡς ἐλαπρός, ὥσπερ ψύλλο κατὰ τὸ κῴδιο.</l>
</sp>
<sp>
<speaker>Εὐριπίδης</speaker>
<l n="1334">φέρε θοἰμάτιον ἄνωθεν ὦ τέκνον τοδί·</l>
<l n="1335">καθιζομένη δʼ ἐπὶ τοῖσι γόνασι τοῦ Σκύθου</l>
<l n="1336">τὼ πόδε πρότεινον, ἵνʼ ὑπολύσω.</l>
</sp>
<sp>
<speaker>Τοξότης</speaker>
<l n="1337">ναῖκι ναὶ</l>
<l n="1338">κάτησο κάτησο, ναῖκι ναῖκι τυγάτριον.</l>
<l n="1339">οἴμʼ ὠς στέριπο τὸ τιττἴ, ὤσπερ γογγύλη.</l>
</sp>
<sp>
<speaker>Εὐριπίδης</speaker>
<l n="1340">αὔλει σὺ θᾶττον· ἔτι δέδοικας τὸν Σκύθην;</l>
</sp>
<sp>
<speaker>Τοξότης</speaker>
<l n="1341">καλό γε τὸ πυγή. κλαῦσί γʼ ἂν μὴ ʼνδον μένῃς.</l>
<l n="1342">ἀνακύπτι καὶ παρακύπτι ἀπεψωλημένος·</l>
<l n="1343">εἶεν· καλὴ τὸ σκῆμα περὶ τὸ πόστιον.</l>
</sp>
<sp>
<speaker>Εὐριπίδης</speaker>
<l n="1344">καλῶς ἔχει. λαβὲ θοἰμάτιον· ὥρα ʼστὶ νῷν</l>
<l n="1345">ἤδη βαδίζειν.</l>
</sp>
<sp>
<speaker>Τοξότης</speaker>
<l n="1346">οὐκὶ πιλῆσι πρῶτά με;</l>
</sp>
<sp>
<speaker>Εὐριπίδης</speaker>
<l n="1347">πάνυ γε· φίλησον αὐτόν.</l>
</sp>
<sp>
<speaker>Τοξότης</speaker>
<l n="1348">ὂ ὂ ὂ παπαπαπαῖ,</l>
<l n="1349">ὠς γλυκερὸ τὸ γλῶσσʼ, ὤσπερ Ἀττικὸς μέλις.</l>
<l n="1350">τί οὐ κατεύδει παρʼ ἐμέ;</l>
</sp>
<sp>
<speaker>Εὐριπίδης</speaker>
<l n="1351">χαῖρε τοξότα,</l>
<l n="1352">οὐ γὰρ γένοιτʼ ἂν τοῦτο.</l>
</sp>
<sp>
<speaker>Τοξότης</speaker>
<l n="1353">ναὶ <add>ναὶ</add> γρᾴδιο.</l>
<l n="1354">ἐμοὶ κάρισο σὺ τοῦτο.</l>
</sp>
<sp>
<speaker>Εὐριπίδης</speaker>
<l n="1355">δώσεις οὖν δραχμήν;</l>
</sp>
<sp>
<speaker>Τοξότης</speaker>
<l n="1356">ναὶ ναῖκι δῶσι.</l>
</sp>
<sp>
<speaker>Εὐριπίδης</speaker>
<l n="1357">τἀργύριον τοίνυν φέρε.</l>
</sp>
<sp>
<speaker>Τοξότης</speaker>
<l n="1358">ἀλλʼ οὐκ ἔκὠδέν· ἀλλὰ τὸ συβήνην λαβέ.</l>
</sp>
<sp>
<speaker>Εὐριπίδης</speaker>
<l n="1359">ἔπειτα † κομίζεις αὐτοῖς.†</l>
</sp>
<sp>
<speaker>Τοξότης</speaker>
<l n="1360">ἀκολούτι τέκνον.</l>
<l n="1361">σὺ δὲ τοῦτο τήρει τὴ γέροντο, γρᾴδιο.</l>
<l n="1362">ὄνομα δέ σοι τί ἔστιν;</l>
</sp>
<sp>
<speaker>Εὐριπίδης</speaker>
<l n="1363">Ἀρτεμισία.</l>
</sp>
<sp>
<speaker>Τοξότης</speaker>
<l n="1364">μεμνῆσι τοίνυν τοὔνομʼ· Ἀρταμουξία.</l>
</sp>
<sp>
<speaker>Εὐριπίδης</speaker>
<l n="1365">Ἑρμῆ δόλιε ταυτὶ μὲν ἔτι καλῶς ποιεῖς.</l>
<l n="1366">σὺ μὲν οὖν ἀπότρεχε παιδάριον τουτὶ λαβών·</l>
<l n="1367">ἐγὼ δὲ λύσω τόνδε. σὺ δʼ ὅπως ἀνδρικῶς</l>
<l n="1368">ὅταν λυθῇς τάχιστα θεύξει καὶ τενεῖς</l>
<l n="1369">ὡς τὴν γυναῖκα καὶ τὰ παιδἴ οἴκαδε.</l>
</sp>
<sp>
<speaker>Μνησίλοχος</speaker>
<l n="1370">ἐμοὶ μελήσει ταῦτά γʼ ἢν ἅπαξ λυθῶ.</l>
</sp>
<sp>
<speaker>Εὐριπίδης</speaker>
<l n="1371">λέλυσο. σὸν ἔργον, φεῦγε πρὶν τὸν τοξότην</l>
<l n="1372">ἥκοντα καταλαβεῖν.</l>
</sp>
<sp>
<speaker>Μνησίλοχος</speaker>
<l n="1373">ἐγὼ δὴ τοῦτο δρῶ.</l>
</sp>
<sp>
<speaker>Τοξότης</speaker>
<l n="1374">ὦ γρᾴδιʼ ὠς καρίεντό σοι τὸ τυγάτριον,</l>
<l n="1375">κοὐ δύσκολʼ ἀλλὰ πρᾶο. ποῦ τὸ γρᾴδιο;</l>
<l n="1376">οἴμʼ ὠς ἀπόλωλο· ποῦ τὸ γέροντʼ ἐντευτενί;</l>
<l n="1377">ὦ γρᾴδιʼ, ὦ γρᾷ. οὐκ ἐπαινῶ γρᾴδιο.</l>
<l n="1378">Ἀρταμουξία.</l>
<l n="1379">διέβαλλέ μʼ ηʼ γραῦς. ἀπότρεκʼ ὠς τάκιστα σύ·</l>
<l n="1380">ὀρτῶς δὲ συβήνη ʼστί· καταβηνῆσι γάρ.</l>
<l n="1381">οἴμοι,</l>
<l n="1382">τί δρᾶσι; ποῖ τὸ γρᾴδιʼ; Ἀρταμουξία.</l>
</sp>
<sp>
<speaker>Χορός</speaker>
<l n="1383">τὴν γραῦν ἐρωτᾷς, ἣ ʼφερεν τὰς πηκτίδας;</l>
</sp>
<sp>
<speaker>Τοξότης</speaker>
<l n="1384">ναὶ ναῖκι. εἶδες αὐτό;</l>
</sp>
<sp>
<speaker>Χορός</speaker>
<l n="1385">ταύτῃ γʼ οἴχεται</l>
<l n="1386">αὐτή τʼ ἐκείνη καὶ γέρων τις εἵπετο.</l>
</sp>
<sp>
<speaker>Τοξότης</speaker>
<l n="1387">κροκῶτʼ ἔκοντο τὴ γέροντο;</l>
</sp>
<sp>
<speaker>Χορός</speaker>
<l n="1388">φήμʼ ἐγώ.</l>
<l n="1389">ἔτʼ ἂν καταλάβοις, εἰ διώκοις ταυτῃί.</l>
</sp>
<sp>
<speaker>Τοξότης</speaker>
<l n="1390">ὦ μιαρὸ γρᾶο· πότερα τρέξι τὴν ὀδό;</l>
<l n="1391">Ἀρταμουξία.</l>
</sp>
<sp>
<speaker>Χορός</speaker>
<l n="1392">ὀρθὴν ἄνω δίωκε. ποῖ θεῖς; οὐ πάλιν</l>
<l n="1393">τῃδὶ διώξει; σʼ τοὔμπαλιν τρέχεις σύ γε.</l>
</sp>
<sp>
<speaker>Τοξότης</speaker>
<l n="1394">κακόδαιμον, ἀλλὰ τρέξι. Ἀρταμουξία.<milestone ed="p" n="1226" unit="card"/>
</l>
</sp>
</div>
<div type="Exodus">
<div type="anapests">
<sp>
<speaker>Χορός</speaker>
<l n="1395">τρέχε νυν κατὰ τοὺς κόρακας ἐπουρίσας, <add>τρέχε.</add>
</l>
<l n="1396">ἀλλὰ πέπαισται μετρίως ἡμῖν·</l>
<l n="1397">ὥσθʼ ὥρα δή ʼστι βαδίζειν</l>
<l n="1398">οἴκαδʼ ἑκάστῃ. τὼ Θεσμοφόρω δʼ</l>
<l n="1399">ἡμῖν ἀγαθὴν</l>
<l n="1400">τούτων χάριν ἀνταποδοίτην.</l>
</sp>
</div>
</div>
</div></body>
</text>
</TEI>