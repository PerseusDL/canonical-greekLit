<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title type="work" n="Peace">Peace</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 1</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change>
<date>9/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Refined tagging</item>
</change>
<change>
<date>10/1/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Replaced LYRIC Meter= tag with  SPEECH Meter=</item>
</change>
<change>
<date>01-Feb-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aristoph.peace_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.3  2010/06/24 15:41:01  gcrane
edits to improve named entities

Revision 1.2  2010/06/21 16:42:23  gcrane
small fixes to Greek errors -- mainly accent issues with the speaker names

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:41  packel
Converted to XML

Revision 1.10  2004/09/29 14:57:00  amahoney
correct speaker tags, which have the main character's name mis-accented throughout

Revision 1.9  2004/04/21 20:51:04  mimno
added card 1s

Revision 1.8  2003/07/01 22:14:36  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 20:10:31  amahoney
remove spurious headers, which mess up short toc

Revision 1.6  2000/03/04 20:33:54  dasmith
Added separate funder entity to TEI header.

Revision 1.5  2000/02/01 22:11:29  amahoney
bring up to P3

</item>
</change>
</revisionDesc>
</teiHeader>
<text id="stoa0045.stoa0">
<body>
<div1 type="Prologue">
<milestone n="1" unit="card"/>
<sp>
<speaker>Οἰκέτης Α</speaker>
<l>αἶρʼ αἶρε μᾶζαν ὡς τάχιστα κανθάρῳ.</l>
</sp>
<sp>
<speaker>Οἰκέτης Β</speaker>
<l>ἰδού. δὸς αὐτῷ, τῷ κάκιστʼ ἀπολουμένῳ</l>
<l>καὶ μήποτʼ αὐτῆς μᾶζαν ἡδίω φάγοι.</l>
</sp>
<sp>
<speaker>Οἰκέτης Α</speaker>
<l>δὸς μᾶζαν ἑτέραν, ἐξ ὀνίδων πεπλασμένην.</l>
</sp>
<sp>
<speaker>Οἰκέτης Β</speaker>
<l n="5">ἰδοὺ μάλʼ αὖφις. ποῦ γὰρ ἣν νῦν δὴ ʼφερες;</l>
<l>κατέφαγεν;</l>
</sp>
<sp>
<speaker>Οἰκέτης Α</speaker>
<l>οὐ μὰ τὸν Δίʼ ἀλλʼ ἐξαρπάσας</l>
<l>ὅλην ἐνέκαψε περικυλίσας τοῖν ποδοῖν.</l>
<l>ἀλλʼ ὡς τάχιστα τρῖβε πολλὰς καὶ πυκνάς.</l>
</sp>
<sp>
<speaker>Οἰκέτης Β</speaker>
<l>ἄνδρες κοπρολόγοι προσλάβεσθε πρὸς θεῶν,</l>
<l n="10">εἰ μή με βούλεσθʼ ἀποπνιγέντα περιιδεῖν.</l>
</sp>
<sp>
<speaker>Οἰκέτης Α</speaker>
<l>ἑτέραν ἑτέραν δός, παιδὸς ἡταιρηκότος·</l>
<l>τετριμμένης γάρ φησιν ἐπιθυμεῖν.</l>
</sp>
<sp>
<speaker>Οἰκέτης Β</speaker>
<l>ἰδού.</l>
<l>ἑνὸς μὲν ὦνδρες ἀπολελύσθαι μοι δοκῶ·</l>
<l>οὐδεὶς γὰρ ἂν φαίη με μάττοντʼ ἐσθίειν.</l>
</sp>
<sp>
<speaker>Οἰκέτης Α</speaker>
<l n="15">αἰβοῖ, φέρʼ ἄλλην χἀτέραν μοι χἀτέραν,</l>
<l>καὶ τρῖβʼ <add>ἔθʼ</add> ἑτέρας.</l>
</sp>
<sp>
<speaker>Οἰκέτης Β</speaker>
<l>μὰ τὸν Ἀπόλλω ʼγὼ μὲν οὔ·</l>
<l>οὐ γὰρ ἔθʼ οἶός τʼ εἴμʼ ὑπερέχειν τῆς ἀντλίας.</l>
</sp>
<sp>
<speaker>Οἰκέτης Α</speaker>
<l>αὐτὴν ἄρʼ οἴσω συλλαβὼν τὴν ἀντλίαν.</l>
</sp>
<sp>
<speaker>Οἰκέτης Β</speaker>
<l>νὴ τὸν Δίʼ ἐς κόρακάς γε καὶ σαυτόν γε πρός.</l>
<l n="20">ὑμῶν δέ γʼ εἴ τις οἶδʼ ἐμοὶ κατειπάτω,</l>
<l>πόθεν ἂν πριαίμην ῥῖνα μὴ τετρημένην.</l>
<l>οὐδὲν γὰρ ἔργον ἦν ἄρʼ ἀθλιώτερον</l>
<l>ἢ κανθάρῳ μάττοντα παρέχειν ἐσθίειν.</l>
<l>ὗς μὲν γάρ, ὥσπερ ἂν χέσῃ τις, ἢ κύων</l>
<l n="25">φαύλως ἐρείδει· τοῦτο δʼ ὑπὸ φρονήματος</l>
<l>βρενθύεταί τε καὶ φαγεῖν οὐκ ἀξιοῖ,</l>
<l>ἢν μὴ παραθῶ τρίψας διʼ ἡμέρας ὅλης</l>
<l>ὥσπερ γυναικὶ γογγύλην μεμαγμένην.</l>
<l>ἀλλʼ εἰ πέπαυται τῆς ἐδωδῆς σκέψομαι</l>
<l n="30">τῃδὶ παροίξας τῆς θύρας, ἵνα μή μʼ ἴδῃ.</l>
<l>ἔρειδε, μὴ παύσαιο μηδέποτʼ ἐσθίων</l>
<l>τέως ἕως σαυτὸν λάθοις διαρραγείς.</l>
<l>οἷον δὲ κύψας ὁ κατάρατος ἐσθίει,</l>
<l>ὥσπερ παλαιστής, παραβαλὼν τοὺς γομφίους,</l>
<l n="35">καὶ ταῦτα τὴν κεφαλήν τε καὶ τὼ χεῖρέ πως</l>
<l>ὡδὶ περιάγων, ὥσπερ οἱ τὰ σχοινία</l>
<l>τὰ παχέα συμβάλλοντες ἐς τὰς ὁλκάδας.</l>
<l>μιαρὸν τὸ χρῆμα καὶ κάκοσμον καὶ βορόν·</l>
<l>χὤτου ποτʼ ἐστὶ δαιμόνων ἡ προσβολὴ</l>
<l n="40">οὐκ οἶδʼ. Ἀφροδίτης μὲν γὰρ οὔ μοι φαίνεται,</l>
<l>οὐ μὴν Χαρίτων γε.</l>
</sp>
<sp>
<speaker>Οἰκέτης Α</speaker>
<l>τοῦ γάρ ἐστʼ;</l>
</sp>
<sp>
<speaker>Οἰκέτης Β</speaker>
<l>οὐκ ἔσθʼ ὅπως</l>
<l>τοῦτʼ ἔστι τὸ τέρας οὐ Διὸς καταιβάτου.</l>
</sp>
<sp>
<speaker>Οἰκέτης Α</speaker>
<l>οὐκοῦν ἂν ἤδη τῶν θεατῶν τις λέγοι</l>
<l>νεανίας δοκησίσοφος, ‘τὸ δὲ πρᾶγμα τί;</l>
<l n="45">ὁ κάνθαρος δὲ πρὸς τί; ’ κᾆτʼ αὐτῷ γʼ ἀνὴρ</l>
<l>Ἰωνικός τίς φησι παρακαθήμενος·</l>
<l>‘δοκέω μέν, ἐς Κλέωνα τοῦτʼ αἰνίσσεται,</l>
<l>ὡς κεῖνος ἀναιδέως τὴν σπατίλην ἐσθίει.’</l>
</sp>
<sp>
<speaker>Οἰκέτης Β</speaker>
<l>ἀλλʼ εἰσιὼν τῷ κανθάρῳ δώσω πιεῖν.</l>
<milestone ed="p" n="50" unit="card"/>
</sp>
<sp>
<speaker>Οἰκέτης Α</speaker>
<l n="50">ἐγὼ δὲ τὸν λόγον γε τοῖσι παιδίοις</l>
<l>καὶ τοῖσιν ἀνδρίοισι καὶ τοῖς ἀνδράσιν</l>
<l>καὶ τοῖς ὑπερτάτοισιν ἀνδράσιν φράσω</l>
<l>καὶ τοῖς ὑπερηνορέουσιν ἔτι τούτοις μάλα.</l>
<l>ὁ δεσπότης μου μαίνεται καινὸν τρόπον,</l>
<l n="55">οὐχ ὅνπερ ὑμεῖς, ἀλλʼ ἕτερον καινὸν πάνυ.</l>
<l>διʼ ἡμέρας γὰρ ἐς τὸν οὐρανὸν βλέπων</l>
<l>ὡδὶ κεχηνὼς λοιδορεῖται τῷ Διὶ</l>
<l>καί φησιν, ‘ὦ Ζεῦ τί ποτε βουλεύει ποιεῖν;</l>
<l>κατάθου τὸ κόρημα· μὴ ʼκκόρει τὴν Ἑλλάδα.’</l>
<l n="60">ἔα ἔα.</l>
<l>σιγήσαθʼ, ὡς φωνῆς ἀκούειν μοι δοκῶ.</l>
</sp>
<sp>
<speaker>Τρυγαῖος</speaker>
<l>ὦ Ζεῦ τί δρασείεις ποθʼ ἡμῶν τὸν λεών;</l>
<l>λήσεις σεαυτὸν τὰς πόλεις ἐκκοκκίσας.</l>
</sp>
<sp>
<speaker>Οἰκέτης Α</speaker>
<l>τοῦτʼ ἔστι τουτὶ τὸ κακὸν αὔθʼ οὑγὼ ʼλεγον.</l>
<l n="65">τὸ γὰρ παράδειγμα τῶν μανιῶν ἀκούετε·</l>
<l>ἃ δʼ εἶπε πρῶτον ἡνίκʼ ἤρχεθʼ ἡ χολή,</l>
<l>πεύσεσθʼ. ἔφασκε γὰρ πρὸς αὑτὸν ἐνθαδί·</l>
<l>
<q direct="unspecified">πῶς ἄν ποτʼ ἀφικοίμην ἂν εὐθὺ τοῦ Διός;</q>
</l>
<l>ἔπειτα λεπτὰ κλιμάκια ποιούμενος,</l>
<l n="70">πρὸς ταῦτʼ ἀνηρριχᾶτʼ ἂν ἐς τὸν οὐρανόν,</l>
<l>ἕως ξυνετρίβη τῆς κεφαλῆς καταρρυείς.</l>
<l>ἐχθὲς δὲ μετὰ ταῦτʼ ἐκφθαρεὶς οὐκ οἶδʼ ὅποι</l>
<l>εἰσήγαγʼ Αἰτναῖον μέγιστον κάνθαρον,</l>
<l>κἄπειτα τοῦτον ἱπποκομεῖν μʼ ἠνάγκασεν,</l>
<l n="75">καὐτὸς καταψῶν αὐτὸν ὥσπερ πωλίον,</l>
<l>
<q direct="unspecified">ὦ Πηγάσειον,</q> φησί, ‘γενναῖον πτερόν,</l>
<l>ὅπως πετήσει μʼ εὐθὺ τοῦ Διὸς λαβών.’</l>
<l>ἀλλʼ ὅ τι ποιεῖ τῃδὶ διακύψας ὄψομαι.</l>
<l>οἴμοι τάλας· ἴτε δεῦρο δεῦρ ὦ γείτονες·</l>
<l n="80">ὁ δεσπότης γάρ μου μετέωρος αἴρεται</l>
<l>ἱππηδὸν ἐς τὸν ἀέρʼ ἐπὶ τοῦ κανθάρου.</l>
<milestone ed="p" n="82" unit="card"/>
</sp>
<div2 type="anapests">
<sp>
<speaker>Τρυγαῖος</speaker>
<l>ἥσυχος ἥσυχος, ἠρέμα, κάνθων·</l>
<l>μή μοι σοβαρῶς χώρει λίαν</l>
<l>εὐθὺς ἀπʼ ἀρχῆς ῥώμῃ πίσυνος,</l>
<l n="85">πρὶν ἂν ἰδίῃς καὶ διαλύσῃς</l>
<l>ἄρθρων ἶνας πτερύγων ῥύμῃ.</l>
<l>καὶ μὴ πνεῖ μοι κακόν, ἀντιβολῶ σʼ·</l>
<l>εἰ δὲ ποιήσεις τοῦτο, κατʼ οἴκους</l>
<l>αὐτοῦ μεῖνον τοὺς ἡμετέρους.</l>
</sp>
<sp>
<speaker>Οἰκέτης Α</speaker>
<l n="90">ὦ δέσποτʼ ἄναξ ὡς παραπαίεις.</l>
</sp>
<sp>
<speaker>Τρυγαῖος</speaker>
<l>σίγα σίγα.</l>
</sp>
<sp>
<speaker>Οἰκέτης Α</speaker>
<l>ποῖ δῆτʼ ἄλλως μετεωροκοπεῖς;</l>
</sp>
<sp>
<speaker>Τρυγαῖος</speaker>
<l>ὑπὲρ Ἑλλήνων πάντων πέτομαι</l>
<l>τόλμημα νέον παλαμησάμενος.</l>
</sp>
<sp>
<speaker>Οἰκέτης Α</speaker>
<l n="95">τί πέτει; τί μάτην οὐχ ὑγιαίνεις;</l>
</sp>
<sp>
<speaker>Τρυγαῖος</speaker>
<l>εὐφημεῖν χρὴ καὶ μὴ φλαῦρον</l>
<l>μηδὲν γρύζειν ἀλλʼ ὀλολύζειν·</l>
<l>τοῖς τʼ ἀνθρώποισι φράσον σιγᾶν,</l>
<l>τοὺς τε κοπρῶνας καὶ τὰς λαύρας</l>
<l n="100">καιναῖς πλίνθοισιν ἀνοικοδομεῖν</l>
<l>καὶ τοὺς πρωκτοὺς ἐπικλῄειν.</l>
</sp>
</div2>
<div2 type="iambics">
<sp>
<speaker>Οἰκέτης Α</speaker>
<l>οὐκ ἔσθʼ ὅπως σιγήσομʼ, ἢν μή μοι φράσῃς</l>
<l>ὅποι πέτεσθαι διανοεῖ.</l>
</sp>
<sp>
<speaker>Τρυγαῖος</speaker>
<l>τί δʼ ἄλλο γʼ ἢ</l>
<l>ὡς τὸν Δίʼ ἐς τὸν οὐρανόν;</l>
</sp>
<sp>
<speaker>Οἰκέτης Α</speaker>
<l>τίνα νοῦν ἔχων;</l>
</sp>
<sp>
<speaker>Τρυγαῖος</speaker>
<l n="105">ἐρησόμενος ἐκεῖνον Ἑλλήνων πέρι</l>
<l>ἁπαξαπάντων ὅ τι ποιεῖν βουλεύεται.</l>
</sp>
<sp>
<speaker>Οἰκέτης Α</speaker>
<l>ἐὰν δὲ μή σοι καταγορεύῃ;</l>
</sp>
<sp>
<speaker>Τρυγαῖος</speaker>
<l>γράψομαι</l>
<l>Μήδοισιν αὐτὸν προδιδόναι τὴν Ἑλλάδα.</l>
</sp>
<sp>
<speaker>Οἰκέτης Α</speaker>
<l>μὰ τὸν Διόνυσον οὐδέποτε ζῶντός γʼ ἐμοῦ.</l>
</sp>
<sp>
<speaker>Τρυγαῖος</speaker>
<l n="110">οὐκ ἔστι παρὰ ταῦτʼ ἄλλʼ.</l>
</sp>
<sp>
<speaker>Οἰκέτης Α</speaker>
<l>ἰοὺ ἰοὺ ἰού·</l>
<l>ὦ παιδίʼ ὁ πατὴρ ἀπολιπὼν ἀπέρχεται</l>
<l>ὑμᾶς ἐρήμους ἐς τὸν οὐρανὸν λάθρᾳ.</l>
<l>ἀλλʼ ἀντιβολεῖτε τὸν πατέρʼ ὦ κακοδαίμονα.</l>
</sp>
</div2>
<div2 type="dactyls">
<sp>
<speaker>Παιδίον</speaker>
<l>ὦ πάτερ ὦ πάτερ ἆρʼ ἔτυμός γε</l>
<l n="115">δώμασιν ἡμετέροις φάτις ἥκει,</l>
<l>ὡς σὺ μετʼ ὀρνίθων προλιπὼν ἐμὲ</l>
<l>ἐς κόρακας βαδιεῖ μεταμώνιος;<milestone ed="p" n="118" unit="card"/>
</l>
<l>ἔστι τι τῶνδʼ ἐτύμως; εἴπʼ ὦ πάτερ, εἴ τι φιλεῖς με.</l>
</sp>
<sp>
<speaker>Τρυγαῖος</speaker>
<l>δοξάσαι ἔστι κόραι, τὸ δʼ ἐτήτυμον ἄχθομαι ὑμῖν,</l>
<l n="120">ἡνίκʼ ἂν αἰτίζητʼ ἄρτον πάππαν με καλοῦσαι,</l>
<l>ἔνδον δʼ ἀργυρίου μηδὲ ψακὰς ᾖ πάνυ πάμπαν.</l>
<l>ἢν δʼ ἐγὼ εὖ πράξας ἔλθω πάλιν, ἕξετʼ ἐν ὥρᾳ</l>
<l>κολλύραν μεγάλην καὶ κόνδυλον ὄψον ἐρʼ αὐτῇ.</l>
</sp>
</div2>
<div2 type="iambics">
<sp>
<speaker>Παιδίον</speaker>
<l>καὶ τίς πόρος σοι τῆς ὁδοῦ γενήσεται;</l>
<l n="125">ναῦς μὲν γὰρ οὐκ ἄξει σε ταύτην τὴν ὁδόν.</l>
</sp>
<sp>
<speaker>Τρυγαῖος</speaker>
<l>πτηνὸς πορεύσει πῶλος· οὐ ναυσθλώσομαι.</l>
</sp>
<sp>
<speaker>Παιδίον</speaker>
<l>τίς δʼ ἡ ʼπίνοιά σοὐστὶν ὥστε κάνθαρον</l>
<l>ζεύξαντʼ ἐλαύνειν ἐς θεοὺς ὦ παππία;</l>
</sp>
<sp>
<speaker>Τρυγαῖος</speaker>
<l>ἐν τοῖσιν Αἰσώπου λόγοις ἐξηυρέθη</l>
<l n="130">μόνος πετεινῶν ἐς θεοὺς ἀφιγμένος.</l>
</sp>
<sp>
<speaker>Παιδίον</speaker>
<l>ἄπιστον εἶπας μῦθον ὦ πάτερ πάτερ,</l>
<l>ὅπως κάκοσμον ζῷον ἦλθεν ἐς θεούς.</l>
</sp>
<sp>
<speaker>Τρυγαῖος</speaker>
<l>ἦλθεν κατʼ ἔχθραν αἰετοῦ πάλαι ποτέ,</l>
<l>ᾤʼ ἐκκυλίνδων κἀντιτιμωρούμενος.</l>
</sp>
<sp>
<speaker>Παιδίον</speaker>
<l n="135">οὐκοῦν ἐχρῆν σε Πηγάσου ζεῦξαι πτερόν,</l>
<l>ὅπως ἐφαίνου τοῖς θεοῖς τραγικώτερος.</l>
</sp>
<sp>
<speaker>Τρυγαῖος</speaker>
<l>ἀλλʼ ὦ μέλʼ ἄν μοι σιτίων διπλῶν ἔδει·</l>
<l>νῦν δʼ ἃττʼ ἂν αὐτὸς καταφάγω τὰ σιτία,</l>
<l>τούτοισι τοῖς αὐτοῖσι τοῦτον χορτάσω.</l>
</sp>
<sp>
<speaker>Παιδίον</speaker>
<l n="140">τί δʼ ἢν ἐς ὑγρὸν πόντιον πέσῃ βάθος;</l>
<l>πῶς ἐξολισθεῖν πτηνὸς ὢν δυνήσεται;</l>
</sp>
<sp>
<speaker>Τρυγαῖος</speaker>
<l>ἐπίτηδες εἶχον πηδάλιον, ᾧ χρήσομαι·</l>
<l>τὸ δὲ πλοῖον ἔσται Ναξιουργὴς κάνθαρος.</l>
</sp>
<sp>
<speaker>Παιδίον</speaker>
<l>λιμὴν δὲ τίς σε δέξεται φορούμενον;</l>
</sp>
<sp>
<speaker>Τρυγαῖος</speaker>
<l n="145">ἐν Πειραιεῖ δήπου ʼστὶ Κανθάρου λιμήν.</l>
</sp>
<sp>
<speaker>Παιδίον</speaker>
<l>ἐκεῖνο τήρει, μὴ σφαλεὶς καταρρυῇς</l>
<l>ἐντεῦθεν, εἶτα χωλὸς ὢν Εὐριπίδῃ</l>
<l>λόγον παράσχῃς καὶ τραγῳδία γένῃ.</l>
</sp>
<sp>
<speaker>Τρυγαῖος</speaker>
<l>ἐμοὶ μελήσει ταῦτά γʼ. ἀλλὰ χαίρετε.</l>
<l n="150">ὑμεῖς δέ γʼ, ὑπὲρ ὧν τοὺς πόνους ἐγὼ πονῶ,</l>
<l>μὴ βδεῖτε μηδὲ χέζεθʼ ἡμερῶν τριῶν·</l>
<l>ὡς εἰ μετέωρος οὗτος ὢν ὀσφρήσεται,</l>
<l>κατωκάρα ῥίψας με βουκολήσεται.</l>
<milestone ed="p" n="154" unit="card"/>
</sp>
</div2>
<div2 type="anapests">
<sp>
<speaker>Τρυγαῖος</speaker>
<l>ἀλλʼ ἄγε Πήγασε χώρει χαίρων,</l>
<l n="155">χρυσοχάλινον πάταγον ψαλίων</l>
<l>διακινήσας φαιδροῖς ὠσίν.</l>
<l>τί ποιεῖς; τί ποιεῖς; ποῖ παρακλίνεις</l>
<l>τοὺς μυκτῆρας; πρὸς τὰς λαύρας.</l>
<l>ἵει σαυτὸν θαρρῶν ἀπὸ γῆς,</l>
<l n="160">κᾆτα δρομαίαν πτέρυγʼ ἐκτείνων</l>
<l>ὀρθὸς χώρει Διὸς εἰς αὐλάς,</l>
<l>ἀπὸ μὲν κάκκης τὴν ῥῖνʼ ἀπέχων,</l>
<l>ἀπὸ δʼ ἡμερίων σίτων πάντων.</l>
<l>ἄνθρωπε τί δρᾷς, οὗτος ὁ χέζων</l>
<l n="165">ἐν Πειραιεῖ παρὰ ταῖς πόρναις;</l>
<l>ἀπολεῖς μʼ ἀπολεῖς. οὐ κατορύξεις</l>
<l>κἀπιφορήσεις τῆς γῆς πολλήν,</l>
<l>κἀπιφυτεύσεις ἕρπυλλον ἄνω</l>
<l>καὶ μύρον ἐπιχεῖς; ὡς ἤν τι πεσὼν</l>
<l n="170">ἐνθένδε πάθω, τοὐμοῦ θανάτου</l>
<l>πέντε τάλανθʼ ἡ πόλις ἡ Χίων</l>
<l>διὰ τὸν σὸν πρωκτὸν ὀφλήσει.<milestone ed="p" n="173" unit="card"/>
</l>
</sp>
<sp>
<speaker>Τρυγαῖος</speaker>
<l>οἴμʼ ὡς δέδοικα, κοὐκέτι σκώπτων λέγω.</l>
<l>ὦ μηχανοποιὲ πρόσεχε τὸν νοῦν ὡς ἐμέ·</l>
<l n="175">ἤδη στρέφει τι πνεῦμα περὶ τὸν ὀμφαλόν,</l>
<l>κεἰ μὴ φυλάξει, χορτάσω τὸν κάνθαρον.</l>
<l>ἀτὰρ ἐγγὺς εἶναι τῶν θεῶν ἐμοὶ δοκῶ,</l>
<l>καὶ δὴ καθορῶ τὴν οἰκίαν τὴν τοῦ Διός.</l>
<l>τίς ἐν Διὸς θύραισιν; οὐκ ἀνοίξετε;</l>
</sp>
<sp>
<speaker>Ἑρμῆς</speaker>
<l n="180">πόθεν βροτοῦ με προσέβαλʼ; ὦναξ Ἡράκλεις</l>
<l>τουτὶ τί ἐστι τὸ κακόν;</l>
</sp>
<sp>
<speaker>Τρυγαῖος</speaker>
<l>ἱπποκάνθαρος.</l>
</sp>
<sp>
<speaker>Ἑρμῆς</speaker>
<l>ὦ βδελυρὲ καὶ τολμηρὲ κἀναίσχυντε σὺ</l>
<l>καὶ μιαρὲ καὶ παμμίαρε καὶ μιαρώτατε,</l>
<l>πῶς δεῦρʼ ἀνῆλθες ὦ μιαρῶν μιαρώτατε;</l>
<l n="185">τί σοί ποτʼ ἔστʼ ὄνομʼ; οὐκ ἐρεῖς;</l>
</sp>
<sp>
<speaker>Τρυγαῖος</speaker>
<l>μιαρώτατος.</l>
</sp>
<sp>
<speaker>Ἑρμῆς</speaker>
<l>ποδαπὸς τὸ γένος δʼ εἶ; φράζε μοι.</l>
</sp>
<sp>
<speaker>Τρυγαῖος</speaker>
<l>μιαρώτατος.</l>
</sp>
<sp>
<speaker>Ἑρμῆς</speaker>
<l>πατὴρ δέ σοι τίς ἐστʼ;</l>
</sp>
<sp>
<speaker>Τρυγαῖος</speaker>
<l>ἐμοί; μιαρώτατος.</l>
</sp>
<sp>
<speaker>Ἑρμῆς</speaker>
<l>οὔτοι μὰ τὴν γῆν ἔσθʼ ὅπως οὐκ ἀποθανεῖ,</l>
<l>εἰ μὴ κατερεῖς μοι τοὔνομʼ ὅ τι ποτʼ ἔστι σοι.</l>
</sp>
<sp>
<speaker>Τρυγαῖος</speaker>
<l n="190">Τρυγαῖος Ἀθμονεύς, ἀμπελουργὸς δεξιός,</l>
<l>οὐ συκοφάντης οὐδʼ ἐραστὴς πραγμάτων.</l>
</sp>
<sp>
<speaker>Ἑρμῆς</speaker>
<l>ἥκεις δὲ κατὰ τί;</l>
</sp>
<sp>
<speaker>Τρυγαῖος</speaker>
<l>τὰ κρέα ταυτί σοι φέρων.</l>
</sp>
<sp>
<speaker>Ἑρμῆς</speaker>
<l>ὦ δειλακρίων πῶς ἦλθες;</l>
</sp>
<sp>
<speaker>Τρυγαῖος</speaker>
<l>ὦ γλίσχρων ὁρᾷς</l>
<l>ὡς οὐκέτʼ εἶναί σοι δοκῶ μιαρώτατος;</l>
<l n="195">ἴθι νυν κάλεσόν μοι τὸν Δίʼ.</l>
</sp>
<sp>
<speaker>Ἑρμῆς</speaker>
<l>ἰὴ ἰὴ ἰή,</l>
<l>ὅτι οὐδὲ μέλλεις ἐγγὺς εἶναι τῶν θεῶν·</l>
<l>φροῦδοι γὰρ ἐχθές εἰσιν ἐξῳκισμένοι.</l>
</sp>
<sp>
<speaker>Τρυγαῖος</speaker>
<l>ποῖ γῆς;</l>
</sp>
<sp>
<speaker>Ἑρμῆς</speaker>
<l>ἰδοὺ γῆς.</l>
</sp>
<sp>
<speaker>Τρυγαῖος</speaker>
<l>ἀλλὰ ποῖ;</l>
</sp>
<sp>
<speaker>Ἑρμῆς</speaker>
<l>πόρρω πάνυ;</l>
<l>ὑπʼ αὐτὸν ἀτεχνῶς τοὐρανοῦ τὸν κύτταρον.</l>
<milestone ed="p" n="200" unit="card"/>
</sp>
<sp>
<speaker>Τρυγαῖος</speaker>
<l n="200">πῶς οὖν σὺ δῆτʼ ἐνταῦθα κατελείφθης μόνος;</l>
</sp>
<sp>
<speaker>Ἑρμῆς</speaker>
<l>τὰ λοιπὰ τηρῶ σκευάρια τὰ τῶν θεῶν,</l>
<l>χυτρίδια καὶ σανίδια κἀμφορείδια.</l>
</sp>
<sp>
<speaker>Τρυγαῖος</speaker>
<l>ἐξῳκίσαντο δʼ οἱ θεοὶ τίνος οὕνεκα;</l>
</sp>
<sp>
<speaker>Ἑρμῆς</speaker>
<l>Ἕλλησιν ὀργισθέντες. εἶτʼ ἐνταῦθα μὲν</l>
<l n="205">ἵνʼ ἦσαν αὐτοὶ τὸν Πόλεμον κατῴκισαν,</l>
<l>ὑμᾶς παραδόντες δρᾶν ἀτεχνῶς ὅ τι βούλεται·</l>
<l>αὐτοὶ δʼ ἀνῳκίσανθʼ ὅπως ἀνωτάτω,</l>
<l>ἵνα μὴ βλέποιεν μαχομένους ὑμᾶς ἔτι</l>
<l>μηδʼ ἀντιβολούντων μηδὲν αἰσθανοίατο.</l>
</sp>
<sp>
<speaker>Τρυγαῖος</speaker>
<l n="210">τοῦ δʼ οὕνεχʼ ἡμᾶς ταῦτʼ ἔδρασαν; εἰπέ μοι.</l>
</sp>
<sp>
<speaker>Ἑρμῆς</speaker>
<l>ὁτιὴ πολεμεῖν ᾑρεῖσθʼ ἐκείνων πολλάκις</l>
<l>σπονδὰς ποιούντων· κεἰ μὲν οἱ Λακωνικοὶ</l>
<l>ὑπερβάλοιντο μικρόν, ἔλεγον ἂν ταδί·</l>
<l>
<q direct="unspecified">ναὶ τὼ σιὼ νῦν ὡττικίων δωσεῖ δίκαν.</q>
</l>
<l n="215">εἰ δʼ αὖ τι πράξαιτʼ ἀγαθὸν ἁττικωνικοί</l>
<l>κἄλθοιεν οἱ Λάκωνες εἰρήνης πέρι,</l>
<l>ἐλέγετʼ ἂν ὑμεῖς εὐθύς· ‘ἐξαπατώμεθα</l>
<l>νὴ τὴν Ἀθηνᾶν, νὴ Δίʼ, οὐχὶ πειστέον·</l>
<l>ἥξουσι καὖθις, ἢν ἔχωμεν τὴν Πύλον.’</l>
</sp>
<sp>
<speaker>Τρυγαῖος</speaker>
<l n="220">ὁ γοῦν χαρακτὴρ ἡμεδαπὸς τῶν ῥημάτων.</l>
</sp>
<sp>
<speaker>Ἑρμῆς</speaker>
<l>ὧν οὕνεκʼ οὐκ οἶδʼ εἴ ποτʼ Εἰρήνην ἔτι</l>
<l>τὸ λοιπὸν ὄψεσθʼ.</l>
</sp>
<sp>
<speaker>Τρυγαῖος</speaker>
<l>ἀλλὰ ποῖ γὰρ οἴχεται;</l>
</sp>
<sp>
<speaker>Ἑρμῆς</speaker>
<l>ὁ Πόλεμος αὐτὴν ἐνέβαλʼ εἰς ἄντρον βαθύ.</l>
</sp>
<sp>
<speaker>Τρυγαῖος</speaker>
<l>ἐς ποῖον;</l>
</sp>
<sp>
<speaker>Ἑρμῆς</speaker>
<l>ἐς τουτὶ τὸ κάτω, κἄπειθʼ ὁρᾷς</l>
<l n="225">ὅσους ἄνωθεν ἐπεφόρησε τῶν λίθων,</l>
<l>ἵνα μὴ λάβητε μηδέποτʼ αὐτήν.</l>
</sp>
<sp>
<speaker>Τρυγαῖος</speaker>
<l>εἰπέ μοι,</l>
<l>ἡμᾶς δὲ δὴ τί δρᾶν παρασκευάζεται;</l>
</sp>
<sp>
<speaker>Ἑρμῆς</speaker>
<l>οὐκ οἶδα πλὴν ἕν, ὅτι θυείαν ἑσπέρας</l>
<l>ὑπερφυᾶ τὸ μέγεθος εἰσηνέγκατο.</l>
</sp>
<sp>
<speaker>Τρυγαῖος</speaker>
<l n="230">τί δῆτα ταύτῃ τῇ θυείᾳ χρήσεται;</l>
</sp>
<sp>
<speaker>Ἑρμῆς</speaker>
<l>τρίβειν ἐν αὐτῇ τὰς πόλεις βουλεύεται.</l>
<l>ἀλλʼ εἶμι· καὶ γὰρ ἐξιέναι γνώμην ἐμὴν</l>
<l>μέλλει· θορυβεῖ γοῦν ἔνδον.</l>
</sp>
<sp>
<speaker>Τρυγαῖος</speaker>
<l>οἴμοι δείλαιος.</l>
<l>φέρʼ αὐτὸν ἀποδρῶ· καὶ γὰρ ὥσπερ ᾐσθόμην</l>
<l n="235">καὐτὸς θυείας φθέγμα πολεμιστηρίας.</l>
</sp>
<sp>
<speaker>Πόλεμος</speaker>
<l>ἰὼ βροτοὶ βροτοὶ βροτοὶ πολυτλήμονες,</l>
<l>ὡς αὐτίκα μάλα τὰς γνάθους ἀλγήσετε.</l>
</sp>
<sp>
<speaker>Τρυγαῖος</speaker>
<l>ὦναξ Ἄπολλον τῆς θυείας τοῦ πλάτους,</l>
<l>ὅσον κακόν, καὶ τοῦ Πολέμου τοῦ βλέμματος.</l>
<l n="240">ἆρʼ οὗτός ἐστʼ ἐκεῖνος ὃν καὶ φεύγομεν,</l>
<l>ὁ δεινός, ὁ ταλαύρινος, ὁ κατὰ τοῖν σκελοῖν;</l>
</sp>
<sp>
<speaker>Πόλεμος</speaker>
<l>ἰὼ Πρασιαὶ τρὶς ἄθλιαι καὶ πεντάκις</l>
<l>καὶ πολλοδεκάκις, ὡς ἀπολεῖσθε τήμερον.</l>
</sp>
<sp>
<speaker>Τρυγαῖος</speaker>
<l>τουτὶ μὲν ἄνδρες οὐδὲν ἡμῖν πρᾶγμά πω·</l>
<l n="245">τὸ γὰρ κακὸν τοῦτʼ ἐστὶ τῆς Λακωνικῆς.</l>
</sp>
<sp>
<speaker>Πόλεμος</speaker>
<l>ὦ Μέγαρα Μέγαρʼ ὡς ἐπιτετρίψεσθʼ αὐτίκα</l>
<l>ἁπαξάπαντα καταμεμυττωτευμένα.</l>
</sp>
<sp>
<speaker>Τρυγαῖος</speaker>
<l>βαβαὶ βαβαιὰξ ὡς μεγάλα καὶ δριμέα</l>
<l>τοῖσι Μεγαρεῦσιν ἐνέβαλεν τὰ κλαύματα.</l>
<milestone ed="p" n="250" unit="card"/>
</sp>
<sp>
<speaker>Πόλεμος</speaker>
<l n="250">ἰὼ Σικελία καὶ σὺ δʼ ὡς ἀπόλλυσαι.</l>
</sp>
<sp>
<speaker>Τρυγαῖος</speaker>
<l>οἵα πόλις τάλαινα διακναισθήσεται.</l>
</sp>
<sp>
<speaker>Πόλεμος</speaker>
<l>φέρʼ ἐπιχέω καὶ τὸ μέλι τουτὶ τἀττικόν.</l>
</sp>
<sp>
<speaker>Τρυγαῖος</speaker>
<l>οὗτος παραινῶ σοι μέλιτι χρῆσθἀτέρῳ.</l>
<l>τετρώβολον τοῦτʼ ἐστί· φείδου τἀττικοῦ.</l>
</sp>
<sp>
<speaker>Πόλεμος</speaker>
<l n="255">παῖ παῖ Κυδοιμέ.</l>
</sp>
<sp>
<speaker>Κύδοιμος</speaker>
<l>τί με καλεῖς;</l>
</sp>
<sp>
<speaker>Πόλεμος</speaker>
<l>κλαύσει μακρά.</l>
<l>ἕστηκας ἀργός; οὑτοσί σοι κόνδυλος.</l>
</sp>
<sp>
<speaker>Κύδοιμος</speaker>
<l>ὡς δριμύς. οἴμοι μοι τάλας ὦ δέσποτα.</l>
<l>μῶν τῶν σκορόδων ἐνέβαλες ἐς τὸν κόνδυλον;</l>
</sp>
<sp>
<speaker>Πόλεμος</speaker>
<l>οἴσεις ἀλετρίβανον τρέχων;</l>
</sp>
<sp>
<speaker>Κύδοιμος</speaker>
<l>ἀλλʼ ὦ μέλε</l>
<l n="260">οὐκ ἔστιν ἡμῖν· ἐχθὲς εἰσῳκίσμεθα.</l>
</sp>
<sp>
<speaker>Πόλεμος</speaker>
<l>οὔκουν παρʼ Ἀθηναίων μεταθρέξει ταχὺ <add>πάνυ</add>;</l>
</sp>
<sp>
<speaker>Κύδοιμος</speaker>
<l>ἔγωγε νὴ Δίʼ· εἰ δὲ μή γε, κλαύσομαι.</l>
</sp>
<sp>
<speaker>Τρυγαῖος</speaker>
<l>ἄγε δὴ τί δρῶμεν ὦ πόνηρʼ ἀνθρώπια;</l>
<l>ὁρᾶτε τὸν κίνδυνον ἡμῖν ὡς μέγας·</l>
<l n="265">εἴπερ γὰρ ἥξει τὸν ἀλετρίβανον φέρων,</l>
<l>τούτῳ ταράξει τὰς πόλεις καθήμενος.</l>
<l>ἀλλʼ ὦ Διόνυσʼ ἀπόλοιτο καὶ μὴ ʼλθοι φέρων.</l>
</sp>
<sp>
<speaker>Πόλεμος</speaker>
<l>οὗτος.</l>
</sp>
<sp>
<speaker>Κύδοιμος</speaker>
<l>τί ἔστιν;</l>
</sp>
<sp>
<speaker>Πόλεμος</speaker>
<l>οὐ φέρεις;</l>
</sp>
<sp>
<speaker>Κύδοιμος</speaker>
<l>τὸ δεῖνα γὰρ</l>
<l>ἀπόλωλʼ Ἀθηναίοισιν ἁλετρίβανος,</l>
<l n="270">ὁ βυρσοπώλης, ὃς ἐκύκα τὴν Ἑλλάδα.</l>
</sp>
<sp>
<speaker>Τρυγαῖος</speaker>
<l>εὖ γʼ ὦ πότνια δέσποινʼ Ἀθηναία ποιῶν</l>
<l>ἀπόλωλʼ ἐκεῖνος κἀν δέοντι τῇ πόλει,</l>
<l>ἢ πρίν γε τὸν μυττωτὸν ἡμῖν ἐγχέαι.</l>
</sp>
<sp>
<speaker>Πόλεμος</speaker>
<l>οὔκουν ἕτερον δῆτʼ ἐκ Λακεδαίμονος μέτει</l>
<l n="275">ἀνύσας τι;</l>
</sp>
<sp>
<speaker>Κύδοιμος</speaker>
<l>ταῦτʼ ὦ δέσποθʼ.</l>
</sp>
<sp>
<speaker>Πόλεμος</speaker>
<l>ἧκέ νυν ταχύ.</l>
</sp>
<sp>
<speaker>Τρυγαῖος</speaker>
<l>ὦνδρες τί πεισόμεσθα; νῦν ἀγὼν μέγας.</l>
<l>ἀλλʼ εἴ τις ὑμῶν ἐν Σαμοθρᾴκῃ τυγχάνει</l>
<l>μεμυημένος, νῦν ἐστιν εὔξασθαι καλὸν</l>
<l>ἀποστραφῆναι τοῦ μετιόντος τὼ πόδε.</l>
</sp>
<sp>
<speaker>Κύδοιμος</speaker>
<l n="280">οἴμοι τάλας, οἴμοι γε κἄτʼ οἴμοι μάλα.</l>
</sp>
<sp>
<speaker>Πόλεμος</speaker>
<l>τί ἔστι; μῶν οὐκ αὖ φέρεις;</l>
</sp>
<sp>
<speaker>Κύδοιμος</speaker>
<l>ἀπόλωλε γὰρ</l>
<l>καὶ τοῖς Λακεδαιμονίοισιν ἁλετρίβανος.</l>
</sp>
<sp>
<speaker>Πόλεμος</speaker>
<l>πῶς ὦ πανοῦργʼ;</l>
</sp>
<sp>
<speaker>Κύδοιμος</speaker>
<l>ἐς τἀπὶ Θρᾴκης χωρία</l>
<l>χρήσαντες ἑτέροις αὐτὸν εἶτʼ ἀπώλεσαν.</l>
</sp>
<sp>
<speaker>Τρυγαῖος</speaker>
<l n="285">εὖ γʼ εὖ γε ποιήσαντες ὦ Διοσκόρω.</l>
<l>ἴσως ἂν εὖ γένοιτο· θαρρεῖτʼ ὦ βροτοί.</l>
</sp>
<sp>
<speaker>Πόλεμος</speaker>
<l>ἀπόφερε τὰ σκεύη λαβὼν ταυτὶ πάλιν·</l>
<l>ἐγὼ δὲ δοίδυκʼ εἰσιὼν ποιήσομαι.</l>
</sp>
<sp>
<speaker>Τρυγαῖος</speaker>
<l>νῦν τοῦτʼ ἐκεῖνʼ ἥκει τὸ Δάτιδος μέλος,</l>
<l n="290">ὃ δεφόμενός ποτʼ ᾖδε τῆς μεσημβρίας,</l>
<l>
<q direct="unspecified">ὡς ἥδομαι καὶ χαίρομαι κεὐφραίνομαι.</q>
</l>
<l>νῦν ἐστιν ἡμῖν ὦνδρες Ἕλληνες καλὸν</l>
<l>ἀπαλλαγεῖσι πραγμάτων τε καὶ μαχῶν</l>
<l>ἐξελκύσαι τὴν πᾶσιν Εἰρήνην φίλην,</l>
<l n="295">πρὶν ἕτερον αὖ δοίδυκα κωλῦσαί τινα.</l>
<l>ἀλλʼ ὦ γεωργοὶ κἄμποροι καὶ τέκτονες</l>
<l>καὶ δημιουργοὶ καὶ μέτοικοι καὶ ξένοι</l>
<l>καὶ νησιῶται, δεῦρʼ ἴτʼ ὦ πάντες λεῴ,</l>
<l>ὡς τάχιστʼ ἄμας λαβόντες καὶ μοχλοὺς καὶ σχοινία·</l>
<l n="300">νῦν γὰρ ἡμῖν ἁρπάσαι πάρεστιν ἀγαθοῦ δαίμονος.</l>
</sp>
</div2>
</div1>
<milestone ed="p" n="301" unit="card"/>
<div1 type="Parodos">
<div2 type="trochees">
<sp>
<speaker>Χορός</speaker>
<l>δεῦρο πᾶς χώρει προθύμως εὐθὺ τῆς σωτηρίας.</l>
<l>ὦ Πανέλληνες βοηθήσωμεν, εἴπερ πώποτε,</l>
<l>τάξεων ἀπαλλαγέντες καὶ κακῶν φοινικικῶν·</l>
<l>ἡμέρα γὰρ ἐξέλαμψεν ἥδε μισολάμαχος.</l>
<l n="305">πρὸς τάδʼ ἡμῖν, εἴ τι χρὴ δρᾶν, φράζε κἀρχιτεκτόνει·</l>
<l>οὐ γὰρ ἔσθʼ ὅπως ἀπειπεῖν ἂν δοκῶ μοι τήμερον,</l>
<l>πρὶν μοχλοῖς καὶ μηχαναῖσιν ἐς τὸ φῶς ἀνελκύσαι</l>
<l>τὴν θεῶν πασῶν μεγίστην καὶ φιλαμπελωτάτην.</l>
</sp>
<sp>
<speaker>Τρυγαῖος</speaker>
<l>οὐ σιωπήσεσθʼ, ὅπως μὴ περιχαρεῖς τῷ πράγματι</l>
<l n="310">τὸν Πόλεμον ἐκζωπυρήσετʼ ἔνδοθεν κεκραγότες;</l>
</sp>
<sp>
<speaker>Χορός</speaker>
<l>ἀλλʼ ἀκούσαντες τοιούτου χαίρομεν κηρύγματος.</l>
<l>οὐ γὰρ ἦν ἔχοντας ἥκειν σιτίʼ ἡμερῶν τριῶν.</l>
</sp>
<sp>
<speaker>Τρυγαῖος</speaker>
<l>εὐλαβεῖσθέ νυν ἐκεῖνον τὸν κάτωθεν Κέρβερον,</l>
<l>μὴ παφλάζων καὶ κεκραγὼς ὥσπερ ἡνίκʼ ἐνθάδʼ ἦν,</l>
<l n="315">ἐμποδὼν ἡμῖν γένηται τὴν θεὸν μὴ ʼξελκύσαι.</l>
</sp>
<sp>
<speaker>Χορός</speaker>
<l>οὔτι καὶ νῦν ἔστιν αὐτὴν ὅστις ἐξαιρήσεται,</l>
<l>ἢν ἅπαξ ἐς χεῖρας ἔλθῃ τὰς ἐμάς. ἰοῦ ἰοῦ.</l>
</sp>
<sp>
<speaker>Τρυγαῖος</speaker>
<l>ἐξολεῖτέ μʼ ὦνδρες, εἰ μὴ τῆς βοῆς ἀνήσετε·</l>
<l>ἐκδραμὼν γὰρ πάντα ταυτὶ συνταράξει τοῖν ποδοῖν.</l>
</sp>
<sp>
<speaker>Χορός</speaker>
<l n="320">ὡς κυκάτω καὶ πατείτω πάντα καὶ ταραττέτω,</l>
<l>οὐ γὰρ ἂν χαίροντες ἡμεῖς τήμερον παυσαίμεθʼ ἄν.</l>
</sp>
<sp>
<speaker>Τρυγαῖος</speaker>
<l>τί τὸ κακόν; τί πάσχετʼ ὦνδρες; μηδαμῶς πρὸς τῶν θεῶν</l>
<l>πρᾶγμα κάλλιστον διαφθείρητε διὰ τὰ σχήματα.</l>
</sp>
<sp>
<speaker>Χορός</speaker>
<l>ἀλλʼ ἔγωγʼ οὐ σχηματίζειν βούλομʼ, ἀλλʼ ὑφʼ ἡδονῆς</l>
<l n="325">οὐκ ἐμοῦ κινοῦντος αὐτὼ τὼ σκέλει χορεύετον.</l>
</sp>
<sp>
<speaker>Τρυγαῖος</speaker>
<l>μή τι καὶ νυνί γʼ ἔτʼ, ἀλλὰ παῦε παῦʼ ὀρχούμενος.</l>
</sp>
<sp>
<speaker>Χορός</speaker>
<l>ἢν ἰδοὺ καὶ δὴ πέπαυμαι.</l>
</sp>
<sp>
<speaker>Τρυγαῖος</speaker>
<l>φῄς γε, παύει δʼ οὐδέπω.</l>
</sp>
<sp>
<speaker>Χορός</speaker>
<l>ἓν μὲν οὖν τουτί μʼ ἔασον ἑλκύσαι, καὶ μηκέτι.</l>
</sp>
<sp>
<speaker>Τρυγαῖος</speaker>
<l>τοῦτό νυν, καὶ μηκέτʼ ἄλλο μηδὲν ὀρχήσησθʼ ἔτι.</l>
</sp>
<sp>
<speaker>Χορός</speaker>
<l n="330">οὐκ ἂν ὀρχησαίμεθʼ, εἴπερ ὠφελήσαιμέν τί σε.</l>
</sp>
<sp>
<speaker>Τρυγαῖος</speaker>
<l>ἀλλʼ ὁρᾶτʼ οὔπω πέπαυσθε.</l>
</sp>
<sp>
<speaker>Χορός</speaker>
<l>τουτογὶ νὴ τὸν Δία</l>
<l>τὸ σκέλος ῥίψαντες ἤδη λήγομεν τὸ δεξιόν.</l>
</sp>
<sp>
<speaker>Τρυγαῖος</speaker>
<l>ἐπιδίδωμι τοῦτό γʼ ὑμῖν ὥστε μὴ λυπεῖν ἔτι.</l>
</sp>
<sp>
<speaker>Χορός</speaker>
<l>ἀλλὰ καὶ τἀριστερόν τοί μʼ ἐστʼ ἀναγκαίως ἔχον.</l>
<l n="335">ἥδομαι γὰρ καὶ γέγηθα καὶ πέπορδα καὶ γελῶ</l>
<l>μᾶλλον ἢ τὸ γῆρας ἐκδὺς ἐκφυγὼν τὴν ἀσπίδα.</l>
</sp>
<sp>
<speaker>Τρυγαῖος</speaker>
<l>μή τι καὶ νυνί γε χαίρετʼ· οὐ γὰρ ἴστε πω σαφῶς·</l>
<l>ἀλλʼ ὅταν λάβωμεν αὐτήν, τηνικαῦτα χαίρετε</l>
</sp>
</div2>
<div2 type="pnigos">
<sp>
<speaker>Τρυγαῖος</speaker>
<l>καὶ βοᾶτε καὶ γελᾶτʼ· ἤδη</l>
<l n="340">γὰρ ἐξέσται τόθʼ ὑμῖν</l>
<l>πλεῖν μένειν βινεῖν καθεύδειν,</l>
<l>ἐς πανηγύρεις θεωρεῖν,</l>
<l>ἑστιᾶσθαι κοτταβίζειν,</l>
<l>†συβαρίζειν†</l>
<l n="345">ἰοῦ ἰοῦ κεκραγέναι.<milestone ed="p" n="346" unit="card"/>
</l>
</sp>
</div2>
</div1>
<div1 type="Choral">
<div2 type="strophe" n="1">
<sp>
<speaker>Χορός</speaker>
<l>εἰ γὰρ ἐκγένοιτʼ ἰδεῖν ταύτην με τὴν ἡμέραν <del>ποτέ</del>.</l>
<l>πολλὰ γὰρ ἀνεσχόμην πράγματά τε καὶ στιβάδας, ἃς</l>
<l>ἔλαχε Φορμίων·</l>
<l>κοὐκέτʼ ἄν μʼ εὕροις δικαστὴν δριμὺν οὐδὲ δύσκολον,</l>
<l>οὐδὲ τοὺς τρόπους γε δήπου σκληρὸν ὥσπερ καὶ πρὸ τοῦ,</l>
<l n="350">ἀλλʼ ἁπαλὸν ἄν μʼ ἴδοις καὶ πολὺ νεώτερον,</l>
<l>ἀπαλλαγέντα πραγμάτων.</l>
<l n="355">καὶ γὰρ ἱκανὸν χρόνον ἀπολλύμεθα καὶ κατατετρίμμεθα πλανώμενοι</l>
<l>ἐς Λύκειον κἀκ Λυκείου ξὺν δορὶ ξὺν ἀσπίδι.</l>
<l>ἀλλʼ ὅ τι μάλιστα χαριούμεθα ποιοῦντες, ἄγε</l>
<l n="360">φράζε· σὲ γὰρ αὐτοκράτορʼ εἵλετʼ ἀγαθή τις ἡμῖν τύχη.</l>
<milestone ed="p" n="361" unit="card"/>
</sp>
<sp>
<speaker>Τρυγαῖος</speaker>
<l>φέρε δὴ κατίδω ποῖ τοὺς λίθους ἀφέλξομεν.</l>
</sp>
<sp>
<speaker>Ἑρμῆς</speaker>
<l>ὦ μιαρὲ καὶ τολμηρὲ τί ποιεῖν διανοεῖ;</l>
</sp>
<sp>
<speaker>Τρυγαῖος</speaker>
<l>οὐδὲν πονηρόν, ἀλλʼ ὅπερ καὶ Κιλλικῶν.</l>
</sp>
<sp>
<speaker>Ἑρμῆς</speaker>
<l>ἀπόλωλας ὦ κακόδαιμον.</l>
</sp>
<sp>
<speaker>Τρυγαῖος</speaker>
<l>οὐκοῦν ἢν λάχω.</l>
<l n="365">Ἑρμῆς γὰρ ὢν κλήρῳ ποιήσεις οἶδʼ ὅτι.</l>
</sp>
<sp>
<speaker>Ἑρμῆς</speaker>
<l>ἀπόλωλας, ἐξόλωλας.</l>
</sp>
<sp>
<speaker>Τρυγαῖος</speaker>
<l>ἐς τίνʼ ἡμέραν;</l>
</sp>
<sp>
<speaker>Ἑρμῆς</speaker>
<l>εἰς αὐτίκα μάλʼ.</l>
</sp>
<sp>
<speaker>Τρυγαῖος</speaker>
<l>ἀλλʼ οὐδὲν ἠμπόληκά πω,</l>
<l>οὔτʼ ἄλφιτʼ οὔτε τυρόν, ὡς ἀπολούμενος.</l>
</sp>
<sp>
<speaker>Ἑρμῆς</speaker>
<l>καὶ μὴν ἐπιτέτριψαί γε.</l>
</sp>
<sp>
<speaker>Τρυγαῖος</speaker>
<l>κᾆτα τῷ τρόπῳ</l>
<l n="370">οὐκ ᾐσθόμην ἀγαθὸν τοσουτονὶ λαβών;</l>
</sp>
<sp>
<speaker>Ἑρμῆς</speaker>
<l>ἆρʼ οἶσθα θάνατον ὅτι προεῖφʼ ὁ Ζεὺς ὃς ἂν</l>
<l>ταύτην ἀνορύττων εὑρεθῇ;</l>
</sp>
<sp>
<speaker>Τρυγαῖος</speaker>
<l>νῦν ἆρά με</l>
<l>ἅπασʼ ἀνάγκη ʼστʼ ἀποθανεῖν;</l>
</sp>
<sp>
<speaker>Ἑρμῆς</speaker>
<l>εὖ ἴσθʼ ὅτι.</l>
</sp>
<sp>
<speaker>Τρυγαῖος</speaker>
<l>ἐς χοιρίδιόν μοί νυν δάνεισον τρεῖς δραχμάς·</l>
<l n="375">δεῖ γὰρ μυηθῆναί με πρὶν τεθνηκέναι.</l>
</sp>
<sp>
<speaker>Ἑρμῆς</speaker>
<l>ὦ Ζεῦ κεραυνοβρόντα.</l>
</sp>
<sp>
<speaker>Τρυγαῖος</speaker>
<l>μὴ πρὸς τῶν θεῶν</l>
<l>ἡμῶν κατείπῃς, ἀντιβολῶ σε δέσποτα.</l>
</sp>
<sp>
<speaker>Ἑρμῆς</speaker>
<l>οὐκ ἂν σιωπήσαιμι.</l>
</sp>
<sp>
<speaker>Τρυγαῖος</speaker>
<l>ναὶ πρὸς τῶν κρεῶν,</l>
<l>ἁγὼ προθύμως σοι φέρων ἀφικόμην.</l>
</sp>
<sp>
<speaker>Ἑρμῆς</speaker>
<l n="380">ἀλλʼ ὦ μέλʼ ὑπὸ τοῦ Διὸς ἀμαλδυνθήσομαι,</l>
<l>εἰ μὴ τετορήσω ταῦτα καὶ λακήσομαι.</l>
</sp>
<sp>
<speaker>Τρυγαῖος</speaker>
<l>μή νυν λακήσῃς, λίσσομαί σʼ ὦρμῄδιον.</l>
<milestone ed="p" n="383" unit="card"/>
</sp>
</div2>
<div2 type="trochees">
<sp>
<speaker>Τρυγαῖος</speaker>
<l>εἰπέ μοι, τί πάσχετʼ ὦνδρες; ἕστατʼ ἐκπεπληγμένοι.</l>
<l>ὦ πόνηροι μὴ σιωπᾶτʼ· εἰ δὲ μή, λακήσεται.</l>
<milestone ed="p" n="385" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l n="385">μηδαμῶς ὦ δέσποθʼ Ἑρμῆ, μηδαμῶς, μηδαμῶς,</l>
<l>εἴ τι κεχαρισμένον χοιρίδιον οἶσθα παρʼ ἐμοῦ γε κατεδηδοκώς,</l>
<l>τοῦτο μὴ φαῦλον νόμιζʼ ἐν τῷδε τῷ <add>νῦν</add> πράγματι.</l>
</sp>
<sp>
<speaker>Τρυγαῖος</speaker>
<l>οὐκ ἀκούεις οἷα θωπεύουσί σʼ ὦναξ δέσποτα;</l>
</sp>
<sp>
<speaker>Χορός</speaker>
<l n="390">†μὴ γένῃ παλίγκοτος ἀντιβολοῦσιν ἡμῖν,†</l>
<l>ὥστε τήνδε μὴ λαβεῖν·</l>
<l>ἀλλὰ χάρισʼ ὦ φιλανθρωπότατε καὶ μεγαλοδωρότατε δαιμόνων,</l>
<l n="395">εἴ τι Πεισάνδρου βδελύττει τοὺς λόφους καὶ τὰς ὀφρῦς.</l>
<l>καί σε θυσίαισιν ἱεραῖσι προσόδοις τε μεγάλαισι</l>
<l>διὰ παντὸς ὦ δέσποτʼ ἀγαλοῦμεν ἡμεῖς ἀεί.</l>
<milestone ed="p" n="400" unit="card"/>
</sp>
<sp>
<speaker>Τρυγαῖος</speaker>
<l n="400">ἴθʼ, ἀντιβολῶ σʼ, ἐλέησον αὐτῶν τὴν ὄπα,</l>
<l>ἐπεί σε καὶ τιμῶσι μᾶλλον ἢ πρὸ τοῦ.</l>
<l>κλέπται γάρ εἰσι νῦν γε μᾶλλον ἢ πρὸ τοῦ.</l>
<l>καί σοι φράσω τι πρᾶγμα δεινὸν καὶ μέγα,</l>
<l>ὃ τοῖς θεοῖς ἅπασιν ἐπιβουλεύεται.</l>
</sp>
<sp>
<speaker>Ἑρμῆς</speaker>
<l n="405">ἴθι δὴ κάτειπʼ· ἴσως γὰρ ἂν πείσαις ἐμέ.</l>
</sp>
<sp>
<speaker>Τρυγαῖος</speaker>
<l>ἡ γὰρ Σελήνη χὠ πανοῦργος Ἥλιος</l>
<l>ὑμῖν ἐπιβουλεύοντε πολὺν ἤδη χρόνον</l>
<l>τοῖς βαρβάροισι προδίδοτον τὴν Ἑλλάδα.</l>
</sp>
<sp>
<speaker>Ἑρμῆς</speaker>
<l>ἵνα δὴ τί τοῦτο δρᾶτον;</l>
</sp>
<sp>
<speaker>Τρυγαῖος</speaker>
<l>ὁτιὴ νὴ Δία</l>
<l n="410">ἡμεῖς μὲν ὑμῖν θύομεν, τούτοισι δὲ</l>
<l>οἱ βάρβαροι θύουσι. διὰ τοῦτʼ εἰκότως</l>
<l>βούλοιντʼ ἂν ἡμᾶς πάντας ἐξολωλέναι,</l>
<l>ἵνα τὰς τελετὰς λάβοιεν αὐτοὶ τῶν θεῶν.</l>
</sp>
<sp>
<speaker>Ἑρμῆς</speaker>
<l>ταῦτʼ ἄρα πάλαι τῶν ἡμερῶν παρεκλεπτέτην</l>
<l n="415">καὶ τοῦ κύκλου παρέτρωγον ὑφʼ ἁμαρτωλίας.</l>
</sp>
<sp>
<speaker>Τρυγαῖος</speaker>
<l>ναὶ μὰ Δία. πρὸς ταῦτʼ ὦ φίλʼ Ἑρμῆ ξύλλαβε</l>
<l>ἡμῖν προθύμως τήνδε καὶ ξυνέλκυσον.</l>
<l>καί σοι τὰ μεγάλʼ ἡμεῖς Παναθήναιʼ ἄξομεν</l>
<l>πάσας τε τὰς ἄλλας τελετὰς τὰς τῶν θεῶν,</l>
<l n="420">μυστήριʼ Ἑρμῇ, Διιπόλειʼ, Ἀδώνια·</l>
<l>ἄλλαι τέ σοι πόλεις πεπαυμέναι κακῶν</l>
<l>ἀλεξικάκῳ θύσουσιν Ἑρμῇ πανταχοῦ.</l>
<l>χἄτερʼ ἔτι πόλλʼ ἕξεις ἀγαθά. πρῶτον δέ σοι</l>
<l>δῶρον δίδωμι τήνδʼ, ἵνα σπένδειν ἔχῃς.</l>
</sp>
<sp>
<speaker>Ἑρμῆς</speaker>
<l n="425">οἴμʼ ὡς ἐλεήμων εἴμʼ ἀεὶ τῶν χρυσίδων.<milestone ed="p" n="426" unit="card"/>
</l>
</sp>
</div2>
<div2 type="trochees">
<sp>
<speaker>Ἑρμῆς</speaker>
<l>ὑμέτερον ἐντεῦθεν ἔργον ὦνδρες. ἀλλὰ ταῖς ἄμαις</l>
<l>εἰσιόντες ὡς τάχιστα τοὺς λίθους ἀφέλκετε.</l>
</sp>
<sp>
<speaker>Χορός</speaker>
<l>ταῦτα δράσομεν· σὺ δʼ ἡμῖν ὦ θεῶν σοφώτατε</l>
<l>ἅττα χρὴ ποιεῖν ἐφεστὼς φράζε δημιουργικῶς·</l>
<l n="430">τἄλλα δʼ εὑρήσεις ὑπουργεῖν ὄντας ἡμᾶς οὐ κακούς.<milestone ed="p" n="431" unit="card"/>
</l>
</sp>
</div2>
<div2 type="iambics">
<sp>
<speaker>Τρυγαῖος</speaker>
<l>ἄγε δὴ σὺ ταχέως ὕπεχε τὴν φιάλην, ὅπως</l>
<l>ἔργῳ ʼφιαλοῦμεν εὐξάμενοι τοῖσιν θεοῖς.</l>
</sp>
<sp>
<speaker>Ἑρμῆς</speaker>
<l>σπονδὴ σπονδή·</l>
<l>εὐφημεῖτε εὐφημεῖτε.</l>
</sp>
<sp>
<speaker>Τρυγαῖος</speaker>
<l n="435">σπένδοντες εὐχόμεσθα τὴν νῦν ἡμέραν</l>
<l>Ἕλλησιν ἄρξαι πᾶσι πολλῶν κἀγαθῶν,</l>
<l>χὤστις προθύμως ξυλλάβοι τῶν σχοινίων,</l>
<l>τοῦτον τὸν ἄνδρα μὴ λαβεῖν ποτʼ ἀσπίδα.</l>
</sp>
<sp>
<speaker>Χορός</speaker>
<l>μὰ Δίʼ ἀλλʼ ἐν εἰρήνῃ διαγαγεῖν τὸν βίον,</l>
<l n="440">ἔχονθʼ ἑταίραν καὶ σκαλεύοντʼ ἄνθρακας.</l>
</sp>
<sp>
<speaker>Τρυγαῖος</speaker>
<l>ὅστις δὲ πόλεμον μᾶλλον εἶναι βούλεται</l>
</sp>
<sp>
<speaker>Χορός</speaker>
<l>μηδέποτε παύσασθʼ αὐτὸν ὦ Διόνυσʼ ἄναξ</l>
<l>ἐκ τῶν ὀλεκράνων ἀκίδας ἐξαιρούμενον.</l>
</sp>
<sp>
<speaker>Τρυγαῖος</speaker>
<l>κεἴ τις ἐπιθυμῶν ταξιαρχεῖν σοὶ φθονεῖ</l>
<l n="445">ἐς φῶς ἀνελθεῖν ὦ πότνιʼ, ἐν ταῖσιν μάχαις</l>
</sp>
<sp>
<speaker>Χορός</speaker>
<l>πάσχοι γε τοιαῦθʼ οἷάπερ Κλεώνυμος.</l>
</sp>
<sp>
<speaker>Τρυγαῖος</speaker>
<l>κεἴ τις δορυξὸς ἢ κάπηλος ἀσπίδων,</l>
<l>ἵνʼ ἐμπολᾷ βέλτιον, ἐπιθυμεῖ μαχῶν</l>
</sp>
<sp>
<speaker>Χορός</speaker>
<l>ληφθεὶς ὑπὸ λῃστῶν ἐσθίοι κριθὰς μόνας.</l>
</sp>
<sp>
<speaker>Τρυγαῖος</speaker>
<l n="450">κεἴ τις στρατηγεῖν βουλόμενος μὴ ξυλλάβοι,</l>
<l>ἢ δοῦλος αὐτομολεῖν παρεσκευασμένος</l>
</sp>
<sp>
<speaker>Χορός</speaker>
<l>ἐπὶ τοῦ τροχοῦ γʼ ἕλκοιτο μαστιγούμενος.</l>
</sp>
<sp>
<speaker>Τρυγαῖος</speaker>
<l>ἡμῖν δʼ ἀγαθὰ γένοιτʼ. ἰὴ παιὼν ἰή.</l>
</sp>
<sp>
<speaker>Χορός</speaker>
<l>ἄφελε τὸ παίειν ἀλλʼ ἰὴ μόνον λέγε.</l>
</sp>
<sp>
<speaker>Τρυγαῖος</speaker>
<l n="455">ἰὴ ἰὴ τοίνυν, ἰὴ μόνον λέγω.</l>
<l>Ἑρμῇ Χάρισιν Ὥραισιν Ἀφροδίτῃ Πόθῳ.</l>
<l>Ἄρει δέ;</l>
</sp>
<sp>
<speaker>Χορός</speaker>
<l>μὴ μή.</l>
</sp>
<sp>
<speaker>Τρυγαῖος</speaker>
<l>μηδʼ Ἐνυαλίῳ γε;</l>
</sp>
<sp>
<speaker>Χορός</speaker>
<l>μή.</l>
</sp>
<sp>
<speaker>Τρυγαῖος</speaker>
<l>ὑπότεινε δὴ πᾶς καὶ κάταγε τοῖσιν κάλῳς.</l>
<milestone ed="p" n="459" unit="card"/>
</sp>
</div2>
<div2 type="strophe" n="2">
<sp>
<speaker>Ἑρμῆς</speaker>
<l>ὦ εἶα.</l>
</sp>
<sp>
<speaker>Χορός</speaker>
<l n="460">εἶα μάλα.</l>
</sp>
<sp>
<speaker>Ἑρμῆς</speaker>
<l>ὦ εἶα.</l>
</sp>
<sp>
<speaker>Χορός</speaker>
<l>εἶα ἔτι μάλα.</l>
</sp>
<sp>
<speaker>Ἑρμῆς</speaker>
<l>ὦ εἶα, ὦ εἶα.</l>
</sp>
<sp>
<speaker>Τρυγαῖος</speaker>
<l>ἀλλʼ οὐχ ἕλκουσʼ ἅνδρες ὁμοίως.</l>
<l n="465">οὐ ξυλλήψεσθʼ; οἷʼ ὀγκύλλεσθʼ·</l>
<l>οἰμώξεσθʼ οἱ Βοιωτοί.</l>
</sp>
<sp>
<speaker>Ἑρμῆς</speaker>
<l>εἶά νυν.</l>
</sp>
<sp>
<speaker>Τρυγαῖος</speaker>
<l>εἶα ὦ.</l>
</sp>
<sp>
<speaker>Χορός</speaker>
<l>
<add>ἀλλʼ</add> ἄγετε ξυνανέλκετε καὶ σφώ.</l>
</sp>
<sp>
<speaker>Τρυγαῖος</speaker>
<l n="470">οὔκουν ἕλκω κἀξαρτῶμαι</l>
<l>κἀπεμπίπτω καὶ σπουδάζω;</l>
</sp>
<sp>
<speaker>Χορός</speaker>
<l>πῶς οὖν οὐ χωρεῖ τοὔργον;</l>
<milestone ed="p" n="473" unit="card"/>
</sp>
<sp>
<speaker>Τρυγαῖος</speaker>
<l>ὦ Λάμαχʼ ἀδικεῖς ἐμποδὼν καθήμενος.</l>
<l>οὐδὲν δεόμεθʼ ὦνθρωπε τῆς σῆς μορμόνος.</l>
</sp>
<sp>
<speaker>Ἑρμῆς</speaker>
<l n="475">οὐδʼ οἵδε γʼ εἷλκον οὐδὲν ἁργεῖοι πάλαι</l>
<l>ἀλλʼ ἢ κατεγέλων τῶν ταλαιπωρουμένων,</l>
<l>καὶ ταῦτα διχόθεν μισθοφοροῦντες ἄλφιτα.</l>
</sp>
<sp>
<speaker>Τρυγαῖος</speaker>
<l>ἀλλʼ οἱ Λάκωνες ὦγάθʼ ἕλκουσʼ ἀνδρικῶς.</l>
</sp>
<sp>
<speaker>Χορός</speaker>
<l>ἆρʼ οἶσθʼ ὅσοι γʼ αὐτῶν ἔχονται τοῦ ξύλου,</l>
<l n="480">μόνοι προθυμοῦντʼ· ἀλλʼ ὁ χαλκεὺς οὐκ ἐᾷ.</l>
</sp>
<sp>
<speaker>Ἑρμῆς</speaker>
<l>οὐδʼ οἱ Μεγαρῆς δρῶσʼ οὐδέν· ἕλκουσιν δʼ ὅμως</l>
<l>γλισχρότατα σαρκάζοντες ὥσπερ κυνίδια,</l>
<l>ὑπὸ τοῦ γε λιμοῦ νὴ Δίʼ ἐξολωλότες.</l>
</sp>
<sp>
<speaker>Τρυγαῖος</speaker>
<l>οὐδὲν ποιοῦμεν ὦνδρες· ἀλλ ὁμοθυμαδὸν</l>
<l n="485">ἅπασιν ἡμῖν αὖθις ἀντιληπτέον.</l>
<milestone ed="p" n="486" unit="card"/>
</sp>
</div2>
<div2 type="antistrophe" n="2">
<sp>
<speaker>Ἑρμῆς</speaker>
<l>ὦ εἶα.</l>
</sp>
<sp>
<speaker>Τρυγαῖος</speaker>
<l>εἶα μάλα.</l>
</sp>
<sp>
<speaker>Ἑρμῆς</speaker>
<l>ὦ εἶα.</l>
</sp>
<sp>
<speaker>Τρυγαῖος</speaker>
<l>εἶα νὴ Δία.</l>
</sp>
<sp>
<speaker>Χορός</speaker>
<l n="490">μικρόν γε κινοῦμεν.</l>
</sp>
<sp>
<speaker>Τρυγαῖος</speaker>
<l>οὔκουν δεινὸν  <gap/>
</l>
<l>τοὺς μὲν τείνειν τοὺς δʼ ἀντισπᾶν;</l>
<l>πληγὰς λήψεσθʼ ὦργεῖοι.</l>
</sp>
<sp>
<speaker>Ἑρμῆς</speaker>
<l>εἶά νυν.</l>
</sp>
<sp>
<speaker>Τρυγαῖος</speaker>
<l n="495">εἶα ὦ.</l>
</sp>
<sp>
<speaker>Χορός</speaker>
<l>ὡς κακόνοι τινές εἰσιν ἐν ἡμῖν.</l>
</sp>
<sp>
<speaker>Τρυγαῖος</speaker>
<l>ὑμεῖς μὲν γοῦν οἱ κιττῶντες</l>
<l>τῆς εἰρήνης σπᾶτʼ ἀνδρείως.</l>
</sp>
<sp>
<speaker>Χορός</speaker>
<l>ἀλλʼ εἴσʼ οἳ κωλύουσιν.<milestone ed="p" n="500" unit="card"/>
</l>
</sp>
<sp>
<speaker>Ἑρμῆς</speaker>
<l n="500">ἄνδρες Μεγαρῆς οὐκ ἐς κόρακας ἐρρήσετε;</l>
<l>μισεῖ γὰρ ὑμᾶς ἡ θεὸς μεμνημένη·</l>
<l>πρῶτοι γὰρ αὐτὴν τοῖς σκορόδοις ἠλείψατε.</l>
<l>καὶ τοῖς Ἀθηναίοισι παύσασθαι λέγω</l>
<l>ἐντεῦθεν ἐχομένοις ὅθεν νῦν ἕλκετε·</l>
<l n="505">οὐδὲν γὰρ ἄλλο δρᾶτε πλὴν δικάζετε.</l>
<l>ἀλλʼ εἴπερ ἐπιθυμεῖτε τήνδʼ ἐξελκύσαι,</l>
<l>πρὸς τὴν θάλατταν ὀλίγον ὑποχωρήσατε.</l>
</sp>
<sp>
<speaker>Χορός</speaker>
<l>ἄγʼ ὦνδρες αὐτοὶ δὴ μόνοι λαβώμεθʼ οἱ γεωργοί.</l>
</sp>
<sp>
<speaker>Ἑρμῆς</speaker>
<l>χωρεῖ γέ τοι τὸ πρᾶγμα πολλῷ μᾶλλον ὦνδρες ὑμῖν.</l>
</sp>
<sp>
<speaker>Χορός</speaker>
<l n="510">χωρεῖν τὸ πρᾶγμά φησιν· ἀλλὰ πᾶς ἀνὴρ προθυμοῦ.</l>
</sp>
<sp>
<speaker>Τρυγαῖος</speaker>
<l>οἵ τοι γεωργοὶ τοὔργον ἐξέλκουσι κἄλλος οὐδείς.</l>
<milestone ed="p" n="512" unit="card"/>
</sp>
</div2>
<div2 type="strophe" n="3">
<sp>
<speaker>Χορός</speaker>
<l>ἄγε νυν ἄγε πᾶς.</l>
</sp>
<sp>
<speaker>Ἑρμῆς</speaker>
<l>καὶ μὴν ὁμοῦ ʼστιν ἤδη.</l>
</sp>
<sp>
<speaker>Χορός</speaker>
<l>μή νυν ἀνῶμεν ἀλλʼ ἐπεντείνωμεν</l>
<l n="515">ἀνδρικώτερον.</l>
</sp>
<sp>
<speaker>Ἑρμῆς</speaker>
<l>ἤδη ʼστὶ τοῦτʼ ἐκεῖνο.</l>
</sp>
<sp>
<speaker>Χορός</speaker>
<l>ὦ εἶα νῦν, ὦ εἶα πᾶς.</l>
<l>ὦ εἶα εἶα εἶα εἶα εἶα εἶα.</l>
<l>ὦ εἶα εἶα εἶα εἶα εἶα πᾶς.</l>
<milestone ed="p" n="520" unit="card"/>
</sp>
<sp>
<speaker>Τρυγαῖος</speaker>
<l n="520">ὦ πότνια βοτρυόδωρε τί προσείπω σʼ ἔπος;</l>
<l>πόθεν ἂν λάβοιμι ῥῆμα μυριάμφορον</l>
<l>ὅτῳ προσείπω σʼ; οὐ γὰρ εἶχον οἴκοθεν.</l>
<l>ὦ χαῖρʼ Ὀπώρα, καὶ σὺ δʼ ὦ Θεωρία.</l>
<l>οἷον δʼ ἔχεις τὸ πρόσωπον ὦ Θεωρία,</l>
<l n="525">οἷον δὲ πνεῖς, ὡς ἡδὺ κατὰ τῆς καρδίας,</l>
<l>γλυκύτατον ὥσπερ ἀστρατείας καὶ μύρου.</l>
</sp>
<sp>
<speaker>Ἑρμῆς</speaker>
<l>μῶν οὖν ὅμοιον καὶ γυλιοῦ στρατιωτικοῦ;</l>
</sp>
<sp>
<speaker>Τρυγαῖος</speaker>
<l>ἀπέπτυσʼ ἐχθροῦ φωτὸς ἔχθιστον πλέκος.</l>
<l>τοῦ μὲν γὰρ ὄζει κρομμυοξυρεγμίας,</l>
<l n="530">ταύτης δʼ ὀπώρας, ὑποδοχῆς, Διονυσίων,</l>
<l>αὐλῶν, τραγῳδῶν, Σοφοκλέους μελῶν, κιχλῶν,</l>
<l>ἐπυλλίων Εὐριπίδου—</l>
</sp>
<sp>
<speaker>Ἑρμῆς</speaker>
<l>κλαύσἄρα σὺ</l>
<l>ταύτης καταψευδόμενος· οὐ γὰρ ἥδεται</l>
<l>αὕτη ποιητῇ ῥηματίων δικανικῶν.</l>
</sp>
<sp>
<speaker>Τρυγαῖος</speaker>
<l n="535">κιττοῦ, τρυγοίπου, προβατίων βληχωμένων,</l>
<l>† κόλπου † γυναικῶν διατρεχουσῶν εἰς ἀγρόν,</l>
<l>δούλης μεθυούσης, ἀνατετραμμένου χοῶς,</l>
<l>ἄλλων τε πολλῶν κἀγαθῶν—</l>
</sp>
<sp>
<speaker>Ἑρμῆς</speaker>
<l>ἴθι νυν ἄθρει</l>
<l>οἷον πρὸς ἀλλήλας λαλοῦσιν αἱ πόλεις</l>
<l n="540">διαλλαγεῖσαι καὶ γελῶσιν ἄσμεναι,</l>
<l>καὶ ταῦτα δαιμονίως ὑπωπιασμέναι</l>
<l>ἁπαξάπασαι καὶ κυάθους προσκείμεναι.</l>
</sp>
<sp>
<speaker>Τρυγαῖος</speaker>
<l>καὶ τῶνδε τοίνυν τῶν θεωμένων σκόπει</l>
<l>τὰ πρόσωφʼ, ἵνα γνῷς τὰς τέχνας.</l>
</sp>
<sp>
<speaker>Ἑρμῆς</speaker>
<l>αἰβοῖ τάλας,</l>
</sp>
<sp>
<speaker>Τρυγαῖος</speaker>
<l n="545">ἐκεινονὶ γοῦν τὸν λοφοποιὸν οὐχ ὁρᾷς</l>
<l>τίλλονθʼ ἑαυτόν;</l>
</sp>
<sp>
<speaker>Ἑρμῆς</speaker>
<l>ὁ δέ γε τὰς σμινύας ποιῶν</l>
<l>κατέπαρδεν ἄρτι τοῦ ξιφουργοῦ ʼκεινουί.</l>
</sp>
<sp>
<speaker>Τρυγαῖος</speaker>
<l>ὁ δὲ δρεπανουργὸς οὐχ ὁρᾷς ὡς ἥδεται,</l>
<l>καὶ τὸν δορυξὸν οἷον ἐσκιμάλισεν;</l>
</sp>
<sp>
<speaker>Ἑρμῆς</speaker>
<l n="550">ἴθι νυν ἄνειπε τοὺς γεωργοὺς ἀπιέναι.<milestone ed="p" n="551" unit="card"/>
</l>
</sp>
<sp>
<speaker>Τρυγαῖος</speaker>
<l>ἀκούετε λεῴ· τοὺς γεωργοὺς ἀπιέναι</l>
<l>τὰ γεωργικὰ σκεύη λαβόντας εἰς ἀγρὸν</l>
</sp>
</div2>
<div2 type="trochees">
<sp>
<speaker>Τρυγαῖος</speaker>
<l>ὡς τάχιστʼ ἄνευ δορατίου καὶ ξίφους κἀκοντίου·</l>
<l>ὡς ἅπαντʼ ἤδη ʼστὶ μεστὰ τἀνθάδʼ εἰρήνης σαπρᾶς.</l>
<l n="555">ἀλλὰ πᾶς χώρει πρὸς ἔργον εἰς ἀγρὸν παιωνίσας.</l>
</sp>
<sp>
<speaker>Χορός</speaker>
<l>ὦ ποθεινὴ τοῖς δικαίοις καὶ γεωργοῖς ἡμέρα,</l>
<l>ἄσμενός σʼ ἰδὼν προσειπεῖν βούλομαι τὰς ἀμπέλους,</l>
<l>τάς τε συκᾶς, ἃς ἐγὼ ʼφύτευον ὢν νεώτερος,</l>
<l>ἀσπάσασθαι θυμὸς ἡμῖν ἐστι πολλοστῷ χρόνῳ.</l>
</sp>
<sp>
<speaker>Τρυγαῖος</speaker>
<l n="560">νῦν μὲν οὖν ὦνδρες προσευξώμεσθα πρῶτον τῇ θεῷ,</l>
<l>ἥπερ ἡμῶν τοὺς λόφους ἀφεῖλε καὶ τὰς Γοργόνας·</l>
<l>εἶθʼ ὅπως Λιταργιοῦμεν οἴκαδʼ ἐς τὰ χωρία,</l>
<l>ἐμπολήσαντές τι χρηστὸν εἰς ἀγρὸν ταρίχιον.</l>
</sp>
<sp>
<speaker>Ἑρμῆς</speaker>
<l>ὦ Πόσειδον ὡς καλὸν τὸ στῖφος αὐτῶν φαίνεται</l>
<l n="565">καὶ πυκνὸν καὶ γοργὸν ὥσπερ μᾶζα καὶ πανδαισία.</l>
</sp>
<sp>
<speaker>Τρυγαῖος</speaker>
<l>νὴ Δίʼ ἡ γὰρ σφῦρα λαμπρὸν ἦν ἄρʼ ἐξωπλισμένη,</l>
<l>αἵ τε θρίνακες διαστίλβουσι πρὸς τὸν ἥλιον.</l>
<l>ἦ καλῶς αὐτῶν ἀπαλλάξειεν ἂν μετόρχιον.</l>
<l>ὥστʼ ἔγωγʼ ἤδη ʼπιθυμῶ καὐτὸς ἐλθεῖν εἰς ἀγρὸν</l>
<l n="570">καὶ τριαινοῦν τῇ δικέλλῃ διὰ χρόνου τὸ γῄδιον.</l>
<milestone ed="p" n="571" unit="card"/>
</sp>
</div2>
<div2 type="pnigos">
<sp>
<speaker>Τρυγαῖος</speaker>
<l>ἀλλʼ ἀναμνησθέντες ὦνδρες</l>
<l>τῆς διαίτης τῆς παλαιᾶς,</l>
<l>ἣν παρεῖχʼ αὕτη ποθʼ ἡμῖν,</l>
<l>τῶν τε παλασίων ἐκείνων</l>
<l n="575">τῶν τε σύκων τῶν τε μύρτων,</l>
<l>τῆς τρυγός τε τῆς γλυκείας</l>
<l>τῆς ἰωνιᾶς τε τῆς πρὸς</l>
<l>τῷ φρέατι τῶν τʼ ἐλαῶν</l>
<l>ὧν ποθοῦμεν,</l>
<l n="580">ἀντὶ τούτων τήνδε νυνὶ</l>
<l>τὴν θεὸν προσείπατε.</l>
<milestone ed="p" n="582" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l>χαῖρε χαῖρʼ, ὡς ἀσμένοισιν ἦλθες, ὦ φιλτάτη.</l>
<l n="585">σῷ γὰρ ἐδάμην πόθῳ, δαιμόνια βουλόμενος εἰς ἀγρὸν ἀνερπύσαι</l>
<l>
<gap desc="*"/>
</l>
<l>ἦσθα γὰρ μέγιστον ἡμῖν κέρδος ὦ ποθουμένη</l>
<l>πᾶσιν ὁπόσοι γεωργὸν βίον ἐτρίβομεν.</l>
<l n="590">μόνη γὰρ ἡμᾶς ὠφέλεις.</l>
<l>πολλὰ γὰρ ἐπάσχομεν πρίν ποτʼ ἐπὶ σοῦ γλυκέα κἀδάπανα καὶ φίλα.</l>
<l n="595">τοῖς ἀγροίκοισιν γὰρ ἦσθα χῖδρα καὶ σωτηρία.</l>
<l>ὥστε σὲ τά τʼ ἀμπέλια καὶ τὰ νέα συκίδια</l>
<l>τἄλλα θʼ ὁπόσʼ ἔστι φυτὰ</l>
<l n="600">προσγελάσεται λαβόντʼ ἄσμενα.</l>
<milestone ed="p" n="601" unit="card"/>
</sp>
</div2>
<div2 type="katakeleusmos">
<sp>
<speaker>Χορός</speaker>
<l>ἀλλὰ ποῦ ποτʼ ἦν ἀφʼ ἡμῶν τὸν πολὺν τοῦτον χρόνον</l>
<l>ἥδε; τοῦθʼ ἡμᾶς δίδαξον ὦ θεῶν εὐνούστατε.</l>
</sp>
</div2>
<div2 type="epirrheme">
<sp>
<speaker>Ἑρμῆς</speaker>
<l>ὦ σοφώτατοι γεωργοί, τἀμὰ δὴ ξυνίετε</l>
<l>ῥήματʼ, εἰ βούλεσθʼ ἀκοῦσαι τήνδʼ ὅπως ἀπώλετο.</l>
<l n="605">πρῶτα μὲν γὰρ †αὐτῆς ἦρξεν† Φειδίας πράξας κακῶς·</l>
<l>εἶτα Περικλέης φοβηθεὶς μὴ μετάσχοι τῆς τύχης,</l>
<l>τὰς φύσεις ὑμῶν δεδοικὼς καὶ τὸν αὐτοδὰξ τρόπον,</l>
<l>πρὶν παθεῖν τι δεινὸν αὐτός, ἐξέφλεξε τὴν πόλιν.</l>
<l>ἐμβαλὼν σπινθῆρα μικρὸν Μεγαρικοῦ ψηφίσματος,</l>
<l n="610">ἐξεφύσησεν τοσοῦτον πόλεμον ὥστε τῷ καπνῷ</l>
<l>πάντας Ἕλληνας δακρῦσαι, τούς τʼ ἐκεῖ τούς τʼ ἐνθάδε.</l>
<l>ὡς δʼ ἅπαξ †τὸ πρῶτον ἄκουσʼ† ἐψόφησεν ἄμπελος</l>
<l>καὶ πίθος πληγεὶς ὑπʼ ὀργῆς ἀντελάκτισεν πίθῳ,</l>
<l>οὐκέτʼ ἦν οὐδεὶς ὁ παύσων, ἥδε δʼ ἠφανίζετο.</l>
</sp>
<sp>
<speaker>Τρυγαῖος</speaker>
<l n="615">ταῦτα τοίνυν μὰ τὸν Ἀπόλλω ʼγὼ ʼπεπύσμην οὐδενός,</l>
<l>οὐδʼ ὅπως αὐτῇ προσήκοι Φειδίας ἠκηκόη.</l>
</sp>
<sp>
<speaker>Χορός</speaker>
<l>οὐδʼ ἔγωγε πλήν γε νυνί. ταῦτʼ ἄρʼ εὐπρόσωπος ἦν,</l>
<l>οὖσα συγγενὴς ἐκείνου. πολλά γʼ ἡμᾶς λανθάνει.</l>
</sp>
<sp>
<speaker>Ἑρμῆς</speaker>
<l>κᾆτʼ ἐπειδὴ ʼγνωσαν ὑμᾶς αἱ πόλεις ὧν ἤρχετε</l>
<l n="620">ἠγριωμένους ἐπʼ ἀλλήλοισι καὶ σεσηρότας,</l>
<l>πάντʼ ἐμηχανῶντʼ ἐφʼ ὑμῖν τοὺς φόρους φοβούμεναι,</l>
<l>κἀνέπειθον τῶν Λακώνων τοὺς μεγίστους χρήμασιν.</l>
<l>οἱ δʼ ἅτʼ ὄντες αἰσχροκερδεῖς καὶ διειρωνόξενοι</l>
<l>τήνδʼ ἀπορρίψαντες αἰσχρῶς τὸν πόλεμον ἀνήρπασαν·</l>
<l n="625">κᾆτα τἀκείνων γε κέρδη τοῖς γεωργοῖς ἦν κακά·</l>
<l>αἱ γὰρ ἐνθένδʼ αὖ τριήρεις ἀντιτιμωρούμεναι</l>
<l>οὐδὲν αἰτίων ἂν ἀνδρῶν τὰς κράδας κατήσθιον.</l>
</sp>
<sp>
<speaker>Τρυγαῖος</speaker>
<l>ἐν δίκῃ μὲν οὖν, ἐπεί τοι τὴν κορώνεών γέ μου</l>
<l>ἐξέκοψαν, ἣν ἐγὼ ʼφύτευσα κἀξεθρεψάμην.</l>
</sp>
<sp>
<speaker>Χορός</speaker>
<l n="630">νὴ Δίʼ ὦ μέλʼ ἐνδίκως <add>γε</add> δῆτʼ, ἐπεὶ κἀμοῦ λίθον</l>
<l>ἐμβαλόντες ἑξμέδιμνον κυψέλην ἀπώλεσαν.</l>
</sp>
<sp>
<speaker>Ἑρμῆς</speaker>
<l>κᾆτα δʼ ὡς ἐκ τῶν ἀγρῶν ξυνῆλθεν οὑργάτης λεώς,</l>
<l>τὸν τρόπον πωλούμενος τὸν αὐτὸν οὐκ ἐμάνθανεν,</l>
<l>ἀλλʼ ἅτʼ ὢν ἄνευ γιγάρτων καὶ φιλῶν τὰς ἰσχάδας</l>
<l n="635">ἔβλεπεν πρὸς τοὺς λέγοντας· οἱ δὲ γιγνώσκοντες εὖ</l>
<l>τοὺς πένητας ἀσθενοῦντας κἀποροῦντας ἀλφίτων,</l>
<l>τήνδε μὲν δικροῖς ἐώθουν τὴν θεὸν κεκράγμασιν,</l>
<l>πολλάκις φανεῖσαν αὐτὴν τῆσδε τῆς χώρας πόθῳ,</l>
<l>τῶν δὲ συμμάχων ἔσειον τοὺς παχεῖς καὶ πλουσίους,</l>
<l n="640">αἰτίας ἂν προστιθέντες, ὡς φρονεῖ τὰ Βρασίδου.</l>
<l>εἶτʼ ἂν ὑμεῖς τοῦτον ὥσπερ κυνίδιʼ ἐσπαράττετε·</l>
<l>ἡ πόλις γὰρ ὠχριῶσα κἀν φόβῳ καθημένη,</l>
<l>ἅττα διαβάλοι τις αὐτῇ, ταῦτʼ ἂν ἥδιστʼ ἤσθιεν.</l>
<l>οἳ δὲ τὰς πληγὰς ὁρῶντες ἃς ἐτύπτονθʼ οἱ ξένοι</l>
<l n="645">χρυσίῳ τῶν ταῦτα ποιούντων ἐβύνουν τὸ στόμα,</l>
<l>ὥστʼ ἐκείνους μὲν ποιῆσαι πλουσίους, ἡ δʼ Ἑλλὰς ἂν</l>
<l>ἐξερημωθεῖσʼ ἂν ὑμᾶς ἔλαθε. ταῦτα δʼ ἦν ὁ δρῶν</l>
<l>βυρσοπώλης.</l>
</sp>
<sp>
<speaker>Τρυγαῖος</speaker>
<l>παῦε παῦʼ ὦ δέσποθʼ Ἑρμῆ, μὴ λέγε,</l>
<l>ἀλλʼ ἔα τὸν ἄνδρʼ ἐκεῖνον οὗπερ ἔστʼ εἶναι κάτω·</l>
<l n="650">οὐ γὰρ ἡμέτερος ἔτʼ ἔστʼ ἐκεῖνος ἁνὴρ ἀλλὰ σός.<milestone ed="p" n="651" unit="card"/>
</l>
</sp>
</div2>
<div2 type="pnigos">
<sp>
<speaker>Τρυγαῖος</speaker>
<l>ἅττʼ ἂν οὖν λέγῃς ἐκεῖνον,</l>
<l>κεἰ πανοῦργος ἦν, ὅτʼ ἔζη,</l>
<l>καὶ λάλος καὶ συκοφάντης</l>
<l>καὶ κύκηθρον καὶ τάρακτρον,</l>
<l n="655">ταῦθʼ ἁπαξάπαντα νυνὶ</l>
<l>τοὺς σεαυτοῦ λοιδορεῖς.</l>
<milestone ed="p" n="657" unit="card"/>
</sp>
</div2>
</div1>
<div1 type="Episode">
<sp>
<speaker>Τρυγαῖος</speaker>
<l>ἀλλʼ ὅ τι σιωπᾷς ὦ πότνια κάτειπέ μοι.</l>
</sp>
<sp>
<speaker>Ἑρμῆς</speaker>
<l>ἀλλʼ οὐκ ἂν εἴποι πρός γε τοὺς θεωμένους·</l>
<l>ὀργὴν γὰρ αὐτοῖς ὧν ἔπαθε πολλὴν ἔχει.</l>
</sp>
<sp>
<speaker>Τρυγαῖος</speaker>
<l n="660">ἡ δʼ ἀλλὰ πρὸς σὲ μικρὸν εἰπάτω μόνον.</l>
</sp>
<sp>
<speaker>Ἑρμῆς</speaker>
<l>εἴφʼ ὅ τι νοεῖς αὐτοῖσι πρὸς ἔμʼ ὦ φιλτάτη.</l>
<l>ἴθʼ ὦ γυναικῶν μισοπορπακιστάτη.</l>
<l>εἶεν, ἀκούω. ταῦτʼ ἐπικαλεῖς; μανθάνω.</l>
<l>ἀκούσαθʼ ὑμεῖς ὧν ἕνεκα μομφὴν ἔχει.</l>
<l n="665">ἐλθοῦσά φησιν αὐτομάτη μετὰ τἀν Πύλῳ</l>
<l>σπονδῶν φέρουσα τῇ πόλει κίστην πλέαν</l>
<l>ἀποχειροτονηθῆναι τρὶς ἐν τἠκκλησίᾳ.</l>
</sp>
<sp>
<speaker>Τρυγαῖος</speaker>
<l>ἡμάρτομεν ταῦτʼ· ἀλλὰ συγγνώμην ἔχε·</l>
<l>ὁ νοῦς γὰρ ἡμῶν ἦν τότʼ ἐν τοῖς σκύτεσιν.</l>
</sp>
<sp>
<speaker>Ἑρμῆς</speaker>
<l n="670">ἴθι νυν ἄκουσον οἷον ἄρτι μʼ ἤρετο,</l>
<l>ὅστις κακόνους αὐτῇ μάλιστʼ ἦν ἐνθάδε,</l>
<l>χὤστις φίλος κἄσπευδεν εἶναι μὴ μάχας.</l>
</sp>
<sp>
<speaker>Τρυγαῖος</speaker>
<l>εὐνούστατος μὲν ἦν μακρῷ Κλεώνυμος.</l>
</sp>
<sp>
<speaker>Ἑρμῆς</speaker>
<l>ποῖός τις οὖν εἶναι δοκεῖ τὰ πολεμικὰ</l>
<l n="675">ὁ Κλεώνυμος;</l>
</sp>
<sp>
<speaker>Τρυγαῖος</speaker>
<l>ψυχήν γʼ ἄριστος πλήν γʼ ὅτι</l>
<l>οὐκ ἦν ἄρʼ οὗπέρ φησιν εἶναι τοῦ πατρός.</l>
<l>εἰ γάρ ποτʼ ἐξέλθοι στρατιώτης, εὐθέως</l>
<l>ἀποβολιμαῖος τῶν ὅπλων ἐγίγνετο.</l>
</sp>
<sp>
<speaker>Ἑρμῆς</speaker>
<l>ἔτι νῦν ἄκουσον οἷον ἄρτι μʼ ἤρετο,</l>
<l n="680">ὅστις κρατεῖ νῦν τοῦ λίθου τοῦ ʼν τῇ πυκνί.</l>
</sp>
<sp>
<speaker>Τρυγαῖος</speaker>
<l>Ὑπέρβολος νῦν τοῦτʼ ἔχει τὸ χωρίον.</l>
<l>αὕτη τί ποιεῖς; τὴν κεφαλὴν ποῖ περιάγεις;</l>
</sp>
<sp>
<speaker>Ἑρμῆς</speaker>
<l>ἀποστρέφεται τὸν δῆμον ἀχθεσθεῖσʼ ὅτι</l>
<l>αὑτῷ πονηρὸν προστάτην ἐπεγράψατο.</l>
</sp>
<sp>
<speaker>Τρυγαῖος</speaker>
<l n="685">ἀλλʼ οὐκέτʼ αὐτῷ χρησόμεθʼ οὐδέν, ἀλλὰ νῦν</l>
<l>ἀπορῶν ὁ δῆμος ἐπιτρόπου καὶ γυμνὸς ὢν</l>
<l>τοῦτον τέως τὸν ἄνδρα περιεζώσατο.</l>
</sp>
<sp>
<speaker>Ἑρμῆς</speaker>
<l>πῶς οὖν ξυνοίσει ταῦτʼ ἐρωτᾷ τῇ πόλει.</l>
</sp>
<sp>
<speaker>Τρυγαῖος</speaker>
<l>εὐβουλότεροι γενησόμεθα.</l>
</sp>
<sp>
<speaker>Ἑρμῆς</speaker>
<l>τρόπῳ τίνι;</l>
</sp>
<sp>
<speaker>Τρυγαῖος</speaker>
<l n="690">ὅτι τυγχάνει λυχνοποιὸς ὤν. πρὸ τοῦ μὲν οὖν</l>
<l>ἐψηλαφῶμεν ἐν σκότῳ τὰ πράγματα,</l>
<l>νυνὶ δʼ ἅπαντα πρὸς λύχνον βουλεύσομεν.</l>
</sp>
<sp>
<speaker>Ἑρμῆς</speaker>
<l>ὢ ὤ,</l>
<l>οἷά μʼ ἐκέλευσεν ἀναπυθέσθαι σου.</l>
</sp>
<sp>
<speaker>Τρυγαῖος</speaker>
<l>τὰ τί;</l>
</sp>
<sp>
<speaker>Ἑρμῆς</speaker>
<l>πάμπολλα καὶ τἀρχαῖʼ ἃ κατέλιπεν τότε·</l>
<l n="695">πρῶτον δʼ ὅ τι πράττει Σοφοκλέης ἀνήρετο.</l>
</sp>
<sp>
<speaker>Τρυγαῖος</speaker>
<l>εὐδαιμονεῖ, πάσχει δὲ θαυμαστόν.</l>
</sp>
<sp>
<speaker>Ἑρμῆς</speaker>
<l>τὸ τί;</l>
</sp>
<sp>
<speaker>Τρυγαῖος</speaker>
<l>ἐκ τοῦ Σοφοκλέους γίγνεται Σιμωνίδης.</l>
</sp>
<sp>
<speaker>Ἑρμῆς</speaker>
<l>Σιμωνίδης; πῶς;</l>
</sp>
<sp>
<speaker>Τρυγαῖος</speaker>
<l>ὅτι γέρων ὢν καὶ σαπρὸς</l>
<l>κέρδους ἕκατι κἂν ἐπὶ ῥιπὸς πλέοι.</l>
<milestone ed="p" n="700" unit="card"/>
</sp>
<sp>
<speaker>Ἑρμῆς</speaker>
<l n="700">τί δαί; Κρατῖνος ὁ σοφὸς ἔστιν;</l>
</sp>
<sp>
<speaker>Τρυγαῖος</speaker>
<l>ἀπέθανεν</l>
<l>ὅθʼ οἱ Λάκωνες ἐνέβαλον.</l>
</sp>
<sp>
<speaker>Ἑρμῆς</speaker>
<l>τί παθών;</l>
</sp>
<sp>
<speaker>Τρυγαῖος</speaker>
<l>ὅ τι;</l>
<l>ὼρακιάσας· οὐ γὰρ ἐξηνέσχετο</l>
<l>ἰδὼν πίθον καταγνύμενον οἴνου πλέων.</l>
<l>χἄτερα πόσʼ ἄττʼ οἴει γεγενῆσθʼ ἐν τῇ πόλει;</l>
<l n="705">ὥστʼ οὐδέποτʼ ὦ δέσποινʼ ἀφησόμεσθά σου.</l>
</sp>
<sp>
<speaker>Ἑρμῆς</speaker>
<l>ἴθι νυν ἐπὶ τούτοις τὴν Ὀπώραν λάμβανε</l>
<l>γυναῖκα σαυτῷ τήνδε· κᾆτʼ ἐν τοῖς ἀγροῖς</l>
<l>ταύτῃ ξυνοικῶν ἐκποιοῦ σαυτῷ βότρυς.</l>
</sp>
<sp>
<speaker>Τρυγαῖος</speaker>
<l>ὦ φιλτάτη δεῦρʼ ἐλθὲ καὶ δός μοι κύσαι.</l>
<l n="710">ἆρʼ ἂν βλαβῆναι διὰ χρόνου τί σοι δοκῶ</l>
<l>ὦ δέσποθʼ Ἑρμῆ τῆς Ὀπώρας κατελάσας;</l>
</sp>
<sp>
<speaker>Ἑρμῆς</speaker>
<l>οὐκ εἴ γε κυκεῶνʼ ἐπιπίοις βληχωνίαν.</l>
<l>ἀλλʼ ὡς τάχιστα τήνδε τὴν Θεωρίαν</l>
<l>ἀπάγαγε τῇ βουλῇ λαβών, ἧσπέρ ποτʼ ἦν.</l>
</sp>
<sp>
<speaker>Τρυγαῖος</speaker>
<l n="715">ὦ μακαρία βουλὴ σὺ τῆς Θεωρίας,</l>
<l>ὅσον ῥοφήσει ζωμὸν ἡμερῶν τριῶν,</l>
<l>ὅσας δὲ κατέδει ξόλικας ἑφθὰς καὶ κρέα.</l>
<l>ἀλλʼ ὦ φίλʼ Ἑρμῆ χαῖρε πολλά.</l>
</sp>
<sp>
<speaker>Ἑρμῆς</speaker>
<l>καὶ σύ γε</l>
<l>ὦνθρωπε χαίρων ἄπιθι καὶ μέμνησό μου.</l>
</sp>
<sp>
<speaker>Τρυγαῖος</speaker>
<l n="720">ὦ κάνθαρʼ οἴκαδʼ οἴκαδʼ ἀποπετώμεθα.</l>
</sp>
<sp>
<speaker>Ἑρμῆς</speaker>
<l>οὐκ ἐνθάδʼ ὦ τᾶν ἔστι.</l>
</sp>
<sp>
<speaker>Τρυγαῖος</speaker>
<l>ποῖ γὰρ οἴχεται;</l>
</sp>
<sp>
<speaker>Ἑρμῆς</speaker>
<l>ὑφʼ ἅρματʼ ἐλθὼν Ζηνὸς ἀστραπηφορεῖ.</l>
</sp>
<sp>
<speaker>Τρυγαῖος</speaker>
<l>πόθεν οὖν ὁ τλήμων ἐνθάδʼ ἕξει σιτία;</l>
</sp>
<sp>
<speaker>Ἑρμῆς</speaker>
<l>τὴν τοῦ Γανυμήδους ἀμβροσίαν σιτήσεται.</l>
</sp>
<sp>
<speaker>Τρυγαῖος</speaker>
<l n="725">πῶς δῆτʼ ἐγὼ καταβήσομαι;</l>
</sp>
<sp>
<speaker>Ἑρμῆς</speaker>
<l>θάρρει, καλῶς·</l>
<l>τῃδὶ παρʼ αὐτὴν τὴν θεόν.</l>
</sp>
<sp>
<speaker>Τρυγαῖος</speaker>
<l>δεῦρʼ ὦ κόραι</l>
<l>ἕπεσθον ἅμʼ ἐμοὶ θᾶττον, ὡς πολλοὶ πάνυ</l>
<l>ποθοῦντες ὑμᾶς ἀναμένουσʼ ἐστυκότες.</l>
<milestone ed="p" n="729" unit="card"/>
</sp>
</div1>
<div1 type="Parabasis">
<div2 type="prelude">
<sp>
<speaker>Χορός</speaker>
<l>ἀλλʼ ἴθι χαίρων· ἡμεῖς δὲ τέως τάδε τὰ σκεύη παραδόντες</l>
<l n="730">τοῖς ἀκολούθοις δῶμεν σῴζειν, ὡς εἰώθασι μάλιστα</l>
<l>περὶ τὰς σκηνὰς πλεῖστοι κλέπται κυπτάζειν καὶ κακοποιεῖν.</l>
<l>ἀλλὰ φυλάττετε ταῦτʼ ἀνδρείως· ἡμεῖς δʼ αὖ τοῖσι θεαταῖς</l>
<l>ἣν ἔχομεν ὁδὸν λόγων εἴπωμεν ὅσα τε νοῦς ἔχει.<milestone ed="p" n="734" unit="card"/>
</l>
</sp>
</div2>
<div2 type="parabasis">
<sp>
<speaker>Χορός</speaker>
<l>χρῆν μὲν τύπτειν τοὺς ῥαβδούχους, εἴ τις κωμῳδοποιητὴς</l>
<l n="735">αὑτὸν ἐπῄνει πρὸς τὸ θέατρον παραβὰς ἐν τοῖς ἀναπαίστοις·</l>
<l>εἰ δʼ οὖν εἰκός τινα τιμῆσαι, θύγατερ Διός, ὅστις ἄριστος</l>
<l>κωμῳδοδιδάσκαλος ἀνθρώπων καὶ κλεινότατος γεγένηται,</l>
<l>ἄξιος εἶναί φησʼ εὐλογίας μεγάλης ὁ διδάσκαλος ἡμῶν.</l>
<l>πρῶτον μὲν γὰρ τοὺς ἀντιπάλους μόνος ἀνθρώπων κατέπαυσεν</l>
<l n="740">ἐς τὰ ῥάκια σκώπτοντας ἀεὶ καὶ τοῖς φθειρσὶν πολεμοῦντας,</l>
<l>τούς θʼ Ἡρακλέας τοὺς μάττοντας καὶ τοὺς πεινῶντας ἐκείνους</l>
<l>ἐξήλασʼ ἀτιμώσας πρῶτος, καὶ τοὺς δούλους παρέλυσεν</l>
<l>τοὺς φεύγοντας κἀξαπατῶντας καὶ τυπτομένους ἐπίτηδες,</l>
<l>οὓς ἐξῆγον κλάοντας ἀεί, καὶ τούτους οὕνεκα τουδί,</l>
<l n="745">ἵνʼ ὁ σύνδουλος σκώψας αὐτοῦ τὰς πληγὰς εἶτʼ ἀνέροιτο,</l>
<l>‘ὦ κακόδαιμον τί τὸ δέρμʼ ἔπαθες; μῶν ὑστριχὶς εἰσέβαλέν σοι</l>
<l>ἐς τὰς πλευρὰς πολλῇ στρατιᾷ κἀδενδροτόμησε τὸ νῶτον;’</l>
<l>τοιαῦτʼ ἀφελὼν κακὰ καὶ φόρτον καὶ βωμολοχεύματʼ ἀγεννῆ</l>
<l>ἐποίησε τέχνην μεγάλην ἡμῖν κἀπύργωσʼ οἰκοδομήσας</l>
<l n="750">ἔπεσιν μεγάλοις καὶ διανοίαις καὶ σκώμμασιν οὐκ ἀγοραίοις,</l>
<l>οὐκ ἰδιώτας ἀνθρωπίσκους κωμῳδῶν οὐδὲ γυναῖκας,</l>
<l>ἀλλʼ Ἡρακλέους ὀργήν τινʼ ἔχων τοῖσι μεγίστοις ἐπεχείρει,</l>
<l>διαβὰς βυρσῶν ὀσμὰς δεινὰς κἀπειλὰς βορβοροθύμους,</l>
<l>καὶ πρῶτον μὲν μάχομαι πάντων αὐτῷ τῷ καρχαρόδοντι,</l>
<l n="755">οὗ δεινόταται μὲν ἀπʼ ὀφθαλμῶν Κύννης ἀκτῖνες ἔλαμπον,</l>
<l>ἑκατὸν δὲ κύκλῳ κεφαλαὶ κολάκων οἰμωξομένων ἐλιχμῶντο</l>
<l>περὶ τὴν κεφαλήν, φωνὴν δʼ εἶχεν χαράδρας ὄλεθρον τετοκυίας,</l>
<l>φώκης δʼ ὀσμήν, Λαμίας ὄρχεις ἀπλύτους, πρωκτὸν δὲ καμήλου.</l>
<l>τοιοῦτον ἰδὼν τέρας οὐ κατέδεισʼ, ἀλλʼ ὑπὲρ ὑμῶν πολεμίζων</l>
<l n="760">ἀντεῖχον ἀεὶ καὶ τῶν ἄλλων νήσων. ὧν οὕνεκα νυνὶ</l>
<l>ἀποδοῦναί μοι τὴν χάριν ὑμᾶς εἰκὸς καὶ μνήμονας εἶναι.</l>
<l>καὶ γὰρ πρότερον πράξας κατὰ νοῦν οὐχὶ παλαίστρας περινοστῶν</l>
<l>παῖδας ἐπείρων, ἀλλʼ ἀράμενος τὴν σκευὴν εὐθὺς ἐχώρουν,</l>
<l>παῦρʼ ἀνιάσας, πόλλʼ εὐφράνας, πάντα παρασχὼν τὰ δέοντα.</l>
<milestone ed="p" n="765" unit="card"/>
</sp>
</div2>
<div2 type="pnigos">
<sp>
<speaker>Χορός</speaker>
<l n="765">πρὸς ταῦτα χρεὼν εἶναι μετʼ ἐμοῦ</l>
<l>καὶ τοὺς ἄνδρας καὶ τοὺς παῖδας·</l>
<l>καὶ τοῖς φαλακροῖσι παραινοῦμεν</l>
<l>ξυσπουδάζειν περὶ τῆς νίκης.</l>
<l>πᾶς γάρ τις ἐρεῖ νικῶντος ἐμοῦ</l>
<l n="770">κἀπὶ τραπέζῃ καὶ ξυμποσίοις,</l>
<l>‘φέρε τῷ φαλακρῷ, δὸς τῷ φαλακρῷ</l>
<l>τῶν τρωγαλίων, καὶ μἀφαίρει</l>
<l>γενναιοτάτου τῶν ποιητῶν</l>
<l n="773b">ἀνδρὸς τὸ μέτωπον ἔχοντος.’</l>
<milestone ed="p" n="774" unit="card"/>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>Μοῦσα σὺ μὲν πολέμους ἀπωσαμένη μετʼ ἐμοῦ</l>
<l n="775">τοῦ φίλου χόρευσον,</l>
<l>κλείουσα θεῶν τε γάμους ἀνδρῶν τε δαῖτας</l>
<l n="780">καὶ θαλίας μακάρων· σοὶ γὰρ τάδʼ ἐξ ἀρχῆς μέλει.</l>
<l>ἢν δέ σε Καρκίνος ἐλθὼν</l>
<l>ἀντιβολῇ μετὰ τῶν παίδων χορεῦσαι,</l>
<l n="785">μήθʼ ὑπάκουε μήτʼ ἔλθῃς</l>
<l>συνέριθος αὐτοῖς,</l>
<l>ἀλλὰ νόμιζε πάντας</l>
<l>ὄρτυγας οἰκογενεῖς γυλιαύχενας ὀρχηστὰς</l>
<l n="790">ναννοφυεῖς σφυράδων ἀποκνίσματα μηχανοδίφας.</l>
<l>καὶ γὰρ ἔφασχʼ ὁ πατὴρ ὃ παρʼ ἐλπίδας</l>
<l n="795">εἶχε τὸ δρᾶμα γαλῆν τῆς ἑσπέρας ἀπάγξαι.</l>
<milestone ed="p" n="797" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l n="797">τοιάδε χρὴ Χαρίτων δαμώματα καλλικόμων</l>
<l>τὸν σοφὸν ποιητὴν</l>
<l n="800">ὑμνεῖν, ὅταν ἠρινὰ μὲν φωνῇ χελιδὼν</l>
<l>ἑζομένη κελαδῇ, χορὸν δὲ μὴ ʼχῃ Μόρσιμος</l>
<l>μηδὲ Μελάνθιος, οὗ δὴ</l>
<l n="805">πικροτάτην ὄπα γηρύσαντος ἤκουσʼ</l>
<l>ἡνίκα τῶν τραγῳδῶν</l>
<l>τὸν χορὸν εἶχον ἁδελφός</l>
<l>τε και αὐτός, ἄμφω</l>
<l n="810">Γοργόνες ὀψοφάγοι βατιδοσκόποι Ἅρπυιαι,</l>
<l>γραοσόβαι μιαροὶ τραγομάσχαλοι ἰχθυολῦμαι·</l>
<l n="815">ὧν καταχρεμψαμένη μέγα καὶ πλατὺ</l>
<l>Μοῦσα θεὰ μετʼ ἐμοῦ ξύμπαιζε τὴν ἑορτήν.</l>
<milestone ed="p" n="819" unit="card"/>
</sp>
</div2>
</div1>
<div1 type="Lyric-Scene">
<sp>
<speaker>Τρυγαῖος</speaker>
<l>ὡς χαλεπὸν ἐλθεῖν ἦν ἄρʼ εὐθὺ τῶν θεῶν.</l>
<l n="820">ἔγωγέ τοι πεπόνηκα κομιδῇ τὼ σκέλει.</l>
<l>μικροὶ δʼ ὁρᾶν ἄνωθεν ἦστʼ. ἔμοιγέ τοι</l>
<l>ἀπὸ τοὐρανοῦ ʼφαίνεσθε κακοήθεις πάνυ,</l>
<l>ἐντευθενὶ δὲ πολύ τι κακοηθέστεροι.</l>
</sp>
<sp>
<speaker>Οἰκέτης</speaker>
<l>ὦ δέσποθʼ ἥκεις;</l>
</sp>
<sp>
<speaker>Τρυγαῖος</speaker>
<l>ὡς ἐγὼ ʼπυθόμην τινός.</l>
</sp>
<sp>
<speaker>Οἰκέτης</speaker>
<l n="825">τί δʼ ἔπαθες;</l>
</sp>
<sp>
<speaker>Τρυγαῖος</speaker>
<l>ἤλγουν τὼ σκέλει μακρὰν ὁδὸν</l>
<l>διεληλυθώς.</l>
</sp>
<sp>
<speaker>Οἰκέτης</speaker>
<l>ἴθι νυν κάτειπέ μοι—</l>
</sp>
<sp>
<speaker>Τρυγαῖος</speaker>
<l>τὸ τί;</l>
</sp>
<sp>
<speaker>Οἰκέτης</speaker>
<l>ἄλλον τινʼ εἶδες ἄνδρα κατὰ τὸν ἀέρα</l>
<l>πλανώμενον πλὴν σαυτόν;</l>
</sp>
<sp>
<speaker>Τρυγαῖος</speaker>
<l>οὔκ, εἰ μή γέ που</l>
<l> ψυχὰς δύʼ ἢ τρεῖς διθυραμβοδιδασκάλων.</l>
</sp>
<sp>
<speaker>Οἰκέτης</speaker>
<l n="830">τί δʼ ἔδρων;</l>
</sp>
<sp>
<speaker>Τρυγαῖος</speaker>
<l>ξυνελέγοντʼ ἀναβολὰς ποτώμεναι</l>
<l>τὰς ἐνδιαεριαυερινηχέτους τινάς.</l>
</sp>
<sp>
<speaker>Οἰκέτης</speaker>
<l>οὐκ ἦν ἄρʼ οὐδʼ ἃ λέγουσι, κατὰ τὸν ἀέρα</l>
<l>ὡς ἀστέρες γιγνόμεθʼ, ὅταν τις ἀποθάνῃ;</l>
</sp>
<sp>
<speaker>Τρυγαῖος</speaker>
<l>μάλιστα.</l>
</sp>
<sp>
<speaker>Οἰκέτης</speaker>
<l>καὶ τίς ἐστιν ἀστὴρ νῦν ἐκεῖ;</l>
</sp>
<sp>
<speaker>Τρυγαῖος</speaker>
<l n="835">Ἴων ὁ Χῖος, ὅσπερ ἐποίησεν πάλαι</l>
<l>ἐνθάδε τὸν ἀοῖόν ποθʼ· ὡς δʼ ἦλθʼ, εὐθέως</l>
<l>ἀοῖον αὐτὸν πάντες ἐκάλουν ἀστέρα.</l>
</sp>
<sp>
<speaker>Οἰκέτης</speaker>
<l>τίνες γάρ εἰσʼ οἱ διατρέχοντες ἀστέρες,</l>
<l>οἳ καόμενοι θέουσιν;</l>
</sp>
<sp>
<speaker>Τρυγαῖος</speaker>
<l>ἀπὸ δείπνου τινὲς</l>
<l n="840">τῶν πλουσίων οὗτοι βαδίζουσʼ ἀστέρων,</l>
<l>ἰπνοὺς ἔχοντες, ἐν δὲ τοῖς ἰπνοῖσι πῦρ.</l>
<l>ἀλλʼ εἴσαγʼ ὡς τάχιστα ταυτηνὶ λαβών,</l>
<l>καὶ τὴν πύελον κατάκλυζε καὶ θέρμαινʼ ὕδωρ,</l>
<l>στόρνυ τʼ ἐμοὶ καὶ τῇδε κουρίδιον λέχος.</l>
<l n="845">καὶ ταῦτα δράσας ἧκε δεῦρʼ αὖθις πάλιν·</l>
<l>ἐγὼ δʼ ἀποδώσω τήνδε τῇ βουλῇ τέως.</l>
</sp>
<sp>
<speaker>Οἰκέτης</speaker>
<l>πόθεν δʼ ἔλαβες ταύτας;</l>
</sp>
<sp>
<speaker>Τρυγαῖος</speaker>
<l>ὁπόθεν; ἐκ τοὐρανοῦ.</l>
</sp>
<sp>
<speaker>Οἰκέτης</speaker>
<l>οὐκ ἂν ἔτι δοίην τῶν θεῶν τριώβολον,</l>
<l>εἰ πορνοβοσκοῦσʼ ὥσπερ ἡμεῖς οἱ βροτοί.</l>
</sp>
<sp>
<speaker>Τρυγαῖος</speaker>
<l n="850">οὔκ, ἀλλὰ κἀκεῖ ζῶσιν ἀπὸ τούτων τινές.</l>
<l>ἄγε νυν ἴωμεν.</l>
</sp>
<sp>
<speaker>Οἰκέτης</speaker>
<l>εἰπέ μοι, δῶ καταφαγεῖν</l>
<l>ταύτῃ τι;</l>
</sp>
<sp>
<speaker>Τρυγαῖος</speaker>
<l>μηδέν· οὐ γὰρ ἐθελήσει φαγεῖν</l>
<l>οὔτʼ ἄρτον οὔτε μᾶζαν, εἰωθυῖʼ ἀεὶ</l>
<l>παρὰ τοῖς θεοῖσιν ἀμβροσίαν λείχειν ἄνω.</l>
</sp>
<sp>
<speaker>Οἰκέτης</speaker>
<l n="855">λείχειν ἄρʼ αὐτῇ κἀνθάδε σκευαστέον.</l>
<milestone ed="p" n="856" unit="card"/>
</sp>
<div2 type="strophe" n="1">
<sp>
<speaker>Χορός</speaker>
<l>εὐδαιμονικῶς γʼ ὁ πρεσβύτης,</l>
<l>ὅσα γʼ ὧδʼ ἰδεῖν,</l>
<l>τὰ νῦν τάδε πράττει.</l>
</sp>
<sp>
<speaker>Τρυγαῖος</speaker>
<l>τί δῆτʼ ἐπειδὰν νυμφίον μʼ ὁρᾶτε λαμπρὸν ὄντα;</l>
</sp>
<sp>
<speaker>Χορός</speaker>
<l n="860">ζηλωτὸς ἔσει, γέρον,</l>
<l>αὖθις νέος ὢν πάλιν,</l>
<l>μύρῳ κατάλειπτος.</l>
</sp>
<sp>
<speaker>Τρυγαῖος</speaker>
<l>οἶμαι. τί δῆθʼ ὅταν ξυνὼν τῶν τιτθίων ἔχωμαι;</l>
</sp>
<sp>
<speaker>Χορός</speaker>
<l>εὐδαιμονέστερος φανεῖ τῶν Καρκίνου στροβίλων.</l>
</sp>
<sp>
<speaker>Τρυγαῖος</speaker>
<l n="865">οὔκουν δικαίως; ὅστις εἰς</l>
<l n="865b">ὄχημα κανθάρου ʼπιβὰς</l>
<l>ἔσωσα τοὺς Ἕλληνας, ὥστʼ</l>
<l n="866b">ἐν τοῖς ἀγροῖσιν αὐτοὺς</l>
<l>ἅπαντας ὄντας ἀσφαλῶς</l>
<l n="867b">βινεῖν τε καὶ καθεύδειν.</l>
<milestone ed="p" n="868" unit="card"/>
</sp>
</div2>
<div2 type="iambics">
<sp>
<speaker>Οἰκέτης</speaker>
<l>ἡ παῖς λέλουται καὶ τὰ τῆς πυγῆς καλά·</l>
<l>ὁ πλακοῦς πέπεπται, σησαμῆ ξυμπλάττεται.</l>
<l n="870">καὶ τἄλλʼ ἁπαξάπαντα· τοῦ πέους δὲ δεῖ.</l>
</sp>
<sp>
<speaker>Τρυγαῖος</speaker>
<l>ἴθι νυν ἀποδῶμεν τήνδε τὴν Θεωρίαν</l>
<l>ἀνύσαντε τῇ βουλῇ.</l>
</sp>
<sp>
<speaker>Οἰκέτης</speaker>
<l>τίς αὑτηί;</l>
</sp>
<sp>
<speaker>Τρυγαῖος</speaker>
<l>τί φῄς;</l>
<l>αὕτη Θεωρία ʼστίν.</l>
</sp>
<sp>
<speaker>Οἰκέτης</speaker>
<l>ἣν ἡμεῖς ποτε</l>
<l>ἐπαίομεν Βραυρωνάδʼ ὑποπεπωκότες;</l>
</sp>
<sp>
<speaker>Τρυγαῖος</speaker>
<l n="875">σάφʼ ἴσθι, κἀλήφθη γε μόλις.</l>
</sp>
<sp>
<speaker>Οἰκέτης</speaker>
<l>ὦ δέσποτα</l>
<l>ὅσην ἔχει τὴν πρωκτοπεντετηρίδα.</l>
</sp>
<sp>
<speaker>Τρυγαῖος</speaker>
<l>εἶεν, τίς ἐσθʼ ὑμῶν δίκαιος, τίς ποτε;</l>
<l>τίς διαφυλάξει τήνδε τῇ βουλῇ λαβών;</l>
<l>οὗτος τί περιγράφεις;</l>
</sp>
<sp>
<speaker>Οἰκέτης</speaker>
<l>τὸ δεῖνʼ εἰς Ἴσθμια</l>
<l n="880">σκηνὴν ἐμαυτοῦ τῷ πέει καταλαμβάνω.</l>
</sp>
<sp>
<speaker>Τρυγαῖος</speaker>
<l>οὔπω λέγεθʼ ὑμεῖς τίς ὁ φυλάξων. δεῦρο σύ·</l>
<l>καταθήσομαι γὰρ αὐτὸς ἐς μέσους ἄγων.</l>
</sp>
<sp>
<speaker>Οἰκέτης</speaker>
<l>ἐκεινοσὶ νεύει.</l>
</sp>
<sp>
<speaker>Τρυγαῖος</speaker>
<l>τίς;</l>
</sp>
<sp>
<speaker>Οἰκέτης</speaker>
<l>ὅστις; Ἀριφράδης,</l>
<l>ἄγειν παρʼ αὑτὸν ἀντιβολῶν.</l>
</sp>
<sp>
<speaker>Τρυγαῖος</speaker>
<l>ἀλλʼ ὦ μέλε</l>
<l n="885">τὸν ζωμὸν αὐτῆς προσπεσὼν ἐκλάψεται.</l>
<l>ἄγε δὴ σὺ κατάθου πρῶτα τὰ σκεύη χαμαί.</l>
<l>βουλή, πρυτάνεις, ὁρᾶτε τὴν Θεωρίαν.</l>
<l>σκέψασθʼ ὅσʼ ὑμῖν ἀγαθὰ παραδώσω φέρων,</l>
<l>ὥστʼ εὐθέως ἄραντας ὑμᾶς τὼ σκέλει</l>
<l n="890">ταύτης μετέωρα καταγαγεῖν ἀνάρρυσιν.</l>
<l>τουτὶ δʼ ὁρᾶτʼ ὀπτάνιον ἡμῖν ὡς καλόν.</l>
</sp>
<sp>
<speaker>Οἰκέτης</speaker>
<l>διὰ ταῦτα καὶ κεκάπνικʼ ἄρʼ· ἐνταυθοῖ γὰρ <add>οὖν</add>
</l>
<l>πρὸ τοῦ πολέμου τὰ λάσανα τῇ βουλῇ ποτʼ ἦν.</l>
</sp>
<sp>
<speaker>Τρυγαῖος</speaker>
<l>ἔπειτʼ ἀγῶνά γʼ εὐθὺς ἐξέσται ποιεῖν</l>
<l n="895">ταύτην ἔχουσιν αὔριον καλὸν πάνυ,</l>
<l>ἐπὶ γῆς παλαίειν, τετραποδηδὸν ἑστάναι,</l>
<l>πλαγίαν καταβάλλειν, ἐς γόνατα κύβδʼ ἑστάναι,</l>
<l>καὶ παγκράτιόν γʼ ὑπαλειψαμένοις νεανικῶς</l>
<l>παίειν ὀρύττειν πὺξ ὁμοῦ καὶ τῷ πέει·</l>
<l n="900">τρίτῃ δὲ μετὰ ταῦθʼ ἱπποδρομίαν ἄξετε,</l>
<l>ἵνα δὴ κέλης κέλητα παρακελητιεῖ,</l>
<l>ἅρματα δʼ ἐπʼ ἀλλήλοισιν ἀνατετραμμένα</l>
<l>φυσῶντα καὶ πνέοντα προσκινήσεται·</l>
<l>ἕτεροι δὲ κείσονταί γʼ ἀπεψωλημένοι</l>
<l n="905">περὶ ταῖσι καμπαῖς ἡνίοχοι πεπτωκότες.</l>
<l>ἀλλʼ ὦ πρυτάνεις δέχεσθε τὴν Θεωρίαν.</l>
<l>θέασʼ ὡς προθύμως ὁ πρύτανις παρεδέξατο.</l>
<l>ἀλλʼ οὐκ ἂν εἴ τι προῖκα προσαγαγεῖν σʼ ἔδει,</l>
<l>ἀλλʼ ηὗρον ἄν σʼ ὑπέχοντα τὴν ἐκεχειρίαν.</l>
<milestone ed="p" n="910" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l n="910">ἦ χρηστὸς ἀνὴρ πολίτης</l>
<l>ἐστὶν ἅπασιν ὅστις</l>
<l>γʼ ἐστὶ τοιοῦτος.</l>
</sp>
<sp>
<speaker>Τρυγαῖος</speaker>
<l>ὅταν τρυγᾶτʼ, εἴσεσθε πολλῷ μᾶλλον οἷός εἰμι.</l>
</sp>
<sp>
<speaker>Χορός</speaker>
<l>καὶ νῦν σύ γε δῆλος εἶ·</l>
<l>σωτὴρ γὰρ ἅπασιν ἀνθρώποις</l>
<l n="915">γεγένησαι.</l>
</sp>
<sp>
<speaker>Τρυγαῖος</speaker>
<l>φήσεις ἐπειδὰν ἐκπίῃς οἴνου νέου λεπαστήν.</l>
</sp>
<sp>
<speaker>Χορός</speaker>
<l>καὶ πλήν γε τῶν θεῶν ἀεί σʼ ἡγησόμεσθα πρῶτον.</l>
</sp>
<sp>
<speaker>Τρυγαῖος</speaker>
<l>πολλῶν γὰρ ὑμῖν ἄξιος</l>
<l>Τρυγαῖος ἁθμονεὺς ἐγώ,</l>
<l n="920">δεινῶν ἀπαλλάξας πόνων</l>
<l n="920b">τὸν δημότην ὅμιλον,</l>
<l>καὶ τὸν γεωργικὸν λεὼν</l>
<l n="921b">Ὑπέρβολόν τε παύσας.</l>
<milestone ed="p" n="922" unit="card"/>
</sp>
</div2>
</div1>
<div1 type="Lyric-Scene">
<sp>
<speaker>Οἰκέτης</speaker>
<l>ἄγε δὴ τί νῷν ἐντευθενὶ ποιητέον;</l>
</sp>
<sp>
<speaker>Τρυγαῖος</speaker>
<l>τί δʼ ἄλλο γʼ ἢ ταύτην χύτραις ἱδρυτέον;</l>
</sp>
<sp>
<speaker>Χορός</speaker>
<l>χύτραισιν, ὥσπερ μεμφόμενον Ἑρμῄδιον;</l>
</sp>
<sp>
<speaker>Τρυγαῖος</speaker>
<l n="925">τί δαὶ δοκεῖ; βούλεσθε λαρινῷ βοΐ;</l>
</sp>
<sp>
<speaker>Χορός</speaker>
<l>βοΐ; μηδαμῶς, ἵνα μὴ βοηθεῖν ποι δέῃ.</l>
</sp>
<sp>
<speaker>Τρυγαῖος</speaker>
<l>ἀλλʼ ὑὶ παχείᾳ καὶ μεγάλῃ;</l>
</sp>
<sp>
<speaker>Χορός</speaker>
<l>μὴ μή.</l>
</sp>
<sp>
<speaker>Τρυγαῖος</speaker>
<l>τιή;</l>
</sp>
<sp>
<speaker>Χορός</speaker>
<l>ἵνα μὴ γένηται Θεογένους ὑηνία.</l>
</sp>
<sp>
<speaker>Τρυγαῖος</speaker>
<l>τῷ δὴ δοκεῖ σοι δῆτα τῶν λοιπῶν;</l>
</sp>
<sp>
<speaker>Χορός</speaker>
<l>ὀί.</l>
</sp>
<sp>
<speaker>Τρυγαῖος</speaker>
<l n="930">ὀί;</l>
</sp>
<sp>
<speaker>Χορός</speaker>
<l>ναὶ μὰ Δίʼ.</l>
</sp>
<sp>
<speaker>Τρυγαῖος</speaker>
<l>ἀλλὰ τοῦτό γʼ ἔστʼ Ἰωνικὸν</l>
<l>τὸ ῥῆμʼ.</l>
</sp>
<sp>
<speaker>Χορός</speaker>
<l>ἐπίτηδές γʼ, ἵνʼ <add>ὅταν</add> ἐν τἠκκλησίᾳ</l>
<l>ὡς χρὴ πολεμεῖν λέγῃ τις, οἱ καθήμενοι</l>
<l>ὑπὸ τοῦ δέους λέγωσʼ Ἰωνικῶς ὀὶ—</l>
</sp>
<sp>
<speaker>Τρυγαῖος</speaker>
<l>εὖ τοι λέγεις.</l>
</sp>
<sp>
<speaker>Χορός</speaker>
<l>καὶ τἄλλα γʼ ὦσιν ἤπιοι.</l>
<l n="935">ὥστʼ ἐσόμεθʼ ἀλλήλοισιν ἀμνοὶ τοὺς τρόπους</l>
<l>καὶ τοῖσι συμμάχοισι πρᾳότεροι πολύ.</l>
</sp>
<sp>
<speaker>Τρυγαῖος</speaker>
<l>ἴθι νυν ἄγʼ ὡς τάχιστα τὸ πρόβατον λαβών·</l>
<l>ἐγὼ δὲ ποριῶ βωμὸν ἐφʼ ὅτου θύσομεν.</l>
<milestone ed="p" n="939" unit="card"/>
</sp>
<div2 type="strophe" n="1">
<sp>
<speaker>Χορός</speaker>
<l>ὡς πάνθʼ ὅσʼ ἂν θεὸς θέλῃ χἠ τύχη κατορθοῖ,</l>
<l n="940">χωρεῖ κατὰ νοῦν, ἕτερον δʼ ἑτέρῳ</l>
<l>τούτων κατὰ καιρὸν ἀπαντᾷ.</l>
</sp>
<sp>
<speaker>Τρυγαῖος</speaker>
<l>ὡς ταῦτα δῆλά γʼ ἔσθʼ· ὁ γὰρ βωμὸς θύρασι καὶ δή.</l>
</sp>
<sp>
<speaker>Χορός</speaker>
<l>ἐπείγετέ νυν ἐν ὅσῳ</l>
<l>σοβαρὰ θεόθεν κατέχει</l>
<l n="945">πολέμου μετάτροπος αὔρα.</l>
<l>νῦν γὰρ δαίμων φανερῶς</l>
<l>εἰς ἀγαθὰ μεταβιβάζει.</l>
</sp>
<sp>
<speaker>Τρυγαῖος</speaker>
<l>τὸ κανοῦν πάρεστʼ ὀλὰς ἔχον καὶ στέμμα καὶ μάχαιραν,</l>
<l>καὶ πῦρ γε τουτί, κοὐδὲν ἴσχει πλὴν τὸ πρόβατον ὑμᾶς.</l>
</sp>
<sp>
<speaker>Χορός</speaker>
<l n="950">οὔκουν ἁμιλλήσεσθον; ὡς</l>
<l>ἢν Χαῖρις ὑμᾶς ἴδῃ,</l>
<l>πρόσεισιν αὐλήσων ἄκλητος,</l>
<l>κᾆτα τοῦτʼ εὖ οἶδʼ ὅτι</l>
<l>φυσῶντι καὶ πονουμένῳ</l>
<l n="955">προσδώσετε δήπου.</l>
<milestone ed="p" n="956" unit="card"/>
</sp>
<sp>
<speaker>Τρυγαῖος</speaker>
<l>ἄγε δὴ τὸ κανοῦν λαβὼν σὺ καὶ τὴν χέρνιβα</l>
<l>περίιθι τὸν βωμὸν ταχέως ἐπιδέξια.</l>
</sp>
<sp>
<speaker>Οἰκέτης</speaker>
<l>ἰδού· λεγοις ἂν ἄλλο· περιελήλυθα.</l>
</sp>
<sp>
<speaker>Τρυγαῖος</speaker>
<l>φέρε δὴ τὸ δαλίον τόδʼ ἐμβάψω λαβών,</l>
<l n="960">σείου σὺ ταχέως· σὺ δὲ πρότεινε τῶν ὀλῶν,</l>
<l>καὐτός γε χερνίπτου παραδοὺς ταύτην ἐμοί,</l>
<l>καὶ τοῖς θεαταῖς ῥῖπτε τῶν κριθῶν.</l>
</sp>
<sp>
<speaker>Οἰκέτης</speaker>
<l>ἰδού.</l>
</sp>
<sp>
<speaker>Τρυγαῖος</speaker>
<l>ἔδωκας ἤδη;</l>
</sp>
<sp>
<speaker>Οἰκέτης</speaker>
<l>νὴ τὸν Ἑρμῆν ὥστε γε</l>
<l>τούτων ὅσοιπέρ εἰσι τῶν θεωμένων</l>
<l n="965">οὐκ ἔστιν οὐδεὶς ὅστις οὐ κριθὴν ἔχει.</l>
</sp>
<sp>
<speaker>Τρυγαῖος</speaker>
<l>οὐχ αἱ γυναῖκές γʼ ἔλαβον.</l>
</sp>
<sp>
<speaker>Οἰκέτης</speaker>
<l>ἀλλʼ εἰς ἑσπέραν</l>
<l>δώσουσιν αὐταῖς ἅνδρες.</l>
</sp>
<sp>
<speaker>Τρυγαῖος</speaker>
<l>ἀλλʼ εὐχώμεθα.</l>
<l>τίς τῇδε; ποῦ ποτʼ εἰσὶ πολλοὶ κἀγαθοί;</l>
</sp>
<sp>
<speaker>Οἰκέτης</speaker>
<l>τοισδὶ φέρε δῶ· πολλοὶ γάρ εἰσι κἀγαθοί.</l>
</sp>
<sp>
<speaker>Τρυγαῖος</speaker>
<l n="970">τούτους ἀγαθοὺς ἐνόμισας;</l>
</sp>
<sp>
<speaker>Οἰκέτης</speaker>
<l>οὐ γάρ, οἵτινες</l>
<l>ἡμῶν καταχεόντων ὕδωρ τοσουτονὶ</l>
<l>ἐς ταὐτὸ τοῦθʼ ἑστᾶσʼ ἰόντες χωρίον;</l>
</sp>
<sp>
<speaker>Τρυγαῖος</speaker>
<l>ἀλλʼ ὡς τάχιστʼ εὐχώμεθʼ.</l>
</sp>
<sp>
<speaker>Χορός</speaker>
<l>εὐχώμεσθα δή.</l>
<milestone ed="p" n="974" unit="card"/>
</sp>
</div2>
<div2 type="anapests">
<sp>
<speaker>Τρυγαῖος</speaker>
<l>ὦ σεμνοτάτη βασίλεια θεὰ</l>
<l n="975">πότνιʼ Εἰρήνη,</l>
<l>δέσποινα χορῶν, δέσποινα γάμων,</l>
<l>δέξαι θυσίαν τὴν ἡμετέραν.</l>
</sp>
<sp>
<speaker>Χορός</speaker>
<l>δέξαι δῆτʼ ὦ πολυτιμήτη</l>
<l>νὴ Δία, καὶ μὴ ποίει γʼ ἅπερ αἱ</l>
<l n="980">μοιχευόμεναι δρῶσι γυναῖκες.</l>
<l>καὶ γὰρ ἐκεῖναι παρακλίνασαι</l>
<l>τῆς αὐλείας παρακύπτουσιν,</l>
<l>κἄν τις προσέχῃ τὸν νοῦν αὐταῖς</l>
<l>ἀναχωροῦσιν,</l>
<l n="985">κᾆτʼ ἢν ἀπίῃ παρακύπτουσιν.</l>
<l>τούτων σὺ ποίει μηδὲν ἔθʼ ἡμᾶς.</l>
</sp>
<sp>
<speaker>Τρυγαῖος</speaker>
<l>μὰ Δίʼ ἀλλʼ ἀπόφηνον ὅλην σαυτὴν</l>
<l>γενναιοπρεπῶς τοῖσιν ἐρασταῖς</l>
<l>ἡμῖν, οἵ σου τρυχόμεθʼ ἤδη</l>
<l n="990">τρία καὶ δέκʼ ἔτη,</l>
<l>λῦσον δὲ μάχας καὶ κορκορυγάς,</l>
<l>ἵνα Λυσιμάχην σε καλῶμεν.</l>
<l>παῦσον δʼ ἡμῶν τὰς ὑπονοίας</l>
<l>τὰς περικόμψους,</l>
<l n="995">αἷς στωμυλλόμεθʼ εἰς ἀλλήλους·</l>
<l>μεῖξον δʼ ἡμᾶς τοὺς Ἕλληνας</l>
<l>πάλιν ἐξ ἀρχῆς</l>
<l>φιλίας χυλῷ καὶ συγγνώμῃ</l>
<l>τινὶ πρᾳοτέρᾳ κέρασον τὸν νοῦν·</l>
<l>καὶ τὴν ἀγορὰν ἡμῖν ἀγαθῶν</l>
<l n="1000">ἐμπλησθῆναι, μεγάλων σκορόδων,</l>
<l>σικύων πρῴων, μήλων, ῥοιῶν.</l>
<l>δούλοισι χλανισκιδίων μικρῶν·</l>
<l>κἀκ Βοιωτῶν γε φέροντας ἰδεῖν</l>
<l>χῆνας νήττας φάττας τροχίλους·</l>
<l n="1005">καὶ Κωπᾴδων ἐλθεῖν σπυρίδας,</l>
<l>καὶ περὶ ταύτας ἡμᾶς ἁθρόους</l>
<l>ὀψωνοῦντας τυρβάζεσθαι</l>
<l>Μορύχῳ Τελέᾳ Γλαυκέτῃ, ἄλλοις</l>
<l>τένθαις πολλοῖς· κᾆτα Μελάνθιον</l>
<l n="1010">ἥκειν ὕστερον ἐς τὴν ἀγοράν,</l>
<l>τὰς δὲ πεπρᾶσθαι, τὸν δʼ ὀτοτύζειν,</l>
<l>εἶτα μονῳδεῖν ἐκ Μηδείας,</l>
<l>‘ὀλόμαν ὀλόμαν, ἀποχηρωθεὶς</l>
<l>τᾶς ἐν τεύτλοισι λοχευομένας·’</l>
<l n="1015">τοὺς δʼ ἀνθρώπους ἐπιχαίρειν.<milestone ed="p" n="1016" unit="card"/>
</l>
</sp>
</div2>
<div2 type="iambics">
<sp>
<speaker>Τρυγαῖος</speaker>
<l>ταῦτʼ ὦ πολυτίμητʼ εὐχομένοις ἡμῖν δίδου.</l>
</sp>
<sp>
<speaker>Οἰκέτης</speaker>
<l>λαβὲ τὴν μάχαιραν· εἶθʼ ὅπως μαγειρικῶς</l>
<l>σφάξεις τὸν οἶν.</l>
</sp>
<sp>
<speaker>Τρυγαῖος</speaker>
<l>ἀλλʼ οὐ θέμις.</l>
</sp>
<sp>
<speaker>Οἰκέτης</speaker>
<l>τιὴ τί δή;</l>
</sp>
<sp>
<speaker>Τρυγαῖος</speaker>
<l>οὐχ ἥδεται δήπουθεν Εἰρήνη σφαγαῖς,</l>
<l n="1020">οὐδʼ αἱματοῦται βωμός. ἀλλʼ εἴσω φέρων</l>
<l>θύσας τὰ μηρἴ ἐξελὼν δεῦρʼ ἔκφερε,</l>
<l>χοὔτω τὸ πρόβατον τῷ χορηγῷ σῴζεται.</l>
<milestone ed="p" n="1023" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>σέ τοι θύρασι χρὴ  <gap/> μένοντα τοίνυν</l>
<l>σχίζας δευρὶ τιθέναι ταχέως</l>
<l n="1025">τά τε πρόσφορα πάντʼ ἐπὶ τούτοις.</l>
</sp>
<sp>
<speaker>Τρυγαῖος</speaker>
<l>οὔκουν δοκῶ σοι μαντικῶς τὸ φρύγανον τίθεσθαι;</l>
</sp>
<sp>
<speaker>Χορός</speaker>
<l>πῶς δʼ οὐχί; τί γάρ σε πέφευγʼ</l>
<l>ὅσα χρὴ σοφὸν ἄνδρα; τί δʼ οὐ</l>
<l>σὺ φρονεῖς ὁπόσα χρεών ἐστιν</l>
<l n="1030">τόν γε σοφῇ δόκιμον</l>
<l>φρενὶ πορίμῳ τε τόλμῃ;</l>
</sp>
<sp>
<speaker>Τρυγαῖος</speaker>
<l>ἡ σχίζα γοῦν ἐνημμένη τὸν Στιλβίδην πιέζει,</l>
<l>καὶ τὴν τράπεζαν οἴσομαι, καὶ παιδὸς οὐ δεήσει.</l>
</sp>
<sp>
<speaker>Χορός</speaker>
<l>τίς οὖν ἂν οὐκ ἐπαινέσειεν</l>
<l>ἄνδρα τοιοῦτον, ὅστις</l>
<l n="1035">πόλλʼ ἀνατλὰς ἔσωσε</l>
<l>τὴν ἱερὰν πόλιν;</l>
<l>ὥστʼ οὐχὶ μὴ παύσῃ ποτʼ ὢν</l>
<l>ζηλωτὸς ἅπασιν.</l>
<milestone ed="p" n="1039" unit="card"/>
</sp>
</div2>
<div2 type="iambics">
<sp>
<speaker>Οἰκέτης</speaker>
<l>ταυτὶ δέδραται. τίθεσο τὼ μηρὼ λαβών.</l>
<l n="1040">ἐγὼ δʼ ἐπὶ σπλάγχνʼ εἶμι καὶ θυλήματα.</l>
</sp>
<sp>
<speaker>Τρυγαῖος</speaker>
<l>ἐμοὶ μελήσει ταῦτά γʼ· ἀλλʼ ἥκειν ἐχρῆν.</l>
</sp>
<sp>
<speaker>Οἰκέτης</speaker>
<l>ἰδοὺ πάρειμι. μῶν ἐπισχεῖν σοι δοκῶ;</l>
</sp>
<sp>
<speaker>Τρυγαῖος</speaker>
<l>ὄπτα καλῶς νυν αὐτά· καὶ γὰρ οὑτοσὶ</l>
<l>προσέρχεται δάφνῃ τις ἐστεφανωμένος.</l>
<l n="1045">τίς ἄρα ποτʼ ἐστίν;</l>
</sp>
<sp>
<speaker>Οἰκέτης</speaker>
<l>ὡς ἀλαζὼν φαίνεται·</l>
<l>μάντις τίς ἐστιν.</l>
</sp>
<sp>
<speaker>Τρυγαῖος</speaker>
<l>οὐ μὰ Δίʼ ἀλλʼ Ἱεροκλέης</l>
<l>οὗτός γέ πού ʼσθʼ ὁ χρησμολόγος οὑξ Ὠρεοῦ.</l>
</sp>
<sp>
<speaker>Οἰκέτης</speaker>
<l>τί ποτʼ ἄρα λέξει;</l>
</sp>
<sp>
<speaker>Τρυγαῖος</speaker>
<l>δῆλός ἐσθʼ οὗτός γʼ ὅτι</l>
<l>ἐναντιώσεταί τι ταῖς διαλλαγαῖς.</l>
</sp>
<sp>
<speaker>Οἰκέτης</speaker>
<l n="1050">οὔκ, ἀλλὰ κατὰ τὴν κνῖσαν εἰσελήλυθεν.</l>
</sp>
<sp>
<speaker>Τρυγαῖος</speaker>
<l>μή νυν ὁρᾶν δοκῶμεν αὐτόν.</l>
</sp>
<sp>
<speaker>Οἰκέτης</speaker>
<l>εὖ λέγεις.</l>
</sp>
<sp>
<speaker>Ἱεροκλῆς</speaker>
<l>τίς ἡ θυσία ποθʼ αὑτηὶ καὶ τῷ θεῶν;</l>
</sp>
<sp>
<speaker>Τρυγαῖος</speaker>
<l>ὀπτα σὺ σιγῇ κἄπαγʼ ἀπὸ τῆς ὀσφύος.</l>
</sp>
<sp>
<speaker>Ἱεροκλῆς</speaker>
<l>ὅτῳ δὲ θύετʼ οὐ φράσεθʼ;</l>
</sp>
<sp>
<speaker>Τρυγαῖος</speaker>
<l>ἡ κέρκος ποιεῖ</l>
<l n="1055">καλῶς;</l>
</sp>
<sp>
<speaker>Οἰκέτης</speaker>
<l>καλῶς δῆτʼ ὦ πότνιʼ Εἰρήνη φίλη.</l>
</sp>
<sp>
<speaker>Ἱεροκλῆς</speaker>
<l>ἄγε νυν ἀπάρχου κᾆτα δὸς τἀπάργματα.</l>
</sp>
<sp>
<speaker>Τρυγαῖος</speaker>
<l>ὀπτᾶν ἄμεινον πρῶτον.</l>
</sp>
<sp>
<speaker>Ἱεροκλῆς</speaker>
<l>ἀλλὰ ταυταγὶ</l>
<l>ἤδη ʼστὶν ὀπτά.</l>
</sp>
<sp>
<speaker>Τρυγαῖος</speaker>
<l>πολλὰ πράττεις, ὅστις εἶ.</l>
<l>κατάτεμνε. ποῦ τράπεζα; τὴν σπονδὴν φέρε.</l>
</sp>
<sp>
<speaker>Ἱεροκλῆς</speaker>
<l n="1060">ἡ γλῶττα χωρὶς τέμνεται.</l>
</sp>
<sp>
<speaker>Τρυγαῖος</speaker>
<l>μεμνήμεθα.</l>
<l>ἀλλʼ οἶσθʼ ὃ δρᾶσον;</l>
</sp>
<sp>
<speaker>Ἱεροκλῆς</speaker>
<l>ἢν φράσῃς.</l>
</sp>
<sp>
<speaker>Τρυγαῖος</speaker>
<l>μὴ διαλέγου</l>
<l>νῷν μηδέν· Εἰρήνῃ γὰρ ἱερὰ θύομεν.</l>
<milestone ed="p" n="1063" unit="card"/>
</sp>
<sp>
<speaker>Ἱεροκλῆς</speaker>
<l>ὦ μέλεοι θνητοὶ καὶ νήπιοι,</l>
</sp>
<sp>
<speaker>Τρυγαῖος</speaker>
<l>ἐς κεφαλὴν σοί.</l>
</sp>
</div2>
<div2 type="dactyls">
<sp>
<speaker>Ἱεροκλῆς</speaker>
<l>οἵτινες ἀφραδίῃσι θεῶν νόον οὐκ ἀίοντες</l>
<l n="1065">συνθήκας πεποίησθʼ ἄνδρες χαροποῖσι πιθήκοις,</l>
</sp>
<sp>
<speaker>Τρυγαῖος</speaker>
<l>αἰβοιβοῖ.</l>
</sp>
<sp>
<speaker>Ἱεροκλῆς</speaker>
<l>τί γελᾷς;</l>
</sp>
<sp>
<speaker>Τρυγαῖος</speaker>
<l>ἥσθην χαροποῖσι πιθήκοις.</l>
</sp>
<sp>
<speaker>Ἱεροκλῆς</speaker>
<l>καὶ κέπφοι τρήρωνες ἀλωπεκιδεῦσι πέπεισθε,</l>
<l>ὧν δόλιαι ψυχαί, δόλιαι φρένες.</l>
</sp>
<sp>
<speaker>Τρυγαῖος</speaker>
<l>εἴθε σου εἶναι</l>
<l>ὤφελεν ὦλαζὼν οὑτωσὶ θερμὸς ὁ πλεύμων.</l>
</sp>
<sp>
<speaker>Ἱεροκλῆς</speaker>
<l n="1070">εἰ γὰρ μὴ νύμφαι γε θεαὶ Βάκιν ἐξαπάτασκον,</l>
<l>μηδὲ Βάκις θνητούς, μηδʼ αὖ νύμφαι Βάκιν αὐτὸν—</l>
</sp>
<sp>
<speaker>Τρυγαῖος</speaker>
<l>ἐξώλης ἀπόλοιʼ, εἰ μὴ παύσαιο βακίζων.</l>
</sp>
<sp>
<speaker>Ἱεροκλῆς</speaker>
<l>οὔπω θέσφατον ἦν Εἰρήνης δέσμʼ ἀναλῦσαι,</l>
<l>ἀλλὰ τόδε πρότερον—</l>
</sp>
<sp>
<speaker>Τρυγαῖος</speaker>
<l>τοῖσδʼ ἁλσί γε παστέα ταυτί.</l>
</sp>
<sp>
<speaker>Ἱεροκλῆς</speaker>
<l n="1075">οὐ γάρ πω τοῦτʼ ἐστὶ φίλον μακάρεσσι θεοῖσιν,</l>
<l>φυλόπιδος λῆξαι, πρίν κεν λύκος οἶν ὑμεναιοῖ.</l>
</sp>
<sp>
<speaker>Τρυγαῖος</speaker>
<l>καὶ πῶς ὦ κατάρατε λύκος ποτʼ ἂν οἶν ὑμεναιοῖ;</l>
</sp>
<sp>
<speaker>Ἱεροκλῆς</speaker>
<l>ὡς ἡ σφονδύλη φεύγουσα πονηρότατον βδεῖ,</l>
<l>†χἠ κώδων† ἀκαλανθὶς ἐπειγομένη τυφλὰ τίκτει,</l>
<l>τουτάκις οὔπω χρῆν τὴν εἰρήνην πεποιῆσθαι.</l>
</sp>
<sp>
<speaker>Τρυγαῖος</speaker>
<l n="1080">ἀλλὰ τί χρῆν ἡμᾶς; οὐ παύσασθαι πολεμοῦντας,</l>
<l>ἢ διακαυνιάσαι πότεροι κλαυσούμεθα μεῖζον,</l>
<l>ἐξὸν σπεισαμένοις κοινῇ τῆς Ἑλλάδος ἄρχειν;</l>
</sp>
<sp>
<speaker>Ἱεροκλῆς</speaker>
<l>οὔποτε ποιήσεις τὸν καρκίνον ὀρθὰ βαδίζειν.</l>
</sp>
<sp>
<speaker>Τρυγαῖος</speaker>
<l>οὔποτε δειπνήσεις ἔτι τοῦ λοιποῦ νʼ πρυτανείῳ,</l>
<l n="1085">οὐδʼ ἐπὶ τῷ πραχθέντι ποιήσεις ὕστερον οὐδέν.</l>
</sp>
<sp>
<speaker>Ἱεροκλῆς</speaker>
<l>οὐδέποτʼ ἂν θείης λεῖον τὸν τραχὺν ἐχῖνον.</l>
</sp>
<sp>
<speaker>Τρυγαῖος</speaker>
<l>ἆρα φενακίζων ποτʼ Ἀθηναίους ἔτι παύσει;</l>
</sp>
<sp>
<speaker>Ἱεροκλῆς</speaker>
<l>ποῖον γὰρ κατὰ χρησμὸν ἐκαύσατε μῆρα θεοῖσιν;</l>
</sp>
<sp>
<speaker>Τρυγαῖος</speaker>
<l>ὅνπερ κάλλιστον δήπου πεποίηκεν Ὅμηρος·</l>
<l n="1090">‘ὣς οἱ μὲν νέφος ἐχθρὸν ἀπωσάμενοι πολέμοιο</l>
<l>Εἰρήνην εἵλοντο καὶ ἱδρύσανθʼ ἱερείῳ.</l>
<l>αὐτὰρ ἐπεὶ κατὰ μῆρʼ ἐκάη καὶ σπλάγχνʼ ἐπάσαντο,</l>
<l>ἔσπενδον δεπάεσσιν· ἐγὼ δʼ ὁδὸν ἡγεμόνευον·’</l>
<l>χρησμολόγῳ δʼ οὐδεὶς ἐδίδου κώθωνα φαεινόν.</l>
</sp>
<sp>
<speaker>Ἱεροκλῆς</speaker>
<l n="1095">οὐ μετέχω τούτων· οὐ γὰρ ταῦτʼ εἶπε Σίβυλλα.</l>
</sp>
<sp>
<speaker>Τρυγαῖος</speaker>
<l>ἀλλʼ ὁ σοφός τοι νὴ Δίʼ Ὅμηρος δεξιὸν εἶπεν·</l>
<l>‘ἀφρήτωρ ἀθέμιστος ἀνέστιός ἐστιν ἐκεῖνος,</l>
<l>ὃς πολέμου ἔραται ἐπιδημίου ὀκρυόεντος.’</l>
</sp>
<sp>
<speaker>Ἱεροκλῆς</speaker>
<l>φράζεο δὴ μή πώς σε δόλῳ φρένας ἐξαπατήσας</l>
<l n="1100">ἰκτῖνος μάρψῃ.</l>
</sp>
<sp>
<speaker>Τρυγαῖος</speaker>
<l>τουτὶ μέντοι σὺ φυλάττου,</l>
<l>ὡς οὗτος φοβερὸς τοῖς σπλάγχνοις ἐστὶν ὁ χρησμός.</l>
<l>ἔγχει δὴ σπονδὴν καὶ τῶν σπλάγχνων φέρε δευρί.</l>
</sp>
<sp>
<speaker>Ἱεροκλῆς</speaker>
<l>ἀλλʼ εἰ ταῦτα δοκεῖ, κἀγὼ ʼμαυτῷ βαλανεύσω.</l>
</sp>
<sp>
<speaker>Τρυγαῖος</speaker>
<l>σπονδὴ σπονδή.</l>
<milestone ed="p" n="1105" unit="card"/>
</sp>
<sp>
<speaker>Ἱεροκλῆς</speaker>
<l n="1105">ἔγχει δὴ κἀμοὶ καὶ σπλάγχνων μοῖραν ὄρεξον.</l>
</sp>
<sp>
<speaker>Τρυγαῖος</speaker>
<l>ἀλλʼ οὔπω τοῦτʼ ἐστὶ φίλον μακάρεσσι θεοῖσιν·</l>
<l>ἀλλὰ τόδε πρότερον, σπένδειν ἡμᾶς, σὲ δʼ ἀπελθεῖν.</l>
<l>ὦ πότνιʼ Εἰρήνη παράμεινον τὸν βίον ἡμῖν.</l>
</sp>
<sp>
<speaker>Ἱεροκλῆς</speaker>
<l>πρόσφερε τὴν γλῶτταν.</l>
</sp>
<sp>
<speaker>Τρυγαῖος</speaker>
<l>σὺ δὲ τὴν σαυτοῦ γʼ ἀπένεγκε.</l>
</sp>
<sp>
<speaker>Ἱεροκλῆς</speaker>
<l n="1110">σπονδή.</l>
</sp>
<sp>
<speaker>Τρυγαῖος</speaker>
<l>καὶ ταυτὶ μετὰ τῆς σπονδῆς λαβὲ θᾶττον.</l>
</sp>
<sp>
<speaker>Ἱεροκλῆς</speaker>
<l>οὐδεὶς προσδώσει τῶν σπλάγχνων;</l>
</sp>
<sp>
<speaker>Τρυγαῖος</speaker>
<l>οὐ γὰρ οἷόν τε</l>
<l>ἡμῖν προσδιδόναι, πρίν κεν λύκος οἶν ὑμεναιοῖ.</l>
</sp>
<sp>
<speaker>Ἱεροκλῆς</speaker>
<l>ναὶ πρὸς τῶν γονάτων.</l>
</sp>
<sp>
<speaker>Τρυγαῖος</speaker>
<l>ἄλλως ὦ τᾶν ἱκετεύεις·</l>
<l>οὐ γὰρ ποιήσεις λεῖον τὸν τραχὺν ἐχῖνον.</l>
</sp>
</div2>
<div2 type="iambics">
<sp>
<speaker>Τρυγαῖος</speaker>
<l n="1115">ἄγε δὴ θεαταὶ δεῦρο συσπλαγχνεύετε</l>
<l>μετὰ νῷν.</l>
</sp>
<sp>
<speaker>Ἱεροκλῆς</speaker>
<l>τί δὴ ʼγώ;</l>
</sp>
<sp>
<speaker>Τρυγαῖος</speaker>
<l>τὴν Σίβυλλαν ἔσθιε.</l>
</sp>
<sp>
<speaker>Ἱεροκλῆς</speaker>
<l>οὔτοι μὰ τὴν γῆν ταῦτα κατέδεσθον μόνω,</l>
<l>ἀλλʼ ἁρπάσομαι σφῷν αὐτά· κεῖται δʼ ἐν μέσῳ.</l>
</sp>
<sp>
<speaker>Τρυγαῖος</speaker>
<l>ὦ παῖε τὸν Βάκιν.</l>
</sp>
<sp>
<speaker>Ἱεροκλῆς</speaker>
<l>μαρτύρομαι.</l>
</sp>
<sp>
<speaker>Τρυγαῖος</speaker>
<l n="1120">κἄγωγʼ ὅτι τένθης εἶ σὺ κἀλαζὼν ἀνήρ.</l>
<l>παἶ αὐτὸν ἐπέχων τῷ ξύλῳ τὸν ἀλαζόνα.</l>
</sp>
<sp>
<speaker>Οἰκέτης</speaker>
<l>σὺ μὲν οὖν· ἐγὼ δὲ τουτονὶ τῶν κῳδίων,</l>
<l>ἁλάμβανʼ αὐτὸς ἐξαπατῶν, ἐκβολβιῶ.</l>
<l>οὐ καταβαλεῖς τὰ κῴδιʼ ὦ θυηπόλε;</l>
<l n="1125">ἤκουσας; ὁ κόραξ οἷος ἦλθʼ ἐξ Ὠρεοῦ.</l>
<l>οὐκ ἀποπετήσει θᾶττον εἰς Ἐλύμνιον;</l>
<milestone ed="p" n="1127" unit="card"/>
</sp>
</div2>
</div1>
<div1 type="Parabasis">
<div2 type="strophe" n="1">
<sp>
<speaker>Χορός</speaker>
<l>ἥδομαί γʼ ἥδομαι</l>
<l>κράνους ἀπηλλαγμένος</l>
<l>τυροῦ τε καὶ κρομμύων.</l>
<l n="1130">οὐ γὰρ φιληδῶ μάχαις,</l>
<l>ἀλλὰ πρὸς πῦρ διέλκων</l>
<l>μετʼ ἀνδρῶν ἑταίρων φίλων,</l>
<l>ἐκκέας τῶν ξύλων ἅττʼ ἂν ᾖ</l>
<l>δανότατα τοῦ θέρους</l>
<l n="1135">†ἐκπεπρισμένα†,</l>
<l>κἀνθρακίζων τοὐρεβίνθου</l>
<l>τήν τε φηγὸν ἐμπυρεύων,</l>
<l>χἄμα τὴν Θρᾷτταν κυνῶν</l>
<l>τῆς γυναικὸς λουμένης.<milestone ed="p" n="1140" unit="card"/>
</l>
</sp>
</div2>
<div2 type="epirrheme">
<sp>
<speaker>Χορός</speaker>
<l n="1140">οὐ γὰρ ἔσθʼ ἥδιον ἢ τυχεῖν μὲν ἤδη ʼσπαρμένα,</l>
<l>τὸν θεὸν δʼ ἐπιψακάζειν, καὶ τινʼ εἰπεῖν γείτονα,</l>
<l>εἰπέ μοι τί τηνικαῦτα δρῶμεν ὦ Κωμαρχίδη;</l>
<l>ἐμπιεῖν ἔμοιγʼ ἀρέσκει τοῦ θεοῦ δρῶντος καλῶς.</l>
<l>ἀλλʼ ἄφευε τῶν φασήλων ὦ γύναι τρεῖς χοίνικας,</l>
<l n="1145">τῶν τε πυρῶν μεῖξον αὐτοῖς, τῶν τε σύκων ἔξελε,</l>
<l>τόν τε Μανῆν ἡ Σύρα βωστρησάτω κʼ τοῦ χωρίου.</l>
<l>οὐ γὰρ οἷόν τʼ ἐστὶ πάντως οἰναρίζειν τήμερον</l>
<l>οὐδὲ τυντλάζειν, ἐπειδὴ παρδακὸν τὸ χωρίον.</l>
<l>κἀξ ἐμοῦ δʼ ἐνεγκάτω τις τὴν κίχλην καὶ τὼ σπίνω·</l>
<l n="1150">ἦν δὲ καὶ πυός τις ἔνδον καὶ λαγῷα τέτταρα,</l>
<l>εἴ τι μὴ ʼξήνεγκεν αὐτῶν ἡ γαλῆ τῆς ἑσπέρας·</l>
<l>ἐψόφει γοῦν ἔνδον οὐκ οἶδʼ ἅττα κἀκυδοιδόπα·</l>
<l>ὧν ἔνεγκʼ ὦ παῖ τρἴ ἡμῖν, ἓν δὲ δοῦναι τῷ πατρί·</l>
<l>μυρρίνας τʼ αἴτησον ἐξ Αἰσχινάδου τῶν καρπίμων·</l>
<l n="1155">χἄμα τῆς αὐτῆς ὁδοῦ Χαρινάδην τις βωσάτω,<milestone ed="p" n="1156" unit="card"/>
</l>
</sp>
</div2>
<div2 type="pnigos">
<sp>
<speaker>Χορός</speaker>
<l>ὡς ἂν ἐμπίῃ μεθʼ ἡμῶν,</l>
<l>εὖ ποιοῦντος κὠφελοῦντος</l>
<l>τοῦ φεοῦ τἀρώματα.</l>
<milestone ed="p" n="1159" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>ἡνίκʼ ἂν δʼ ἀχέτας</l>
<l n="1160">ᾄδῃ τὸν ἡδὺν νόμον,</l>
<l>διασκοπῶν ἥδομαι</l>
<l>τὰς Λημυνίας ἀμπέλους,</l>
<l>εἰ πεπαίνουσιν ἤ-</l>
<l>δη ʽτὸ γὰρ φῖτυ πρῷον φύσεἰ,</l>
<l n="1165">τόν τε φήληχʼ ὁρῶν οἰδάνοντʼ·</l>
<l>εἶθʼ ὁπόταν ᾖ πέπων,</l>
<l>ἐσθίω κἀπέχω</l>
<l>χἄμα φήμʼ, <q direct="unspecified">ὧραι φίλαι·</q> καὶ</l>
<l>τοῦ θύμου τρίβων κυκῶμαι·</l>
<l n="1170">κᾆτα γίγνομαι παχὺς</l>
<l>τηνικαῦτα τοῦ θέρους</l>
<milestone ed="p" n="1172" unit="card"/>
</sp>
</div2>
<div2 type="antepirrheme">
<sp>
<speaker>Χορός</speaker>
<l>μᾶλλον ἢ θεοῖσιν ἐχθρὸν ταξίαρχον προσβλέπων</l>
<l>τρεῖς λόφους ἔχοντα καὶ φοινικίδʼ ὀξεῖαν πάνυ,</l>
<l>ἣν ἐκεῖνός φησιν εἶναι βάμμα Σαρδιανικόν·</l>
<l n="1175">ἢν δέ που δέῃ μάχεσθʼ ἔχοντα τὴν φοινικίδα,</l>
<l>τηνικαῦτʼ αὐτὸς βέβαπται βάμμα Κυζικηνικόν·</l>
<l>κᾆτα φεύγει πρῶτος ὥσπερ ξουθὸς ἱππαλεκτρυὼν</l>
<l>τοὺς λόφους σείων· ἐγὼ δʼ ἕστηκα †λινοπτώμενος.†</l>
<l>ἡνίκʼ ἂν δʼ οἴκοι γένωνται, δρῶσιν οὐκ ἀνασχετά,</l>
<l n="1180">τοὺς μὲν ἐγγράφοντες ἡμῶν τοὺς δʼ ἄνω τε καὶ κάτω</l>
<l>ἐξαλείφοντες δὶς ἢ τρίς. αὔριον δʼ ἔσθʼ ἡ ʼξοδος·</l>
<l>τῷ δὲ σιτίʼ οὐκ ἐώνητʼ· οὐ γὰρ ᾔδειν ἐξιών·</l>
<l>εἶτα προστὰς πρὸς τὸν ἀνδριάντα τὸν Πανδίονος</l>
<l>εἶδεν αὑτόν, κἀπορῶν θεῖ τῷ κακῷ βλέπων ὀπόν.</l>
<l n="1185">ταῦτα δʼ ἡμᾶς τοὺς ἀγροίκους δρῶσι, τοὺς δʼ ἐξ ἄστεως</l>
<l>ἧττον, οἱ θεοῖσιν οὗτοι κἀνδράσιν ῥιψάσπιδες.</l>
<l>ὧν ἔτʼ εὐθύνας ἐμοὶ δώσουσιν, ἢν θεὸς θέλῃ.<milestone ed="p" n="1188" unit="card"/>
</l>
</sp>
</div2>
<div2 type="antipnigos">
<sp>
<speaker>Χορός</speaker>
<l>πολλὰ γὰρ δή μʼ ἠδίκησαν,</l>
<l>ὄντες οἴκοι μὲν λέοντες</l>
<l n="1190">ἐν μάχῃ δʼ ἀλώπεκες.</l>
<milestone ed="p" n="1191" unit="card"/>
</sp>
</div2>
</div1>
<div1 type="Episode">
<sp>
<speaker>Τρυγαῖος</speaker>
<l>ἰοὺ ἰού.</l>
<l>ὅσον τὸ χρῆμʼ ἐπὶ δεῖπνον ἦλθʼ ἐς τοὺς γάμους.</l>
<l>ἔχʼ ἀποκάθαιρε τὰς τραπέζας ταυτῃί·</l>
<l>πάντως γὰρ οὐδὲν ὄφελός ἐστʼ αὐτῆς ἔτι.</l>
<l n="1195">ἔπειτʼ ἐπιφόρει τοὺς ἀμύλους καὶ τὰς κίχλας</l>
<l>καὶ τῶν λαγῴων πολλὰ καὶ τοὺς κολλάβους.</l>
</sp>
<sp>
<speaker>Δρεπανουργός</speaker>
<l>ποῦ ποῦ Τρυγαῖός ἐστιν;</l>
</sp>
<sp>
<speaker>Τρυγαῖος</speaker>
<l>ἀναβράττω κίχλας.</l>
</sp>
<sp>
<speaker>Δρεπανουργός</speaker>
<l>ὦ φίλτατʼ ὦ Τρυγαἶ ὅσʼ ἡμᾶς τἀγαθὰ</l>
<l>δέδρακας εἰρήνην ποιήσας· ὡς πρὸ τοῦ</l>
<l n="1200">οὐδεὶς ἐπρίατʼ ἂν δρέπανον οὐδὲ κολλύβου,</l>
<l>νυνὶ δὲ πεντήκοντα δραχμῶν ἐμπολῶ·</l>
<l>ὁδὶ δὲ τριδράχμους τοὺς κάδους ἐς τοὺς ἀγρούς.</l>
<l>ἀλλʼ ὦ Τρυγαῖε τῶν δρεπάνων τε λάμβανε</l>
<l>καὶ τῶνδʼ ὅ τι βούλει προῖκα· καὶ ταυτὶ δέχου·</l>
<l n="1205">ἀφʼ ὧν γὰρ ἀπεδόμεσθα κἀκερδήναμεν</l>
<l>τὰ δῶρα ταυτί σοι φέρομεν ἐς τοὺς γάμους.</l>
</sp>
<sp>
<speaker>Τρυγαῖος</speaker>
<l>ἴθι νυν καταθέμενοι παρʼ ἐμοὶ ταῦτʼ εἴσιτε</l>
<l>ἐπὶ δεῖπνον ὡς τάχιστα· καὶ γὰρ οὑτοσὶ</l>
<l>ὅπλων κάπηλος ἀχθόμενος προσέρχεται.</l>
</sp>
<sp>
<speaker>Λοφοποιός</speaker>
<l n="1210">οἴμʼ ὡς προθέλυμνόν μʼ ὦ Τρυγαἶ ἀπώλεσας.</l>
</sp>
<sp>
<speaker>Τρυγαῖος</speaker>
<l>τί δʼ ἔστιν ὦ κακόδαιμον; οὔτι που λοφᾷς;</l>
</sp>
<sp>
<speaker>Λοφοποιός</speaker>
<l>ἀπώλεσάς μου τὴν τέχνην καὶ τὸν βίον,</l>
<l>καὶ τουτουὶ καὶ τοῦ δορυξοῦ ʼκεινονί.</l>
</sp>
<sp>
<speaker>Τρυγαῖος</speaker>
<l>τί δῆτα τουτοινὶ καταθῶ σοι τοῖν λόφοιν;</l>
</sp>
<sp>
<speaker>Λοφοποιός</speaker>
<l n="1215">αὐτὸς σὺ τί δίδως;</l>
</sp>
<sp>
<speaker>Τρυγαῖος</speaker>
<l>ὅ τι δίδωμʼ; αἰσχύνομαι.</l>
<l>ὅμως δʼ ὅτι τὸ σφήκωμʼ ἔχει πόνον πολύν,</l>
<l>δοίην ἂν αὐτοῖν ἰσχάδων τρεῖς χοίνικας.</l>
<l>ἵνʼ ἀποκαθαίρω τὴν τράπεζαν τουτῳί.</l>
</sp>
<sp>
<speaker>Λοφοποιός</speaker>
<l>ἔνεγκε τοίνυν εἰσιὼν τὰς ἰσχάδας·</l>
<l n="1220">κρεῖττον γὰρ ὦ τᾶν ἐστιν ἢ μηδὲν λαβεῖν.</l>
</sp>
<sp>
<speaker>Τρυγαῖος</speaker>
<l>ἀπόφερʼ ἀπόφερʼ ἐς κόρακας ἀπὸ τῆς οἰκίας.</l>
<l>τριχορρυεῖτον, οὐδέν ἐστον τὼ λόφω.</l>
<l>οὐκ ἂν πριαίμην οὐδʼ ἂν ἰσχάδος μιᾶς.</l>
</sp>
<sp>
<speaker>Θωρακόπωλης</speaker>
<l>τί δαὶ δεκάμνῳ τῷδε θώρηκος κύτει</l>
<l n="1225">ἐνημμένῳ κάλλιστα χρήσομαι τάλας;</l>
</sp>
<sp>
<speaker>Τρυγαῖος</speaker>
<l>οὗτος μὲν οὐ μή σοι ποιήσει ζημίαν.</l>
<l>ἀλλʼ αἶρέ μοι τοῦτόν γε τῆς ἰσωνίας·</l>
<l>ἐναποπατεῖν γάρ ἐστʼ ἐπιτήδειος πάνυ—</l>
</sp>
<sp>
<speaker>Θωρακοπώλης</speaker>
<l>παῦσαί μʼ ὑβρίζων τοῖς ἐμοῖσι χρήμασιν.</l>
<milestone ed="p" n="1230" unit="card"/>
</sp>
<sp>
<speaker>Τρυγαῖος</speaker>
<l n="1230">ὡδὶ παραθέντι τρεῖς λίθους. οὐ δεξιῶς;</l>
</sp>
<sp>
<speaker>Θωρακοπώλης</speaker>
<l>ποίᾳ δʼ ἀποψήσει ποτʼ ὦμαθέστατε;</l>
</sp>
<sp>
<speaker>Τρυγαῖος</speaker>
<l>τῃδὶ διεὶς τὴν χεῖρα διὰ τῆς θαλαμιᾶς</l>
<l>καὶ τῇδʼ.</l>
</sp>
<sp>
<speaker>Θωρακοπώλης</speaker>
<l>ἅμʼ ἀμφοῖν δῆτʼ;</l>
</sp>
<sp>
<speaker>Τρυγαῖος</speaker>
<l>ἔγωγε νὴ Δία,</l>
<l>ἵνα μή γʼ ἁλῶ τρύπημα κλέπτων τῆς νεώς.</l>
</sp>
<sp>
<speaker>Θωρακοπώλης</speaker>
<l n="1235">ἔπειτʼ ἐπὶ δεκάμνῳ χεσεῖ καθήμενος;</l>
</sp>
<sp>
<speaker>Τρυγαῖος</speaker>
<l>ἔγωγε νὴ Δίʼ ὦπίτριπτʼ. οἴει γὰρ ἂν</l>
<l>τὸν πρωκτὸν ἀποδόσθαι με χιλιῶν δραχμῶν;</l>
</sp>
<sp>
<speaker>Θωρακοπώλης</speaker>
<l>ἴθι δὴ ʼξένεγκε τἀργύριον.</l>
</sp>
<sp>
<speaker>Τρυγαῖος</speaker>
<l>ἀλλʼ ὦγαθὲ</l>
<l>θλίβει τὸν ὄρρον. ἀπόφερʼ, οὐκ ὠνήσομαι.</l>
</sp>
<sp>
<speaker>Σαλπιγγοποιός</speaker>
<l n="1240">τί δʼ ἆρα τῇ σάλπιγγι τῇδε χρήσομαι,</l>
<l>ἣν ἐπριάμην δραχμῶν ποθʼ ἑξήκοντʼ ἐγώ;</l>
</sp>
<sp>
<speaker>Τρυγαῖος</speaker>
<l>μόλυβδον ἐς τουτὶ τὸ κοῖλον ἐγχέας</l>
<l>ἔπειτʼ ἄνωθεν ῥάβδον ἐνθεὶς ὑπόμακρον,</l>
<l>γενήσεταί σοι τῶν κατακτῶν κοττάβων.</l>
</sp>
<sp>
<speaker>Σαλπιγγοποιός</speaker>
<l n="1245">οἴμοι καταγελᾷς.</l>
</sp>
<sp>
<speaker>Τρυγαῖος</speaker>
<l>ἀλλʼ ἕτερον παραινέσω.</l>
<l>τὸν μὲν μόλυβδον, ὥσπερ εἶπον, ἔγχεον,</l>
<l>ἐντευθενὶ δὲ σπαρτίοις ἠρτημένην</l>
<l>πλάστιγγα πρόσθες, καὐτό σοι γενήσεται</l>
<l>τὰ σῦκʼ ἐν ἀγρῷ τοῖς οἰκέταισιν ἱστάναι.</l>
</sp>
<sp>
<speaker>Κρανοποιός</speaker>
<l n="1250">ὦ δυσκάθαρτε δαῖμον ὥς μʼ ἀπώλεσας,</l>
<l>ὅτʼ ἀντέδωκά γʼ ἀντὶ τῶνδε μνᾶν ποτέ·</l>
<l>καὶ νῦν τί δράσω; τίς γὰρ αὔτʼ ὠνήσεται;</l>
</sp>
<sp>
<speaker>Τρυγαῖος</speaker>
<l>πώλει βαδίζων αὐτὰ τοῖς Αἰγυπτίοις·</l>
<l>ἔστιν γὰρ ἐπιτήδεια συρμαίαν μετρεῖν.</l>
</sp>
<sp>
<speaker>Δορυξός</speaker>
<l n="1255">οἴμʼ ὦ κρανοποίʼ ὡς ἀθλίως πεπράγαμεν.</l>
</sp>
<sp>
<speaker>Τρυγαῖος</speaker>
<l>οὗτος μὲν οὐ πέπονθεν οὐδέν.</l>
</sp>
<sp>
<speaker>Δορυξός</speaker>
<l>ἀλλὰ τί</l>
<l>ἔτʼ ἐστὶ τοῖσι κράνεσιν ὅ τι τις χρήσεται;</l>
</sp>
<sp>
<speaker>Τρυγαῖος</speaker>
<l>ἐὰν τοιαυτασὶ μάθῃ λαβὰς ποιεῖν,</l>
<l>ἄμεινον ἢ νῦν αὔτʼ ἀποδώσεται πολύ.</l>
</sp>
<sp>
<speaker>Κρανοποιός</speaker>
<l n="1260">ἀπίωμεν ὦ δορυξέ.</l>
</sp>
<sp>
<speaker>Τρυγαῖος</speaker>
<l>μηδαμῶς γʼ, ἐπεὶ</l>
<l>τούτῳ γʼ ἐγὼ τὰ δόρατα ταῦτʼ ὠνήσομαι.</l>
</sp>
<sp>
<speaker>Δορυξός</speaker>
<l>πόσον δίδως δῆτʼ;</l>
</sp>
<sp>
<speaker>Τρυγαῖος</speaker>
<l>εἰ διαπρισθεῖεν δίχα,</l>
<l>λάβοιμʼ ἂν αὔτʼ ἐς χάρακας ἑκατὸν τῆς δραχμῆς.</l>
</sp>
<sp>
<speaker>Δορυξός</speaker>
<l>ὑβριζόμεθα. χωρῶμεν ὦ τᾶν ἐκποδών.</l>
</sp>
<sp>
<speaker>Τρυγαῖος</speaker>
<l n="1265">νὴ τὸν Δίʼ, ὡς τὰ παιδίʼ ἤδη ʼξέρχεται</l>
<l>οὐρησόμενα τὰ τῶν ἐπικλήτων δεῦρʼ, ἵνα</l>
<l>ἅττʼ ᾄσεται προαναβάληταί μοι δοκεῖ.</l>
<l>ἀλλʼ ὅ τι περ ᾄδειν ἐπινοεῖς ὦ παιδίον,</l>
<l>αὐτοῦ παρʼ ἐμὲ στὰν πρότερον ἀναβαλοῦ ʼνθαδί.</l>
<milestone ed="p" n="1270" unit="card"/>
</sp>
<div2 type="dactyls">
<sp>
<speaker>Παῖς <add>Λαμάχου</add>
</speaker>
<l n="1270">νῦν αὖθʼ ὁπλοτέρων ἀνδρῶν ἀρχώμεθα—</l>
</sp>
<sp>
<speaker>Τρυγαῖος</speaker>
<l>παῦσαι</l>
<l>ὁπλοτέρους ᾆδον, καὶ ταῦτ ὦ τρισκακόδαιμον</l>
<l>εἰρήνης οὔσης· ἀμαθές γʼ εἶ καὶ κατάρατον.</l>
</sp>
<sp>
<speaker>Παῖς <add>Λαμάχου</add>
</speaker>
<l>οἱ δʼ ὅτε δὴ σχεδὸν ἦσαν ἐπʼ ἀλλήλοισιν ἰόντες,</l>
<l>σύν ῥʼ ἔβαλον ῥινούς τε καὶ ἀσπίδας ὀμφαλοέσσας.</l>
</sp>
<sp>
<speaker>Τρυγαῖος</speaker>
<l n="1275">ἀσπίδας; οὐ παύσει μεμνημένος ἀσπίδος ἡμῖν;</l>
</sp>
<sp>
<speaker>Παῖς <add>Λαμάχου</add>
</speaker>
<l>ἔνθα δʼ ἅμʼ οἰμωγή τε καὶ εὐχωλὴ πέλεν ἀνδρῶν.</l>
</sp>
<sp>
<speaker>Τρυγαῖος</speaker>
<l>ἀνδρῶν οἰμωγή; κλαύσει νὴ τὸν Διόνυσον</l>
<l>οἰμωγὰς ᾄδων, καὶ ταύτας ὀμφαλοέσσας.</l>
</sp>
<sp>
<speaker>Παῖς <add>Λαμάχου</add>
</speaker>
<l>ἀλλὰ τί δῆτʼ ᾄδω; σὺ γὰρ εἰπέ μοι οἷστισι χαίρεις.</l>
</sp>
<sp>
<speaker>Τρυγαῖος</speaker>
<l n="1280">ὣς οἱ μὲν δαίνυντο βοῶν κρέα, καὶ τὰ τοιαυτί·</l>
<l>ἄριστον προτίθεντο καὶ ἅτθʼ ἥδιστα πάσασθαι.</l>
</sp>
<sp>
<speaker>Παῖς <add>Λαμάχου</add>
</speaker>
<l>ὣς οἱ μὲν δαίνυντο βοῶν κρέα, καὐχένας ἵππων</l>
<l>ἔκλυον ἱδρώοντας, ἐπεὶ πολέμου ἐκόρεσθεν.</l>
</sp>
</div2>
<div2 type="iambics">
<sp>
<speaker>Τρυγαῖος</speaker>
<l>εἶεν; ἐκόρεσθεν τοῦ πολέμου κᾆτʼ ἤσθιον.</l>
<l n="1285">ταῦτʼ ᾆδε, ταῦθʼ, ὡς ἤσθιον κεκορημένοι.</l>
</sp>
<sp>
<speaker>Παῖς <add>Λαμάχου</add>
</speaker>
<l>θωρήσσοντʼ ἄρʼ ὄτειτα πεπαυμένοι—</l>
</sp>
<sp>
<speaker>Τρυγαῖος</speaker>
<l>ἄσμενοι, οἶμαι.</l>
</sp>
<sp>
<speaker>Παῖς <add>Λαμάχου</add>
</speaker>
<l>πύργων δʼ ἐξεχέοντο, βοὴ δʼ ἄσβεστος ὀρώρει.</l>
</sp>
<sp>
<speaker>Τρυγαῖος</speaker>
<l>κάκιστʼ ἀπόλοιο παιδάριον αὐταῖς μάχαις·</l>
<l>οὐδὲν γὰρ ᾄδεις πλὴν πολέμους. τοῦ καί ποτʼ εἶ;</l>
</sp>
<sp>
<speaker>Παῖς <add>Λαμάχου</add>
</speaker>
<l n="1290">ἐγώ;</l>
</sp>
<sp>
<speaker>Τρυγαῖος</speaker>
<l>σὺ μέντοι νὴ Δίʼ.</l>
</sp>
<sp>
<speaker>Παῖς <add>Λαμάχου</add>
</speaker>
<l>υἱὸς Λαμάχου.</l>
</sp>
<sp>
<speaker>Τρυγαῖος</speaker>
<l>αἰβοῖ·</l>
<l>ἦ γὰρ ἐγὼ θαύμαζον ἀκούων, εἰ σὺ μὴ εἴης</l>
<l>ἀνδρὸς βουλομάχου καὶ κλαυσιμάχου τινὸς υἱός.</l>
<l>ἄπερρε καὶ τοῖς λογχοφόροισιν ᾆδʼ ἰών.</l>
<l n="1295">ποῦ μοι τὸ τοῦ Κλεωνύμου ʼστὶ παιδίον;</l>
<l>ᾆσον πρὶν εἰσιέναι τι· σὺ γὰρ εὖ οἶδʼ ὅτι</l>
<l>οὐ πράγματʼ ᾄσει· σώφρονος γὰρ εἶ πατρός.</l>
<milestone ed="p" n="1298" unit="card"/>
</sp>
</div2>
<div2 type="elegiacs">
<sp>
<speaker>Παῖς <add>Κλεωνύμου</add>
</speaker>
<l>ἀσπίδι μὲν Σαΐων τις ἀγάλλεται, ἣν παρὰ θάμνῳ</l>
<l>ἔντος ἀμώμητον κάλλιπον οὐκ ἐθέλων.</l>
</sp>
<sp>
<speaker>Τρυγαῖος</speaker>
<l n="1300">εἰπέ μοι ὦ πόσθων, ἐς τὸν σαυτοῦ πατέρʼ ᾄδεις;</l>
</sp>
<sp>
<speaker>Παῖς <add>Κλεωνύμου</add>
</speaker>
<l>ψυχὴν δʼ ἐξεσάωσα—</l>
</sp>
<sp>
<speaker>Τρυγαῖος</speaker>
<l>κατῄσχυνας δὲ τοκῆας.</l>
</sp>
<sp>
<speaker>Τρυγαῖος</speaker>
<l>ἀλλʼ εἰσίωμεν. εὖ γὰρ οἶδʼ ἐγὼ σαφῶς</l>
<l>ὅτι ταῦθʼ ὅσʼ ᾖσας ἄρτι περὶ τῆς ἀσπίδος</l>
<l>οὐ μὴ ʼπιλάθῃ ποτʼ ὢν ἐκείνου τοῦ πατρός.</l>
<milestone ed="p" n="1305" unit="card"/>
</sp>
</div2>
</div1>
<div1 type="Exodus">
<div2 type="lyric">
<sp>
<speaker>Τρυγαῖος</speaker>
<l n="1305">ὑμῶν τὸ λοιπὸν ἔργον ἤδη ʼνταῦθα τῶν μενόντων</l>
<l>φλᾶν ταῦτα πάντα καὶ σποδεῖν, καὶ μὴ κενὰς παρέλκειν.</l>
<l>ἀλλʼ ἀνδρικῶς ἐμβάλλετε</l>
<l>καὶ σμώχετʼ ἀμφοῖν τοῖν γνάθοιν· οὐδὲν γὰρ ὦ πόνηροι</l>
<l n="1310">λευκῶν ὀδόντων ἔργον ἐστʼ, ἢν μή τι καὶ μασῶνται.</l>
</sp>
</div2>
<div2 type="trochees">
<sp>
<speaker>Χορός</speaker>
<l>ἡμῖν μελήσει ταῦτά γʼ· εὖ ποιεῖς δὲ καὶ σὺ φράζων.</l>
</sp>
<sp>
<speaker>Τρυγαῖος</speaker>
<l>ἀλλʼ ὦ πρὸ τοῦ πεινῶντες ἐμβάλλεσθε τῶν λαγῴων·</l>
<l>ὡς οὐχὶ πᾶσαν ἡμέραν</l>
<l>πλακοῦσιν ἔστιν ἐντυχεῖν πλανωμένοις ἐρήμοις.</l>
<l n="1315">πρὸς ταῦτα βρύκετʼ ἢ τάχʼ ἡμῖν φημι μεταμελήσειν.</l>
<milestone ed="p" n="1316" unit="card"/>
</sp>
</div2>
<div2 type="anapests">
<sp>
<speaker>Χορός</speaker>
<l>εὐφημεῖν χρὴ καὶ τὴν νύμφην ἔξω τινὰ δεῦρο κομίζειν</l>
<l>δᾷδάς τε φέρειν, καὶ πάντα λεὼν συγχαίρειν κἀπιχορεύειν.</l>
<l>καὶ τὰ σκεύη πάλιν ἐς τὸν ἀγρὸν νυνὶ χρὴ πάντα κομίζειν</l>
<l>ὀρχησαμένους καὶ σπείσαντας καὶ Ὑπέρβολον ἐξελάσαντας,</l>
<milestone ed="p" n="1320" unit="card"/>
</sp>
</div2>
<div2 type="pnigos">
<sp>
<speaker>Χορός</speaker>
<l n="1320">κἀπευξαμένους τοῖσι θεοῖσιν</l>
<l>διδόναι πλοῦτον τοῖς Ἕλλησιν,</l>
<l>κριθάς τε ποιεῖν ἡμᾶς πολλὰς</l>
<l>πάντας ὁμοίως οἶνόν τε πολύν,</l>
<l>σῦκά τε τρώγειν,</l>
<l n="1325">τάς τε γυναῖκας τίκτειν ἡμῖν,</l>
<l>καὶ τἀγαθὰ πάνθʼ ὅσʼ ἀπωλέσαμεν</l>
<l>συλλέξασθαι πάλιν ἐξ ἀρχῆς,</l>
<l>λῆξαί τʼ αἴθωνα σίδηρον.</l>
</sp>
</div2>
<div2 type="lyric">
<sp>
<speaker>Τρυγαῖος</speaker>
<l>δεῦρʼ ὦ γύναι εἰς ἀγρόν,</l>
<l n="1330">χὤπως μετʼ ἐμοῦ καλὴ</l>
<l>καλῶς κατακείσει.</l>
<l>Ὑμὴν Ὑμέναιʼ ὦ.</l>
</sp>
<sp>
<speaker>Ἡμιχόριον Β</speaker>
<l>ὦ τρὶς μάκαρ ὡς δικαίως</l>
<l>τἀγαθὰ νῦν ἔχεις.</l>
</sp>
<sp>
<speaker>Ἡμιχόριον Α</speaker>
<l n="1335">Ὑμὴν Ὑμέναιʼ ὦ.</l>
</sp>
<sp>
<speaker>Ἡμιχόριον Β</speaker>
<l>Ὑμὴν Ὑμέναιʼ ὦ.</l>
</sp>
<sp>
<speaker>Ἡμιχόριον Α</speaker>
<l>τί δράσομεν αὐτήν;</l>
</sp>
<sp>
<speaker>Ἡμιχόριον Β</speaker>
<l>τί δράσομεν αὐτήν;</l>
</sp>
<sp>
<speaker>Ἡμιχόριον Α</speaker>
<l>τρυγήσομεν αὐτήν,</l>
</sp>
<sp>
<speaker>Ἡμιχόριον Β</speaker>
<l>τρυγήσομεν αὐτήν.</l>
</sp>
<sp>
<speaker>Ἡμιχόριον Α</speaker>
<l>ἀλλʼ ἀράμενοι φέρωμεν</l>
<l n="1340">οἱ προτεταγμένοι</l>
<l>τὸν νυμφίον ὦνδρες.</l>
</sp>
<sp>
<speaker>Ἡμιχόριον Β</speaker>
<l>Ὑμὴν Ὑμέναιʼ ὦ,</l>
</sp>
<sp>
<speaker>Ἡμιχόριον Β</speaker>
<l>Ὑμὴν Ὑμέναιʼ ὦ,</l>
</sp>
<sp>
<speaker>Τρυγαῖος</speaker>
<l>οἰκήσετε γοῦν καλῶς</l>
<l n="1345">οὐ πράγματʼ ἔχοντες, ἀλλὰ</l>
<l>συκολογοῦντες.</l>
</sp>
<sp>
<speaker>Ἡμιχόριον Β</speaker>
<l>Ὑμὴν Ὑμέναιʼ ὦ,</l>
</sp>
<sp>
<speaker>Ἡμιχόριον Α</speaker>
<l>Ὑμὴν Ὑμέναιʼ ὦ.</l>
</sp>
<sp>
<speaker>Ἡμιχόριον Β</speaker>
<l>τοῦ μὲν μέγα καὶ παχύ.</l>
</sp>
<sp>
<speaker>Ἡμιχόριον Α</speaker>
<l n="1350">τῆς δʼ ἡδὺ τὸ σῦκον.</l>
</sp>
<sp>
<speaker>Τρυγαῖος</speaker>
<l>φήσεις γʼ ὅταν ἐσθίῃς</l>
<l>οἶνόν τε πίῃς πολύν.</l>
</sp>
<sp>
<speaker>Χορός</speaker>
<l>Ὑμὴν Ὑμέναιʼ ὦ,</l>
<l>Ὑμὴν Ὑμέναιʼ ὦ.</l>
</sp>
<sp>
<speaker>Τρυγαῖος</speaker>
<l n="1355">ὦ χαίρετε χαίρετʼ ἄνδρες,</l>
<l>κἂν ξυνέπησθέ μοι</l>
<l>πλακοῦντας ἔδεσθε.</l>
</sp>
</div2>
</div1>
</body>
</text>
</TEI.2>
