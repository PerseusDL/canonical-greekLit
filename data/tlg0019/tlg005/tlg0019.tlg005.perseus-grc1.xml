<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Peace">Peace</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 1</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by Lowell Bowditch</change><change><date>9/92</date><label>ed.</label><name>Bill Merrill</name>Refined tagging</change><change><date>10/1/92</date><label>ed.</label><name>Bill Merrill</name>Replaced LYRIC Meter= tag with  SPEECH Meter=</change><change><date>01-Feb-00</date><label>Markup</label><name>Anne Mahoney</name>
$Log: aristoph.peace_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.3  2010/06/24 15:41:01  gcrane
edits to improve named entities

Revision 1.2  2010/06/21 16:42:23  gcrane
small fixes to Greek errors -- mainly accent issues with the speaker names

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:41  packel
Converted to XML

Revision 1.10  2004/09/29 14:57:00  amahoney
correct speaker tags, which have the main character's name mis-accented throughout

Revision 1.9  2004/04/21 20:51:04  mimno
added card 1s

Revision 1.8  2003/07/01 22:14:36  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 20:10:31  amahoney
remove spurious headers, which mess up short toc

Revision 1.6  2000/03/04 20:33:54  dasmith
Added separate funder entity to TEI header.

Revision 1.5  2000/02/01 22:11:29  amahoney
bring up to P3

</change></revisionDesc></teiHeader>
<text>
<body>
<div n="urn:cts:greekLit:tlg0019.tlg005.perseus-grc1" type="edition" xml:lang="grc"><div type="Prologue">
<milestone n="1" unit="card"/>
<sp>
<speaker>Οἰκέτης Α</speaker>
<l n="1">αἶρʼ αἶρε μᾶζαν ὡς τάχιστα κανθάρῳ.</l>
</sp>
<sp>
<speaker>Οἰκέτης Β</speaker>
<l n="2">ἰδού. δὸς αὐτῷ, τῷ κάκιστʼ ἀπολουμένῳ</l>
<l n="3">καὶ μήποτʼ αὐτῆς μᾶζαν ἡδίω φάγοι.</l>
</sp>
<sp>
<speaker>Οἰκέτης Α</speaker>
<l n="4">δὸς μᾶζαν ἑτέραν, ἐξ ὀνίδων πεπλασμένην.</l>
</sp>
<sp>
<speaker>Οἰκέτης Β</speaker>
<l n="5">ἰδοὺ μάλʼ αὖφις. ποῦ γὰρ ἣν νῦν δὴ ʼφερες;</l>
<l n="6">κατέφαγεν;</l>
</sp>
<sp>
<speaker>Οἰκέτης Α</speaker>
<l n="7">οὐ μὰ τὸν Δίʼ ἀλλʼ ἐξαρπάσας</l>
<l n="8">ὅλην ἐνέκαψε περικυλίσας τοῖν ποδοῖν.</l>
<l n="9">ἀλλʼ ὡς τάχιστα τρῖβε πολλὰς καὶ πυκνάς.</l>
</sp>
<sp>
<speaker>Οἰκέτης Β</speaker>
<l n="10">ἄνδρες κοπρολόγοι προσλάβεσθε πρὸς θεῶν,</l>
<l n="11">εἰ μή με βούλεσθʼ ἀποπνιγέντα περιιδεῖν.</l>
</sp>
<sp>
<speaker>Οἰκέτης Α</speaker>
<l n="12">ἑτέραν ἑτέραν δός, παιδὸς ἡταιρηκότος·</l>
<l n="13">τετριμμένης γάρ φησιν ἐπιθυμεῖν.</l>
</sp>
<sp>
<speaker>Οἰκέτης Β</speaker>
<l n="14">ἰδού.</l>
<l n="15">ἑνὸς μὲν ὦνδρες ἀπολελύσθαι μοι δοκῶ·</l>
<l n="16">οὐδεὶς γὰρ ἂν φαίη με μάττοντʼ ἐσθίειν.</l>
</sp>
<sp>
<speaker>Οἰκέτης Α</speaker>
<l n="17">αἰβοῖ, φέρʼ ἄλλην χἀτέραν μοι χἀτέραν,</l>
<l n="18">καὶ τρῖβʼ <add>ἔθʼ</add> ἑτέρας.</l>
</sp>
<sp>
<speaker>Οἰκέτης Β</speaker>
<l n="19">μὰ τὸν Ἀπόλλω ʼγὼ μὲν οὔ·</l>
<l n="20">οὐ γὰρ ἔθʼ οἶός τʼ εἴμʼ ὑπερέχειν τῆς ἀντλίας.</l>
</sp>
<sp>
<speaker>Οἰκέτης Α</speaker>
<l n="21">αὐτὴν ἄρʼ οἴσω συλλαβὼν τὴν ἀντλίαν.</l>
</sp>
<sp>
<speaker>Οἰκέτης Β</speaker>
<l n="22">νὴ τὸν Δίʼ ἐς κόρακάς γε καὶ σαυτόν γε πρός.</l>
<l n="23">ὑμῶν δέ γʼ εἴ τις οἶδʼ ἐμοὶ κατειπάτω,</l>
<l n="24">πόθεν ἂν πριαίμην ῥῖνα μὴ τετρημένην.</l>
<l n="25">οὐδὲν γὰρ ἔργον ἦν ἄρʼ ἀθλιώτερον</l>
<l n="26">ἢ κανθάρῳ μάττοντα παρέχειν ἐσθίειν.</l>
<l n="27">ὗς μὲν γάρ, ὥσπερ ἂν χέσῃ τις, ἢ κύων</l>
<l n="28">φαύλως ἐρείδει· τοῦτο δʼ ὑπὸ φρονήματος</l>
<l n="29">βρενθύεταί τε καὶ φαγεῖν οὐκ ἀξιοῖ,</l>
<l n="30">ἢν μὴ παραθῶ τρίψας διʼ ἡμέρας ὅλης</l>
<l n="31">ὥσπερ γυναικὶ γογγύλην μεμαγμένην.</l>
<l n="32">ἀλλʼ εἰ πέπαυται τῆς ἐδωδῆς σκέψομαι</l>
<l n="33">τῃδὶ παροίξας τῆς θύρας, ἵνα μή μʼ ἴδῃ.</l>
<l n="34">ἔρειδε, μὴ παύσαιο μηδέποτʼ ἐσθίων</l>
<l n="35">τέως ἕως σαυτὸν λάθοις διαρραγείς.</l>
<l n="36">οἷον δὲ κύψας ὁ κατάρατος ἐσθίει,</l>
<l n="37">ὥσπερ παλαιστής, παραβαλὼν τοὺς γομφίους,</l>
<l n="38">καὶ ταῦτα τὴν κεφαλήν τε καὶ τὼ χεῖρέ πως</l>
<l n="39">ὡδὶ περιάγων, ὥσπερ οἱ τὰ σχοινία</l>
<l n="40">τὰ παχέα συμβάλλοντες ἐς τὰς ὁλκάδας.</l>
<l n="41">μιαρὸν τὸ χρῆμα καὶ κάκοσμον καὶ βορόν·</l>
<l n="42">χὤτου ποτʼ ἐστὶ δαιμόνων ἡ προσβολὴ</l>
<l n="43">οὐκ οἶδʼ. Ἀφροδίτης μὲν γὰρ οὔ μοι φαίνεται,</l>
<l n="44">οὐ μὴν Χαρίτων γε.</l>
</sp>
<sp>
<speaker>Οἰκέτης Α</speaker>
<l n="45">τοῦ γάρ ἐστʼ;</l>
</sp>
<sp>
<speaker>Οἰκέτης Β</speaker>
<l n="46">οὐκ ἔσθʼ ὅπως</l>
<l n="47">τοῦτʼ ἔστι τὸ τέρας οὐ Διὸς καταιβάτου.</l>
</sp>
<sp>
<speaker>Οἰκέτης Α</speaker>
<l n="48">οὐκοῦν ἂν ἤδη τῶν θεατῶν τις λέγοι</l>
<l n="49">νεανίας δοκησίσοφος, ‘τὸ δὲ πρᾶγμα τί;</l>
<l n="50">ὁ κάνθαρος δὲ πρὸς τί; ’ κᾆτʼ αὐτῷ γʼ ἀνὴρ</l>
<l n="51">Ἰωνικός τίς φησι παρακαθήμενος·</l>
<l n="52">‘δοκέω μέν, ἐς Κλέωνα τοῦτʼ αἰνίσσεται,</l>
<l n="53">ὡς κεῖνος ἀναιδέως τὴν σπατίλην ἐσθίει.’</l>
</sp>
<sp>
<speaker>Οἰκέτης Β</speaker>
<l n="54">ἀλλʼ εἰσιὼν τῷ κανθάρῳ δώσω πιεῖν.</l>
<milestone ed="p" n="50" unit="card"/>
</sp>
<sp>
<speaker>Οἰκέτης Α</speaker>
<l n="55">ἐγὼ δὲ τὸν λόγον γε τοῖσι παιδίοις</l>
<l n="56">καὶ τοῖσιν ἀνδρίοισι καὶ τοῖς ἀνδράσιν</l>
<l n="57">καὶ τοῖς ὑπερτάτοισιν ἀνδράσιν φράσω</l>
<l n="58">καὶ τοῖς ὑπερηνορέουσιν ἔτι τούτοις μάλα.</l>
<l n="59">ὁ δεσπότης μου μαίνεται καινὸν τρόπον,</l>
<l n="60">οὐχ ὅνπερ ὑμεῖς, ἀλλʼ ἕτερον καινὸν πάνυ.</l>
<l n="61">διʼ ἡμέρας γὰρ ἐς τὸν οὐρανὸν βλέπων</l>
<l n="62">ὡδὶ κεχηνὼς λοιδορεῖται τῷ Διὶ</l>
<l n="63">καί φησιν, ‘ὦ Ζεῦ τί ποτε βουλεύει ποιεῖν;</l>
<l n="64">κατάθου τὸ κόρημα· μὴ ʼκκόρει τὴν Ἑλλάδα.’</l>
<l n="65">ἔα ἔα.</l>
<l n="66">σιγήσαθʼ, ὡς φωνῆς ἀκούειν μοι δοκῶ.</l>
</sp>
<sp>
<speaker>Τρυγαῖος</speaker>
<l n="67">ὦ Ζεῦ τί δρασείεις ποθʼ ἡμῶν τὸν λεών;</l>
<l n="68">λήσεις σεαυτὸν τὰς πόλεις ἐκκοκκίσας.</l>
</sp>
<sp>
<speaker>Οἰκέτης Α</speaker>
<l n="69">τοῦτʼ ἔστι τουτὶ τὸ κακὸν αὔθʼ οὑγὼ ʼλεγον.</l>
<l n="70">τὸ γὰρ παράδειγμα τῶν μανιῶν ἀκούετε·</l>
<l n="71">ἃ δʼ εἶπε πρῶτον ἡνίκʼ ἤρχεθʼ ἡ χολή,</l>
<l n="72">πεύσεσθʼ. ἔφασκε γὰρ πρὸς αὑτὸν ἐνθαδί·</l>
<l n="73">
<q>πῶς ἄν ποτʼ ἀφικοίμην ἂν εὐθὺ τοῦ Διός;</q>
</l>
<l n="74">ἔπειτα λεπτὰ κλιμάκια ποιούμενος,</l>
<l n="75">πρὸς ταῦτʼ ἀνηρριχᾶτʼ ἂν ἐς τὸν οὐρανόν,</l>
<l n="76">ἕως ξυνετρίβη τῆς κεφαλῆς καταρρυείς.</l>
<l n="77">ἐχθὲς δὲ μετὰ ταῦτʼ ἐκφθαρεὶς οὐκ οἶδʼ ὅποι</l>
<l n="78">εἰσήγαγʼ Αἰτναῖον μέγιστον κάνθαρον,</l>
<l n="79">κἄπειτα τοῦτον ἱπποκομεῖν μʼ ἠνάγκασεν,</l>
<l n="80">καὐτὸς καταψῶν αὐτὸν ὥσπερ πωλίον,</l>
<l n="81">
<q>ὦ Πηγάσειον,</q> φησί, ‘γενναῖον πτερόν,</l>
<l n="82">ὅπως πετήσει μʼ εὐθὺ τοῦ Διὸς λαβών.’</l>
<l n="83">ἀλλʼ ὅ τι ποιεῖ τῃδὶ διακύψας ὄψομαι.</l>
<l n="84">οἴμοι τάλας· ἴτε δεῦρο δεῦρ ὦ γείτονες·</l>
<l n="85">ὁ δεσπότης γάρ μου μετέωρος αἴρεται</l>
<l n="86">ἱππηδὸν ἐς τὸν ἀέρʼ ἐπὶ τοῦ κανθάρου.</l>
<milestone ed="p" n="82" unit="card"/>
</sp>
<div type="anapests">
<sp>
<speaker>Τρυγαῖος</speaker>
<l n="87">ἥσυχος ἥσυχος, ἠρέμα, κάνθων·</l>
<l n="88">μή μοι σοβαρῶς χώρει λίαν</l>
<l n="89">εὐθὺς ἀπʼ ἀρχῆς ῥώμῃ πίσυνος,</l>
<l n="90">πρὶν ἂν ἰδίῃς καὶ διαλύσῃς</l>
<l n="91">ἄρθρων ἶνας πτερύγων ῥύμῃ.</l>
<l n="92">καὶ μὴ πνεῖ μοι κακόν, ἀντιβολῶ σʼ·</l>
<l n="93">εἰ δὲ ποιήσεις τοῦτο, κατʼ οἴκους</l>
<l n="94">αὐτοῦ μεῖνον τοὺς ἡμετέρους.</l>
</sp>
<sp>
<speaker>Οἰκέτης Α</speaker>
<l n="95">ὦ δέσποτʼ ἄναξ ὡς παραπαίεις.</l>
</sp>
<sp>
<speaker>Τρυγαῖος</speaker>
<l n="96">σίγα σίγα.</l>
</sp>
<sp>
<speaker>Οἰκέτης Α</speaker>
<l n="97">ποῖ δῆτʼ ἄλλως μετεωροκοπεῖς;</l>
</sp>
<sp>
<speaker>Τρυγαῖος</speaker>
<l n="98">ὑπὲρ Ἑλλήνων πάντων πέτομαι</l>
<l n="99">τόλμημα νέον παλαμησάμενος.</l>
</sp>
<sp>
<speaker>Οἰκέτης Α</speaker>
<l n="100">τί πέτει; τί μάτην οὐχ ὑγιαίνεις;</l>
</sp>
<sp>
<speaker>Τρυγαῖος</speaker>
<l n="101">εὐφημεῖν χρὴ καὶ μὴ φλαῦρον</l>
<l n="102">μηδὲν γρύζειν ἀλλʼ ὀλολύζειν·</l>
<l n="103">τοῖς τʼ ἀνθρώποισι φράσον σιγᾶν,</l>
<l n="104">τοὺς τε κοπρῶνας καὶ τὰς λαύρας</l>
<l n="105">καιναῖς πλίνθοισιν ἀνοικοδομεῖν</l>
<l n="106">καὶ τοὺς πρωκτοὺς ἐπικλῄειν.</l>
</sp>
</div>
<div type="iambics">
<sp>
<speaker>Οἰκέτης Α</speaker>
<l n="107">οὐκ ἔσθʼ ὅπως σιγήσομʼ, ἢν μή μοι φράσῃς</l>
<l n="108">ὅποι πέτεσθαι διανοεῖ.</l>
</sp>
<sp>
<speaker>Τρυγαῖος</speaker>
<l n="109">τί δʼ ἄλλο γʼ ἢ</l>
<l n="110">ὡς τὸν Δίʼ ἐς τὸν οὐρανόν;</l>
</sp>
<sp>
<speaker>Οἰκέτης Α</speaker>
<l n="111">τίνα νοῦν ἔχων;</l>
</sp>
<sp>
<speaker>Τρυγαῖος</speaker>
<l n="112">ἐρησόμενος ἐκεῖνον Ἑλλήνων πέρι</l>
<l n="113">ἁπαξαπάντων ὅ τι ποιεῖν βουλεύεται.</l>
</sp>
<sp>
<speaker>Οἰκέτης Α</speaker>
<l n="114">ἐὰν δὲ μή σοι καταγορεύῃ;</l>
</sp>
<sp>
<speaker>Τρυγαῖος</speaker>
<l n="115">γράψομαι</l>
<l n="116">Μήδοισιν αὐτὸν προδιδόναι τὴν Ἑλλάδα.</l>
</sp>
<sp>
<speaker>Οἰκέτης Α</speaker>
<l n="117">μὰ τὸν Διόνυσον οὐδέποτε ζῶντός γʼ ἐμοῦ.</l>
</sp>
<sp>
<speaker>Τρυγαῖος</speaker>
<l n="118">οὐκ ἔστι παρὰ ταῦτʼ ἄλλʼ.</l>
</sp>
<sp>
<speaker>Οἰκέτης Α</speaker>
<l n="119">ἰοὺ ἰοὺ ἰού·</l>
<l n="120">ὦ παιδίʼ ὁ πατὴρ ἀπολιπὼν ἀπέρχεται</l>
<l n="121">ὑμᾶς ἐρήμους ἐς τὸν οὐρανὸν λάθρᾳ.</l>
<l n="122">ἀλλʼ ἀντιβολεῖτε τὸν πατέρ ὦ κακοδαίμονα.</l>
</sp>
</div>
<div type="dactyls">
<sp>
<speaker>Παιδίον</speaker>
<l n="123">ὦ πάτερ ὦ πάτερ ἆρʼ ἔτυμός γε</l>
<l n="124">δώμασιν ἡμετέροις φάτις ἥκει,</l>
<l n="125">ὡς σὺ μετʼ ὀρνίθων προλιρὼν ἐμὲ</l>
<l n="126">ἐς κόρακας βαδιεῖ μεταμώνιος;<milestone ed="p" n="118" unit="card"/>
</l>
<l n="127">ἔστι τι τῶνδʼ ἐτύμως; εἴπʼ ὦ πάτερ, εἴ τι φιλεῖς με.</l>
</sp>
<sp>
<speaker>Τρυγαῖος</speaker>
<l n="128">δοξάσαι ἔστι κόραι, τὸ δʼ ἐτήτυμον ἄχθομαι ὑμῖν,</l>
<l n="129">ἡνίκʼ ἂν αἰτίζητʼ ἄρτον πάππαν με καλοῦσαι,</l>
<l n="130">ἔνδον δʼ ἀργυρίου μηδὲ ψακὰς ᾖ πάνυ πάμπαν.</l>
<l n="131">ἢν δʼ ἐγὼ εὖ πράξας ἔλθω πάλιν, ἕξετʼ ἐν ὥρᾳ</l>
<l n="132">κολλύραν μεγάλην καὶ κόνδυλον ὄψον ἐρʼ αὐτῇ.</l>
</sp>
</div>
<div type="iambics">
<sp>
<speaker>Παιδίον</speaker>
<l n="133">καὶ τίς πόρος σοι τῆς ὁδοῦ γενήσεται;</l>
<l n="134">ναῦς μὲν γὰρ οὐκ ἄξει σε ταύτην τὴν ὁδόν.</l>
</sp>
<sp>
<speaker>Τρυγαῖος</speaker>
<l n="135">πτηνὸς πορεύσει πῶλος· οὐ ναυσθλώσομαι.</l>
</sp>
<sp>
<speaker>Παιδίον</speaker>
<l n="136">τίς δʼ ἡ ʼπίνοιά σοὐστὶν ὥστε κάνθαρον</l>
<l n="137">ζεύξαντʼ ἐλαύνειν ἐς θεοὺς ὦ παππία;</l>
</sp>
<sp>
<speaker>Τρυγαῖος</speaker>
<l n="138">ἐν τοῖσιν Αἰσώπου λόγοις ἐξηυρέθη</l>
<l n="139">μόνος πετεινῶν ἐς θεοὺς ἀφιγμένος.</l>
</sp>
<sp>
<speaker>Παιδίον</speaker>
<l n="140">ἄπιστον εἶπας μῦθον ὦ πάτερ πάτερ,</l>
<l n="141">ὅπως κάκοσμον ζῷον ἦλθεν ἐς θεούς.</l>
</sp>
<sp>
<speaker>Τρυγαῖος</speaker>
<l n="142">ἦλθεν κατʼ ἔχθραν αἰετοῦ πάλαι ποτέ,</l>
<l n="143">ᾤʼ ἐκκυλίνδων κἀντιτιμωρούμενος.</l>
</sp>
<sp>
<speaker>Παιδίον</speaker>
<l n="144">οὐκοῦν ἐχρῆν σε Πηγάσου ζεῦξαι πτερόν,</l>
<l n="145">ὅπως ἐφαίνου τοῖς θεοῖς τραγικώτερος.</l>
</sp>
<sp>
<speaker>Τρυγαῖος</speaker>
<l n="146">ἀλλʼ ὦ μέλʼ ἄν μοι σιτίων διπλῶν ἔδει·</l>
<l n="147">νῦν δʼ ἃττʼ ἂν αὐτὸς καταφάγω τὰ σιτία,</l>
<l n="148">τούτοισι τοῖς αὐτοῖσι τοῦτον χορτάσω.</l>
</sp>
<sp>
<speaker>Παιδίον</speaker>
<l n="149">τί δʼ ἢν ἐς ὑγρὸν πόντιον πέσῃ βάθος;</l>
<l n="150">πῶς ἐξολισθεῖν πτηνὸς ὢν δυνήσεται;</l>
</sp>
<sp>
<speaker>Τρυγαῖος</speaker>
<l n="151">ἐπίτηδες εἶχον πηδάλιον, ᾧ χρήσομαι·</l>
<l n="152">τὸ δὲ πλοῖον ἔσται Ναξιουργὴς κάνθαρος.</l>
</sp>
<sp>
<speaker>Παιδίον</speaker>
<l n="153">λιμὴν δὲ τίς σε δέξεται φορούμενον;</l>
</sp>
<sp>
<speaker>Τρυγαῖος</speaker>
<l n="154">ἐν Πειραιεῖ δήπου ʼστὶ Κανθάρου λιμήν.</l>
</sp>
<sp>
<speaker>Παιδίον</speaker>
<l n="155">ἐκεῖνο τήρει, μὴ σφαλεὶς καταρρυῇς</l>
<l n="156">ἐντεῦθεν, εἶτα χωλὸς ὢν Εὐριπίδῃ</l>
<l n="157">λόγον παράσχῃς καὶ τραγῳδία γένῃ.</l>
</sp>
<sp>
<speaker>Τρυγαῖος</speaker>
<l n="158">ἐμοὶ μελήσει ταῦτά γʼ. ἀλλὰ χαίρετε.</l>
<l n="159">ὑμεῖς δέ γʼ, ὑπὲρ ὧν τοὺς πόνους ἐγὼ πονῶ,</l>
<l n="160">μὴ βδεῖτε μηδὲ χέζεθʼ ἡμερῶν τριῶν·</l>
<l n="161">ὡς εἰ μετέωρος οὗτος ὢν ὀσφρήσεται,</l>
<l n="162">κατωκάρα ῥίψας με βουκολήσεται.</l>
<milestone ed="p" n="154" unit="card"/>
</sp>
</div>
<div type="anapests">
<sp>
<speaker>Τρυγαῖος</speaker>
<l n="163">ἀλλʼ ἄγε Πήγασε χώρει χαίρων,</l>
<l n="164">χρυσοχάλινον πάταγον ψαλίων</l>
<l n="165">διακινήσας φαιδροῖς ὠσίν.</l>
<l n="166">τί ποιεῖς; τί ποιεῖς; ποῖ παρακλίνεις</l>
<l n="167">τοὺς μυκτῆρας; πρὸς τὰς λαύρας.</l>
<l n="168">ἵει σαυτὸν θαρρῶν ἀπὸ γῆς,</l>
<l n="169">κᾆτα δρομαίαν πτέρυγʼ ἐκτείνων</l>
<l n="170">ὀρθὸς χώρει Διὸς εἰς αὐλάς,</l>
<l n="171">ἀπὸ μὲν κάκκης τὴν ῥῖνʼ ἀπέχων,</l>
<l n="172">ἀπὸ δʼ ἡμερίων σίτων πάντων.</l>
<l n="173">ἄνθρωπε τί δρᾷς, οὗτος ὁ χέζων</l>
<l n="174">ἐν Πειραιεῖ παρὰ ταῖς πόρναις;</l>
<l n="175">ἀπολεῖς μʼ ἀπολεῖς. οὐ κατορύξεις</l>
<l n="176">κἀπιφορήσεις τῆς γῆς πολλήν,</l>
<l n="177">κἀπιφυτεύσεις ἕρπυλλον ἄνω</l>
<l n="178">καὶ μύρον ἐπιχεῖς; ὡς ἤν τι πεσὼν</l>
<l n="179">ἐνθένδε πάθω, τοὐμοῦ θανάτου</l>
<l n="180">πέντε τάλανθʼ ἡ πόλις ἡ Χίων</l>
<l n="181">διὰ τὸν σὸν πρωκτὸν ὀφλήσει.<milestone ed="p" n="173" unit="card"/>
</l>
</sp>
<sp>
<speaker>Τρυγαῖος</speaker>
<l n="182">οἴμʼ ὡς δέδοικα, κοὐκέτι σκώπτων λέγω.</l>
<l n="183">ὦ μηχανοποιὲ πρόσεχε τὸν νοῦν ὡς ἐμέ·</l>
<l n="184">ἤδη στρέφει τι πνεῦμα περὶ τὸν ὀμφαλόν,</l>
<l n="185">κεἰ μὴ φυλάξει, χορτάσω τὸν κάνθαρον.</l>
<l n="186">ἀτὰρ ἐγγὺς εἶναι τῶν θεῶν ἐμοὶ δοκῶ,</l>
<l n="187">καὶ δὴ καθορῶ τὴν οἰκίαν τὴν τοῦ Διός.</l>
<l n="188">τίς ἐν Διὸς θύραισιν; οὐκ ἀνοίξετε;</l>
</sp>
<sp>
<speaker>Ἑρμῆς</speaker>
<l n="189">πόθεν βροτοῦ με προσέβαλʼ; ὦναξ Ἡράκλεις</l>
<l n="190">τουτὶ τί ἐστι τὸ κακόν;</l>
</sp>
<sp>
<speaker>Τρυγαῖος</speaker>
<l n="191">ἱπποκάνθαρος.</l>
</sp>
<sp>
<speaker>Ἑρμῆς</speaker>
<l n="192">ὦ βδελυρὲ καὶ τολμηρὲ κἀναίσχυντε σὺ</l>
<l n="193">καὶ μιαρὲ καὶ παμμίαρε καὶ μιαρώτατε,</l>
<l n="194">πῶς δεῦρʼ ἀνῆλθες ὦ μιαρῶν μιαρώτατε;</l>
<l n="195">τί σοί ποτʼ ἔστʼ ὄνομʼ; οὐκ ἐρεῖς;</l>
</sp>
<sp>
<speaker>Τρυγαῖος</speaker>
<l n="196">μιαρώτατος.</l>
</sp>
<sp>
<speaker>Ἑρμῆς</speaker>
<l n="197">ποδαπὸς τὸ γένος δʼ εἶ; φράζε μοι.</l>
</sp>
<sp>
<speaker>Τρυγαῖος</speaker>
<l n="198">μιαρώτατος.</l>
</sp>
<sp>
<speaker>Ἑρμῆς</speaker>
<l n="199">πατὴρ δέ σοι τίς ἐστʼ;</l>
</sp>
<sp>
<speaker>Τρυγαῖος</speaker>
<l n="200">ἐμοί; μιαρώτατος.</l>
</sp>
<sp>
<speaker>Ἑρμῆς</speaker>
<l n="201">οὔτοι μὰ τὴν γῆν ἔσθʼ ὅπως οὐκ ἀποθανεῖ,</l>
<l n="202">εἰ μὴ κατερεῖς μοι τοὔνομʼ ὅ τι ποτʼ ἔστι σοι.</l>
</sp>
<sp>
<speaker>Τρυγαῖος</speaker>
<l n="203">Τρυγαῖος Ἀθμονεύς, ἀμπελουργὸς δεξιός,</l>
<l n="204">οὐ συκοφάντης οὐδʼ ἐραστὴς πραγμάτων.</l>
</sp>
<sp>
<speaker>Ἑρμῆς</speaker>
<l n="205">ἥκεις δὲ κατὰ τί;</l>
</sp>
<sp>
<speaker>Τρυγαῖος</speaker>
<l n="206">τὰ κρέα ταυτί σοι φέρων.</l>
</sp>
<sp>
<speaker>Ἑρμῆς</speaker>
<l n="207">ὦ δειλακρίων πῶς ἦλθες;</l>
</sp>
<sp>
<speaker>Τρυγαῖος</speaker>
<l n="208">ὦ γλίσχρων ὁρᾷς</l>
<l n="209">ὡς οὐκέτʼ εἶναί σοι δοκῶ μιαρώτατος;</l>
<l n="210">ἴθι νυν κάλεσόν μοι τὸν Δίʼ.</l>
</sp>
<sp>
<speaker>Ἑρμῆς</speaker>
<l n="211">ἰὴ ἰὴ ἰή,</l>
<l n="212">ὅτι οὐδὲ μέλλεις ἐγγὺς εἶναι τῶν θεῶν·</l>
<l n="213">φροῦδοι γὰρ ἐχθές εἰσιν ἐξῳκισμένοι.</l>
</sp>
<sp>
<speaker>Τρυγαῖος</speaker>
<l n="214">ποῖ γῆς;</l>
</sp>
<sp>
<speaker>Ἑρμῆς</speaker>
<l n="215">ἰδοὺ γῆς.</l>
</sp>
<sp>
<speaker>Τρυγαῖος</speaker>
<l n="216">ἀλλὰ ποῖ;</l>
</sp>
<sp>
<speaker>Ἑρμῆς</speaker>
<l n="217">πόρρω πάνυ;</l>
<l n="218">ὑπʼ αὐτὸν ἀτεχνῶς τοὐρανοῦ τὸν κύτταρον.</l>
<milestone ed="p" n="200" unit="card"/>
</sp>
<sp>
<speaker>Τρυγαῖος</speaker>
<l n="219">πῶς οὖν σὺ δῆτʼ ἐνταῦθα κατελείφθης μόνος;</l>
</sp>
<sp>
<speaker>Ἑρμῆς</speaker>
<l n="220">τὰ λοιπὰ τηρῶ σκευάρια τὰ τῶν θεῶν,</l>
<l n="221">χυτρίδια καὶ σανίδια κἀμφορείδια.</l>
</sp>
<sp>
<speaker>Τρυγαῖος</speaker>
<l n="222">ἐξῳκίσαντο δʼ οἱ θεοὶ τίνος οὕνεκα;</l>
</sp>
<sp>
<speaker>Ἑρμῆς</speaker>
<l n="223">Ἕλλησιν ὀργισθέντες. εἶτʼ ἐνταῦθα μὲν</l>
<l n="224">ἵνʼ ἦσαν αὐτοὶ τὸν Πόλεμον κατῴκισαν,</l>
<l n="225">ὑμᾶς παραδόντες δρᾶν ἀτεχνῶς ὅ τι βούλεται·</l>
<l n="226">αὐτοὶ δʼ ἀνῳκίσανθʼ ὅπως ἀνωτάτω,</l>
<l n="227">ἵνα μὴ βλέποιεν μαχομένους ὑμᾶς ἔτι</l>
<l n="228">μηδʼ ἀντιβολούντων μηδὲν αἰσθανοίατο.</l>
</sp>
<sp>
<speaker>Τρυγαῖος</speaker>
<l n="229">τοῦ δʼ οὕνεχʼ ἡμᾶς ταῦτʼ ἔδρασαν; εἰπέ μοι.</l>
</sp>
<sp>
<speaker>Ἑρμῆς</speaker>
<l n="230">ὁτιὴ πολεμεῖν ᾑρεῖσθʼ ἐκείνων πολλάκις</l>
<l n="231">σπονδὰς ποιούντων· κεἰ μὲν οἱ Λακωνικοὶ</l>
<l n="232">ὑπερβάλοιντο μικρόν, ἔλεγον ἂν ταδί·</l>
<l n="233">
<q>ναὶ τὼ σιὼ νῦν ὡττικίων δωσεῖ δίκαν.</q>
</l>
<l n="234">εἰ δʼ αὖ τι πράξαιτʼ ἀγαθὸν ἁττικωνικοί</l>
<l n="235">κἄλθοιεν οἱ Λάκωνες εἰρήνης πέρι,</l>
<l n="236">ἐλέγετʼ ἂν ὑμεῖς εὐθύς· ‘ἐξαπατώμεθα</l>
<l n="237">νὴ τὴν Ἀθηνᾶν, νὴ Δίʼ, οὐχὶ πειστέον·</l>
<l n="238">ἥξουσι καὖθις, ἢν ἔχωμεν τὴν Πύλον.’</l>
</sp>
<sp>
<speaker>Τρυγαῖος</speaker>
<l n="239">ὁ γοῦν χαρακτὴρ ἡμεδαπὸς τῶν ῥημάτων.</l>
</sp>
<sp>
<speaker>Ἑρμῆς</speaker>
<l n="240">ὧν οὕνεκʼ οὐκ οἶδʼ εἴ ποτʼ Εἰρήνην ἔτι</l>
<l n="241">τὸ λοιπὸν ὄψεσθʼ.</l>
</sp>
<sp>
<speaker>Τρυγαῖος</speaker>
<l n="242">ἀλλὰ ποῖ γὰρ οἴχεται;</l>
</sp>
<sp>
<speaker>Ἑρμῆς</speaker>
<l n="243">ὁ Πόλεμος αὐτὴν ἐνέβαλʼ εἰς ἄντρον βαθύ.</l>
</sp>
<sp>
<speaker>Τρυγαῖος</speaker>
<l n="244">ἐς ποῖον;</l>
</sp>
<sp>
<speaker>Ἑρμῆς</speaker>
<l n="245">ἐς τουτὶ τὸ κάτω, κἄπειθʼ ὁρᾷς</l>
<l n="246">ὅσους ἄνωθεν ἐπεφόρησε τῶν λίθων,</l>
<l n="247">ἵνα μὴ λάβητε μηδέποτʼ αὐτήν.</l>
</sp>
<sp>
<speaker>Τρυγαῖος</speaker>
<l n="248">εἰπέ μοι,</l>
<l n="249">ἡμᾶς δὲ δὴ τί δρᾶν παρασκευάζεται;</l>
</sp>
<sp>
<speaker>Ἑρμῆς</speaker>
<l n="250">οὐκ οἶδα πλὴν ἕν, ὅτι θυείαν ἑσπέρας</l>
<l n="251">ὑπερφυᾶ τὸ μέγεθος εἰσηνέγκατο.</l>
</sp>
<sp>
<speaker>Τρυγαῖος</speaker>
<l n="252">τί δῆτα ταύτῃ τῇ θυείᾳ χρήσεται;</l>
</sp>
<sp>
<speaker>Ἑρμῆς</speaker>
<l n="253">τρίβειν ἐν αὐτῇ τὰς πόλεις βουλεύεται.</l>
<l n="254">ἀλλʼ εἶμι· καὶ γὰρ ἐξιέναι γνώμην ἐμὴν</l>
<l n="255">μέλλει· θορυβεῖ γοῦν ἔνδον.</l>
</sp>
<sp>
<speaker>Τρυγαῖος</speaker>
<l n="256">οἴμοι δείλαιος.</l>
<l n="257">φέρʼ αὐτὸν ἀποδρῶ· καὶ γὰρ ὥσπερ ᾐσθόμην</l>
<l n="258">καὐτὸς θυείας φθέγμα πολεμιστηρίας.</l>
</sp>
<sp>
<speaker>Πόλεμος</speaker>
<l n="259">ἰὼ βροτοὶ βροτοὶ βροτοὶ πολυτλήμονες,</l>
<l n="260">ὡς αὐτίκα μάλα τὰς γνάθους ἀλγήσετε.</l>
</sp>
<sp>
<speaker>Τρυγαῖος</speaker>
<l n="261">ὦναξ Ἄπολλον τῆς θυείας τοῦ πλάτους,</l>
<l n="262">ὅσον κακόν, καὶ τοῦ Πολέμου τοῦ βλέμματος.</l>
<l n="263">ἆρʼ οὗτός ἐστʼ ἐκεῖνος ὃν καὶ φεύγομεν,</l>
<l n="264">ὁ δεινός, ὁ ταλαύρινος, ὁ κατὰ τοῖν σκελοῖν;</l>
</sp>
<sp>
<speaker>Πόλεμος</speaker>
<l n="265">ἰὼ Πρασιαὶ τρὶς ἄθλιαι καὶ πεντάκις</l>
<l n="266">καὶ πολλοδεκάκις, ὡς ἀπολεῖσθε τήμερον.</l>
</sp>
<sp>
<speaker>Τρυγαῖος</speaker>
<l n="267">τουτὶ μὲν ἄνδρες οὐδὲν ἡμῖν πρᾶγμά πω·</l>
<l n="268">τὸ γὰρ κακὸν τοῦτʼ ἐστὶ τῆς Λακωνικῆς.</l>
</sp>
<sp>
<speaker>Πόλεμος</speaker>
<l n="269">ὦ Μέγαρα Μέγαρʼ ὡς ἐπιτετρίψεσθʼ αὐτίκα</l>
<l n="270">ἁπαξάπαντα καταμεμυττωτευμένα.</l>
</sp>
<sp>
<speaker>Τρυγαῖος</speaker>
<l n="271">βαβαὶ βαβαιὰξ ὡς μεγάλα καὶ δριμέα</l>
<l n="272">τοῖσι Μεγαρεῦσιν ἐνέβαλεν τὰ κλαύματα.</l>
<milestone ed="p" n="250" unit="card"/>
</sp>
<sp>
<speaker>Πόλεμος</speaker>
<l n="273">ἰὼ Σικελία καὶ σὺ δʼ ὡς ἀπόλλυσαι.</l>
</sp>
<sp>
<speaker>Τρυγαῖος</speaker>
<l n="274">οἵα πόλις τάλαινα διακναισθήσεται.</l>
</sp>
<sp>
<speaker>Πόλεμος</speaker>
<l n="275">φέρʼ ἐπιχέω καὶ τὸ μέλι τουτὶ τἀττικόν.</l>
</sp>
<sp>
<speaker>Τρυγαῖος</speaker>
<l n="276">οὗτος παραινῶ σοι μέλιτι χρῆσθἀτέρῳ.</l>
<l n="277">τετρώβολον τοῦτʼ ἐστί· φείδου τἀττικοῦ.</l>
</sp>
<sp>
<speaker>Πόλεμος</speaker>
<l n="278">παῖ παῖ Κυδοιμέ.</l>
</sp>
<sp>
<speaker>Κύδοιμος</speaker>
<l n="279">τί με καλεῖς;</l>
</sp>
<sp>
<speaker>Πόλεμος</speaker>
<l n="280">κλαύσει μακρά.</l>
<l n="281">ἕστηκας ἀργός; οὑτοσί σοι κόνδυλος.</l>
</sp>
<sp>
<speaker>Κύδοιμος</speaker>
<l n="282">ὡς δριμύς. οἴμοι μοι τάλας ὦ δέσποτα.</l>
<l n="283">μῶν τῶν σκορόδων ἐνέβαλες ἐς τὸν κόνδυλον;</l>
</sp>
<sp>
<speaker>Πόλεμος</speaker>
<l n="284">οἴσεις ἀλετρίβανον τρέχων;</l>
</sp>
<sp>
<speaker>Κύδοιμος</speaker>
<l n="285">ἀλλʼ ὦ μέλε</l>
<l n="286">οὐκ ἔστιν ἡμῖν· ἐχθὲς εἰσῳκίσμεθα.</l>
</sp>
<sp>
<speaker>Πόλεμος</speaker>
<l n="287">οὔκουν παρʼ Ἀθηναίων μεταθρέξει ταχὺ <add>πάνυ</add>;</l>
</sp>
<sp>
<speaker>Κύδοιμος</speaker>
<l n="288">ἔγωγε νὴ Δίʼ· εἰ δὲ μή γε, κλαύσομαι.</l>
</sp>
<sp>
<speaker>Τρυγαῖος</speaker>
<l n="289">ἄγε δὴ τί δρῶμεν ὦ πόνηρʼ ἀνθρώπια;</l>
<l n="290">ὁρᾶτε τὸν κίνδυνον ἡμῖν ὡς μέγας·</l>
<l n="291">εἴπερ γὰρ ἥξει τὸν ἀλετρίβανον φέρων,</l>
<l n="292">τούτῳ ταράξει τὰς πόλεις καθήμενος.</l>
<l n="293">ἀλλʼ ὦ Διόνυσʼ ἀπόλοιτο καὶ μὴ ʼλθοι φέρων.</l>
</sp>
<sp>
<speaker>Πόλεμος</speaker>
<l n="294">οὗτος.</l>
</sp>
<sp>
<speaker>Κύδοιμος</speaker>
<l n="295">τί ἔστιν;</l>
</sp>
<sp>
<speaker>Πόλεμος</speaker>
<l n="296">οὐ φέρεις;</l>
</sp>
<sp>
<speaker>Κύδοιμος</speaker>
<l n="297">τὸ δεῖνα γὰρ</l>
<l n="298">ἀπόλωλʼ Ἀθηναίοισιν ἁλετρίβανος,</l>
<l n="299">ὁ βυρσοπώλης, ὃς ἐκύκα τὴν Ἑλλάδα.</l>
</sp>
<sp>
<speaker>Τρυγαῖος</speaker>
<l n="300">εὖ γʼ ὦ πότνια δέσποινʼ Ἀθηναία ποιῶν</l>
<l n="301">ἀπόλωλʼ ἐκεῖνος κἀν δέοντι τῇ πόλει,</l>
<l n="302">ἢ πρίν γε τὸν μυττωτὸν ἡμῖν ἐγχέαι.</l>
</sp>
<sp>
<speaker>Πόλεμος</speaker>
<l n="303">οὔκουν ἕτερον δῆτʼ ἐκ Λακεδαίμονος μέτει</l>
<l n="304">ἀνύσας τι;</l>
</sp>
<sp>
<speaker>Κύδοιμος</speaker>
<l n="305">ταῦτʼ ὦ δέσποθʼ.</l>
</sp>
<sp>
<speaker>Πόλεμος</speaker>
<l n="306">ἧκέ νυν ταχύ.</l>
</sp>
<sp>
<speaker>Τρυγαῖος</speaker>
<l n="307">ὦνδρες τί πεισόμεσθα; νῦν ἀγὼν μέγας.</l>
<l n="308">ἀλλʼ εἴ τις ὑμῶν ἐν Σαμοθρᾴκῃ τυγχάνει</l>
<l n="309">μεμυημένος, νῦν ἐστιν εὔξασθαι καλὸν</l>
<l n="310">ἀποστραφῆναι τοῦ μετιόντος τὼ πόδε.</l>
</sp>
<sp>
<speaker>Κύδοιμος</speaker>
<l n="311">οἴμοι τάλας, οἴμοι γε κἄτʼ οἴμοι μάλα.</l>
</sp>
<sp>
<speaker>Πόλεμος</speaker>
<l n="312">τί ἔστι; μῶν οὐκ αὖ φέρεις;</l>
</sp>
<sp>
<speaker>Κύδοιμος</speaker>
<l n="313">ἀπόλωλε γὰρ</l>
<l n="314">καὶ τοῖς Λακεδαιμονίοισιν ἁλετρίβανος.</l>
</sp>
<sp>
<speaker>Πόλεμος</speaker>
<l n="315">πῶς ὦ πανοῦργʼ;</l>
</sp>
<sp>
<speaker>Κύδοιμος</speaker>
<l n="316">ἐς τἀπὶ Θρᾴκης χωρία</l>
<l n="317">χρήσαντες ἑτέροις αὐτὸν εἶτʼ ἀπώλεσαν.</l>
</sp>
<sp>
<speaker>Τρυγαῖος</speaker>
<l n="318">εὖ γʼ εὖ γε ποιήσαντες ὦ Διοσκόρω.</l>
<l n="319">ἴσως ἂν εὖ γένοιτο· θαρρεῖτʼ ὦ βροτοί.</l>
</sp>
<sp>
<speaker>Πόλεμος</speaker>
<l n="320">ἀπόφερε τὰ σκεύη λαβὼν ταυτὶ πάλιν·</l>
<l n="321">ἐγὼ δὲ δοίδυκʼ εἰσιὼν ποιήσομαι.</l>
</sp>
<sp>
<speaker>Τρυγαῖος</speaker>
<l n="322">νῦν τοῦτʼ ἐκεῖνʼ ἥκει τὸ Δάτιδος μέλος,</l>
<l n="323">ὃ δεφόμενός ποτʼ ᾖδε τῆς μεσημβρίας,</l>
<l n="324">
<q>ὡς ἥδομαι καὶ χαίρομαι κεὐφραίνομαι.</q>
</l>
<l n="325">νῦν ἐστιν ἡμῖν ὦνδρες Ἕλληνες καλὸν</l>
<l n="326">ἀπαλλαγεῖσι πραγμάτων τε καὶ μαχῶν</l>
<l n="327">ἐξελκύσαι τὴν πᾶσιν Εἰρήνην φίλην,</l>
<l n="328">πρὶν ἕτερον αὖ δοίδυκα κωλῦσαί τινα.</l>
<l n="329">ἀλλʼ ὦ γεωργοὶ κἄμποροι καὶ τέκτονες</l>
<l n="330">καὶ δημιουργοὶ καὶ μέτοικοι καὶ ξένοι</l>
<l n="331">καὶ νησιῶται, δεῦρʼ ἴτʼ ὦ πάντες λεῴ,</l>
<l n="332">ὡς τάχιστʼ ἄμας λαβόντες καὶ μοχλοὺς καὶ σχοινία·</l>
<l n="333">νῦν γὰρ ἡμῖν ἁρπάσαι πάρεστιν ἀγαθοῦ δαίμονος.</l>
</sp>
</div>
</div>
<milestone ed="p" n="301" unit="card"/>
<div type="Parodos">
<div type="trochees">
<sp>
<speaker>Χορός</speaker>
<l n="334">δεῦρο πᾶς χώρει προθύμως εὐθὺ τῆς σωτηρίας.</l>
<l n="335">ὦ Πανέλληνες βοηθήσωμεν, εἴπερ πώποτε,</l>
<l n="336">τάξεων ἀπαλλαγέντες καὶ κακῶν φοινικικῶν·</l>
<l n="337">ἡμέρα γὰρ ἐξέλαμψεν ἥδε μισολάμαχος.</l>
<l n="338">πρὸς τάδʼ ἡμῖν, εἴ τι χρὴ δρᾶν, φράζε κἀρχιτεκτόνει·</l>
<l n="339">οὐ γὰρ ἔσθʼ ὅπως ἀπειπεῖν ἂν δοκῶ μοι τήμερον,</l>
<l n="340">πρὶν μοχλοῖς καὶ μηχαναῖσιν ἐς τὸ φῶς ἀνελκύσαι</l>
<l n="341">τὴν θεῶν πασῶν μεγίστην καὶ φιλαμπελωτάτην.</l>
</sp>
<sp>
<speaker>Τρυγαῖος</speaker>
<l n="342">οὐ σιωπήσεσθʼ, ὅπως μὴ περιχαρεῖς τῷ πράγματι</l>
<l n="343">τὸν Πόλεμον ἐκζωπυρήσετʼ ἔνδοθεν κεκραγότες;</l>
</sp>
<sp>
<speaker>Χορός</speaker>
<l n="344">ἀλλʼ ἀκούσαντες τοιούτου χαίρομεν κηρύγματος.</l>
<l n="345">οὐ γὰρ ἦν ἔχοντας ἥκειν σιτίʼ ἡμερῶν τριῶν.</l>
</sp>
<sp>
<speaker>Τρυγαῖος</speaker>
<l n="346">εὐλαβεῖσθέ νυν ἐκεῖνον τὸν κάτωθεν Κέρβερον,</l>
<l n="347">μὴ παφλάζων καὶ κεκραγὼς ὥσπερ ἡνίκʼ ἐνθάδʼ ἦν,</l>
<l n="348">ἐμποδὼν ἡμῖν γένηται τὴν θεὸν μὴ ʼξελκύσαι.</l>
</sp>
<sp>
<speaker>Χορός</speaker>
<l n="349">οὔτι καὶ νῦν ἔστιν αὐτὴν ὅστις ἐξαιρήσεται,</l>
<l n="350">ἢν ἅπαξ ἐς χεῖρας ἔλθῃ τὰς ἐμάς. ἰοῦ ἰοῦ.</l>
</sp>
<sp>
<speaker>Τρυγαῖος</speaker>
<l n="351">ἐξολεῖτέ μʼ ὦνδρες, εἰ μὴ τῆς βοῆς ἀνήσετε·</l>
<l n="352">ἐκδραμὼν γὰρ πάντα ταυτὶ συνταράξει τοῖν ποδοῖν.</l>
</sp>
<sp>
<speaker>Χορός</speaker>
<l n="353">ὡς κυκάτω καὶ πατείτω πάντα καὶ ταραττέτω,</l>
<l n="354">οὐ γὰρ ἂν χαίροντες ἡμεῖς τήμερον παυσαίμεθʼ ἄν.</l>
</sp>
<sp>
<speaker>Τρυγαῖος</speaker>
<l n="355">τί τὸ κακόν; τί πάσχετʼ ὦνδρες; μηδαμῶς πρὸς τῶν θεῶν</l>
<l n="356">πρᾶγμα κάλλιστον διαφθείρητε διὰ τὰ σχήματα.</l>
</sp>
<sp>
<speaker>Χορός</speaker>
<l n="357">ἀλλʼ ἔγωγʼ οὐ σχηματίζειν βούλομʼ, ἀλλʼ ὑφʼ ἡδονῆς</l>
<l n="358">οὐκ ἐμοῦ κινοῦντος αὐτὼ τὼ σκέλει χορεύετον.</l>
</sp>
<sp>
<speaker>Τρυγαῖος</speaker>
<l n="359">μή τι καὶ νυνί γʼ ἔτʼ, ἀλλὰ παῦε παῦʼ ὀρχούμενος.</l>
</sp>
<sp>
<speaker>Χορός</speaker>
<l n="360">ἢν ἰδοὺ καὶ δὴ πέπαυμαι.</l>
</sp>
<sp>
<speaker>Τρυγαῖος</speaker>
<l n="361">φῄς γε, παύει δʼ οὐδέπω.</l>
</sp>
<sp>
<speaker>Χορός</speaker>
<l n="362">ἓν μὲν οὖν τουτί μʼ ἔασον ἑλκύσαι, καὶ μηκέτι.</l>
</sp>
<sp>
<speaker>Τρυγαῖος</speaker>
<l n="363">τοῦτό νυν, καὶ μηκέτʼ ἄλλο μηδὲν ὀρχήσησθʼ ἔτι.</l>
</sp>
<sp>
<speaker>Χορός</speaker>
<l n="364">οὐκ ἂν ὀρχησαίμεθʼ, εἴπερ ὠφελήσαιμέν τί σε.</l>
</sp>
<sp>
<speaker>Τρυγαῖος</speaker>
<l n="365">ἀλλʼ ὁρᾶτʼ οὔπω πέπαυσθε.</l>
</sp>
<sp>
<speaker>Χορός</speaker>
<l n="366">τουτογὶ νὴ τὸν Δία</l>
<l n="367">τὸ σκέλος ῥίψαντες ἤδη λήγομεν τὸ δεξιόν.</l>
</sp>
<sp>
<speaker>Τρυγαῖος</speaker>
<l n="368">ἐπιδίδωμι τοῦτό γʼ ὑμῖν ὥστε μὴ λυπεῖν ἔτι.</l>
</sp>
<sp>
<speaker>Χορός</speaker>
<l n="369">ἀλλὰ καὶ τἀριστερόν τοί μʼ ἐστʼ ἀναγκαίως ἔχον.</l>
<l n="370">ἥδομαι γὰρ καὶ γέγηθα καὶ πέπορδα καὶ γελῶ</l>
<l n="371">μᾶλλον ἢ τὸ γῆρας ἐκδὺς ἐκφυγὼν τὴν ἀσπίδα.</l>
</sp>
<sp>
<speaker>Τρυγαῖος</speaker>
<l n="372">μή τι καὶ νυνί γε χαίρετʼ· οὐ γὰρ ἴστε πω σαφῶς·</l>
<l n="373">ἀλλʼ ὅταν λάβωμεν αὐτήν, τηνικαῦτα χαίρετε</l>
</sp>
</div>
<div type="pnigos">
<sp>
<speaker>Τρυγαῖος</speaker>
<l n="374">καὶ βοᾶτε καὶ γελᾶτʼ· ἤδη</l>
<l n="375">γὰρ ἐξέσται τόθʼ ὑμῖν</l>
<l n="376">πλεῖν μένειν βινεῖν καθεύδειν,</l>
<l n="377">ἐς πανηγύρεις θεωρεῖν,</l>
<l n="378">ἑστιᾶσθαι κοτταβίζειν,</l>
<l n="379">†συβαρίζειν†</l>
<l n="380">ἰοῦ ἰοῦ κεκραγέναι.<milestone ed="p" n="346" unit="card"/>
</l>
</sp>
</div>
</div>
<div type="Choral">
<div type="strophe" n="1">
<sp>
<speaker>Χορός</speaker>
<l n="381">εἰ γὰρ ἐκγένοιτʼ ἰδεῖν ταύτην με τὴν ἡμέραν <del>ποτέ</del>.</l>
<l n="382">πολλὰ γὰρ ἀνεσχόμην πράγματά τε καὶ στιβάδας, ἃς</l>
<l n="383">ἔλαχε Φορμίων·</l>
<l n="384">κοὐκέτʼ ἄν μʼ εὕροις δικαστὴν δριμὺν οὐδὲ δύσκολον,</l>
<l n="385">οὐδὲ τοὺς τρόπους γε δήπου σκληρὸν ὥσπερ καὶ πρὸ τοῦ,</l>
<l n="386">ἀλλʼ ἁπαλὸν ἄν μʼ ἴδοις καὶ πολὺ νεώτερον,</l>
<l n="387">ἀπαλλαγέντα πραγμάτων.</l>
<l n="388">καὶ γὰρ ἱκανὸν χρόνον ἀπολλύμεθα καὶ κατατετρίμμεθα πλανώμενοι</l>
<l n="389">ἐς Λύκειον κἀκ Λυκείου ξὺν δορὶ ξὺν ἀσπίδι.</l>
<l n="390">ἀλλʼ ὅ τι μάλιστα χαριούμεθα ποιοῦντες, ἄγε</l>
<l n="391">φράζε· σὲ γὰρ αὐτοκράτορʼ εἵλετʼ ἀγαθή τις ἡμῖν τύχη.</l>
<milestone ed="p" n="361" unit="card"/>
</sp>
<sp>
<speaker>Τρυγαῖος</speaker>
<l n="392">φέρε δὴ κατίδω ποῖ τοὺς λίθους ἀφέλξομεν.</l>
</sp>
<sp>
<speaker>Ἑρμῆς</speaker>
<l n="393">ὦ μιαρὲ καὶ τολμηρὲ τί ποιεῖν διανοεῖ;</l>
</sp>
<sp>
<speaker>Τρυγαῖος</speaker>
<l n="394">οὐδὲν πονηρόν, ἀλλʼ ὅπερ καὶ Κιλλικῶν.</l>
</sp>
<sp>
<speaker>Ἑρμῆς</speaker>
<l n="395">ἀπόλωλας ὦ κακόδαιμον.</l>
</sp>
<sp>
<speaker>Τρυγαῖος</speaker>
<l n="396">οὐκοῦν ἢν λάχω.</l>
<l n="397">Ἑρμῆς γὰρ ὢν κλήρῳ ποιήσεις οἶδʼ ὅτι.</l>
</sp>
<sp>
<speaker>Ἑρμῆς</speaker>
<l n="398">ἀπόλωλας, ἐξόλωλας.</l>
</sp>
<sp>
<speaker>Τρυγαῖος</speaker>
<l n="399">ἐς τίνʼ ἡμέραν;</l>
</sp>
<sp>
<speaker>Ἑρμῆς</speaker>
<l n="400">εἰς αὐτίκα μάλʼ.</l>
</sp>
<sp>
<speaker>Τρυγαῖος</speaker>
<l n="401">ἀλλʼ οὐδὲν ἠμπόληκά πω,</l>
<l n="402">οὔτʼ ἄλφιτʼ οὔτε τυρόν, ὡς ἀπολούμενος.</l>
</sp>
<sp>
<speaker>Ἑρμῆς</speaker>
<l n="403">καὶ μὴν ἐπιτέτριψαί γε.</l>
</sp>
<sp>
<speaker>Τρυγαῖος</speaker>
<l n="404">κᾆτα τῷ τρόπῳ</l>
<l n="405">οὐκ ᾐσθόμην ἀγαθὸν τοσουτονὶ λαβών;</l>
</sp>
<sp>
<speaker>Ἑρμῆς</speaker>
<l n="406">ἆρʼ οἶσθα θάνατον ὅτι προεῖφʼ ὁ Ζεὺς ὃς ἂν</l>
<l n="407">ταύτην ἀνορύττων εὑρεθῇ;</l>
</sp>
<sp>
<speaker>Τρυγαῖος</speaker>
<l n="408">νῦν ἆρά με</l>
<l n="409">ἅπασʼ ἀνάγκη ʼστʼ ἀποθανεῖν;</l>
</sp>
<sp>
<speaker>Ἑρμῆς</speaker>
<l n="410">εὖ ἴσθʼ ὅτι.</l>
</sp>
<sp>
<speaker>Τρυγαῖος</speaker>
<l n="411">ἐς χοιρίδιόν μοί νυν δάνεισον τρεῖς δραχμάς·</l>
<l n="412">δεῖ γὰρ μυηθῆναί με πρὶν τεθνηκέναι.</l>
</sp>
<sp>
<speaker>Ἑρμῆς</speaker>
<l n="413">ὦ Ζεῦ κεραυνοβρόντα.</l>
</sp>
<sp>
<speaker>Τρυγαῖος</speaker>
<l n="414">μὴ πρὸς τῶν θεῶν</l>
<l n="415">ἡμῶν κατείπῃς, ἀντιβολῶ σε δέσποτα.</l>
</sp>
<sp>
<speaker>Ἑρμῆς</speaker>
<l n="416">οὐκ ἂν σιωπήσαιμι.</l>
</sp>
<sp>
<speaker>Τρυγαῖος</speaker>
<l n="417">ναὶ πρὸς τῶν κρεῶν,</l>
<l n="418">ἁγὼ προθύμως σοι φέρων ἀφικόμην.</l>
</sp>
<sp>
<speaker>Ἑρμῆς</speaker>
<l n="419">ἀλλʼ ὦ μέλʼ ὑπὸ τοῦ Διὸς ἀμαλδυνθήσομαι,</l>
<l n="420">εἰ μὴ τετορήσω ταῦτα καὶ λακήσομαι.</l>
</sp>
<sp>
<speaker>Τρυγαῖος</speaker>
<l n="421">μή νυν λακήσῃς, λίσσομαί σʼ ὦρμῄδιον.</l>
<milestone ed="p" n="383" unit="card"/>
</sp>
</div>
<div type="trochees">
<sp>
<speaker>Τρυγαῖος</speaker>
<l n="422">εἰπέ μοι, τί πάσχετʼ ὦνδρες; ἕστατʼ ἐκπεπληγμένοι.</l>
<l n="423">ὦ πόνηροι μὴ σιωπᾶτʼ· εἰ δὲ μή, λακήσεται.</l>
<milestone ed="p" n="385" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="424">μηδαμῶς ὦ δέσποθʼ Ἑρμῆ, μηδαμῶς, μηδαμῶς,</l>
<l n="425">εἴ τι κεχαρισμένον χοιρίδιον οἶσθα παρʼ ἐμοῦ γε κατεδηδοκώς,</l>
<l n="426">τοῦτο μὴ φαῦλον νόμιζʼ ἐν τῷδε τῷ <add>νῦν</add> πράγματι.</l>
</sp>
<sp>
<speaker>Τρυγαῖος</speaker>
<l n="427">οὐκ ἀκούεις οἷα θωπεύουσί σʼ ὦναξ δέσποτα;</l>
</sp>
<sp>
<speaker>Χορός</speaker>
<l n="428">†μὴ γένῃ παλίγκοτος ἀντιβολοῦσιν ἡμῖν,†</l>
<l n="429">ὥστε τήνδε μὴ λαβεῖν·</l>
<l n="430">ἀλλὰ χάρισʼ ὦ φιλανθρωπότατε καὶ μεγαλοδωρότατε δαιμόνων,</l>
<l n="431">εἴ τι Πεισάνδρου βδελύττει τοὺς λόφους καὶ τὰς ὀφρῦς.</l>
<l n="432">καί σε θυσίαισιν ἱεραῖσι προσόδοις τε μεγάλαισι</l>
<l n="433">διὰ παντὸς ὦ δέσποτʼ ἀγαλοῦμεν ἡμεῖς ἀεί.</l>
<milestone ed="p" n="400" unit="card"/>
</sp>
<sp>
<speaker>Τρυγαῖος</speaker>
<l n="434">ἴθʼ, ἀντιβολῶ σʼ, ἐλέησον αὐτῶν τὴν ὄπα,</l>
<l n="435">ἐπεί σε καὶ τιμῶσι μᾶλλον ἢ πρὸ τοῦ.</l>
<l n="436">κλέπται γάρ εἰσι νῦν γε μᾶλλον ἢ πρὸ τοῦ.</l>
<l n="437">καί σοι φράσω τι πρᾶγμα δεινὸν καὶ μέγα,</l>
<l n="438">ὃ τοῖς θεοῖς ἅπασιν ἐπιβουλεύεται.</l>
</sp>
<sp>
<speaker>Ἑρμῆς</speaker>
<l n="439">ἴθι δὴ κάτειπʼ· ἴσως γὰρ ἂν πείσαις ἐμέ.</l>
</sp>
<sp>
<speaker>Τρυγαῖος</speaker>
<l n="440">ἡ γὰρ Σελήνη χὠ πανοῦργος Ἥλιος</l>
<l n="441">ὑμῖν ἐπιβουλεύοντε πολὺν ἤδη χρόνον</l>
<l n="442">τοῖς βαρβάροισι προδίδοτον τὴν Ἑλλάδα.</l>
</sp>
<sp>
<speaker>Ἑρμῆς</speaker>
<l n="443">ἵνα δὴ τί τοῦτο δρᾶτον;</l>
</sp>
<sp>
<speaker>Τρυγαῖος</speaker>
<l n="444">ὁτιὴ νὴ Δία</l>
<l n="445">ἡμεῖς μὲν ὑμῖν θύομεν, τούτοισι δὲ</l>
<l n="446">οἱ βάρβαροι θύουσι. διὰ τοῦτʼ εἰκότως</l>
<l n="447">βούλοιντʼ ἂν ἡμᾶς πάντας ἐξολωλέναι,</l>
<l n="448">ἵνα τὰς τελετὰς λάβοιεν αὐτοὶ τῶν θεῶν.</l>
</sp>
<sp>
<speaker>Ἑρμῆς</speaker>
<l n="449">ταῦτʼ ἄρα πάλαι τῶν ἡμερῶν παρεκλεπτέτην</l>
<l n="450">καὶ τοῦ κύκλου παρέτρωγον ὑφʼ ἁμαρτωλίας.</l>
</sp>
<sp>
<speaker>Τρυγαῖος</speaker>
<l n="451">ναὶ μὰ Δία. πρὸς ταῦτʼ ὦ φίλʼ Ἑρμῆ ξύλλαβε</l>
<l n="452">ἡμῖν προθύμως τήνδε καὶ ξυνέλκυσον.</l>
<l n="453">καί σοι τὰ μεγάλʼ ἡμεῖς Παναθήναιʼ ἄξομεν</l>
<l n="454">πάσας τε τὰς ἄλλας τελετὰς τὰς τῶν θεῶν,</l>
<l n="455">μυστήριʼ Ἑρμῇ, Διιπόλειʼ, Ἀδώνια·</l>
<l n="456">ἄλλαι τέ σοι πόλεις πεπαυμέναι κακῶν</l>
<l n="457">ἀλεξικάκῳ θύσουσιν Ἑρμῇ πανταχοῦ.</l>
<l n="458">χἄτερʼ ἔτι πόλλʼ ἕξεις ἀγαθά. πρῶτον δέ σοι</l>
<l n="459">δῶρον δίδωμι τήνδʼ, ἵνα σπένδειν ἔχῃς.</l>
</sp>
<sp>
<speaker>Ἑρμῆς</speaker>
<l n="460">οἴμʼ ὡς ἐλεήμων εἴμʼ ἀεὶ τῶν χρυσίδων.<milestone ed="p" n="426" unit="card"/>
</l>
</sp>
</div>
<div type="trochees">
<sp>
<speaker>Ἑρμῆς</speaker>
<l n="461">ὑμέτερον ἐντεῦθεν ἔργον ὦνδρες. ἀλλὰ ταῖς ἄμαις</l>
<l n="462">εἰσιόντες ὡς τάχιστα τοὺς λίθους ἀφέλκετε.</l>
</sp>
<sp>
<speaker>Χορός</speaker>
<l n="463">ταῦτα δράσομεν· σὺ δʼ ἡμῖν ὦ θεῶν σοφώτατε</l>
<l n="464">ἅττα χρὴ ποιεῖν ἐφεστὼς φράζε δημιουργικῶς·</l>
<l n="465">τἄλλα δʼ εὑρήσεις ὑπουργεῖν ὄντας ἡμᾶς οὐ κακούς.<milestone ed="p" n="431" unit="card"/>
</l>
</sp>
</div>
<div type="iambics">
<sp>
<speaker>Τρυγαῖος</speaker>
<l n="466">ἄγε δὴ σὺ ταχέως ὕπεχε τὴν φιάλην, ὅπως</l>
<l n="467">ἔργῳ ʼφιαλοῦμεν εὐξάμενοι τοῖσιν θεοῖς.</l>
</sp>
<sp>
<speaker>Ἑρμῆς</speaker>
<l n="468">σπονδὴ σπονδή·</l>
<l n="469">εὐφημεῖτε εὐφημεῖτε.</l>
</sp>
<sp>
<speaker>Τρυγαῖος</speaker>
<l n="470">σπένδοντες εὐχόμεσθα τὴν νῦν ἡμέραν</l>
<l n="471">Ἕλλησιν ἄρξαι πᾶσι πολλῶν κἀγαθῶν,</l>
<l n="472">χὤστις προθύμως ξυλλάβοι τῶν σχοινίων,</l>
<l n="473">τοῦτον τὸν ἄνδρα μὴ λαβεῖν ποτʼ ἀσπίδα.</l>
</sp>
<sp>
<speaker>Χορός</speaker>
<l n="474">μὰ Δίʼ ἀλλʼ ἐν εἰρήνῃ διαγαγεῖν τὸν βίον,</l>
<l n="475">ἔχονθʼ ἑταίραν καὶ σκαλεύοντʼ ἄνθρακας.</l>
</sp>
<sp>
<speaker>Τρυγαῖος</speaker>
<l n="476">ὅστις δὲ πόλεμον μᾶλλον εἶναι βούλεται</l>
</sp>
<sp>
<speaker>Χορός</speaker>
<l n="477">μηδέποτε παύσασθʼ αὐτὸν ὦ Διόνυσʼ ἄναξ</l>
<l n="478">ἐκ τῶν ὀλεκράνων ἀκίδας ἐξαιρούμενον.</l>
</sp>
<sp>
<speaker>Τρυγαῖος</speaker>
<l n="479">κεἴ τις ἐπιθυμῶν ταξιαρχεῖν σοὶ φθονεῖ</l>
<l n="480">ἐς φῶς ἀνελθεῖν ὦ πότνιʼ, ἐν ταῖσιν μάχαις</l>
</sp>
<sp>
<speaker>Χορός</speaker>
<l n="481">πάσχοι γε τοιαῦθʼ οἷάπερ Κλεώνυμος.</l>
</sp>
<sp>
<speaker>Τρυγαῖος</speaker>
<l n="482">κεἴ τις δορυξὸς ἢ κάπηλος ἀσπίδων,</l>
<l n="483">ἵνʼ ἐμπολᾷ βέλτιον, ἐπιθυμεῖ μαχῶν</l>
</sp>
<sp>
<speaker>Χορός</speaker>
<l n="484">ληφθεὶς ὑπὸ λῃστῶν ἐσθίοι κριθὰς μόνας.</l>
</sp>
<sp>
<speaker>Τρυγαῖος</speaker>
<l n="485">κεἴ τις στρατηγεῖν βουλόμενος μὴ ξυλλάβοι,</l>
<l n="486">ἢ δοῦλος αὐτομολεῖν παρεσκευασμένος</l>
</sp>
<sp>
<speaker>Χορός</speaker>
<l n="487">ἐπὶ τοῦ τροχοῦ γʼ ἕλκοιτο μαστιγούμενος.</l>
</sp>
<sp>
<speaker>Τρυγαῖος</speaker>
<l n="488">ἡμῖν δʼ ἀγαθὰ γένοιτʼ. ἰὴ παιὼν ἰή.</l>
</sp>
<sp>
<speaker>Χορός</speaker>
<l n="489">ἄφελε τὸ παίειν ἀλλʼ ἰὴ μόνον λέγε.</l>
</sp>
<sp>
<speaker>Τρυγαῖος</speaker>
<l n="490">ἰὴ ἰὴ τοίνυν, ἰὴ μόνον λέγω.</l>
<l n="491">Ἑρμῇ Χάρισιν Ὥραισιν Ἀφροδίτῃ Πόθῳ.</l>
<l n="492">Ἄρει δέ;</l>
</sp>
<sp>
<speaker>Χορός</speaker>
<l n="493">μὴ μή.</l>
</sp>
<sp>
<speaker>Τρυγαῖος</speaker>
<l n="494">μηδʼ Ἐνυαλίῳ γε;</l>
</sp>
<sp>
<speaker>Χορός</speaker>
<l n="495">μή.</l>
</sp>
<sp>
<speaker>Τρυγαῖος</speaker>
<l n="496">ὑπότεινε δὴ πᾶς καὶ κάταγε τοῖσιν κάλῳς.</l>
<milestone ed="p" n="459" unit="card"/>
</sp>
</div>
<div type="strophe" n="2">
<sp>
<speaker>Ἑρμῆς</speaker>
<l n="497">ὦ εἶα.</l>
</sp>
<sp>
<speaker>Χορός</speaker>
<l n="498">εἶα μάλα.</l>
</sp>
<sp>
<speaker>Ἑρμῆς</speaker>
<l n="499">ὦ εἶα.</l>
</sp>
<sp>
<speaker>Χορός</speaker>
<l n="500">εἶα ἔτι μάλα.</l>
</sp>
<sp>
<speaker>Ἑρμῆς</speaker>
<l n="501">ὦ εἶα, ὦ εἶα.</l>
</sp>
<sp>
<speaker>Τρυγαῖος</speaker>
<l n="502">ἀλλʼ οὐχ ἕλκουσʼ ἅνδρες ὁμοίως.</l>
<l n="503">οὐ ξυλλήψεσθʼ; οἷʼ ὀγκύλλεσθʼ·</l>
<l n="504">οἰμώξεσθʼ οἱ Βοιωτοί.</l>
</sp>
<sp>
<speaker>Ἑρμῆς</speaker>
<l n="505">εἶά νυν.</l>
</sp>
<sp>
<speaker>Τρυγαῖος</speaker>
<l n="506">εἶα ὦ.</l>
</sp>
<sp>
<speaker>Χορός</speaker>
<l n="507">
<add>ἀλλʼ</add> ἄγετε ξυνανέλκετε καὶ σφώ.</l>
</sp>
<sp>
<speaker>Τρυγαῖος</speaker>
<l n="508">οὔκουν ἕλκω κἀξαρτῶμαι</l>
<l n="509">κἀπεμπίπτω καὶ σπουδάζω;</l>
</sp>
<sp>
<speaker>Χορός</speaker>
<l n="510">πῶς οὖν οὐ χωρεῖ τοὔργον;</l>
<milestone ed="p" n="473" unit="card"/>
</sp>
<sp>
<speaker>Τρυγαῖος</speaker>
<l n="511">ὦ Λάμαχʼ ἀδικεῖς ἐμποδὼν καθήμενος.</l>
<l n="512">οὐδὲν δεόμεθʼ ὦνθρωπε τῆς σῆς μορμόνος.</l>
</sp>
<sp>
<speaker>Ἑρμῆς</speaker>
<l n="513">οὐδʼ οἵδε γʼ εἷλκον οὐδὲν ἁργεῖοι πάλαι</l>
<l n="514">ἀλλʼ ἢ κατεγέλων τῶν ταλαιπωρουμένων,</l>
<l n="515">καὶ ταῦτα διχόθεν μισθοφοροῦντες ἄλφιτα.</l>
</sp>
<sp>
<speaker>Τρυγαῖος</speaker>
<l n="516">ἀλλʼ οἱ Λάκωνες ὦγάθʼ ἕλκουσʼ ἀνδρικῶς.</l>
</sp>
<sp>
<speaker>Χορός</speaker>
<l n="517">ἆρʼ οἶσθʼ ὅσοι γʼ αὐτῶν ἔχονται τοῦ ξύλου,</l>
<l n="518">μόνοι προθυμοῦντʼ· ἀλλʼ ὁ χαλκεὺς οὐκ ἐᾷ.</l>
</sp>
<sp>
<speaker>Ἑρμῆς</speaker>
<l n="519">οὐδʼ οἱ Μεγαρῆς δρῶσʼ οὐδέν· ἕλκουσιν δʼ ὅμως</l>
<l n="520">γλισχρότατα σαρκάζοντες ὥσπερ κυνίδια,</l>
<l n="521">ὑπὸ τοῦ γε λιμοῦ νὴ Δίʼ ἐξολωλότες.</l>
</sp>
<sp>
<speaker>Τρυγαῖος</speaker>
<l n="522">οὐδὲν ποιοῦμεν ὦνδρες· ἀλλ ὁμοθυμαδὸν</l>
<l n="523">ἅπασιν ἡμῖν αὖθις ἀντιληπτέον.</l>
<milestone ed="p" n="486" unit="card"/>
</sp>
</div>
<div type="antistrophe" n="2">
<sp>
<speaker>Ἑρμῆς</speaker>
<l n="524">ὦ εἶα.</l>
</sp>
<sp>
<speaker>Τρυγαῖος</speaker>
<l n="525">εἶα μάλα.</l>
</sp>
<sp>
<speaker>Ἑρμῆς</speaker>
<l n="526">ὦ εἶα.</l>
</sp>
<sp>
<speaker>Τρυγαῖος</speaker>
<l n="527">εἶα νὴ Δία.</l>
</sp>
<sp>
<speaker>Χορός</speaker>
<l n="528">μικρόν γε κινοῦμεν.</l>
</sp>
<sp>
<speaker>Τρυγαῖος</speaker>
<l n="529">οὔκουν δεινὸν  <gap/>
</l>
<l n="530">τοὺς μὲν τείνειν τοὺς δʼ ἀντισπᾶν;</l>
<l n="531">πληγὰς λήψεσθʼ ὦργεῖοι.</l>
</sp>
<sp>
<speaker>Ἑρμῆς</speaker>
<l n="532">εἶά νυν.</l>
</sp>
<sp>
<speaker>Τρυγαῖος</speaker>
<l n="533">εἶα ὦ.</l>
</sp>
<sp>
<speaker>Χορός</speaker>
<l n="534">ὡς κακόνοι τινές εἰσιν ἐν ἡμῖν.</l>
</sp>
<sp>
<speaker>Τρυγαῖος</speaker>
<l n="535">ὑμεῖς μὲν γοῦν οἱ κιττῶντες</l>
<l n="536">τῆς εἰρήνης σπᾶτʼ ἀνδρείως.</l>
</sp>
<sp>
<speaker>Χορός</speaker>
<l n="537">ἀλλʼ εἴσʼ οἳ κωλύουσιν.<milestone ed="p" n="500" unit="card"/>
</l>
</sp>
<sp>
<speaker>Ἑρμῆς</speaker>
<l n="538">ἄνδρες Μεγαρῆς οὐκ ἐς κόρακας ἐρρήσετε;</l>
<l n="539">μισεῖ γὰρ ὑμᾶς ἡ θεὸς μεμνημένη·</l>
<l n="540">πρῶτοι γὰρ αὐτὴν τοῖς σκορόδοις ἠλείψατε.</l>
<l n="541">καὶ τοῖς Ἀθηναίοισι παύσασθαι λέγω</l>
<l n="542">ἐντεῦθεν ἐχομένοις ὅθεν νῦν ἕλκετε·</l>
<l n="543">οὐδὲν γὰρ ἄλλο δρᾶτε πλὴν δικάζετε.</l>
<l n="544">ἀλλʼ εἴπερ ἐπιθυμεῖτε τήνδʼ ἐξελκύσαι,</l>
<l n="545">πρὸς τὴν θάλατταν ὀλίγον ὑποχωρήσατε.</l>
</sp>
<sp>
<speaker>Χορός</speaker>
<l n="546">ἄγʼ ὦνδρες αὐτοὶ δὴ μόνοι λαβώμεθʼ οἱ γεωργοί.</l>
</sp>
<sp>
<speaker>Ἑρμῆς</speaker>
<l n="547">χωρεῖ γέ τοι τὸ πρᾶγμα πολλῷ μᾶλλον ὦνδρες ὑμῖν.</l>
</sp>
<sp>
<speaker>Χορός</speaker>
<l n="548">χωρεῖν τὸ πρᾶγμά φησιν· ἀλλὰ πᾶς ἀνὴρ προθυμοῦ.</l>
</sp>
<sp>
<speaker>Τρυγαῖος</speaker>
<l n="549">οἵ τοι γεωργοὶ τοὔργον ἐξέλκουσι κἄλλος οὐδείς.</l>
<milestone ed="p" n="512" unit="card"/>
</sp>
</div>
<div type="strophe" n="3">
<sp>
<speaker>Χορός</speaker>
<l n="550">ἄγε νυν ἄγε πᾶς.</l>
</sp>
<sp>
<speaker>Ἑρμῆς</speaker>
<l n="551">καὶ μὴν ὁμοῦ ʼστιν ἤδη.</l>
</sp>
<sp>
<speaker>Χορός</speaker>
<l n="552">μή νυν ἀνῶμεν ἀλλʼ ἐπεντείνωμεν</l>
<l n="553">ἀνδρικώτερον.</l>
</sp>
<sp>
<speaker>Ἑρμῆς</speaker>
<l n="554">ἤδη ʼστὶ τοῦτʼ ἐκεῖνο.</l>
</sp>
<sp>
<speaker>Χορός</speaker>
<l n="555">ὦ εἶα νῦν, ὦ εἶα πᾶς.</l>
<l n="556">ὦ εἶα εἶα εἶα εἶα εἶα εἶα.</l>
<l n="557">ὦ εἶα εἶα εἶα εἶα εἶα πᾶς.</l>
<milestone ed="p" n="520" unit="card"/>
</sp>
<sp>
<speaker>Τρυγαῖος</speaker>
<l n="558">ὦ πότνια βοτρυόδωρε τί προσείπω σʼ ἔπος;</l>
<l n="559">πόθεν ἂν λάβοιμι ῥῆμα μυριάμφορον</l>
<l n="560">ὅτῳ προσείπω σʼ; οὐ γὰρ εἶχον οἴκοθεν.</l>
<l n="561">ὦ χαῖρʼ Ὀπώρα, καὶ σὺ δʼ ὦ Θεωρία.</l>
<l n="562">οἷον δʼ ἔχεις τὸ πρόσωπον ὦ Θεωρία,</l>
<l n="563">οἷον δὲ πνεῖς, ὡς ἡδὺ κατὰ τῆς καρδίας,</l>
<l n="564">γλυκύτατον ὥσπερ ἀστρατείας καὶ μύρου.</l>
</sp>
<sp>
<speaker>Ἑρμῆς</speaker>
<l n="565">μῶν οὖν ὅμοιον καὶ γυλιοῦ στρατιωτικοῦ;</l>
</sp>
<sp>
<speaker>Τρυγαῖος</speaker>
<l n="566">ἀπέπτυσʼ ἐχθροῦ φωτὸς ἔχθιστον πλέκος.</l>
<l n="567">τοῦ μὲν γὰρ ὄζει κρομμυοξυρεγμίας,</l>
<l n="568">ταύτης δʼ ὀπώρας, ὑποδοχῆς, Διονυσίων,</l>
<l n="569">αὐλῶν, τραγῳδῶν, Σοφοκλέους μελῶν, κιχλῶν,</l>
<l n="570">ἐπυλλίων Εὐριπίδου—</l>
</sp>
<sp>
<speaker>Ἑρμῆς</speaker>
<l n="571">κλαύσἄρα σὺ</l>
<l n="572">ταύτης καταψευδόμενος· οὐ γὰρ ἥδεται</l>
<l n="573">αὕτη ποιητῇ ῥηματίων δικανικῶν.</l>
</sp>
<sp>
<speaker>Τρυγαῖος</speaker>
<l n="574">κιττοῦ, τρυγοίπου, προβατίων βληχωμένων,</l>
<l n="575">† κόλπου † γυναικῶν διατρεχουσῶν εἰς ἀγρόν,</l>
<l n="576">δούλης μεθυούσης, ἀνατετραμμένου χοῶς,</l>
<l n="577">ἄλλων τε πολλῶν κἀγαθῶν—</l>
</sp>
<sp>
<speaker>Ἑρμῆς</speaker>
<l n="578">ἴθι νυν ἄθρει</l>
<l n="579">οἷον πρὸς ἀλλήλας λαλοῦσιν αἱ πόλεις</l>
<l n="580">διαλλαγεῖσαι καὶ γελῶσιν ἄσμεναι,</l>
<l n="581">καὶ ταῦτα δαιμονίως ὑπωπιασμέναι</l>
<l n="582">ἁπαξάπασαι καὶ κυάθους προσκείμεναι.</l>
</sp>
<sp>
<speaker>Τρυγαῖος</speaker>
<l n="583">καὶ τῶνδε τοίνυν τῶν θεωμένων σκόπει</l>
<l n="584">τὰ πρόσωφʼ, ἵνα γνῷς τὰς τέχνας.</l>
</sp>
<sp>
<speaker>Ἑρμῆς</speaker>
<l n="585">αἰβοῖ τάλας,</l>
</sp>
<sp>
<speaker>Τρυγαῖος</speaker>
<l n="586">ἐκεινονὶ γοῦν τὸν λοφοποιὸν οὐχ ὁρᾷς</l>
<l n="587">τίλλονθʼ ἑαυτόν;</l>
</sp>
<sp>
<speaker>Ἑρμῆς</speaker>
<l n="588">ὁ δέ γε τὰς σμινύας ποιῶν</l>
<l n="589">κατέπαρδεν ἄρτι τοῦ ξιφουργοῦ ʼκεινουί.</l>
</sp>
<sp>
<speaker>Τρυγαῖος</speaker>
<l n="590">ὁ δὲ δρεπανουργὸς οὐχ ὁρᾷς ὡς ἥδεται,</l>
<l n="591">καὶ τὸν δορυξὸν οἷον ἐσκιμάλισεν;</l>
</sp>
<sp>
<speaker>Ἑρμῆς</speaker>
<l n="592">ἴθι νυν ἄνειπε τοὺς γεωργοὺς ἀπιέναι.<milestone ed="p" n="551" unit="card"/>
</l>
</sp>
<sp>
<speaker>Τρυγαῖος</speaker>
<l n="593">ἀκούετε λεῴ· τοὺς γεωργοὺς ἀπιέναι</l>
<l n="594">τὰ γεωργικὰ σκεύη λαβόντας εἰς ἀγρὸν</l>
</sp>
</div>
<div type="trochees">
<sp>
<speaker>Τρυγαῖος</speaker>
<l n="595">ὡς τάχιστʼ ἄνευ δορατίου καὶ ξίφους κἀκοντίου·</l>
<l n="596">ὡς ἅπαντʼ ἤδη ʼστὶ μεστὰ τἀνθάδʼ εἰρήνης σαπρᾶς.</l>
<l n="597">ἀλλὰ πᾶς χώρει πρὸς ἔργον εἰς ἀγρὸν παιωνίσας.</l>
</sp>
<sp>
<speaker>Χορός</speaker>
<l n="598">ὦ ποθεινὴ τοῖς δικαίοις καὶ γεωργοῖς ἡμέρα,</l>
<l n="599">ἄσμενός σʼ ἰδὼν προσειπεῖν βούλομαι τὰς ἀμπέλους,</l>
<l n="600">τάς τε συκᾶς, ἃς ἐγὼ ʼφύτευον ὢν νεώτερος,</l>
<l n="601">ἀσπάσασθαι θυμὸς ἡμῖν ἐστι πολλοστῷ χρόνῳ.</l>
</sp>
<sp>
<speaker>Τρυγαῖος</speaker>
<l n="602">νῦν μὲν οὖν ὦνδρες προσευξώμεσθα πρῶτον τῇ θεῷ,</l>
<l n="603">ἥπερ ἡμῶν τοὺς λόφους ἀφεῖλε καὶ τὰς Γοργόνας·</l>
<l n="604">εἶθʼ ὅπως Λιταργιοῦμεν οἴκαδʼ ἐς τὰ χωρία,</l>
<l n="605">ἐμπολήσαντές τι χρηστὸν εἰς ἀγρὸν ταρίχιον.</l>
</sp>
<sp>
<speaker>Ἑρμῆς</speaker>
<l n="606">ὦ Πόσειδον ὡς καλὸν τὸ στῖφος αὐτῶν φαίνεται</l>
<l n="607">καὶ πυκνὸν καὶ γοργὸν ὥσπερ μᾶζα καὶ πανδαισία.</l>
</sp>
<sp>
<speaker>Τρυγαῖος</speaker>
<l n="608">νὴ Δίʼ ἡ γὰρ σφῦρα λαμπρὸν ἦν ἄρʼ ἐξωπλισμένη,</l>
<l n="609">αἵ τε θρίνακες διαστίλβουσι πρὸς τὸν ἥλιον.</l>
<l n="610">ἦ καλῶς αὐτῶν ἀπαλλάξειεν ἂν μετόρχιον.</l>
<l n="611">ὥστʼ ἔγωγʼ ἤδη ʼπιθυμῶ καὐτὸς ἐλθεῖν εἰς ἀγρὸν</l>
<l n="612">καὶ τριαινοῦν τῇ δικέλλῃ διὰ χρόνου τὸ γῄδιον.</l>
<milestone ed="p" n="571" unit="card"/>
</sp>
</div>
<div type="pnigos">
<sp>
<speaker>Τρυγαῖος</speaker>
<l n="613">ἀλλʼ ἀναμνησθέντες ὦνδρες</l>
<l n="614">τῆς διαίτης τῆς παλαιᾶς,</l>
<l n="615">ἣν παρεῖχʼ αὕτη ποθʼ ἡμῖν,</l>
<l n="616">τῶν τε παλασίων ἐκείνων</l>
<l n="617">τῶν τε σύκων τῶν τε μύρτων,</l>
<l n="618">τῆς τρυγός τε τῆς γλυκείας</l>
<l n="619">τῆς ἰωνιᾶς τε τῆς πρὸς</l>
<l n="620">τῷ φρέατι τῶν τʼ ἐλαῶν</l>
<l n="621">ὧν ποθοῦμεν,</l>
<l n="622">ἀντὶ τούτων τήνδε νυνὶ</l>
<l n="623">τὴν θεὸν προσείπατε.</l>
<milestone ed="p" n="582" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="624">χαῖρε χαῖρʼ, ὡς ἀσμένοισιν ἦλθες, ὦ φιλτάτη.</l>
<l n="625">σῷ γὰρ ἐδάμην πόθῳ, δαιμόνια βουλόμενος εἰς ἀγρὸν ἀνερπύσαι</l>
<l n="626">
<gap><desc>*</desc></gap>
</l>
<l n="627">ἦσθα γὰρ μέγιστον ἡμῖν κέρδος ὦ ποθουμένη</l>
<l n="628">πᾶσιν ὁπόσοι γεωργὸν βίον ἐτρίβομεν.</l>
<l n="629">μόνη γὰρ ἡμᾶς ὠφέλεις.</l>
<l n="630">πολλὰ γὰρ ἐπάσχομεν πρίν ποτʼ ἐπὶ σοῦ γλυκέα κἀδάπανα καὶ φίλα.</l>
<l n="631">τοῖς ἀγροίκοισιν γὰρ ἦσθα χῖδρα καὶ σωτηρία.</l>
<l n="632">ὥστε σὲ τά τʼ ἀμπέλια καὶ τὰ νέα συκίδια</l>
<l n="633">τἄλλα θʼ ὁπόσʼ ἔστι φυτὰ</l>
<l n="634">προσγελάσεται λαβόντʼ ἄσμενα.</l>
<milestone ed="p" n="601" unit="card"/>
</sp>
</div>
<div type="katakeleusmos">
<sp>
<speaker>Χορός</speaker>
<l n="635">ἀλλὰ ποῦ ποτʼ ἦν ἀφʼ ἡμῶν τὸν πολὺν τοῦτον χρόνον</l>
<l n="636">ἥδε; τοῦθʼ ἡμᾶς δίδαξον ὦ θεῶν εὐνούστατε.</l>
</sp>
</div>
<div type="epirrheme">
<sp>
<speaker>Ἑρμῆς</speaker>
<l n="637">ὦ σοφώτατοι γεωργοί, τἀμὰ δὴ ξυνίετε</l>
<l n="638">ῥήματʼ, εἰ βούλεσθʼ ἀκοῦσαι τήνδʼ ὅπως ἀπώλετο.</l>
<l n="639">πρῶτα μὲν γὰρ †αὐτῆς ἦρξεν† Φειδίας πράξας κακῶς·</l>
<l n="640">εἶτα Περικλέης φοβηθεὶς μὴ μετάσχοι τῆς τύχης,</l>
<l n="641">τὰς φύσεις ὑμῶν δεδοικὼς καὶ τὸν αὐτοδὰξ τρόπον,</l>
<l n="642">πρὶν παθεῖν τι δεινὸν αὐτός, ἐξέφλεξε τὴν πόλιν.</l>
<l n="643">ἐμβαλὼν σπινθῆρα μικρὸν Μεγαρικοῦ ψηφίσματος,</l>
<l n="644">ἐξεφύσησεν τοσοῦτον πόλεμον ὥστε τῷ καπνῷ</l>
<l n="645">πάντας Ἕλληνας δακρῦσαι, τούς τʼ ἐκεῖ τούς τʼ ἐνθάδε.</l>
<l n="646">ὡς δʼ ἅπαξ †τὸ πρῶτον ἄκουσʼ† ἐψόφησεν ἄμπελος</l>
<l n="647">καὶ πίθος πληγεὶς ὑπʼ ὀργῆς ἀντελάκτισεν πίθῳ,</l>
<l n="648">οὐκέτʼ ἦν οὐδεὶς ὁ παύσων, ἥδε δʼ ἠφανίζετο.</l>
</sp>
<sp>
<speaker>Τρυγαῖος</speaker>
<l n="649">ταῦτα τοίνυν μὰ τὸν Ἀπόλλω ʼγὼ ʼπεπύσμην οὐδενός,</l>
<l n="650">οὐδʼ ὅπως αὐτῇ προσήκοι Φειδίας ἠκηκόη.</l>
</sp>
<sp>
<speaker>Χορός</speaker>
<l n="651">οὐδʼ ἔγωγε πλήν γε νυνί. ταῦτʼ ἄρʼ εὐπρόσωπος ἦν,</l>
<l n="652">οὖσα συγγενὴς ἐκείνου. πολλά γʼ ἡμᾶς λανθάνει.</l>
</sp>
<sp>
<speaker>Ἑρμῆς</speaker>
<l n="653">κᾆτʼ ἐπειδὴ ʼγνωσαν ὑμᾶς αἱ πόλεις ὧν ἤρχετε</l>
<l n="654">ἠγριωμένους ἐπʼ ἀλλήλοισι καὶ σεσηρότας,</l>
<l n="655">πάντʼ ἐμηχανῶντʼ ἐφʼ ὑμῖν τοὺς φόρους φοβούμεναι,</l>
<l n="656">κἀνέπειθον τῶν Λακώνων τοὺς μεγίστους χρήμασιν.</l>
<l n="657">οἱ δʼ ἅτʼ ὄντες αἰσχροκερδεῖς καὶ διειρωνόξενοι</l>
<l n="658">τήνδʼ ἀπορρίψαντες αἰσχρῶς τὸν πόλεμον ἀνήρπασαν·</l>
<l n="659">κᾆτα τἀκείνων γε κέρδη τοῖς γεωργοῖς ἦν κακά·</l>
<l n="660">αἱ γὰρ ἐνθένδʼ αὖ τριήρεις ἀντιτιμωρούμεναι</l>
<l n="661">οὐδὲν αἰτίων ἂν ἀνδρῶν τὰς κράδας κατήσθιον.</l>
</sp>
<sp>
<speaker>Τρυγαῖος</speaker>
<l n="662">ἐν δίκῃ μὲν οὖν, ἐπεί τοι τὴν κορώνεών γέ μου</l>
<l n="663">ἐξέκοψαν, ἣν ἐγὼ ʼφύτευσα κἀξεθρεψάμην.</l>
</sp>
<sp>
<speaker>Χορός</speaker>
<l n="664">νὴ Δίʼ ὦ μέλʼ ἐνδίκως <add>γε</add> δῆτʼ, ἐπεὶ κἀμοῦ λίθον</l>
<l n="665">ἐμβαλόντες ἑξμέδιμνον κυψέλην ἀπώλεσαν.</l>
</sp>
<sp>
<speaker>Ἑρμῆς</speaker>
<l n="666">κᾆτα δʼ ὡς ἐκ τῶν ἀγρῶν ξυνῆλθεν οὑργάτης λεώς,</l>
<l n="667">τὸν τρόπον πωλούμενος τὸν αὐτὸν οὐκ ἐμάνθανεν,</l>
<l n="668">ἀλλʼ ἅτʼ ὢν ἄνευ γιγάρτων καὶ φιλῶν τὰς ἰσχάδας</l>
<l n="669">ἔβλεπεν πρὸς τοὺς λέγοντας· οἱ δὲ γιγνώσκοντες εὖ</l>
<l n="670">τοὺς πένητας ἀσθενοῦντας κἀποροῦντας ἀλφίτων,</l>
<l n="671">τήνδε μὲν δικροῖς ἐώθουν τὴν θεὸν κεκράγμασιν,</l>
<l n="672">πολλάκις φανεῖσαν αὐτὴν τῆσδε τῆς χώρας πόθῳ,</l>
<l n="673">τῶν δὲ συμμάχων ἔσειον τοὺς παχεῖς καὶ πλουσίους,</l>
<l n="674">αἰτίας ἂν προστιθέντες, ὡς φρονεῖ τὰ Βρασίδου.</l>
<l n="675">εἶτʼ ἂν ὑμεῖς τοῦτον ὥσπερ κυνίδιʼ ἐσπαράττετε·</l>
<l n="676">ἡ πόλις γὰρ ὠχριῶσα κἀν φόβῳ καθημένη,</l>
<l n="677">ἅττα διαβάλοι τις αὐτῇ, ταῦτʼ ἂν ἥδιστʼ ἤσθιεν.</l>
<l n="678">οἳ δὲ τὰς πληγὰς ὁρῶντες ἃς ἐτύπτονθʼ οἱ ξένοι</l>
<l n="679">χρυσίῳ τῶν ταῦτα ποιούντων ἐβύνουν τὸ στόμα,</l>
<l n="680">ὥστʼ ἐκείνους μὲν ποιῆσαι πλουσίους, ἡ δʼ Ἑλλὰς ἂν</l>
<l n="681">ἐξερημωθεῖσʼ ἂν ὑμᾶς ἔλαθε. ταῦτα δʼ ἦν ὁ δρῶν</l>
<l n="682">βυρσοπώλης.</l>
</sp>
<sp>
<speaker>Τρυγαῖος</speaker>
<l n="683">παῦε παῦʼ ὦ δέσποθʼ Ἑρμῆ, μὴ λέγε,</l>
<l n="684">ἀλλʼ ἔα τὸν ἄνδρʼ ἐκεῖνον οὗπερ ἔστʼ εἶναι κάτω·</l>
<l n="685">οὐ γὰρ ἡμέτερος ἔτʼ ἔστʼ ἐκεῖνος ἁνὴρ ἀλλὰ σός.<milestone ed="p" n="651" unit="card"/>
</l>
</sp>
</div>
<div type="pnigos">
<sp>
<speaker>Τρυγαῖος</speaker>
<l n="686">ἅττʼ ἂν οὖν λέγῃς ἐκεῖνον,</l>
<l n="687">κεἰ πανοῦργος ἦν, ὅτʼ ἔζη,</l>
<l n="688">καὶ λάλος καὶ συκοφάντης</l>
<l n="689">καὶ κύκηθρον καὶ τάρακτρον,</l>
<l n="690">ταῦθʼ ἁπαξάπαντα νυνὶ</l>
<l n="691">τοὺς σεαυτοῦ λοιδορεῖς.</l>
<milestone ed="p" n="657" unit="card"/>
</sp>
</div>
</div>
<div type="Episode">
<sp>
<speaker>Τρυγαῖος</speaker>
<l n="692">ἀλλʼ ὅ τι σιωπᾷς ὦ πότνια κάτειπέ μοι.</l>
</sp>
<sp>
<speaker>Ἑρμῆς</speaker>
<l n="693">ἀλλʼ οὐκ ἂν εἴποι πρός γε τοὺς θεωμένους·</l>
<l n="694">ὀργὴν γὰρ αὐτοῖς ὧν ἔπαθε πολλὴν ἔχει.</l>
</sp>
<sp>
<speaker>Τρυγαῖος</speaker>
<l n="695">ἡ δʼ ἀλλὰ πρὸς σὲ μικρὸν εἰπάτω μόνον.</l>
</sp>
<sp>
<speaker>Ἑρμῆς</speaker>
<l n="696">εἴφʼ ὅ τι νοεῖς αὐτοῖσι πρὸς ἔμʼ ὦ φιλτάτη.</l>
<l n="697">ἴθʼ ὦ γυναικῶν μισοπορπακιστάτη.</l>
<l n="698">εἶεν, ἀκούω. ταῦτʼ ἐπικαλεῖς; μανθάνω.</l>
<l n="699">ἀκούσαθʼ ὑμεῖς ὧν ἕνεκα μομφὴν ἔχει.</l>
<l n="700">ἐλθοῦσά φησιν αὐτομάτη μετὰ τἀν Πύλῳ</l>
<l n="701">σπονδῶν φέρουσα τῇ πόλει κίστην πλέαν</l>
<l n="702">ἀποχειροτονηθῆναι τρὶς ἐν τἠκκλησίᾳ.</l>
</sp>
<sp>
<speaker>Τρυγαῖος</speaker>
<l n="703">ἡμάρτομεν ταῦτʼ· ἀλλὰ συγγνώμην ἔχε·</l>
<l n="704">ὁ νοῦς γὰρ ἡμῶν ἦν τότʼ ἐν τοῖς σκύτεσιν.</l>
</sp>
<sp>
<speaker>Ἑρμῆς</speaker>
<l n="705">ἴθι νυν ἄκουσον οἷον ἄρτι μʼ ἤρετο,</l>
<l n="706">ὅστις κακόνους αὐτῇ μάλιστʼ ἦν ἐνθάδε,</l>
<l n="707">χὤστις φίλος κἄσπευδεν εἶναι μὴ μάχας.</l>
</sp>
<sp>
<speaker>Τρυγαῖος</speaker>
<l n="708">εὐνούστατος μὲν ἦν μακρῷ Κλεώνυμος.</l>
</sp>
<sp>
<speaker>Ἑρμῆς</speaker>
<l n="709">ποῖός τις οὖν εἶναι δοκεῖ τὰ πολεμικὰ</l>
<l n="710">ὁ Κλεώνυμος;</l>
</sp>
<sp>
<speaker>Τρυγαῖος</speaker>
<l n="711">ψυχήν γʼ ἄριστος πλήν γʼ ὅτι</l>
<l n="712">οὐκ ἦν ἄρʼ οὗπέρ φησιν εἶναι τοῦ πατρός.</l>
<l n="713">εἰ γάρ ποτʼ ἐξέλθοι στρατιώτης, εὐθέως</l>
<l n="714">ἀποβολιμαῖος τῶν ὅπλων ἐγίγνετο.</l>
</sp>
<sp>
<speaker>Ἑρμῆς</speaker>
<l n="715">ἔτι νῦν ἄκουσον οἷον ἄρτι μʼ ἤρετο,</l>
<l n="716">ὅστις κρατεῖ νῦν τοῦ λίθου τοῦ ʼν τῇ πυκνί.</l>
</sp>
<sp>
<speaker>Τρυγαῖος</speaker>
<l n="717">Ὑπέρβολος νῦν τοῦτʼ ἔχει τὸ χωρίον.</l>
<l n="718">αὕτη τί ποιεῖς; τὴν κεφαλὴν ποῖ περιάγεις;</l>
</sp>
<sp>
<speaker>Ἑρμῆς</speaker>
<l n="719">ἀποστρέφεται τὸν δῆμον ἀχθεσθεῖσʼ ὅτι</l>
<l n="720">αὑτῷ πονηρὸν προστάτην ἐπεγράψατο.</l>
</sp>
<sp>
<speaker>Τρυγαῖος</speaker>
<l n="721">ἀλλʼ οὐκέτʼ αὐτῷ χρησόμεθʼ οὐδέν, ἀλλὰ νῦν</l>
<l n="722">ἀπορῶν ὁ δῆμος ἐπιτρόπου καὶ γυμνὸς ὢν</l>
<l n="723">τοῦτον τέως τὸν ἄνδρα περιεζώσατο.</l>
</sp>
<sp>
<speaker>Ἑρμῆς</speaker>
<l n="724">πῶς οὖν ξυνοίσει ταῦτʼ ἐρωτᾷ τῇ πόλει.</l>
</sp>
<sp>
<speaker>Τρυγαῖος</speaker>
<l n="725">εὐβουλότεροι γενησόμεθα.</l>
</sp>
<sp>
<speaker>Ἑρμῆς</speaker>
<l n="726">τρόπῳ τίνι;</l>
</sp>
<sp>
<speaker>Τρυγαῖος</speaker>
<l n="727">ὅτι τυγχάνει λυχνοποιὸς ὤν. πρὸ τοῦ μὲν οὖν</l>
<l n="728">ἐψηλαφῶμεν ἐν σκότῳ τὰ πράγματα,</l>
<l n="729">νυνὶ δʼ ἅπαντα πρὸς λύχνον βουλεύσομεν.</l>
</sp>
<sp>
<speaker>Ἑρμῆς</speaker>
<l n="730">ὢ ὤ,</l>
<l n="731">οἷά μʼ ἐκέλευσεν ἀναπυθέσθαι σου.</l>
</sp>
<sp>
<speaker>Τρυγαῖος</speaker>
<l n="732">τὰ τί;</l>
</sp>
<sp>
<speaker>Ἑρμῆς</speaker>
<l n="733">πάμπολλα καὶ τἀρχαῖʼ ἃ κατέλιπεν τότε·</l>
<l n="734">πρῶτον δʼ ὅ τι πράττει Σοφοκλέης ἀνήρετο.</l>
</sp>
<sp>
<speaker>Τρυγαῖος</speaker>
<l n="735">εὐδαιμονεῖ, πάσχει δὲ θαυμαστόν.</l>
</sp>
<sp>
<speaker>Ἑρμῆς</speaker>
<l n="736">τὸ τί;</l>
</sp>
<sp>
<speaker>Τρυγαῖος</speaker>
<l n="737">ἐκ τοῦ Σοφοκλέους γίγνεται Σιμωνίδης.</l>
</sp>
<sp>
<speaker>Ἑρμῆς</speaker>
<l n="738">Σιμωνίδης; πῶς;</l>
</sp>
<sp>
<speaker>Τρυγαῖος</speaker>
<l n="739">ὅτι γέρων ὢν καὶ σαπρὸς</l>
<l n="740">κέρδους ἕκατι κἂν ἐπὶ ῥιπὸς πλέοι.</l>
<milestone ed="p" n="700" unit="card"/>
</sp>
<sp>
<speaker>Ἑρμῆς</speaker>
<l n="741">τί δαί; Κρατῖνος ὁ σοφὸς ἔστιν;</l>
</sp>
<sp>
<speaker>Τρυγαῖος</speaker>
<l n="742">ἀπέθανεν</l>
<l n="743">ὅθʼ οἱ Λάκωνες ἐνέβαλον.</l>
</sp>
<sp>
<speaker>Ἑρμῆς</speaker>
<l n="744">τί παθών;</l>
</sp>
<sp>
<speaker>Τρυγαῖος</speaker>
<l n="745">ὅ τι;</l>
<l n="746">ὼρακιάσας· οὐ γὰρ ἐξηνέσχετο</l>
<l n="747">ἰδὼν πίθον καταγνύμενον οἴνου πλέων.</l>
<l n="748">χἄτερα πόσʼ ἄττʼ οἴει γεγενῆσθʼ ἐν τῇ πόλει;</l>
<l n="749">ὥστʼ οὐδέποτʼ ὦ δέσποινʼ ἀφησόμεσθά σου.</l>
</sp>
<sp>
<speaker>Ἑρμῆς</speaker>
<l n="750">ἴθι νυν ἐπὶ τούτοις τὴν Ὀπώραν λάμβανε</l>
<l n="751">γυναῖκα σαυτῷ τήνδε· κᾆτʼ ἐν τοῖς ἀγροῖς</l>
<l n="752">ταύτῃ ξυνοικῶν ἐκποιοῦ σαυτῷ βότρυς.</l>
</sp>
<sp>
<speaker>Τρυγαῖος</speaker>
<l n="753">ὦ φιλτάτη δεῦρʼ ἐλθὲ καὶ δός μοι κύσαι.</l>
<l n="754">ἆρʼ ἂν βλαβῆναι διὰ χρόνου τί σοι δοκῶ</l>
<l n="755">ὦ δέσποθʼ Ἑρμῆ τῆς Ὀπώρας κατελάσας;</l>
</sp>
<sp>
<speaker>Ἑρμῆς</speaker>
<l n="756">οὐκ εἴ γε κυκεῶνʼ ἐπιπίοις βληχωνίαν.</l>
<l n="757">ἀλλʼ ὡς τάχιστα τήνδε τὴν Θεωρίαν</l>
<l n="758">ἀπάγαγε τῇ βουλῇ λαβών, ἧσπέρ ποτʼ ἦν.</l>
</sp>
<sp>
<speaker>Τρυγαῖος</speaker>
<l n="759">ὦ μακαρία βουλὴ σὺ τῆς Θεωρίας,</l>
<l n="760">ὅσον ῥοφήσει ζωμὸν ἡμερῶν τριῶν,</l>
<l n="761">ὅσας δὲ κατέδει ξόλικας ἑφθὰς καὶ κρέα.</l>
<l n="762">ἀλλʼ ὦ φίλʼ Ἑρμῆ χαῖρε πολλά.</l>
</sp>
<sp>
<speaker>Ἑρμῆς</speaker>
<l n="763">καὶ σύ γε</l>
<l n="764">ὦνθρωπε χαίρων ἄπιθι καὶ μέμνησό μου.</l>
</sp>
<sp>
<speaker>Τρυγαῖος</speaker>
<l n="765">ὦ κάνθαρʼ οἴκαδʼ οἴκαδʼ ἀποπετώμεθα.</l>
</sp>
<sp>
<speaker>Ἑρμῆς</speaker>
<l n="766">οὐκ ἐνθάδʼ ὦ τᾶν ἔστι.</l>
</sp>
<sp>
<speaker>Τρυγαῖος</speaker>
<l n="767">ποῖ γὰρ οἴχεται;</l>
</sp>
<sp>
<speaker>Ἑρμῆς</speaker>
<l n="768">ὑφʼ ἅρματʼ ἐλθὼν Ζηνὸς ἀστραπηφορεῖ.</l>
</sp>
<sp>
<speaker>Τρυγαῖος</speaker>
<l n="769">πόθεν οὖν ὁ τλήμων ἐνθάδʼ ἕξει σιτία;</l>
</sp>
<sp>
<speaker>Ἑρμῆς</speaker>
<l n="770">τὴν τοῦ Γανυμήδους ἀμβροσίαν σιτήσεται.</l>
</sp>
<sp>
<speaker>Τρυγαῖος</speaker>
<l n="771">πῶς δῆτʼ ἐγὼ καταβήσομαι;</l>
</sp>
<sp>
<speaker>Ἑρμῆς</speaker>
<l n="772">θάρρει, καλῶς·</l>
<l n="773">τῃδὶ παρʼ αὐτὴν τὴν θεόν.</l>
</sp>
<sp>
<speaker>Τρυγαῖος</speaker>
<l n="774">δεῦρʼ ὦ κόραι</l>
<l n="775">ἕπεσθον ἅμʼ ἐμοὶ θᾶττον, ὡς πολλοὶ πάνυ</l>
<l n="776">ποθοῦντες ὑμᾶς ἀναμένουσʼ ἐστυκότες.</l>
<milestone ed="p" n="729" unit="card"/>
</sp>
</div>
<div type="Parabasis">
<div type="prelude">
<sp>
<speaker>Χορός</speaker>
<l n="777">ἀλλʼ ἴθι χαίρων· ἡμεῖς δὲ τέως τάδε τὰ σκεύη παραδόντες</l>
<l n="778">τοῖς ἀκολούθοις δῶμεν σῴζειν, ὡς εἰώθασι μάλιστα</l>
<l n="779">περὶ τὰς σκηνὰς πλεῖστοι κλέπται κυπτάζειν καὶ κακοποιεῖν.</l>
<l n="780">ἀλλὰ φυλάττετε ταῦτʼ ἀνδρείως· ἡμεῖς δʼ αὖ τοῖσι θεαταῖς</l>
<l n="781">ἣν ἔχομεν ὁδὸν λόγων εἴπωμεν ὅσα τε νοῦς ἔχει.<milestone ed="p" n="734" unit="card"/>
</l>
</sp>
</div>
<div type="parabasis">
<sp>
<speaker>Χορός</speaker>
<l n="782">χρῆν μὲν τύπτειν τοὺς ῥαβδούχους, εἴ τις κωμῳδοποιητὴς</l>
<l n="783">αὑτὸν ἐπῄνει πρὸς τὸ θέατρον παραβὰς ἐν τοῖς ἀναπαίστοις·</l>
<l n="784">εἰ δʼ οὖν εἰκός τινα τιμῆσαι, θύγατερ Διός, ὅστις ἄριστος</l>
<l n="785">κωμῳδοδιδάσκαλος ἀνθρώπων καὶ κλεινότατος γεγένηται,</l>
<l n="786">ἄξιος εἶναί φησʼ εὐλογίας μεγάλης ὁ διδάσκαλος ἡμῶν.</l>
<l n="787">πρῶτον μὲν γὰρ τοὺς ἀντιπάλους μόνος ἀνθρώπων κατέπαυσεν</l>
<l n="788">ἐς τὰ ῥάκια σκώπτοντας ἀεὶ καὶ τοῖς φθειρσὶν πολεμοῦντας,</l>
<l n="789">τούς θʼ Ἡρακλέας τοὺς μάττοντας καὶ τοὺς πεινῶντας ἐκείνους</l>
<l n="790">ἐξήλασʼ ἀτιμώσας πρῶτος, καὶ τοὺς δούλους παρέλυσεν</l>
<l n="791">τοὺς φεύγοντας κἀξαπατῶντας καὶ τυπτομένους ἐπίτηδες,</l>
<l n="792">οὓς ἐξῆγον κλάοντας ἀεί, καὶ τούτους οὕνεκα τουδί,</l>
<l n="793">ἵνʼ ὁ σύνδουλος σκώψας αὐτοῦ τὰς πληγὰς εἶτʼ ἀνέροιτο,</l>
<l n="794">‘ὦ κακόδαιμον τί τὸ δέρμʼ ἔπαθες; μῶν ὑστριχὶς εἰσέβαλέν σοι</l>
<l n="795">ἐς τὰς πλευρὰς πολλῇ στρατιᾷ κἀδενδροτόμησε τὸ νῶτον;’</l>
<l n="796">τοιαῦτʼ ἀφελὼν κακὰ καὶ φόρτον καὶ βωμολοχεύματʼ ἀγεννῆ</l>
<l n="797">ἐποίησε τέχνην μεγάλην ἡμῖν κἀπύργωσʼ οἰκοδομήσας</l>
<l n="798">ἔπεσιν μεγάλοις καὶ διανοίαις καὶ σκώμμασιν οὐκ ἀγοραίοις,</l>
<l n="799">οὐκ ἰδιώτας ἀνθρωπίσκους κωμῳδῶν οὐδὲ γυναῖκας,</l>
<l n="800">ἀλλʼ Ἡρακλέους ὀργήν τινʼ ἔχων τοῖσι μεγίστοις ἐπεχείρει,</l>
<l n="801">διαβὰς βυρσῶν ὀσμὰς δεινὰς κἀπειλὰς βορβοροθύμους,</l>
<l n="802">καὶ πρῶτον μὲν μάχομαι πάντων αὐτῷ τῷ καρχαρόδοντι,</l>
<l n="803">οὗ δεινόταται μὲν ἀπʼ ὀφθαλμῶν Κύννης ἀκτῖνες ἔλαμπον,</l>
<l n="804">ἑκατὸν δὲ κύκλῳ κεφαλαὶ κολάκων οἰμωξομένων ἐλιχμῶντο</l>
<l n="805">περὶ τὴν κεφαλήν, φωνὴν δʼ εἶχεν χαράδρας ὄλεθρον τετοκυίας,</l>
<l n="806">φώκης δʼ ὀσμήν, Λαμίας ὄρχεις ἀπλύτους, πρωκτὸν δὲ καμήλου.</l>
<l n="807">τοιοῦτον ἰδὼν τέρας οὐ κατέδεισʼ, ἀλλʼ ὑπὲρ ὑμῶν πολεμίζων</l>
<l n="808">ἀντεῖχον ἀεὶ καὶ τῶν ἄλλων νήσων. ὧν οὕνεκα νυνὶ</l>
<l n="809">ἀποδοῦναί μοι τὴν χάριν ὑμᾶς εἰκὸς καὶ μνήμονας εἶναι.</l>
<l n="810">καὶ γὰρ πρότερον πράξας κατὰ νοῦν οὐχὶ παλαίστρας περινοστῶν</l>
<l n="811">παῖδας ἐπείρων, ἀλλʼ ἀράμενος τὴν σκευὴν εὐθὺς ἐχώρουν,</l>
<l n="812">παῦρʼ ἀνιάσας, πόλλʼ εὐφράνας, πάντα παρασχὼν τὰ δέοντα.</l>
<milestone ed="p" n="765" unit="card"/>
</sp>
</div>
<div type="pnigos">
<sp>
<speaker>Χορός</speaker>
<l n="813">πρὸς ταῦτα χρεὼν εἶναι μετʼ ἐμοῦ</l>
<l n="814">καὶ τοὺς ἄνδρας καὶ τοὺς παῖδας·</l>
<l n="815">καὶ τοῖς φαλακροῖσι παραινοῦμεν</l>
<l n="816">ξυσπουδάζειν περὶ τῆς νίκης.</l>
<l n="817">πᾶς γάρ τις ἐρεῖ νικῶντος ἐμοῦ</l>
<l n="818">κἀπὶ τραπέζῃ καὶ ξυμποσίοις,</l>
<l n="819">‘φέρε τῷ φαλακρῷ, δὸς τῷ φαλακρῷ</l>
<l n="820">τῶν τρωγαλίων, καὶ μἀφαίρει</l>
<l n="821">γενναιοτάτου τῶν ποιητῶν</l>
<l n="822">ἀνδρὸς τὸ μέτωπον ἔχοντος.’</l>
<milestone ed="p" n="774" unit="card"/>
</sp>
</div>
<div type="strophe" n="1">
<sp>
<speaker>Χορός</speaker>
<l n="823">Μοῦσα σὺ μὲν πολέμους ἀπωσαμένη μετʼ ἐμοῦ</l>
<l n="824">τοῦ φίλου χόρευσον,</l>
<l n="825">κλείουσα θεῶν τε γάμους ἀνδρῶν τε δαῖτας</l>
<l n="826">καὶ θαλίας μακάρων· σοὶ γὰρ τάδʼ ἐξ ἀρχῆς μέλει.</l>
<l n="827">ἢν δέ σε Καρκίνος ἐλθὼν</l>
<l n="828">ἀντιβολῇ μετὰ τῶν παίδων χορεῦσαι,</l>
<l n="829">μήθʼ ὑπάκουε μήτʼ ἔλθῃς</l>
<l n="830">συνέριθος αὐτοῖς,</l>
<l n="831">ἀλλὰ νόμιζε πάντας</l>
<l n="832">ὄρτυγας οἰκογενεῖς γυλιαύχενας ὀρχηστὰς</l>
<l n="833">ναννοφυεῖς σφυράδων ἀποκνίσματα μηχανοδίφας.</l>
<l n="834">καὶ γὰρ ἔφασχʼ ὁ πατὴρ ὃ παρʼ ἐλπίδας</l>
<l n="835">εἶχε τὸ δρᾶμα γαλῆν τῆς ἑσπέρας ἀπάγξαι.</l>
<milestone ed="p" n="797" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="836">τοιάδε χρὴ Χαρίτων δαμώματα καλλικόμων</l>
<l n="837">τὸν σοφὸν ποιητὴν</l>
<l n="838">ὑμνεῖν, ὅταν ἠρινὰ μὲν φωνῇ χελιδὼν</l>
<l n="839">ἑζομένη κελαδῇ, χορὸν δὲ μὴ ʼχῃ Μόρσιμος</l>
<l n="840">μηδὲ Μελάνθιος, οὗ δὴ</l>
<l n="841">πικροτάτην ὄπα γηρύσαντος ἤκουσʼ</l>
<l n="842">ἡνίκα τῶν τραγῳδῶν</l>
<l n="843">τὸν χορὸν εἶχον ἁδελφός</l>
<l n="844">τε και αὐτός, ἄμφω</l>
<l n="845">Γοργόνες ὀψοφάγοι βατιδοσκόποι Ἅρπυιαι,</l>
<l n="846">γραοσόβαι μιαροὶ τραγομάσχαλοι ἰχθυολῦμαι·</l>
<l n="847">ὧν καταχρεμψαμένη μέγα καὶ πλατὺ</l>
<l n="848">Μοῦσα θεὰ μετʼ ἐμοῦ ξύμπαιζε τὴν ἑορτήν.</l>
<milestone ed="p" n="819" unit="card"/>
</sp>
</div>
</div>
<div type="Lyric-Scene">
<sp>
<speaker>Τρυγαῖος</speaker>
<l n="849">ὡς χαλεπὸν ἐλθεῖν ἦν ἄρʼ εὐθὺ τῶν θεῶν.</l>
<l n="850">ἔγωγέ τοι πεπόνηκα κομιδῇ τὼ σκέλει.</l>
<l n="851">μικροὶ δʼ ὁρᾶν ἄνωθεν ἦστʼ. ἔμοιγέ τοι</l>
<l n="852">ἀπὸ τοὐρανοῦ ʼφαίνεσθε κακοήθεις πάνυ,</l>
<l n="853">ἐντευθενὶ δὲ πολύ τι κακοηθέστεροι.</l>
</sp>
<sp>
<speaker>Οἰκέτης</speaker>
<l n="854">ὦ δέσποθʼ ἥκεις;</l>
</sp>
<sp>
<speaker>Τρυγαῖος</speaker>
<l n="855">ὡς ἐγὼ ʼπυθόμην τινός.</l>
</sp>
<sp>
<speaker>Οἰκέτης</speaker>
<l n="856">τί δʼ ἔπαθες;</l>
</sp>
<sp>
<speaker>Τρυγαῖος</speaker>
<l n="857">ἤλγουν τὼ σκέλει μακρὰν ὁδὸν</l>
<l n="858">διεληλυθώς.</l>
</sp>
<sp>
<speaker>Οἰκέτης</speaker>
<l n="859">ἴθι νυν κάτειπέ μοι—</l>
</sp>
<sp>
<speaker>Τρυγαῖος</speaker>
<l n="860">τὸ τί;</l>
</sp>
<sp>
<speaker>Οἰκέτης</speaker>
<l n="861">ἄλλον τινʼ εἶδες ἄνδρα κατὰ τὸν ἀέρα</l>
<l n="862">πλανώμενον πλὴν σαυτόν;</l>
</sp>
<sp>
<speaker>Τρυγαῖος</speaker>
<l n="863">οὔκ, εἰ μή γέ που</l>
<l n="864"> ψυχὰς δύʼ ἢ τρεῖς διθυραμβοδιδασκάλων.</l>
</sp>
<sp>
<speaker>Οἰκέτης</speaker>
<l n="865">τί δʼ ἔδρων;</l>
</sp>
<sp>
<speaker>Τρυγαῖος</speaker>
<l n="866">ξυνελέγοντʼ ἀναβολὰς ποτώμεναι</l>
<l n="867">τὰς ἐνδιαεριαυερινηχέτους τινάς.</l>
</sp>
<sp>
<speaker>Οἰκέτης</speaker>
<l n="868">οὐκ ἦν ἄρʼ οὐδʼ ἃ λέγουσι, κατὰ τὸν ἀέρα</l>
<l n="869">ὡς ἀστέρες γιγνόμεθʼ, ὅταν τις ἀποθάνῃ;</l>
</sp>
<sp>
<speaker>Τρυγαῖος</speaker>
<l n="870">μάλιστα.</l>
</sp>
<sp>
<speaker>Οἰκέτης</speaker>
<l n="871">καὶ τίς ἐστιν ἀστὴρ νῦν ἐκεῖ;</l>
</sp>
<sp>
<speaker>Τρυγαῖος</speaker>
<l n="872">Ἴων ὁ Χῖος, ὅσπερ ἐποίησεν πάλαι</l>
<l n="873">ἐνθάδε τὸν ἀοῖόν ποθʼ· ὡς δʼ ἦλθʼ, εὐθέως</l>
<l n="874">ἀοῖον αὐτὸν πάντες ἐκάλουν ἀστέρα.</l>
</sp>
<sp>
<speaker>Οἰκέτης</speaker>
<l n="875">τίνες γάρ εἰσʼ οἱ διατρέχοντες ἀστέρες,</l>
<l n="876">οἳ καόμενοι θέουσιν;</l>
</sp>
<sp>
<speaker>Τρυγαῖος</speaker>
<l n="877">ἀπὸ δείπνου τινὲς</l>
<l n="878">τῶν πλουσίων οὗτοι βαδίζουσʼ ἀστέρων,</l>
<l n="879">ἰπνοὺς ἔχοντες, ἐν δὲ τοῖς ἰπνοῖσι πῦρ.</l>
<l n="880">ἀλλʼ εἴσαγʼ ὡς τάχιστα ταυτηνὶ λαβών,</l>
<l n="881">καὶ τὴν πύελον κατάκλυζε καὶ θέρμαινʼ ὕδωρ,</l>
<l n="882">στόρνυ τʼ ἐμοὶ καὶ τῇδε κουρίδιον λέχος.</l>
<l n="883">καὶ ταῦτα δράσας ἧκε δεῦρʼ αὖθις πάλιν·</l>
<l n="884">ἐγὼ δʼ ἀποδώσω τήνδε τῇ βουλῇ τέως.</l>
</sp>
<sp>
<speaker>Οἰκέτης</speaker>
<l n="885">πόθεν δʼ ἔλαβες ταύτας;</l>
</sp>
<sp>
<speaker>Τρυγαῖος</speaker>
<l n="886">ὁπόθεν; ἐκ τοὐρανοῦ.</l>
</sp>
<sp>
<speaker>Οἰκέτης</speaker>
<l n="887">οὐκ ἂν ἔτι δοίην τῶν θεῶν τριώβολον,</l>
<l n="888">εἰ πορνοβοσκοῦσʼ ὥσπερ ἡμεῖς οἱ βροτοί.</l>
</sp>
<sp>
<speaker>Τρυγαῖος</speaker>
<l n="889">οὔκ, ἀλλὰ κἀκεῖ ζῶσιν ἀπὸ τούτων τινές.</l>
<l n="890">ἄγε νυν ἴωμεν.</l>
</sp>
<sp>
<speaker>Οἰκέτης</speaker>
<l n="891">εἰπέ μοι, δῶ καταφαγεῖν</l>
<l n="892">ταύτῃ τι;</l>
</sp>
<sp>
<speaker>Τρυγαῖος</speaker>
<l n="893">μηδέν· οὐ γὰρ ἐθελήσει θαγεῖν</l>
<l n="894">οὔτʼ ἄρτον οὔτε μᾶζαν, εἰωθυῖʼ ἀεὶ</l>
<l n="895">παρὰ τοῖς θεοῖσιν ἀμβροσίαν λείχειν ἄνω.</l>
</sp>
<sp>
<speaker>Οἰκέτης</speaker>
<l n="896">λείχειν ἄρʼ αὐτῇ κἀνθάδε σκευαστέον.</l>
<milestone ed="p" n="856" unit="card"/>
</sp>
<div type="strophe" n="1">
<sp>
<speaker>Χορός</speaker>
<l n="897">εὐδαιμονικῶς γʼ ὁ πρεσβύτης,</l>
<l n="898">ὅσα γʼ ὧδʼ ἰδεῖν,</l>
<l n="899">τὰ νῦν τάδε πράττει.</l>
</sp>
<sp>
<speaker>Τρυγαῖος</speaker>
<l n="900">τί δῆτʼ ἐπειδὰν νυμφίον μʼ ὁρᾶτε λαμπρὸν ὄντα;</l>
</sp>
<sp>
<speaker>Χορός</speaker>
<l n="901">ζηλωτὸς ἔσει, γέρον,</l>
<l n="902">αὖθις νέος ὢν πάλιν,</l>
<l n="903">μύρῳ κατάλειπτος.</l>
</sp>
<sp>
<speaker>Τρυγαῖος</speaker>
<l n="904">οἶμαι. τί δῆθʼ ὅταν ξυνὼν τῶν τιτθίων ἔχωμαι;</l>
</sp>
<sp>
<speaker>Χορός</speaker>
<l n="905">εὐδαιμονέστερος φανεῖ τῶν Καρκίνου στροβίλων.</l>
</sp>
<sp>
<speaker>Τρυγαῖος</speaker>
<l n="906">οὔκουν δικαίως; ὅστις εἰς</l>
<l n="907">ὄχημα κανθάρου ʼπιβὰς</l>
<l n="908">ἔσωσα τοὺς Ἕλληνας, ὥστʼ</l>
<l n="909">ἐν τοῖς ἀγροῖσιν αὐτοὺς</l>
<l n="910">ἅπαντας ὄντας ἀσφαλῶς</l>
<l n="911">βινεῖν τε καὶ καθεύδειν.</l>
<milestone ed="p" n="868" unit="card"/>
</sp>
</div>
<div type="iambics">
<sp>
<speaker>Οἰκέτης</speaker>
<l n="912">ἡ παῖς λέλουται καὶ τὰ τῆς πυγῆς καλά·</l>
<l n="913">ὁ πλακοῦς πέπεπται, σησαμῆ ξυμπλάττεται.</l>
<l n="914">καὶ τἄλλʼ ἁπαξάπαντα· τοῦ πέους δὲ δεῖ.</l>
</sp>
<sp>
<speaker>Τρυγαῖος</speaker>
<l n="915">ἴθι νυν ἀποδῶμεν τήνδε τὴν Θεωρίαν</l>
<l n="916">ἀνύσαντε τῇ βουλῇ.</l>
</sp>
<sp>
<speaker>Οἰκέτης</speaker>
<l n="917">τίς αὑτηί;</l>
</sp>
<sp>
<speaker>Τρυγαῖος</speaker>
<l n="918">τί φῄς;</l>
<l n="919">αὕτη Θεωρία ʼστίν.</l>
</sp>
<sp>
<speaker>Οἰκέτης</speaker>
<l n="920">ἣν ἡμεῖς ποτε</l>
<l n="921">ἐπαίομεν Βραυρωνάδʼ ὑποπεπωκότες;</l>
</sp>
<sp>
<speaker>Τρυγαῖος</speaker>
<l n="922">σάφʼ ἴσθι, κἀλήφθη γε μόλις.</l>
</sp>
<sp>
<speaker>Οἰκέτης</speaker>
<l n="923">ὦ δέσποτα</l>
<l n="924">ὅσην ἔχει τὴν πρωκτοπεντετηρίδα.</l>
</sp>
<sp>
<speaker>Τρυγαῖος</speaker>
<l n="925">εἶεν, τίς ἐσθʼ ὑμῶν δίκαιος, τίς ποτε;</l>
<l n="926">τίς διαφυλάξει τήνδε τῇ βουλῇ λαβών;</l>
<l n="927">οὗτος τί περιγράφεις;</l>
</sp>
<sp>
<speaker>Οἰκέτης</speaker>
<l n="928">τὸ δεῖνʼ εἰς Ἴσθμια</l>
<l n="929">σκηνὴν ἐμαυτοῦ τῷ πέει καταλαμβάνω.</l>
</sp>
<sp>
<speaker>Τρυγαῖος</speaker>
<l n="930">οὔπω λέγεθʼ ὑμεῖς τίς ὁ φυλάξων. δεῦρο σύ·</l>
<l n="931">καταθήσομαι γὰρ αὐτὸς ἐς μέσους ἄγων.</l>
</sp>
<sp>
<speaker>Οἰκέτης</speaker>
<l n="932">ἐκεινοσὶ νεύει.</l>
</sp>
<sp>
<speaker>Τρυγαῖος</speaker>
<l n="933">τίς;</l>
</sp>
<sp>
<speaker>Οἰκέτης</speaker>
<l n="934">ὅστις; Ἀριφράδης,</l>
<l n="935">ἄγειν παρʼ αὑτὸν ἀντιβολῶν.</l>
</sp>
<sp>
<speaker>Τρυγαῖος</speaker>
<l n="936">ἀλλʼ ὦ μέλε</l>
<l n="937">τὸν ζωμὸν αὐτῆς προσπεσὼν ἐκλάψεται.</l>
<l n="938">ἄγε δὴ σὺ κατάθου πρῶτα τὰ σκεύη χαμαί.</l>
<l n="939">βουλή, πρυτάνεις, ὁρᾶτε τὴν Θεωρίαν.</l>
<l n="940">σκέψασθʼ ὅσʼ ὑμῖν ἀγαθὰ παραδώσω φέρων,</l>
<l n="941">ὥστʼ εὐθέως ἄραντας ὑμᾶς τὼ σκέλει</l>
<l n="942">ταύτης μετέωρα καταγαγεῖν ἀνάρρυσιν.</l>
<l n="943">τουτὶ δʼ ὁρᾶτʼ ὀπτάνιον ἡμῖν ὡς καλόν.</l>
</sp>
<sp>
<speaker>Οἰκέτης</speaker>
<l n="944">διὰ ταῦτα καὶ κεκάπνικʼ ἄρʼ· ἐνταυθοῖ γὰρ <add>οὖν</add>
</l>
<l n="945">πρὸ τοῦ πολέμου τὰ λάσανα τῇ βουλῇ ποτʼ ἦν.</l>
</sp>
<sp>
<speaker>Τρυγαῖος</speaker>
<l n="946">ἔπειτʼ ἀγῶνά γʼ εὐθὺς ἐξέσται ποιεῖν</l>
<l n="947">ταύτην ἔχουσιν αὔριον καλὸν πάνυ,</l>
<l n="948">ἐπὶ γῆς παλαίειν, τετραποδηδὸν ἑστάναι,</l>
<l n="949">πλαγίαν καταβάλλειν, ἐς γόνατα κύβδʼ ἑστάναι,</l>
<l n="950">καὶ παγκράτιόν γʼ ὑπαλειψαμένοις νεανικῶς</l>
<l n="951">παίειν ὀρύττειν πὺξ ὁμοῦ καὶ τῷ πέει·</l>
<l n="952">τρίτῃ δὲ μετὰ ταῦθʼ ἱπποδρομίαν ἄξετε,</l>
<l n="953">ἵνα δὴ κέλης κέλητα παρακελητιεῖ,</l>
<l n="954">ἅρματα δʼ ἐπʼ ἀλλήλοισιν ἀνατετραμμένα</l>
<l n="955">φυσῶντα καὶ πνέοντα προσκινήσεται·</l>
<l n="956">ἕτεροι δὲ κείσονταί γʼ ἀπεψωλημένοι</l>
<l n="957">περὶ ταῖσι καμπαῖς ἡνίοχοι πεπτωκότες.</l>
<l n="958">ἀλλʼ ὦ πρυτάνεις δέχεσθε τὴν Θεωρίαν.</l>
<l n="959">θέασʼ ὡς προθύμως ὁ πρύτανις παρεδέξατο.</l>
<l n="960">ἀλλʼ οὐκ ἂν εἴ τι προῖκα προσαγαγεῖν σʼ ἔδει,</l>
<l n="961">ἀλλʼ ηὗρον ἄν σʼ ὑπέχοντα τὴν ἐκεχειρίαν.</l>
<milestone ed="p" n="910" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="962">ἦ χρηστὸς ἀνὴρ πολίτης</l>
<l n="963">ἐστὶν ἅπασιν ὅστις</l>
<l n="964">γʼ ἐστὶ τοιοῦτος.</l>
</sp>
<sp>
<speaker>Τρυγαῖος</speaker>
<l n="965">ὅταν τρυγᾶτʼ, εἴσεσθε πολλῷ μᾶλλον οἷός εἰμι.</l>
</sp>
<sp>
<speaker>Χορός</speaker>
<l n="966">καὶ νῦν σύ γε δῆλος εἶ·</l>
<l n="967">σωτὴρ γὰρ ἅπασιν ἀνθρώποις</l>
<l n="968">γεγένησαι.</l>
</sp>
<sp>
<speaker>Τρυγαῖος</speaker>
<l n="969">φήσεις ἐπειδὰν ἐκπίῃς οἴνου νέου λεπαστήν.</l>
</sp>
<sp>
<speaker>Χορός</speaker>
<l n="970">καὶ πλήν γε τῶν θεῶν ἀεί σʼ ἡγησόμεσθα πρῶτον.</l>
</sp>
<sp>
<speaker>Τρυγαῖος</speaker>
<l n="971">πολλῶν γὰρ ὑμῖν ἄξιος</l>
<l n="972">Τρυγαῖος ἁθμονεὺς ἐγώ,</l>
<l n="973">δεινῶν ἀπαλλάξας πόνων</l>
<l n="974">τὸν δημότην ὅμιλον,</l>
<l n="975">καὶ τὸν γεωργικὸν λεὼν</l>
<l n="976">Ὑπέρβολόν τε παύσας.</l>
<milestone ed="p" n="922" unit="card"/>
</sp>
</div>
</div>
<div type="Lyric-Scene">
<sp>
<speaker>Οἰκέτης</speaker>
<l n="977">ἄγε δὴ τί νῷν ἐντευθενὶ ποιητέον;</l>
</sp>
<sp>
<speaker>Τρυγαῖος</speaker>
<l n="978">τί δʼ ἄλλο γʼ ἢ ταύτην χύτραις ἱδρυτέον;</l>
</sp>
<sp>
<speaker>Χορός</speaker>
<l n="979">χύτραισιν, ὥσπερ μεμφόμενον Ἑρμῄδιον;</l>
</sp>
<sp>
<speaker>Τρυγαῖος</speaker>
<l n="980">τί δαὶ δοκεῖ; βούλεσθε λαρινῷ βοΐ;</l>
</sp>
<sp>
<speaker>Χορός</speaker>
<l n="981">βοΐ; μηδαμῶς, ἵνα μὴ βοηθεῖν ποι δέῃ.</l>
</sp>
<sp>
<speaker>Τρυγαῖος</speaker>
<l n="982">ἀλλʼ ὑὶ παχείᾳ καὶ μεγάλῃ;</l>
</sp>
<sp>
<speaker>Χορός</speaker>
<l n="983">μὴ μή.</l>
</sp>
<sp>
<speaker>Τρυγαῖος</speaker>
<l n="984">τιή;</l>
</sp>
<sp>
<speaker>Χορός</speaker>
<l n="985">ἵνα μὴ γένηται Θεογένους ὑηνία.</l>
</sp>
<sp>
<speaker>Τρυγαῖος</speaker>
<l n="986">τῷ δὴ δοκεῖ σοι δῆτα τῶν λοιπῶν;</l>
</sp>
<sp>
<speaker>Χορός</speaker>
<l n="987">ὀί.</l>
</sp>
<sp>
<speaker>Τρυγαῖος</speaker>
<l n="988">ὀί;</l>
</sp>
<sp>
<speaker>Χορός</speaker>
<l n="989">ναὶ μὰ Δίʼ.</l>
</sp>
<sp>
<speaker>Τρυγαῖος</speaker>
<l n="990">ἀλλὰ τοῦτό γʼ ἔστʼ Ἰωνικὸν</l>
<l n="991">τὸ ῥῆμʼ.</l>
</sp>
<sp>
<speaker>Χορός</speaker>
<l n="992">ἐπίτηδές γʼ, ἵνʼ <add>ὅταν</add> ἐν τἠκκλησίᾳ</l>
<l n="993">ὡς χρὴ πολεμεῖν λέγῃ τις, οἱ καθήμενοι</l>
<l n="994">ὑπὸ τοῦ δέους λέγωσʼ Ἰωνικῶς ὀὶ—</l>
</sp>
<sp>
<speaker>Τρυγαῖος</speaker>
<l n="995">εὖ τοι λέγεις.</l>
</sp>
<sp>
<speaker>Χορός</speaker>
<l n="996">καὶ τἄλλα γʼ ὦσιν ἤπιοι.</l>
<l n="997">ὥστʼ ἐσόμεθʼ ἀλλήλοισιν ἀμνοὶ τοὺς τρόπους</l>
<l n="998">καὶ τοῖσι συμμάχοισι πρᾳότεροι πολύ.</l>
</sp>
<sp>
<speaker>Τρυγαῖος</speaker>
<l n="999">ἴθι νυν ἄγʼ ὡς τάχιστα τὸ πρόβατον λαβών·</l>
<l n="1000">ἐγὼ δὲ ποριῶ βωμὸν ἐφʼ ὅτου θύσομεν.</l>
<milestone ed="p" n="939" unit="card"/>
</sp>
<div type="strophe" n="1">
<sp>
<speaker>Χορός</speaker>
<l n="1001">ὡς πάνθʼ ὅσʼ ἂν θεὸς θέλῃ χἠ τύχη κατορθοῖ,</l>
<l n="1002">χωρεῖ κατὰ νοῦν, ἕτερον δʼ ἑτέρῳ</l>
<l n="1003">τούτων κατὰ καιρὸν ἀπαντᾷ.</l>
</sp>
<sp>
<speaker>Τρυγαῖος</speaker>
<l n="1004">ὡς ταῦτα δῆλά γʼ ἔσθʼ· ὁ γὰρ βωμὸς θύρασι καὶ δή.</l>
</sp>
<sp>
<speaker>Χορός</speaker>
<l n="1005">ἐπείγετέ νυν ἐν ὅσῳ</l>
<l n="1006">σοβαρὰ θεόθεν κατέχει</l>
<l n="1007">πολέμου μετάτροπος αὔρα.</l>
<l n="1008">νῦν γὰρ δαίμων φανερῶς</l>
<l n="1009">εἰς ἀγαθὰ μεταβιβάζει.</l>
</sp>
<sp>
<speaker>Τρυγαῖος</speaker>
<l n="1010">τὸ κανοῦν πάρεστʼ ὀλὰς ἔχον καὶ στέμμα καὶ μάχαιραν,</l>
<l n="1011">καὶ πῦρ γε τουτί, κοὐδὲν ἴσχει πλὴν τὸ πρόβατον ὑμᾶς.</l>
</sp>
<sp>
<speaker>Χορός</speaker>
<l n="1012">οὔκουν ἁμιλλήσεσθον; ὡς</l>
<l n="1013">ἢν Χαῖρις ὑμᾶς ἴδῃ,</l>
<l n="1014">πρόσεισιν αὐλήσων ἄκλητος,</l>
<l n="1015">κᾆτα τοῦτʼ εὖ οἶδʼ ὅτι</l>
<l n="1016">φυσῶντι καὶ πονουμένῳ</l>
<l n="1017">προσδώσετε δήπου.</l>
<milestone ed="p" n="956" unit="card"/>
</sp>
<sp>
<speaker>Τρυγαῖος</speaker>
<l n="1018">ἄγε δὴ τὸ κανοῦν λαβὼν σὺ καὶ τὴν χέρνιβα</l>
<l n="1019">περίιθι τὸν βωμὸν ταχέως ἐπιδέξια.</l>
</sp>
<sp>
<speaker>Οἰκέτης</speaker>
<l n="1020">ἰδού· λεγοις ἂν ἄλλο· περιελήλυθα.</l>
</sp>
<sp>
<speaker>Τρυγαῖος</speaker>
<l n="1021">φέρε δὴ τὸ δαλίον τόδʼ ἐμβάψω λαβών,</l>
<l n="1022">σείου σὺ ταχέως· σὺ δὲ πρότεινε τῶν ὀλῶν,</l>
<l n="1023">καὐτός γε χερνίπτου παραδοὺς ταύτην ἐμοί,</l>
<l n="1024">καὶ τοῖς θεαταῖς ῥῖπτε τῶν κριθῶν.</l>
</sp>
<sp>
<speaker>Οἰκέτης</speaker>
<l n="1025">ἰδού.</l>
</sp>
<sp>
<speaker>Τρυγαῖος</speaker>
<l n="1026">ἔδωκας ἤδη;</l>
</sp>
<sp>
<speaker>Οἰκέτης</speaker>
<l n="1027">νὴ τὸν Ἑρμῆν ὥστε γε</l>
<l n="1028">τούτων ὅσοιπέρ εἰσι τῶν θεωμένων</l>
<l n="1029">οὐκ ἔστιν οὐδεὶς ὅστις οὐ κριθὴν ἔχει.</l>
</sp>
<sp>
<speaker>Τρυγαῖος</speaker>
<l n="1030">οὐχ αἱ γυναῖκές γʼ ἔλαβον.</l>
</sp>
<sp>
<speaker>Οἰκέτης</speaker>
<l n="1031">ἀλλʼ εἰς ἑσπέραν</l>
<l n="1032">δώσουσιν αὐταῖς ἅνδρες.</l>
</sp>
<sp>
<speaker>Τρυγαῖος</speaker>
<l n="1033">ἀλλʼ εὐχώμεθα.</l>
<l n="1034">τίς τῇδε; ποῦ ποτʼ εἰσὶ πολλοὶ κἀγαθοί;</l>
</sp>
<sp>
<speaker>Οἰκέτης</speaker>
<l n="1035">τοισδὶ φέρε δῶ· πολλοὶ γάρ εἰσι κἀγαθοί.</l>
</sp>
<sp>
<speaker>Τρυγαῖος</speaker>
<l n="1036">τούτους ἀγαθοὺς ἐνόμισας;</l>
</sp>
<sp>
<speaker>Οἰκέτης</speaker>
<l n="1037">οὐ γάρ, οἵτινες</l>
<l n="1038">ἡμῶν καταχεόντων ὕδωρ τοσουτονὶ</l>
<l n="1039">ἐς ταὐτὸ τοῦθʼ ἑστᾶσʼ ἰόντες χωρίον;</l>
</sp>
<sp>
<speaker>Τρυγαῖος</speaker>
<l n="1040">ἀλλʼ ὡς τάχιστʼ εὐχώμεθʼ.</l>
</sp>
<sp>
<speaker>Χορός</speaker>
<l n="1041">εὐχώμεσθα δή.</l>
<milestone ed="p" n="974" unit="card"/>
</sp>
</div>
<div type="anapests">
<sp>
<speaker>Τρυγαῖος</speaker>
<l n="1042">ὦ σεμνοτάτη βασίλεια θεὰ</l>
<l n="1043">πότνιʼ Εἰρήνη,</l>
<l n="1044">δέσποινα χορῶν, δέσποινα γάμων,</l>
<l n="1045">δέξαι θυσίαν τὴν ἡμετέραν.</l>
</sp>
<sp>
<speaker>Χορός</speaker>
<l n="1046">δέξαι δῆτʼ ὦ πολυτιμήτη</l>
<l n="1047">νὴ Δία, καὶ μὴ ποίει γʼ ἅπερ αἱ</l>
<l n="1048">μοιχευόμεναι δρῶσι γυναῖκες.</l>
<l n="1049">καὶ γὰρ ἐκεῖναι παρακλίνασαι</l>
<l n="1050">τῆς αὐλείας παρακύπτουσιν,</l>
<l n="1051">κἄν τις προσέχῃ τὸν νοῦν αὐταῖς</l>
<l n="1052">ἀναχωροῦσιν,</l>
<l n="1053">κᾆτʼ ἢν ἀπίῃ παρακύπτουσιν.</l>
<l n="1054">τούτων σὺ ποίει μηδὲν ἔθʼ ἡμᾶς.</l>
</sp>
<sp>
<speaker>Τρυγαῖος</speaker>
<l n="1055">μὰ Δίʼ ἀλλʼ ἀπόφηνον ὅλην σαυτὴν</l>
<l n="1056">γενναιοπρεπῶς τοῖσιν ἐρασταῖς</l>
<l n="1057">ἡμῖν, οἵ σου τρυχόμεθʼ ἤδη</l>
<l n="1058">τρία καὶ δέκʼ ἔτη,</l>
<l n="1059">λῦσον δὲ μάχας καὶ κορκορυγάς,</l>
<l n="1060">ἵνα Λυσιμάχην σε καλῶμεν.</l>
<l n="1061">παῦσον δʼ ἡμῶν τὰς ὑπονοίας</l>
<l n="1062">τὰς περικόμψους,</l>
<l n="1063">αἷς στωμυλλόμεθʼ εἰς ἀλλήλους·</l>
<l n="1064">μεῖξον δʼ ἡμᾶς τοὺς Ἕλληνας</l>
<l n="1065">πάλιν ἐξ ἀρχῆς</l>
<l n="1066">φιλίας χυλῷ καὶ συγγνώμῃ</l>
<l n="1067">τινὶ πρᾳοτέρᾳ κέρασον τὸν νοῦν·</l>
<l n="1068">καὶ τὴν ἀγορὰν ἡμῖν ἀγαθῶν</l>
<l n="1069">ἐμπλησθῆναι, μεγάλων σκορόδων,</l>
<l n="1070">σικύων πρῴων, μήλων, ῥοιῶν.</l>
<l n="1071">δούλοισι χλανισκιδίων μικρῶν·</l>
<l n="1072">κἀκ Βοιωτῶν γε φέροντας ἰδεῖν</l>
<l n="1073">χῆνας νήττας φάττας τροχίλους·</l>
<l n="1074">καὶ Κωπᾴδων ἐλθεῖν σπυρίδας,</l>
<l n="1075">καὶ περὶ ταύτας ἡμᾶς ἁθρόους</l>
<l n="1076">ὀψωνοῦντας τυρβάζεσθαι</l>
<l n="1077">Μορύχῳ Τελέᾳ Γλαυκέτῃ, ἄλλοις</l>
<l n="1078">τένθαις πολλοῖς· κᾆτα Μελάνθιον</l>
<l n="1079">ἥκειν ὕστερον ἐς τὴν ἀγοράν,</l>
<l n="1080">τὰς δὲ πεπρᾶσθαι, τὸν δʼ ὀτοτύζειν,</l>
<l n="1081">εἶτα μονῳδεῖν ἐκ Μηδείας,</l>
<l n="1082">‘ὀλόμαν ὀλόμαν, ἀποχηρωθεὶς</l>
<l n="1083">τᾶς ἐν τεύτλοισι λοχευομένας·’</l>
<l n="1084">τοὺς δʼ ἀνθρώπους ἐπιχαίρειν.<milestone ed="p" n="1016" unit="card"/>
</l>
</sp>
</div>
<div type="iambics">
<sp>
<speaker>Τρυγαῖος</speaker>
<l n="1085">ταῦτʼ ὦ πολυτίμητʼ εὐχομένοις ἡμῖν δίδου.</l>
</sp>
<sp>
<speaker>Οἰκέτης</speaker>
<l n="1086">λαβὲ τὴν μάχαιραν· εἶθʼ ὅπως μαγειρικῶς</l>
<l n="1087">σφάξεις τὸν οἶν.</l>
</sp>
<sp>
<speaker>Τρυγαῖος</speaker>
<l n="1088">ἀλλʼ οὐ θέμις.</l>
</sp>
<sp>
<speaker>Οἰκέτης</speaker>
<l n="1089">τιὴ τί δή;</l>
</sp>
<sp>
<speaker>Τρυγαῖος</speaker>
<l n="1090">οὐχ ἥδεται δήπουθεν Εἰρήνη σφαγαῖς,</l>
<l n="1091">οὐδʼ αἱματοῦται βωμός. ἀλλʼ εἴσω φέρων</l>
<l n="1092">θύσας τὰ μηρἴ ἐξελὼν δεῦρʼ ἔκφερε,</l>
<l n="1093">χοὔτω τὸ πρόβατον τῷ χορηγῷ σῴζεται.</l>
<milestone ed="p" n="1023" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="1094">σέ τοι θύρασι χρὴ  <gap/> μένοντα τοίνυν</l>
<l n="1095">σχίζας δευρὶ τιθέναι ταχέως</l>
<l n="1096">τά τε πρόσφορα πάντʼ ἐπὶ τούτοις.</l>
</sp>
<sp>
<speaker>Τρυγαῖος</speaker>
<l n="1097">οὔκουν δοκῶ σοι μαντικῶς τὸ φρύγανον τίθεσθαι;</l>
</sp>
<sp>
<speaker>Χορός</speaker>
<l n="1098">πῶς δʼ οὐχί; τί γάρ σε πέφευγʼ</l>
<l n="1099">ὅσα χρὴ σοφὸν ἄνδρα; τί δʼ οὐ</l>
<l n="1100">σὺ φρονεῖς ὁπόσα χρεών ἐστιν</l>
<l n="1101">τόν γε σοφῇ δόκιμον</l>
<l n="1102">φρενὶ πορίμῳ τε τόλμῃ;</l>
</sp>
<sp>
<speaker>Τρυγαῖος</speaker>
<l n="1103">ἡ σχίζα γοῦν ἐνημμένη τὸν Στιλβίδην πιέζει,</l>
<l n="1104">καὶ τὴν τράπεζαν οἴσομαι, καὶ παιδὸς οὐ δεήσει.</l>
</sp>
<sp>
<speaker>Χορός</speaker>
<l n="1105">τίς οὖν ἂν οὐκ ἐπαινέσειεν</l>
<l n="1106">ἄνδρα τοιοῦτον, ὅστις</l>
<l n="1107">πόλλʼ ἀνατλὰς ἔσωσε</l>
<l n="1108">τὴν ἱερὰν πόλιν;</l>
<l n="1109">ὥστʼ οὐχὶ μὴ παύσῃ ποτʼ ὢν</l>
<l n="1110">ζηλωτὸς ἅπασιν.</l>
<milestone ed="p" n="1039" unit="card"/>
</sp>
</div>
<div type="iambics">
<sp>
<speaker>Οἰκέτης</speaker>
<l n="1111">ταυτὶ δέδραται. τίθεσο τὼ μηρὼ λαβών.</l>
<l n="1112">ἐγὼ δʼ ἐπὶ σπλάγχνʼ εἶμι καὶ θυλήματα.</l>
</sp>
<sp>
<speaker>Τρυγαῖος</speaker>
<l n="1113">ἐμοὶ μελήσει ταῦτά γʼ· ἀλλʼ ἥκειν ἐχρῆν.</l>
</sp>
<sp>
<speaker>Οἰκέτης</speaker>
<l n="1114">ἰδοὺ πάρειμι. μῶν ἐπισχεῖν σοι δοκῶ;</l>
</sp>
<sp>
<speaker>Τρυγαῖος</speaker>
<l n="1115">ὄπτα καλῶς νυν αὐτά· καὶ γὰρ οὑτοσὶ</l>
<l n="1116">προσέρχεται δάφνῃ τις ἐστεφανωμένος.</l>
<l n="1117">τίς ἄρα ποτʼ ἐστίν;</l>
</sp>
<sp>
<speaker>Οἰκέτης</speaker>
<l n="1118">ὡς ἀλαζὼν φαίνεται·</l>
<l n="1119">μάντις τίς ἐστιν.</l>
</sp>
<sp>
<speaker>Τρυγαῖος</speaker>
<l n="1120">οὐ μὰ Δίʼ ἀλλʼ Ἱεροκλέης</l>
<l n="1121">οὗτός γέ πού ʼσθʼ ὁ χρησμολόγος οὑξ Ὠρεοῦ.</l>
</sp>
<sp>
<speaker>Οἰκέτης</speaker>
<l n="1122">τί ποτʼ ἄρα λέξει;</l>
</sp>
<sp>
<speaker>Τρυγαῖος</speaker>
<l n="1123">δῆλός ἐσθʼ οὗτός γʼ ὅτι</l>
<l n="1124">ἐναντιώσεταί τι ταῖς διαλλαγαῖς.</l>
</sp>
<sp>
<speaker>Οἰκέτης</speaker>
<l n="1125">οὔκ, ἀλλὰ κατὰ τὴν κνῖσαν εἰσελήλυθεν.</l>
</sp>
<sp>
<speaker>Τρυγαῖος</speaker>
<l n="1126">μή νυν ὁρᾶν δοκῶμεν αὐτόν.</l>
</sp>
<sp>
<speaker>Οἰκέτης</speaker>
<l n="1127">εὖ λέγεις.</l>
</sp>
<sp>
<speaker>Ἱεροκλῆς</speaker>
<l n="1128">τίς ἡ θυσία ποθʼ αὑτηὶ καὶ τῷ θεῶν;</l>
</sp>
<sp>
<speaker>Τρυγαῖος</speaker>
<l n="1129">ὀπτα σὺ σιγῇ κἄπαγʼ ἀπὸ τῆς ὀσφύος.</l>
</sp>
<sp>
<speaker>Ἱεροκλῆς</speaker>
<l n="1130">ὅτῳ δὲ θύετʼ οὐ φράσεθʼ;</l>
</sp>
<sp>
<speaker>Τρυγαῖος</speaker>
<l n="1131">ἡ κέρκος ποιεῖ</l>
<l n="1132">καλῶς;</l>
</sp>
<sp>
<speaker>Οἰκέτης</speaker>
<l n="1133">καλῶς δῆτʼ ὦ πότνιʼ Εἰρήνη φίλη.</l>
</sp>
<sp>
<speaker>Ἱεροκλῆς</speaker>
<l n="1134">ἄγε νυν ἀπάρχου κᾆτα δὸς τἀπάργματα.</l>
</sp>
<sp>
<speaker>Τρυγαῖος</speaker>
<l n="1135">ὀπτᾶν ἄμεινον πρῶτον.</l>
</sp>
<sp>
<speaker>Ἱεροκλῆς</speaker>
<l n="1136">ἀλλὰ ταυταγὶ</l>
<l n="1137">ἤδη ʼστὶν ὀπτά.</l>
</sp>
<sp>
<speaker>Τρυγαῖος</speaker>
<l n="1138">πολλὰ πράττεις, ὅστις εἶ.</l>
<l n="1139">κατάτεμνε. ποῦ τράπεζα; τὴν σπονδὴν φέρε.</l>
</sp>
<sp>
<speaker>Ἱεροκλῆς</speaker>
<l n="1140">ἡ γλῶττα χωρὶς τέμνεται.</l>
</sp>
<sp>
<speaker>Τρυγαῖος</speaker>
<l n="1141">μεμνήμεθα.</l>
<l n="1142">ἀλλʼ οἶσθʼ ὃ δρᾶσον;</l>
</sp>
<sp>
<speaker>Ἱεροκλῆς</speaker>
<l n="1143">ἢν φράσῃς.</l>
</sp>
<sp>
<speaker>Τρυγαῖος</speaker>
<l n="1144">μὴ διαλέγου</l>
<l n="1145">νῷν μηδέν· Εἰρήνῃ γὰρ ἱερὰ θύομεν.</l>
<milestone ed="p" n="1063" unit="card"/>
</sp>
<sp>
<speaker>Ἱεροκλῆς</speaker>
<l n="1146">ὦ μέλεοι θνητοὶ καὶ νήπιοι,</l>
</sp>
<sp>
<speaker>Τρυγαῖος</speaker>
<l n="1147">ἐς κεφαλὴν σοί.</l>
</sp>
</div>
<div type="dactyls">
<sp>
<speaker>Ἱεροκλῆς</speaker>
<l n="1148">οἵτινες ἀφραδίῃσι θεῶν νόον οὐκ ἀίοντες</l>
<l n="1149">συνθήκας πεποίησθʼ ἄνδρες χαροποῖσι πιθήκοις,</l>
</sp>
<sp>
<speaker>Τρυγαῖος</speaker>
<l n="1150">αἰβοιβοῖ.</l>
</sp>
<sp>
<speaker>Ἱεροκλῆς</speaker>
<l n="1151">τί γελᾷς;</l>
</sp>
<sp>
<speaker>Τρυγαῖος</speaker>
<l n="1152">ἥσθην χαροποῖσι πιθήκοις.</l>
</sp>
<sp>
<speaker>Ἱεροκλῆς</speaker>
<l n="1153">καὶ κέπφοι τρήρωνες ἀλωπεκιδεῦσι πέπεισθε,</l>
<l n="1154">ὧν δόλιαι ψυχαί, δόλιαι φρένες.</l>
</sp>
<sp>
<speaker>Τρυγαῖος</speaker>
<l n="1155">εἴθε σου εἶναι</l>
<l n="1156">ὤφελεν ὦλαζὼν οὑτωσὶ θερμὸς ὁ πλεύμων.</l>
</sp>
<sp>
<speaker>Ἱεροκλῆς</speaker>
<l n="1157">εἰ γὰρ μὴ νύμφαι γε θεαὶ Βάκιν ἐξαπάτασκον,</l>
<l n="1158">μηδὲ Βάκις θνητούς, μηδʼ αὖ νύμφαι Βάκιν αὐτὸν—</l>
</sp>
<sp>
<speaker>Τρυγαῖος</speaker>
<l n="1159">ἐξώλης ἀπόλοιʼ, εἰ μὴ παύσαιο βακίζων.</l>
</sp>
<sp>
<speaker>Ἱεροκλῆς</speaker>
<l n="1160">οὔπω θέσφατον ἦν Εἰρήνης δέσμʼ ἀναλῦσαι,</l>
<l n="1161">ἀλλὰ τόδε πρότερον—</l>
</sp>
<sp>
<speaker>Τρυγαῖος</speaker>
<l n="1162">τοῖσδʼ ἁλσί γε παστέα ταυτί.</l>
</sp>
<sp>
<speaker>Ἱεροκλῆς</speaker>
<l n="1163">οὐ γάρ πω τοῦτʼ ἐστὶ φίλον μακάρεσσι θεοῖσιν,</l>
<l n="1164">φυλόπιδος λῆξαι, πρίν κεν λύκος οἶν ὑμεναιοῖ.</l>
</sp>
<sp>
<speaker>Τρυγαῖος</speaker>
<l n="1165">καὶ πῶς ὦ κατάρατε λύκος ποτʼ ἂν οἶν ὑμεναιοῖ;</l>
</sp>
<sp>
<speaker>Ἱεροκλῆς</speaker>
<l n="1166">ὡς ἡ σφονδύλη φεύγουσα πονηρότατον βδεῖ,</l>
<l n="1167">†χἠ κώδων† ἀκαλανθὶς ἐπειγομένη τυφλὰ τίκτει,</l>
<l n="1168">τουτάκις οὔπω χρῆν τὴν εἰρήνην πεποιῆσθαι.</l>
</sp>
<sp>
<speaker>Τρυγαῖος</speaker>
<l n="1169">ἀλλὰ τί χρῆν ἡμᾶς; οὐ παύσασθαι πολεμοῦντας,</l>
<l n="1170">ἢ διακαυνιάσαι πότεροι κλαυσούμεθα μεῖζον,</l>
<l n="1171">ἐξὸν σπεισαμένοις κοινῇ τῆς Ἑλλάδος ἄρχειν;</l>
</sp>
<sp>
<speaker>Ἱεροκλῆς</speaker>
<l n="1172">οὔποτε ποιήσεις τὸν καρκίνον ὀρθὰ βαδίζειν.</l>
</sp>
<sp>
<speaker>Τρυγαῖος</speaker>
<l n="1173">οὔποτε δειπνήσεις ἔτι τοῦ λοιποῦ νʼ πρυτανείῳ,</l>
<l n="1174">οὐδʼ ἐπὶ τῷ πραχθέντι ποιήσεις ὕστερον οὐδέν.</l>
</sp>
<sp>
<speaker>Ἱεροκλῆς</speaker>
<l n="1175">οὐδέποτʼ ἂν θείης λεῖον τὸν τραχὺν ἐχῖνον.</l>
</sp>
<sp>
<speaker>Τρυγαῖος</speaker>
<l n="1176">ἆρα φενακίζων ποτʼ Ἀθηναίους ἔτι παύσει;</l>
</sp>
<sp>
<speaker>Ἱεροκλῆς</speaker>
<l n="1177">ποῖον γὰρ κατὰ χρησμὸν ἐκαύσατε μῆρα θεοῖσιν;</l>
</sp>
<sp>
<speaker>Τρυγαῖος</speaker>
<l n="1178">ὅνπερ κάλλιστον δήπου πεποίηκεν Ὅμηρος·</l>
<l n="1179">‘ὣς οἱ μὲν νέφος ἐχθρὸν ἀπωσάμενοι πολέμοιο</l>
<l n="1180">Εἰρήνην εἵλοντο καὶ ἱδρύσανθʼ ἱερείῳ.</l>
<l n="1181">αὐτὰρ ἐπεὶ κατὰ μῆρʼ ἐκάη καὶ σπλάγχνʼ ἐπάσαντο,</l>
<l n="1182">ἔσπενδον δεπάεσσιν· ἐγὼ δʼ ὁδὸν ἡγεμόνευον·’</l>
<l n="1183">χρησμολόγῳ δʼ οὐδεὶς ἐδίδου κώθωνα φαεινόν.</l>
</sp>
<sp>
<speaker>Ἱεροκλῆς</speaker>
<l n="1184">οὐ μετέχω τούτων· οὐ γὰρ ταῦτʼ εἶπε Σίβυλλα.</l>
</sp>
<sp>
<speaker>Τρυγαῖος</speaker>
<l n="1185">ἀλλʼ ὁ σοφός τοι νὴ Δίʼ Ὅμηρος δεξιὸν εἶπεν·</l>
<l n="1186">‘ἀφρήτωρ ἀθέμιστος ἀνέστιός ἐστιν ἐκεῖνος,</l>
<l n="1187">ὃς πολέμου ἔραται ἐπιδημίου ὀκρυόεντος.’</l>
</sp>
<sp>
<speaker>Ἱεροκλῆς</speaker>
<l n="1188">φράζεο δὴ μή πώς σε δόλῳ φρένας ἐξαπατήσας</l>
<l n="1189">ἰκτῖνος μάρψῃ.</l>
</sp>
<sp>
<speaker>Τρυγαῖος</speaker>
<l n="1190">τουτὶ μέντοι σὺ φυλάττου,</l>
<l n="1191">ὡς οὗτος φοβερὸς τοῖς σπλάγχνοις ἐστὶν ὁ χρησμός.</l>
<l n="1192">ἔγχει δὴ σπονδὴν καὶ τῶν σπλάγχνων φέρε δευρί.</l>
</sp>
<sp>
<speaker>Ἱεροκλῆς</speaker>
<l n="1193">ἀλλʼ εἰ ταῦτα δοκεῖ, κἀγὼ ʼμαυτῷ βαλανεύσω.</l>
</sp>
<sp>
<speaker>Τρυγαῖος</speaker>
<l n="1194">σπονδὴ σπονδή.</l>
<milestone ed="p" n="1105" unit="card"/>
</sp>
<sp>
<speaker>Ἱεροκλῆς</speaker>
<l n="1195">ἔγχει δὴ κἀμοὶ καὶ σπλάγχνων μοῖραν ὄρεξον.</l>
</sp>
<sp>
<speaker>Τρυγαῖος</speaker>
<l n="1196">ἀλλʼ οὔπω τοῦτʼ ἐστὶ φίλον μακάρεσσι θεοῖσιν·</l>
<l n="1197">ἀλλὰ τόδε πρότερον, σπένδειν ἡμᾶς, σὲ δʼ ἀπελθεῖν.</l>
<l n="1198">ὦ πότνιʼ Εἰρήνη παράμεινον τὸν βίον ἡμῖν.</l>
</sp>
<sp>
<speaker>Ἱεροκλῆς</speaker>
<l n="1199">πρόσφερε τὴν γλῶτταν.</l>
</sp>
<sp>
<speaker>Τρυγαῖος</speaker>
<l n="1200">σὺ δὲ τὴν σαυτοῦ γʼ ἀπένεγκε.</l>
</sp>
<sp>
<speaker>Ἱεροκλῆς</speaker>
<l n="1201">σπονδή.</l>
</sp>
<sp>
<speaker>Τρυγαῖος</speaker>
<l n="1202">καὶ ταυτὶ μετὰ τῆς σπονδῆς λαβὲ θᾶττον.</l>
</sp>
<sp>
<speaker>Ἱεροκλῆς</speaker>
<l n="1203">οὐδεὶς προσδώσει τῶν σπλάγχνων;</l>
</sp>
<sp>
<speaker>Τρυγαῖος</speaker>
<l n="1204">οὐ γὰρ οἷόν τε</l>
<l n="1205">ἡμῖν προσδιδόναι, πρίν κεν λύκος οἶν ὑμεναιοῖ.</l>
</sp>
<sp>
<speaker>Ἱεροκλῆς</speaker>
<l n="1206">ναὶ πρὸς τῶν γονάτων.</l>
</sp>
<sp>
<speaker>Τρυγαῖος</speaker>
<l n="1207">ἄλλως ὦ τᾶν ἱκετεύεις·</l>
<l n="1208">οὐ γὰρ ποιήσεις λεῖον τὸν τραχὺν ἐχῖνον.</l>
</sp>
</div>
<div type="iambics">
<sp>
<speaker>Τρυγαῖος</speaker>
<l n="1209">ἄγε δὴ θεαταὶ δεῦρο συσπλαγχνεύετε</l>
<l n="1210">μετὰ νῷν.</l>
</sp>
<sp>
<speaker>Ἱεροκλῆς</speaker>
<l n="1211">τί δὴ ʼγώ;</l>
</sp>
<sp>
<speaker>Τρυγαῖος</speaker>
<l n="1212">τὴν Σίβυλλαν ἔσθιε.</l>
</sp>
<sp>
<speaker>Ἱεροκλῆς</speaker>
<l n="1213">οὔτοι μὰ τὴν γῆν ταῦτα κατέδεσθον μόνω,</l>
<l n="1214">ἀλλʼ ἁρπάσομαι σφῷν αὐτά· κεῖται δʼ ἐν μέσῳ.</l>
</sp>
<sp>
<speaker>Τρυγαῖος</speaker>
<l n="1215">ὦ παῖε τὸν Βάκιν.</l>
</sp>
<sp>
<speaker>Ἱεροκλῆς</speaker>
<l n="1216">μαρτύρομαι.</l>
</sp>
<sp>
<speaker>Τρυγαῖος</speaker>
<l n="1217">κἄγωγʼ ὅτι τένθης εἶ σὺ κἀλαζὼν ἀνήρ.</l>
<l n="1218">παἶ αὐτὸν ἐπέχων τῷ ξύλῳ τὸν ἀλαζόνα.</l>
</sp>
<sp>
<speaker>Οἰκέτης</speaker>
<l n="1219">σὺ μὲν οὖν· ἐγὼ δὲ τουτονὶ τῶν κῳδίων,</l>
<l n="1220">ἁλάμβανʼ αὐτὸς ἐξαπατῶν, ἐκβολβιῶ.</l>
<l n="1221">οὐ καταβαλεῖς τὰ κῴδιʼ ὦ θυηπόλε;</l>
<l n="1222">ἤκουσας; ὁ κόραξ οἷος ἦλθʼ ἐξ Ὠρεοῦ.</l>
<l n="1223">οὐκ ἀποπετήσει θᾶττον εἰς Ἐλύμνιον;</l>
<milestone ed="p" n="1127" unit="card"/>
</sp>
</div>
</div>
<div type="Parabasis">
<div type="strophe" n="1">
<sp>
<speaker>Χορός</speaker>
<l n="1224">ἥδομαί γʼ ἥδομαι</l>
<l n="1225">κράνους ἀπηλλαγμένος</l>
<l n="1226">τυροῦ τε καὶ κρομμύων.</l>
<l n="1227">οὐ γὰρ φιληδῶ μάχαις,</l>
<l n="1228">ἀλλὰ πρὸς πῦρ διέλκων</l>
<l n="1229">μετʼ ἀνδρῶν ἑταίρων φίλων,</l>
<l n="1230">ἐκκέας τῶν ξύλων ἅττʼ ἂν ᾖ</l>
<l n="1231">δανότατα τοῦ θέρους</l>
<l n="1232">†ἐκπεπρισμένα†,</l>
<l n="1233">κἀνθρακίζων τοὐρεβίνθου</l>
<l n="1234">τήν τε φηγὸν ἐμπυρεύων,</l>
<l n="1235">χἄμα τὴν Θρᾷτταν κυνῶν</l>
<l n="1236">τῆς γυναικὸς λουμένης.<milestone ed="p" n="1140" unit="card"/>
</l>
</sp>
</div>
<div type="epirrheme">
<sp>
<speaker>Χορός</speaker>
<l n="1237">οὐ γὰρ ἔσθʼ ἥδιον ἢ τυχεῖν μὲν ἤδη ʼσπαρμένα,</l>
<l n="1238">τὸν θεὸν δʼ ἐπιψακάζειν, καὶ τινʼ εἰπεῖν γείτονα,</l>
<l n="1239">εἰπέ μοι τί τηνικαῦτα δρῶμεν ὦ Κωμαρχίδη;</l>
<l n="1240">ἐμπιεῖν ἔμοιγʼ ἀρέσκει τοῦ θεοῦ δρῶντος καλῶς.</l>
<l n="1241">ἀλλʼ ἄφευε τῶν φασήλων ὦ γύναι τρεῖς χοίνικας,</l>
<l n="1242">τῶν τε πυρῶν μεῖξον αὐτοῖς, τῶν τε σύκων ἔξελε,</l>
<l n="1243">τόν τε Μανῆν ἡ Σύρα βωστρησάτω κʼ τοῦ χωρίου.</l>
<l n="1244">οὐ γὰρ οἷόν τʼ ἐστὶ πάντως οἰναρίζειν τήμερον</l>
<l n="1245">οὐδὲ τυντλάζειν, ἐπειδὴ παρδακὸν τὸ χωρίον.</l>
<l n="1246">κἀξ ἐμοῦ δʼ ἐνεγκάτω τις τὴν κίχλην καὶ τὼ σπίνω·</l>
<l n="1247">ἦν δὲ καὶ πυός τις ἔνδον καὶ λαγῷα τέτταρα,</l>
<l n="1248">εἴ τι μὴ ʼξήνεγκεν αὐτῶν ἡ γαλῆ τῆς ἑσπέρας·</l>
<l n="1249">ἐψόφει γοῦν ἔνδον οὐκ οἶδʼ ἅττα κἀκυδοιδόπα·</l>
<l n="1250">ὧν ἔνεγκʼ ὦ παῖ τρἴ ἡμῖν, ἓν δὲ δοῦναι τῷ πατρί·</l>
<l n="1251">μυρρίνας τʼ αἴτησον ἐξ Αἰσχινάδου τῶν καρπίμων·</l>
<l n="1252">χἄμα τῆς αὐτῆς ὁδοῦ Χαρινάδην τις βωσάτω,<milestone ed="p" n="1156" unit="card"/>
</l>
</sp>
</div>
<div type="pnigos">
<sp>
<speaker>Χορός</speaker>
<l n="1253">ὡς ἂν ἐμπίῃ μεθʼ ἡμῶν,</l>
<l n="1254">εὖ ποιοῦντος κὠφελοῦντος</l>
<l n="1255">τοῦ φεοῦ τἀρώματα.</l>
<milestone ed="p" n="1159" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="1256">ἡνίκʼ ἂν δʼ ἀχέτας</l>
<l n="1257">ᾄδῃ τὸν ἡδὺν νόμον,</l>
<l n="1258">διασκοπῶν ἥδομαι</l>
<l n="1259">τὰς Λημυνίας ἀμπέλους,</l>
<l n="1260">εἰ πεπαίνουσιν ἤ-</l>
<l n="1261">δη ʽτὸ γὰρ φῖτυ πρῷον φύσεἰ,</l>
<l n="1262">τόν τε φήληχʼ ὁρῶν οἰδάνοντʼ·</l>
<l n="1263">εἶθʼ ὁπόταν ᾖ πέπων,</l>
<l n="1264">ἐσθίω κἀπέχω</l>
<l n="1265">χἄμα φήμʼ, <q>ὧραι φίλαι·</q> καὶ</l>
<l n="1266">τοῦ θύμου τρίβων κυκῶμαι·</l>
<l n="1267">κᾆτα γίγνομαι παχὺς</l>
<l n="1268">τηνικαῦτα τοῦ θέρους</l>
<milestone ed="p" n="1172" unit="card"/>
</sp>
</div>
<div type="antepirrheme">
<sp>
<speaker>Χορός</speaker>
<l n="1269">μᾶλλον ἢ θεοῖσιν ἐχθρὸν ταξίαρχον προσβλέπων</l>
<l n="1270">τρεῖς λόφους ἔχοντα καὶ φοινικίδʼ ὀξεῖαν πάνυ,</l>
<l n="1271">ἣν ἐκεῖνός φησιν εἶναι βάμμα Σαρδιανικόν·</l>
<l n="1272">ἢν δέ που δέῃ μάχεσθʼ ἔχοντα τὴν φοινικίδα,</l>
<l n="1273">τηνικαῦτʼ αὐτὸς βέβαπται βάμμα Κυζικηνικόν·</l>
<l n="1274">κᾆτα φεύγει πρῶτος ὥσπερ ξουθὸς ἱππαλεκτρυὼν</l>
<l n="1275">τοὺς λόφους σείων· ἐγὼ δʼ ἕστηκα †λινοπτώμενος.†</l>
<l n="1276">ἡνίκʼ ἂν δʼ οἴκοι γένωνται, δρῶσιν οὐκ ἀνασχετά,</l>
<l n="1277">τοὺς μὲν ἐγγράφοντες ἡμῶν τοὺς δʼ ἄνω τε καὶ κάτω</l>
<l n="1278">ἐξαλείφοντες δὶς ἢ τρίς. αὔριον δʼ ἔσθʼ ἡ ʼξοδος·</l>
<l n="1279">τῷ δὲ σιτίʼ οὐκ ἐώνητʼ· οὐ γὰρ ᾔδειν ἐξιών·</l>
<l n="1280">εἶτα προστὰς πρὸς τὸν ἀνδριάντα τὸν Πανδίονος</l>
<l n="1281">εἶδεν αὑτόν, κἀπορῶν θεῖ τῷ κακῷ βλέπων ὀπόν.</l>
<l n="1282">ταῦτα δʼ ἡμᾶς τοὺς ἀγροίκους δρῶσι, τοὺς δʼ ἐξ ἄστεως</l>
<l n="1283">ἧττον, οἱ θεοῖσιν οὗτοι κἀνδράσιν ῥιψάσπιδες.</l>
<l n="1284">ὧν ἔτʼ εὐθύνας ἐμοὶ δώσουσιν, ἢν θεὸς θέλῃ.<milestone ed="p" n="1188" unit="card"/>
</l>
</sp>
</div>
<div type="antipnigos">
<sp>
<speaker>Χορός</speaker>
<l n="1285">πολλὰ γὰρ δή μʼ ἠδίκησαν,</l>
<l n="1286">ὄντες οἴκοι μὲν λέοντες</l>
<l n="1287">ἐν μάχῃ δʼ ἀλώπεκες.</l>
<milestone ed="p" n="1191" unit="card"/>
</sp>
</div>
</div>
<div type="Episode">
<sp>
<speaker>Τρυγαῖος</speaker>
<l n="1288">ἰοὺ ἰού.</l>
<l n="1289">ὅσον τὸ χρῆμʼ ἐπὶ δεῖπνον ἦλθʼ ἐς τοὺς γάμους.</l>
<l n="1290">ἔχʼ ἀποκάθαιρε τὰς τραπέζας ταυτῃί·</l>
<l n="1291">πάντως γὰρ οὐδὲν ὄφελός ἐστʼ αὐτῆς ἔτι.</l>
<l n="1292">ἔπειτʼ ἐπιφόρει τοὺς ἀμύλους καὶ τὰς κίχλας</l>
<l n="1293">καὶ τῶν λαγῴων πολλὰ καὶ τοὺς κολλάβους.</l>
</sp>
<sp>
<speaker>Δρεπανουργός</speaker>
<l n="1294">ποῦ ποῦ Τρυγαῖός ἐστιν;</l>
</sp>
<sp>
<speaker>Τρυγαῖος</speaker>
<l n="1295">ἀναβράττω κίχλας.</l>
</sp>
<sp>
<speaker>Δρεπανουργός</speaker>
<l n="1296">ὦ φίλτατʼ ὦ Τρυγαἶ ὅσʼ ἡμᾶς τἀγαθὰ</l>
<l n="1297">δέδρακας εἰρήνην ποιήσας· ὡς πρὸ τοῦ</l>
<l n="1298">οὐδεὶς ἐπρίατʼ ἂν δρέπανον οὐδὲ κολλύβου,</l>
<l n="1299">νυνὶ δὲ πεντήκοντα δραχμῶν ἐμπολῶ·</l>
<l n="1300">ὁδὶ δὲ τριδράχμους τοὺς κάδους ἐς τοὺς ἀγρούς.</l>
<l n="1301">ἀλλʼ ὦ Τρυγαῖε τῶν δρεπάνων τε λάμβανε</l>
<l n="1302">καὶ τῶνδʼ ὅ τι βούλει προῖκα· καὶ ταυτὶ δέχου·</l>
<l n="1303">ἀφʼ ὧν γὰρ ἀπεδόμεσθα κἀκερδήναμεν</l>
<l n="1304">τὰ δῶρα ταυτί σοι φέρομεν ἐς τοὺς γάμους.</l>
</sp>
<sp>
<speaker>Τρυγαῖος</speaker>
<l n="1305">ἴθι νυν καταθέμενοι παρʼ ἐμοὶ ταῦτʼ εἴσιτε</l>
<l n="1306">ἐπὶ δεῖπνον ὡς τάχιστα· καὶ γὰρ οὑτοσὶ</l>
<l n="1307">ὅπλων κάπηλος ἀχθόμενος προσέρχεται.</l>
</sp>
<sp>
<speaker>Λοφοποιός</speaker>
<l n="1308">οἴμʼ ὡς προθέλυμνόν μʼ ὦ Τρυγαἶ ἀπώλεσας.</l>
</sp>
<sp>
<speaker>Τρυγαῖος</speaker>
<l n="1309">τί δʼ ἔστιν ὦ κακόδαιμον; οὔτι που λοφᾷς;</l>
</sp>
<sp>
<speaker>Λοφοποιός</speaker>
<l n="1310">ἀπώλεσάς μου τὴν τέχνην καὶ τὸν βίον,</l>
<l n="1311">καὶ τουτουὶ καὶ τοῦ δορυξοῦ ʼκεινονί.</l>
</sp>
<sp>
<speaker>Τρυγαῖος</speaker>
<l n="1312">τί δῆτα τουτοινὶ καταθῶ σοι τοῖν λόφοιν;</l>
</sp>
<sp>
<speaker>Λοφοποιός</speaker>
<l n="1313">αὐτὸς σὺ τί δίδως;</l>
</sp>
<sp>
<speaker>Τρυγαῖος</speaker>
<l n="1314">ὅ τι δίδωμʼ; αἰσχύνομαι.</l>
<l n="1315">ὅμως δʼ ὅτι τὸ σφήκωμʼ ἔχει πόνον πολύν,</l>
<l n="1316">δοίην ἂν αὐτοῖν ἰσχάδων τρεῖς χοίνικας.</l>
<l n="1317">ἵνʼ ἀποκαθαίρω τὴν τράπεζαν τουτῳί.</l>
</sp>
<sp>
<speaker>Λοφοποιός</speaker>
<l n="1318">ἔνεγκε τοίνυν εἰσιὼν τὰς ἰσχάδας·</l>
<l n="1319">κρεῖττον γὰρ ὦ τᾶν ἐστιν ἢ μηδὲν λαβεῖν.</l>
</sp>
<sp>
<speaker>Τρυγαῖος</speaker>
<l n="1320">ἀπόφερʼ ἀπόφερʼ ἐς κόρακας ἀπὸ τῆς οἰκίας.</l>
<l n="1321">τριχορρυεῖτον, οὐδέν ἐστον τὼ λόφω.</l>
<l n="1322">οὐκ ἂν πριαίμην οὐδʼ ἂν ἰσχάδος μιᾶς.</l>
</sp>
<sp>
<speaker>Θωρακόπωλης</speaker>
<l n="1323">τί δαὶ δεκάμνῳ τῷδε θώρηκος κύτει</l>
<l n="1324">ἐνημμένῳ κάλλιστα χρήσομαι τάλας;</l>
</sp>
<sp>
<speaker>Τρυγαῖος</speaker>
<l n="1325">οὗτος μὲν οὐ μή σοι ποιήσει ζημίαν.</l>
<l n="1326">ἀλλʼ αἶρέ μοι τοῦτόν γε τῆς ἰσωνίας·</l>
<l n="1327">ἐναποπατεῖν γάρ ἐστʼ ἐπιτήδειος πάνυ—</l>
</sp>
<sp>
<speaker>Θωρακοπώλης</speaker>
<l n="1328">παῦσαί μʼ ὑβρίζων τοῖς ἐμοῖσι χρήμασιν.</l>
<milestone ed="p" n="1230" unit="card"/>
</sp>
<sp>
<speaker>Τρυγαῖος</speaker>
<l n="1329">ὡδὶ παραθέντι τρεῖς λίθους. οὐ δεξιῶς;</l>
</sp>
<sp>
<speaker>Θωρακοπώλης</speaker>
<l n="1330">ποίᾳ δʼ ἀποψήσει ποτʼ ὦμαθέστατε;</l>
</sp>
<sp>
<speaker>Τρυγαῖος</speaker>
<l n="1331">τῃδὶ διεὶς τὴν χεῖρα διὰ τῆς θαλαμιᾶς</l>
<l n="1332">καὶ τῇδʼ.</l>
</sp>
<sp>
<speaker>Θωρακοπώλης</speaker>
<l n="1333">ἅμʼ ἀμφοῖν δῆτʼ;</l>
</sp>
<sp>
<speaker>Τρυγαῖος</speaker>
<l n="1334">ἔγωγε νὴ Δία,</l>
<l n="1335">ἵνα μή γʼ ἁλῶ τρύπημα κλέπτων τῆς νεώς.</l>
</sp>
<sp>
<speaker>Θωρακοπώλης</speaker>
<l n="1336">ἔπειτʼ ἐπὶ δεκάμνῳ χεσεῖ καθήμενος;</l>
</sp>
<sp>
<speaker>Τρυγαῖος</speaker>
<l n="1337">ἔγωγε νὴ Δίʼ ὦπίτριπτʼ. οἴει γὰρ ἂν</l>
<l n="1338">τὸν πρωκτὸν ἀποδόσθαι με χιλιῶν δραχμῶν;</l>
</sp>
<sp>
<speaker>Θωρακοπώλης</speaker>
<l n="1339">ἴθι δὴ ʼξένεγκε τἀργύριον.</l>
</sp>
<sp>
<speaker>Τρυγαῖος</speaker>
<l n="1340">ἀλλʼ ὦγαθὲ</l>
<l n="1341">θλίβει τὸν ὄρρον. ἀπόφερʼ, οὐκ ὠνήσομαι.</l>
</sp>
<sp>
<speaker>Σαλπιγγοποιός</speaker>
<l n="1342">τί δʼ ἆρα τῇ σάλπιγγι τῇδε χρήσομαι,</l>
<l n="1343">ἣν ἐπριάμην δραχμῶν ποθʼ ἑξήκοντʼ ἐγώ;</l>
</sp>
<sp>
<speaker>Τρυγαῖος</speaker>
<l n="1344">μόλυβδον ἐς τουτὶ τὸ κοῖλον ἐγχέας</l>
<l n="1345">ἔπειτʼ ἄνωθεν ῥάβδον ἐνθεὶς ὑπόμακρον,</l>
<l n="1346">γενήσεταί σοι τῶν κατακτῶν κοττάβων.</l>
</sp>
<sp>
<speaker>Σαλπιγγοποιός</speaker>
<l n="1347">οἴμοι καταγελᾷς.</l>
</sp>
<sp>
<speaker>Τρυγαῖος</speaker>
<l n="1348">ἀλλʼ ἕτερον παραινέσω.</l>
<l n="1349">τὸν μὲν μόλυβδον, ὥσπερ εἶπον, ἔγχεον,</l>
<l n="1350">ἐντευθενὶ δὲ σπαρτίοις ἠρτημένην</l>
<l n="1351">πλάστιγγα πρόσθες, καὐτό σοι γενήσεται</l>
<l n="1352">τὰ σῦκʼ ἐν ἀγρῷ τοῖς οἰκέταισιν ἱστάναι.</l>
</sp>
<sp>
<speaker>Κρανοποιός</speaker>
<l n="1353">ὦ δυσκάθαρτε δαῖμον ὥς μʼ ἀπώλεσας,</l>
<l n="1354">ὅτʼ ἀντέδωκά γʼ ἀντὶ τῶνδε μνᾶν ποτέ·</l>
<l n="1355">καὶ νῦν τί δράσω; τίς γὰρ αὔτʼ ὠνήσεται;</l>
</sp>
<sp>
<speaker>Τρυγαῖος</speaker>
<l n="1356">πώλει βαδίζων αὐτὰ τοῖς Αἰγυπτίοις·</l>
<l n="1357">ἔστιν γὰρ ἐπιτήδεια συρμαίαν μετρεῖν.</l>
</sp>
<sp>
<speaker>Δορυξός</speaker>
<l n="1358">οἴμʼ ὦ κρανοποίʼ ὡς ἀθλίως πεπράγαμεν.</l>
</sp>
<sp>
<speaker>Τρυγαῖος</speaker>
<l n="1359">οὗτος μὲν οὐ πέπονθεν οὐδέν.</l>
</sp>
<sp>
<speaker>Δορυξός</speaker>
<l n="1360">ἀλλὰ τί</l>
<l n="1361">ἔτʼ ἐστὶ τοῖσι κράνεσιν ὅ τι τις χρήσεται;</l>
</sp>
<sp>
<speaker>Τρυγαῖος</speaker>
<l n="1362">ἐὰν τοιαυτασὶ μάθῃ λαβὰς ποιεῖν,</l>
<l n="1363">ἄμεινον ἢ νῦν αὔτʼ ἀποδώσεται πολύ.</l>
</sp>
<sp>
<speaker>Κρανοποιός</speaker>
<l n="1364">ἀπίωμεν ὦ δορυξέ.</l>
</sp>
<sp>
<speaker>Τρυγαῖος</speaker>
<l n="1365">μηδαμῶς γʼ, ἐπεὶ</l>
<l n="1366">τούτῳ γʼ ἐγὼ τὰ δόρατα ταῦτʼ ὠνήσομαι.</l>
</sp>
<sp>
<speaker>Δορυξός</speaker>
<l n="1367">πόσον δίδως δῆτʼ;</l>
</sp>
<sp>
<speaker>Τρυγαῖος</speaker>
<l n="1368">εἰ διαπρισθεῖεν δίχα,</l>
<l n="1369">λάβοιμʼ ἂν αὔτʼ ἐς χάρακας ἑκατὸν τῆς δραχμῆς.</l>
</sp>
<sp>
<speaker>Δορυξός</speaker>
<l n="1370">ὑβριζόμεθα. χωρῶμεν ὦ τᾶν ἐκποδών.</l>
</sp>
<sp>
<speaker>Τρυγαῖος</speaker>
<l n="1371">νὴ τὸν Δίʼ, ὡς τὰ παιδίʼ ἤδη ʼξέρχεται</l>
<l n="1372">οὐρησόμενα τὰ τῶν ἐπικλήτων δεῦρʼ, ἵνα</l>
<l n="1373">ἅττʼ ᾄσεται προαναβάληταί μοι δοκεῖ.</l>
<l n="1374">ἀλλʼ ὅ τι περ ᾄδειν ἐπινοεῖς ὦ παιδίον,</l>
<l n="1375">αὐτοῦ παρʼ ἐμὲ στὰν πρότερον ἀναβαλοῦ ʼνθαδί.</l>
<milestone ed="p" n="1270" unit="card"/>
</sp>
<div type="dactyls">
<sp>
<speaker>Παῖς <add>Λαμάχου</add>
</speaker>
<l n="1376">νῦν αὖθʼ ὁπλοτέρων ἀνδρῶν ἀρχώμεθα—</l>
</sp>
<sp>
<speaker>Τρυγαῖος</speaker>
<l n="1377">παῦσαι</l>
<l n="1378">ὁπλοτέρους ᾆδον, καὶ ταῦτ ὦ τρισκακόδαιμον</l>
<l n="1379">εἰρήνης οὔσης· ἀμαθές γʼ εἶ καὶ κατάρατον.</l>
</sp>
<sp>
<speaker>Παῖς <add>Λαμάχου</add>
</speaker>
<l n="1380">οἱ δʼ ὅτε δὴ σχεδὸν ἦσαν ἐπʼ ἀλλήλοισιν ἰόντες,</l>
<l n="1381">σύν ῥʼ ἔβαλον ῥινούς τε καὶ ἀσπίδας ὀμφαλοέσσας.</l>
</sp>
<sp>
<speaker>Τρυγαῖος</speaker>
<l n="1382">ἀσπίδας; οὐ παύσει μεμνημένος ἀσπίδος ἡμῖν;</l>
</sp>
<sp>
<speaker>Παῖς <add>Λαμάχου</add>
</speaker>
<l n="1383">ἔνθα δʼ ἅμʼ οἰμωγή τε καὶ εὐχωλὴ πέλεν ἀνδρῶν.</l>
</sp>
<sp>
<speaker>Τρυγαῖος</speaker>
<l n="1384">ἀνδρῶν οἰμωγή; κλαύσει νὴ τὸν Διόνυσον</l>
<l n="1385">οἰμωγὰς ᾄδων, καὶ ταύτας ὀμφαλοέσσας.</l>
</sp>
<sp>
<speaker>Παῖς <add>Λαμάχου</add>
</speaker>
<l n="1386">ἀλλὰ τί δῆτʼ ᾄδω; σὺ γὰρ εἰπέ μοι οἷστισι χαίρεις.</l>
</sp>
<sp>
<speaker>Τρυγαῖος</speaker>
<l n="1387">ὣς οἱ μὲν δαίνυντο βοῶν κρέα, καὶ τὰ τοιαυτί·</l>
<l n="1388">ἄριστον προτίθεντο καὶ ἅτθʼ ἥδιστα πάσασθαι.</l>
</sp>
<sp>
<speaker>Παῖς <add>Λαμάχου</add>
</speaker>
<l n="1389">ὣς οἱ μὲν δαίνυντο βοῶν κρέα, καὐχένας ἵππων</l>
<l n="1390">ἔκλυον ἱδρώοντας, ἐπεὶ πολέμου ἐκόρεσθεν.</l>
</sp>
</div>
<div type="iambics">
<sp>
<speaker>Τρυγαῖος</speaker>
<l n="1391">εἶεν; ἐκόρεσθεν τοῦ πολέμου κᾆτʼ ἤσθιον.</l>
<l n="1392">ταῦτʼ ᾆδε, ταῦθʼ, ὡς ἤσθιον κεκορημένοι.</l>
</sp>
<sp>
<speaker>Παῖς <add>Λαμάχου</add>
</speaker>
<l n="1393">θωρήσσοντʼ ἄρʼ ὄτειτα πεπαυμένοι—</l>
</sp>
<sp>
<speaker>Τρυγαῖος</speaker>
<l n="1394">ἄσμενοι, οἶμαι.</l>
</sp>
<sp>
<speaker>Παῖς <add>Λαμάχου</add>
</speaker>
<l n="1395">πύργων δʼ ἐξεχέοντο, βοὴ δʼ ἄσβεστος ὀρώρει.</l>
</sp>
<sp>
<speaker>Τρυγαῖος</speaker>
<l n="1396">κάκιστʼ ἀπόλοιο παιδάριον αὐταῖς μάχαις·</l>
<l n="1397">οὐδὲν γὰρ ᾄδεις πλὴν πολέμους. τοῦ καί ποτʼ εἶ;</l>
</sp>
<sp>
<speaker>Παῖς <add>Λαμάχου</add>
</speaker>
<l n="1398">ἐγώ;</l>
</sp>
<sp>
<speaker>Τρυγαῖος</speaker>
<l n="1399">σὺ μέντοι νὴ Δίʼ.</l>
</sp>
<sp>
<speaker>Παῖς <add>Λαμάχου</add>
</speaker>
<l n="1400">υἱὸς Λαμάχου.</l>
</sp>
<sp>
<speaker>Τρυγαῖος</speaker>
<l n="1401">αἰβοῖ·</l>
<l n="1402">ἦ γὰρ ἐγὼ θαύμαζον ἀκούων, εἰ σὺ μὴ εἴης</l>
<l n="1403">ἀνδρὸς βουλομάχου καὶ κλαυσιμάχου τινὸς υἱός.</l>
<l n="1404">ἄπερρε καὶ τοῖς λογχοφόροισιν ᾆδʼ ἰών.</l>
<l n="1405">ποῦ μοι τὸ τοῦ Κλεωνύμου ʼστὶ παιδίον;</l>
<l n="1406">ᾆσον πρὶν εἰσιέναι τι· σὺ γὰρ εὖ οἶδʼ ὅτι</l>
<l n="1407">οὐ πράγματʼ ᾄσει· σώφρονος γὰρ εἶ πατρός.</l>
<milestone ed="p" n="1298" unit="card"/>
</sp>
</div>
<div type="elegiacs">
<sp>
<speaker>Παῖς <add>Κλεωνύμου</add>
</speaker>
<l n="1408">ἀσπίδι μὲν Σαΐων τις ἀγάλλεται, ἣν παρὰ θάμνῳ</l>
<l n="1409">ἔντος ἀμώμητον κάλλιπον οὐκ ἐθέλων.</l>
</sp>
<sp>
<speaker>Τρυγαῖος</speaker>
<l n="1410">εἰπέ μοι ὦ πόσθων, ἐς τὸν σαυτοῦ πατέρʼ ᾄδεις;</l>
</sp>
<sp>
<speaker>Παῖς <add>Κλεωνύμου</add>
</speaker>
<l n="1411">ψυχὴν δʼ ἐξεσάωσα—</l>
</sp>
<sp>
<speaker>Τρυγαῖος</speaker>
<l n="1412">κατῄσχυνας δὲ τοκῆας.</l>
</sp>
<sp>
<speaker>Τρυγαῖος</speaker>
<l n="1413">ἀλλʼ εἰσίωμεν. εὖ γὰρ οἶδʼ ἐγὼ σαφῶς</l>
<l n="1414">ὅτι ταῦθʼ ὅσʼ ᾖσας ἄρτι περὶ τῆς ἀσπίδος</l>
<l n="1415">οὐ μὴ ʼπιλάθῃ ποτʼ ὢν ἐκείνου τοῦ πατρός.</l>
<milestone ed="p" n="1305" unit="card"/>
</sp>
</div>
</div>
<div type="Exodus">
<div type="lyric">
<sp>
<speaker>Τρυγαῖος</speaker>
<l n="1416">ὑμῶν τὸ λοιπὸν ἔργον ἤδη ʼνταῦθα τῶν μενόντων</l>
<l n="1417">φλᾶν ταῦτα πάντα καὶ σποδεῖν, καὶ μὴ κενὰς παρέλκειν.</l>
<l n="1418">ἀλλʼ ἀνδρικῶς ἐμβάλλετε</l>
<l n="1419">καὶ σμώχετʼ ἀμφοῖν τοῖν γνάθοιν· οὐδὲν γὰρ ὦ πόνηροι</l>
<l n="1420">λευκῶν ὀδόντων ἔργον ἐστʼ, ἢν μή τι καὶ μασῶνται.</l>
</sp>
</div>
<div type="trochees">
<sp>
<speaker>Χορός</speaker>
<l n="1421">ἡμῖν μελήσει ταῦτά γʼ· εὖ ποιεῖς δὲ καὶ σὺ φράζων.</l>
</sp>
<sp>
<speaker>Τρυγαῖος</speaker>
<l n="1422">ἀλλʼ ὦ πρὸ τοῦ πεινῶντες ἐμβάλλεσθε τῶν λαγῴων·</l>
<l n="1423">ὡς οὐχὶ πᾶσαν ἡμέραν</l>
<l n="1424">πλακοῦσιν ἔστιν ἐντυχεῖν πλανωμένοις ἐρήμοις.</l>
<l n="1425">πρὸς ταῦτα βρύκετʼ ἢ τάχʼ ἡμῖν φημι μεταμελήσειν.</l>
<milestone ed="p" n="1316" unit="card"/>
</sp>
</div>
<div type="anapests">
<sp>
<speaker>Χορός</speaker>
<l n="1426">εὐφημεῖν χρὴ καὶ τὴν νύμφην ἔξω τινὰ δεῦρο κομίζειν</l>
<l n="1427">δᾷδάς τε φέρειν, καὶ πάντα λεὼν συγχαίρειν κἀπιχορεύειν.</l>
<l n="1428">καὶ τὰ σκεύη πάλιν ἐς τὸν ἀγρὸν νυνὶ χρὴ πάντα κομίζειν</l>
<l n="1429">ὀρχησαμένους καὶ σπείσαντας καὶ Ὑπέρβολον ἐξελάσαντας,</l>
<milestone ed="p" n="1320" unit="card"/>
</sp>
</div>
<div type="pnigos">
<sp>
<speaker>Χορός</speaker>
<l n="1430">κἀπευξαμένους τοῖσι θεοῖσιν</l>
<l n="1431">διδόναι πλοῦτον τοῖς Ἕλλησιν,</l>
<l n="1432">κριθάς τε ποιεῖν ἡμᾶς πολλὰς</l>
<l n="1433">πάντας ὁμοίως οἶνόν τε πολύν,</l>
<l n="1434">σῦκά τε τρώγειν,</l>
<l n="1435">τάς τε γυναῖκας τίκτειν ἡμῖν,</l>
<l n="1436">καὶ τἀγαθὰ πάνθʼ ὅσʼ ἀπωλέσαμεν</l>
<l n="1437">συλλέξασθαι πάλιν ἐξ ἀρχῆς,</l>
<l n="1438">λῆξαί τʼ αἴθωνα σίδηρον.</l>
</sp>
</div>
<div type="lyric">
<sp>
<speaker>Τρυγαῖος</speaker>
<l n="1439">δεῦρʼ ὦ γύναι εἰς ἀγρόν,</l>
<l n="1440">χὤπως μετʼ ἐμοῦ καλὴ</l>
<l n="1441">καλῶς κατακείσει.</l>
<l n="1442">Ὑμὴν Ὑμέναιʼ ὦ.</l>
</sp>
<sp>
<speaker>Ἡμιχόριον Β</speaker>
<l n="1443">ὦ τρὶς μάκαρ ὡς δικαίως</l>
<l n="1444">τἀγαθὰ νῦν ἔχεις.</l>
</sp>
<sp>
<speaker>Ἡμιχόριον Α</speaker>
<l n="1445">Ὑμὴν Ὑμέναιʼ ὦ.</l>
</sp>
<sp>
<speaker>Ἡμιχόριον Β</speaker>
<l n="1446">Ὑμὴν Ὑμέναιʼ ὦ.</l>
</sp>
<sp>
<speaker>Ἡμιχόριον Α</speaker>
<l n="1447">τί δράσομεν αὐτήν;</l>
</sp>
<sp>
<speaker>Ἡμιχόριον Β</speaker>
<l n="1448">τί δράσομεν αὐτήν;</l>
</sp>
<sp>
<speaker>Ἡμιχόριον Α</speaker>
<l n="1449">τρυγήσομεν αὐτήν,</l>
</sp>
<sp>
<speaker>Ἡμιχόριον Β</speaker>
<l n="1450">τρυγήσομεν αὐτήν.</l>
</sp>
<sp>
<speaker>Ἡμιχόριον Α</speaker>
<l n="1451">ἀλλʼ ἀράμενοι φέρωμεν</l>
<l n="1452">οἱ προτεταγμένοι</l>
<l n="1453">τὸν νυμφίον ὦνδρες.</l>
</sp>
<sp>
<speaker>Ἡμιχόριον Β</speaker>
<l n="1454">Ὑμὴν Ὑμέναιʼ ὦ,</l>
</sp>
<sp>
<speaker>Ἡμιχόριον Β</speaker>
<l n="1455">Ὑμὴν Ὑμέναιʼ ὦ,</l>
</sp>
<sp>
<speaker>Τρυγαῖος</speaker>
<l n="1456">οἰκήσετε γοῦν καλῶς</l>
<l n="1457">οὐ πράγματʼ ἔχοντες, ἀλλὰ</l>
<l n="1458">συκολογοῦντες.</l>
</sp>
<sp>
<speaker>Ἡμιχόριον Β</speaker>
<l n="1459">Ὑμὴν Ὑμέναιʼ ὦ,</l>
</sp>
<sp>
<speaker>Ἡμιχόριον Α</speaker>
<l n="1460">Ὑμὴν Ὑμέναιʼ ὦ.</l>
</sp>
<sp>
<speaker>Ἡμιχόριον Β</speaker>
<l n="1461">τοῦ μὲν μέγα καὶ παχύ.</l>
</sp>
<sp>
<speaker>Ἡμιχόριον Α</speaker>
<l n="1462">τῆς δʼ ἡδὺ τὸ σῦκον.</l>
</sp>
<sp>
<speaker>Τρυγαῖος</speaker>
<l n="1463">φήσεις γʼ ὅταν ἐσθίῃς</l>
<l n="1464">οἶνόν τε πίῃς πολύν.</l>
</sp>
<sp>
<speaker>Χορός</speaker>
<l n="1465">Ὑμὴν Ὑμέναιʼ ὦ,</l>
<l n="1466">Ὑμὴν Ὑμέναιʼ ὦ.</l>
</sp>
<sp>
<speaker>Τρυγαῖος</speaker>
<l n="1467">ὦ χαίρετε χαίρετʼ ἄνδρες,</l>
<l n="1468">κἂν ξυνέπησθέ μοι</l>
<l n="1469">πλακοῦντας ἔδεσθε.</l>
</sp>
</div>
</div>
</div></body>
</text>
</TEI>