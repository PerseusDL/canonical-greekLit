<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Kn.">Knights</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 1</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by Lowell Bowditch</change><change><date>9/92</date><label>ed.</label><name>Bill Merrill</name>Refined tagging</change><change><date>10/1/92</date><label>ed.</label><name>Bill Merrill</name>Replaced LYRIC Meter= tag with  SPEECH Meter=</change><change><date>01-Feb-00</date><label>Markup</label><name>Anne Mahoney</name>
$Log: aristoph.kn_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.1  2009/10/08 19:12:08  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:29  packel
Converted to XML

Revision 1.9  2004/04/21 20:51:04  mimno
added card 1s

Revision 1.8  2003/07/01 22:14:36  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 20:10:31  amahoney
remove spurious headers, which mess up short toc

Revision 1.6  2000/03/04 20:33:54  dasmith
Added separate funder entity to TEI header.

Revision 1.5  2000/02/01 22:11:29  amahoney
bring up to P3

</change></revisionDesc></teiHeader>
<text>
<body>
<div n="urn:cts:greekLit:tlg0019.tlg002.perseus-grc1" type="edition" xml:lang="grc"><div type="Prologue">
<milestone n="1" unit="card"/>
<sp>
<speaker>Δημοσθένης</speaker>
<l n="1">ἰατταταιὰξ τῶν κακῶν, ἰατταταῖ.</l>
<l n="2">κακῶς Παφλαγόνα τὸν νεώνητον κακὸν</l>
<l n="3">αὐταῖσι βουλαῖς ἀπολέσειαν οἱ θεοί.</l>
<l n="4">ἐξ οὗ γὰρ εἰσήρρησεν ἐς τὴν οἰκίαν</l>
<l n="5">πληγὰς ἀεὶ προστρίβεται τοῖς οἰκέταις.</l>
</sp>
<sp>
<speaker>Νικίας</speaker>
<l n="6">κάκιστα δῆθʼ οὗτός γε πρῶτος Παφλαγόνων</l>
<l n="7">αὐταῖς διαβολαῖς.</l>
</sp>
<sp>
<speaker>Δημοσθένης</speaker>
<l n="8">ὦ κακόδαιμον πῶς ἔχεις;</l>
</sp>
<sp>
<speaker>Νικίας</speaker>
<l n="9">κακῶς καθάπερ σύ.</l>
</sp>
<sp>
<speaker>Δημοσθένης</speaker>
<l n="10">δεῦρο δὴ πρόσελθʼ, ἵνα</l>
<l n="11">ξυναυλίαν κλαύσωμεν Οὐλύμπου νόμον.</l>
</sp>
<sp>
<speaker>Δημοσθένης καὶ Νικίας</speaker>
<l n="12"> μυμῦ μυμῦ μυμῦ μυμῦ μυμῦ μυμῦ.</l>
</sp>
<sp>
<speaker>Δημοσθένης</speaker>
<l n="13">τί κινυρόμεθʼ ἄλλως; οὐκ ἐχρῆν ζητεῖν τινα</l>
<l n="14">σωτηρίαν νῷν, ἀλλὰ μὴ κλάειν ἔτι;</l>
</sp>
<sp>
<speaker>Νικίας</speaker>
<l n="15">τίς οὖν γένοιτʼ ἄν;</l>
</sp>
<sp>
<speaker>Δημοσθένης</speaker>
<l n="16">λέγε σύ.</l>
</sp>
<sp>
<speaker>Νικίας</speaker>
<l n="17">σὺ μὲν οὖν μοι λέγε,</l>
<l n="18">ἵνα μὴ μάχωμαι.</l>
</sp>
<sp>
<speaker>Δημοσθένης</speaker>
<l n="19">μὰ τὸν Ἀπόλλω ʼγὼ μὲν οὔ.</l>
</sp>
<sp>
<speaker>Νικίας</speaker>
<l n="20">πῶς ἂν σύ μοι λέξειας ἁμὲ χρὴ λέγειν;</l>
</sp>
<sp>
<speaker>Δημοσθένης</speaker>
<l n="21">ἀλλʼ εἰπὲ θαρρῶν, εἶτα κἀγὼ σοὶ φράσω.</l>
</sp>
<sp>
<speaker>Νικίας</speaker>
<l n="22">ἀλλʼ οὐκ ἔνι μοι τὸ θρέττε. πῶς ἂν οὖν ποτε</l>
<l n="23">εἴποιμʼ ἂν αὐτὸ δῆτα κομψευριπικῶς;</l>
</sp>
<sp>
<speaker>Δημοσθένης</speaker>
<l n="24">μὴ ʼμοί γε, μὴ ʼμοί, μὴ διασκανδικίσῃς·</l>
<l n="25">ἀλλʼ εὑρέ τινʼ ἀπόκινον ἀπὸ τοῦ δεσπότου.</l>
</sp>
<sp>
<speaker>Νικίας</speaker>
<l n="26">λέγε δὴ μόλωμεν ξυνεχὲς ὡδὶ ξυλλαβών.</l>
</sp>
<sp>
<speaker>Δημοσθένης</speaker>
<l n="27">καὶ δὴ λέγω μόλωμεν.</l>
</sp>
<sp>
<speaker>Νικίας</speaker>
<l n="28">ἐξόπισθε νῦν</l>
<l n="29">αὐτὸ φάθι τοῦ μόλωμεν.</l>
</sp>
<sp>
<speaker>Δημοσθένης</speaker>
<l n="30">αὐτό.</l>
</sp>
<sp>
<speaker>Νικίας</speaker>
<l n="31">πάνυ καλῶς.</l>
<l n="32">ὥσπερ δεφόμενος νῦν ἀτρέμα πρῶτον λέγε</l>
<l n="33">τὸ μόλωμεν, εἶτα δʼ αὐτό, κᾆτʼ ἐπάγων πυκνόν.</l>
</sp>
<sp>
<speaker>Δημοσθένης</speaker>
<l n="34">μόλωμεν αὐτὸ μόλωμεν αὐτομολῶμεν.</l>
</sp>
<sp>
<speaker>Νικίας</speaker>
<l n="35">ἢν</l>
<l n="36">οὐχ ἡδύ;</l>
</sp>
<sp>
<speaker>Δημοσθένης</speaker>
<l n="37">νὴ Δία· πλήν γε περὶ τῷ δέρματι</l>
<l n="38">δέδοικα τουτονὶ τὸν οἰωνόν.</l>
</sp>
<sp>
<speaker>Νικίας</speaker>
<l n="39">τί δαί;</l>
</sp>
<sp>
<speaker>Δημοσθένης</speaker>
<l n="40">ὁτιὴ τὸ δέρμα δεφομένων ἀπέρχεται.</l>
</sp>
<sp>
<speaker>Νικίας</speaker>
<l n="41">κράτιστα τοίνυν τῶν παρόντων ἐστὶ νῷν,</l>
<l n="42">θεῶν ἰόντε προσπεσεῖν του πρὸς βρέτας.</l>
</sp>
<sp>
<speaker>Δημοσθένης</speaker>
<l n="43">† ποῖον βρέτας †; ἐτεὸν ἡγεῖ γὰρ θεούς;</l>
</sp>
<sp>
<speaker>Νικίας</speaker>
<l n="44">ἔγωγε.</l>
</sp>
<sp>
<speaker>Δημοσθένης</speaker>
<l n="45">ποίῳ χρώμενος τεκμηρίῳ;</l>
</sp>
<sp>
<speaker>Νικίας</speaker>
<l n="46">ὁτιὴ θεοῖσιν ἐχθρός εἰμʼ. οὐκ εἰκότως;</l>
</sp>
<sp>
<speaker>Δημοσθένης</speaker>
<l n="47">εὖ προσβιβάζεις μʼ. ἀλλʼ ἑτέρᾳ πῃ σκεπτέον.</l>
<l n="48">βούλει τὸ πρᾶγμα τοῖς θεαταῖσιν φράσω;</l>
</sp>
<sp>
<speaker>Νικίας</speaker>
<l n="49">οὐ χεῖρον· ἓν δʼ αὐτοὺς παραιτησώμεθα,</l>
<l n="50">ἐπίδηλον ἡμῖν τοῖς προσώποισιν ποιεῖν,</l>
<l n="51">ἢν τοῖς ἔπεσι χαίρωσι καὶ τοῖς πράγμασιν.<milestone ed="p" n="40" unit="card"/>
</l>
</sp>
<sp>
<speaker>Δημοσθένης</speaker>
<l n="52">λέγοιμʼ ἂν ἤδη. νῷν γάρ ἐστι δεσπότης</l>
<l n="53">ἄγροικος ὀργὴν κυαμοτρὼξ ἀκράχολος,</l>
<l n="54">Δῆμος πυκνίτης, δύσκολον γερόντιον</l>
<l n="55">ὑπόκωφον. οὗτος τῇ προτέρᾳ νουμηνίᾳ</l>
<l n="56">ἐπρίατο δοῦλον, βυρσοδέψην Παφλαγόνα,</l>
<l n="57">πανουργότατον καὶ διαβολώτατόν τινα.</l>
<l n="58">οὗτος καταγνοὺς τοῦ γέροντος τοὺς τρόπους,</l>
<l n="59">ὁ βυρσοπαφλαγών, ὑποπεσὼν τὸν δεσπότην</l>
<l n="60">ᾔκαλλʼ ἐθώπευʼ ἐκολάκευʼ ἐξηπάτα</l>
<l n="61">κοσκυλματίοις ἄκροισι τοιαυτὶ λέγων·</l>
<l n="62">ὦ Δῆμε λοῦσαι πρῶτον ἐκδικάσας μίαν,</l>
<l n="63">ἐνθοῦ ῥόφησον ἔντραγʼ ἔχε τριώβολον.</l>
<l n="64">βούλει παραθῶ σοι δόρπον; εἶτʼ ἀναρπάσας</l>
<l n="65">ὅ τι ἄν τις ἡμῶν σκευάσῃ, τῷ δεσπότῃ</l>
<l n="66">Παφλαγὼν κεχάρισται τοῦτο. καὶ πρώην γʼ ἐμοῦ</l>
<l n="67">μᾶζαν μεμαχότος ἐν Πύλῳ Λακωνικήν,</l>
<l n="68">πανουργότατά πως περιδραμὼν ὑφαρπάσας</l>
<l n="69">αὐτὸς παρέθηκε τὴν ὑπʼ ἐμοῦ μεμαγμένην,</l>
<l n="70">ἡμᾶς δʼ ἀπελαύνει κοὐκ ἐᾷ τὸν δεσπότην</l>
<l n="71">ἄλλον θεραπεύειν, ἀλλὰ βυρσίνην ἔχων</l>
<l n="72">δειπνοῦντος ἑστὼς ἀποσοβεῖ τοὺς ῥήτορας.</l>
<l n="73">ᾄδει δὲ χρησμούς· ὁ δὲ γέρων σιβυλλιᾷ.</l>
<l n="74">ὁ δʼ αὐτὸν ὡς ὁρᾷ μεμακκοακότα,</l>
<l n="75">τέχνην πεποίηται. τοὺς γὰρ ἔνδον ἄντικρυς</l>
<l n="76">ψευδῆ διαβάλλει· κᾆτα μαστιγούμεθα</l>
<l n="77">ἡμεῖς· Παφλαγὼν δὲ περιθέων τοὺς οἰκέτας</l>
<l n="78">αἰτεῖ ταράττει δωροδοκεῖ λέγων τάδε·</l>
<l n="79">‘ὁρᾶτε τὸν Ὕλαν διʼ ἐμὲ μαστιγούμενον;</l>
<l n="80">εἰ μή μʼ ἀναπείσετʼ, ἀποθανεῖσθε τήμερον.’</l>
<l n="81">ἡμεῖς δὲ δίδομεν· εἰ δὲ μή, πατούμενοι</l>
<l n="82">ὑπὸ τοῦ γέροντος ὀκταπλάσιον χέζομεν.</l>
<l n="83">νῦν οὖν ἀνύσαντε φροντίσωμεν ὦγαθέ,</l>
<l n="84">ποίαν ὁδὸν νὼ τρεπτέον καὶ πρὸς τίνα.</l>
</sp>
<sp>
<speaker>Νικίας</speaker>
<l n="85">κράτιστʼ ἐκείνην τὴν μόλωμεν ὦγαθέ.</l>
</sp>
<sp>
<speaker>Δημοσθένης</speaker>
<l n="86">ἀλλʼ οὐχ οἷόν τε τὸν Παφλαγόνʼ οὐδὲν λαθεῖν·</l>
<l n="87">ἐφορᾷ γὰρ οὗτος πάντʼ. ἔχει γὰρ τὸ σκέλος</l>
<l n="88">τὸ μὲν ἐν Πύλῳ, τὸ δʼ ἓτερον ἐν τἠκκλησίᾳ.</l>
<l n="89">τοσόνδε δʼ αὐτοῦ βῆμα διαβεβηκότος</l>
<l n="90">ὁ πρωκτός ἐστιν αὐτόχρημʼ ἐν Χάοσιν,</l>
<l n="91">τὼ χεῖρʼ ἐν Αἰτωλοῖς, ὁ νοῦς δʼ ἐν Κλωπιδῶν.</l>
</sp>
<sp>
<speaker>Νικίας</speaker>
<l n="92">κράτιστον οὖν νῷν ἀποθανεῖν.</l>
</sp>
<sp>
<speaker>Δημοσθένης</speaker>
<l n="93">ἀλλὰ σκόπει,</l>
<l n="94">ὅπως ἂν ἀποθάνοιμεν ἀνδρικώτατα.</l>
</sp>
<sp>
<speaker>Νικίας</speaker>
<l n="95">πῶς δῆτα πῶς γένοιτʼ ἂν ἀνδρικώτατα;</l>
<l n="96">βέλτιστον ἡμῖν αἷμα ταύρειον πιεῖν.</l>
<l n="97">ὁ Θεμιστοκλέους γὰρ θάνατος αἱρετώτερος.<milestone ed="p" n="85" unit="card"/>
</l>
</sp>
<sp>
<speaker>Δημοσθένης</speaker>
<l n="98">μὰ Δίʼ ἀλλʼ ἄκρατον οἶνον ἀγαθοῦ δαίμονος.</l>
<l n="99">ἴσως γὰρ ἂν χρηστόν τι βουλευσαίμεθα.</l>
</sp>
<sp>
<speaker>Νικίας</speaker>
<l n="100">ἰδού γʼ ἄκρατον. περὶ πότου γοῦν ἐστί σοι;</l>
<l n="101">πῶς δʼ ἂν μεθύων χρηστόν τι βουλεύσαιτʼ ἀνήρ;</l>
</sp>
<sp>
<speaker>Δημοσθένης</speaker>
<l n="102">ἄληθες οὗτος; κρουνοχυτρολήραιον εἶ.</l>
<l n="103">οἶνον σὺ τολμᾷς εἰς ἐπίνοιαν λοιδορεῖν;</l>
<l n="104">οἴνου γὰρ εὕροις ἄν τι πρακτικώτερον;</l>
<l n="105">ὁρᾷς, ὅταν πίνωσιν ἄνθρωποι τότε</l>
<l n="106">πλουτοῦσι διαπράττουσι νικῶσιν δίκας</l>
<l n="107">εὐδαιμονοῦσιν ὠφελοῦσι τοὺς φίλους.</l>
<l n="108">ἀλλʼ ἐξένεγκέ μοι ταχέως οἴνου χοᾶ,</l>
<l n="109">τὸν νοῦν ἵνʼ ἄρδω καὶ λέγω τι δεξιόν.</l>
</sp>
<sp>
<speaker>Νικίας</speaker>
<l n="110">οἴμοι τί ποθʼ ἡμᾶς ἐργάσει τῷ σῷ πότῳ;</l>
</sp>
<sp>
<speaker>Δημοσθένης</speaker>
<l n="111">ἀγάθʼ· ἀλλʼ ἔνεγκʼ· ἐγὼ δὲ κατακλινήσομαι.</l>
<l n="112">ἢν γὰρ μεθυσθῶ, πάντα ταυτὶ καταπάσω</l>
<l n="113">βουλευματίων καὶ γνωμιδίων καὶ νοιδίων.</l>
</sp>
<sp>
<speaker>Νικίας</speaker>
<l n="114">ὡς εὐτυχῶς ὅτι οὐκ ἐλήφθην ἔνδοθεν</l>
<l n="115">κλέπτων τὸν οἶνον.</l>
</sp>
<sp>
<speaker>Δημοσθένης</speaker>
<l n="116">εἰπέ μοι Παφλαγὼν τί δρᾷ;</l>
</sp>
<sp>
<speaker>Νικίας</speaker>
<l n="117">ἐπίπαστα λείξας δημιόπραθʼ ὁ βάσκανος</l>
<l n="118">ῥέγκει μεθύων ἐν ταῖσι βύρσαις ὕπτιος.</l>
</sp>
<sp>
<speaker>Δημοσθένης</speaker>
<l n="119">ἴθι νυν ἄκρατον ἐγκάναξόν μοι πολὺν</l>
<l n="120">σπονδήν.</l>
</sp>
<sp>
<speaker>Νικίας</speaker>
<l n="121">λαβὲ δὴ καὶ σπεῖσον ἀγαθοῦ δαίμονος.</l>
</sp>
<sp>
<speaker>Δημοσθένης</speaker>
<l n="122">ἕλχʼ ἕλκε τὴν τοῦ δαίμονος τοῦ Πραμνίου.</l>
<l n="123">ὦ δαῖμον ἀγαθὲ σὸν τὸ βούλευμʼ, οὐκ ἐμόν.</l>
</sp>
<sp>
<speaker>Νικίας</speaker>
<l n="124">εἴπʼ, ἀντιβολῶ, τί ἔστι;</l>
</sp>
<sp>
<speaker>Δημοσθένης</speaker>
<l n="125">τοὺς χρησμοὺς ταχὺ</l>
<l n="126">κλέψας ἔνεγκε τοῦ Παφλαγόνος ἔνδοθεν,</l>
<l n="127">ἕως καθεύδει.</l>
</sp>
<sp>
<speaker>Νικίας</speaker>
<l n="128">ταῦτʼ. ἀτὰρ τοῦ δαίμονος</l>
<l n="129">δέδοιχʼ ὅπως μὴ τεύξομαι κακοδαίμονος.</l>
</sp>
<sp>
<speaker>Δημοσθένης</speaker>
<l n="130">φέρε νυν ἐγὼ μʼ αὐτῷ προσαγάγω τὸν χοᾶ.</l>
<l n="131">τὸν νοῦν ἵνʼ ἄρδω καὶ λέγω τι δεξιόν.</l>
</sp>
<sp>
<speaker>Νικίας</speaker>
<l n="132">ὡς μεγάλʼ ὁ Παφλαγὼν πέρδεται καὶ ῥέγκεται,</l>
<l n="133">ὥστʼ ἔλαθον αὐτὸν τὸν ἱερὸν χρησμὸν λαβών,</l>
<l n="134">ὅνπερ μάλιστʼ ἐφύλαττεν.</l>
</sp>
<sp>
<speaker>Δημοσθένης</speaker>
<l n="135">ὦ σοφώτατε.</l>
<l n="136">φέρʼ αὐτὸν ἵνʼ ἀναγνῶ· σὺ δʼ ἔγχεον πιεῖν</l>
<l n="137">ἀνύσας τι. φέρʼ ἴδω τί ἄρʼ ἔνεστιν αὐτόθι.</l>
<l n="138">ὦ λόγια. δός μοι δὸς τὸ ποτήριον ταχύ.</l>
</sp>
<sp>
<speaker>Νικίας</speaker>
<l n="139">ἰδού. τί φησʼ ὁ χρησμός;</l>
</sp>
<sp>
<speaker>Δημοσθένης</speaker>
<l n="140">ἑτέραν ἔγχεον.</l>
</sp>
<sp>
<speaker>Νικίας</speaker>
<l n="141">ἐν τοῖς λογίοις ἔνεστιν <q>ἑτέραν ἔγχεον;</q>
</l>
</sp>
<sp>
<speaker>Δημοσθένης</speaker>
<l n="142">ὦ Βάκι.</l>
</sp>
<sp>
<speaker>Νικίας</speaker>
<l n="143">τί ἔστι;</l>
</sp>
<sp>
<speaker>Δημοσθένης</speaker>
<l n="144">δὸς τὸ ποτήριον ταχύ.</l>
</sp>
<sp>
<speaker>Νικίας</speaker>
<l n="145">πολλῷ γʼ ὁ Βάκις ἐχρῆτο τῷ ποτηρίῳ.</l>
</sp>
<sp>
<speaker>Δημοσθένης</speaker>
<l n="146">ὦ μιαρὲ Παφλαγὼν ταῦτʼ ἄρʼ ἐφυλάττου πάλαι,</l>
<l n="147">τὸν περὶ σεαυτοῦ χρησμὸν ὀρρωδῶν;</l>
</sp>
<sp>
<speaker>Νικίας</speaker>
<l n="148">τιή;</l>
</sp>
<sp>
<speaker>Δημοσθένης</speaker>
<l n="149">ἐνταῦθʼ ἔνεστιν, αὐτὸς ὡς ἀπόλλυται.</l>
</sp>
<sp>
<speaker>Νικίας</speaker>
<l n="150">καὶ πῶς;</l>
</sp>
<sp>
<speaker>Δημοσθένης</speaker>
<l n="151">ὅπως; ὁ χρησμὸς ἄντικρυς λέγει</l>
<l n="152">ὡς πρῶτα μὲν στυππειοπώλης γίγνεται,</l>
<l n="153">ὃς πρῶτος ἕξει τῆς πόλεως τὰ πράγματα.<milestone ed="p" n="131" unit="card"/>
</l>
</sp>
<sp>
<speaker>Νικίας</speaker>
<l n="154">εἷς οὑτοσὶ πώλης. τί τοὐντεῦθεν; λέγε.</l>
</sp>
<sp>
<speaker>Δημοσθένης</speaker>
<l n="155">μετὰ τοῦτον αὖθις προβατοπώλης δεύτερος.</l>
</sp>
<sp>
<speaker>Νικίας</speaker>
<l n="156">δύο τώδε πώλα. καὶ τί τόνδε χρὴ παθεῖν;</l>
</sp>
<sp>
<speaker>Δημοσθένης</speaker>
<l n="157">κρατεῖν, ἕως ἕτερος ἀνὴρ βδελυρώτερος</l>
<l n="158">αὐτοῦ γένοιτο· μετὰ δὲ ταῦτʼ ἀπόλλυται.</l>
<l n="159">ἐπιγίγνεται γὰρ βυρσοπώλης ὁ Παφλαγών,</l>
<l n="160">ἅρπαξ κεκράκτης Κυκλοβόρου φωνὴν ἔχων.</l>
</sp>
<sp>
<speaker>Νικίας</speaker>
<l n="161">τὸν προβατοπώλην ἦν ἄρʼ ἀπολέσθαι χρεὼν</l>
<l n="162">ὑπὸ βυρσοπώλου;</l>
</sp>
<sp>
<speaker>Δημοσθένης</speaker>
<l n="163">νὴ Δίʼ.</l>
</sp>
<sp>
<speaker>Νικίας</speaker>
<l n="164">οἴμοι δείλαιος.</l>
<l n="165">πόθεν οὖν ἂν ἔτι γένοιτο πώλης εἶς μόνος;</l>
</sp>
<sp>
<speaker>Δημοσθένης</speaker>
<l n="166">ἔτʼ ἐστὶν εἷς ὑπερφυᾶ τέχνην ἔχων.</l>
</sp>
<sp>
<speaker>Νικίας</speaker>
<l n="167">εἴπʼ, ἀντιβολῶ, τίς ἐστιν;</l>
</sp>
<sp>
<speaker>Δημοσθένης</speaker>
<l n="168">εἴπω;</l>
</sp>
<sp>
<speaker>Νικίας</speaker>
<l n="169">νὴ Δία.</l>
</sp>
<sp>
<speaker>Δημοσθένης</speaker>
<l n="170">ἀλλαντοπώλης ἔσθʼ ὁ τοῦτον ἐξολῶν.</l>
</sp>
<sp>
<speaker>Νικίας</speaker>
<l n="171">ἀλλαντοπώλης; ὦ Πόσειδον τῆς τέχνης.</l>
<l n="172">φέρε ποῦ τὸν ἄνδρα τοῦτον ἐξευρήσομεν;</l>
</sp>
<sp>
<speaker>Δημοσθένης</speaker>
<l n="173">ζητῶμεν αὐτόν.</l>
</sp>
<sp>
<speaker>Νικίας</speaker>
<l n="174">ἀλλʼ ὁδὶ προσέρχεται</l>
<l n="175">ὥσπερ κατὰ θεὸν εἰς ἀγοράν.</l>
</sp>
<sp>
<speaker>Δημοσθένης</speaker>
<l n="176">ὦ μακάριε</l>
<l n="177">ἀλλαντοπῶλα, δεῦρο δεῦρʼ ὦ φίλτατε</l>
<l n="178">ἀνάβαινε σωτὴρ τῇ πόλει καὶ νῷν φανείς.</l>
</sp>
<sp>
<speaker>Ἀλλαντοπώλης</speaker>
<l n="179">τί ἔστι; τί με καλεῖτε;</l>
</sp>
<sp>
<speaker>Δημοσθένης</speaker>
<l n="180">δεῦρʼ ἔλθʼ, ἵνα πύθῃ</l>
<l n="181">ὡς εὐτυχὴς εἶ καὶ μεγάλως εὐδαιμονεῖς.</l>
</sp>
<sp>
<speaker>Νικίας</speaker>
<l n="182">ἴθι δὴ κάθελʼ αὐτοῦ τοὐλεὸν καὶ τοῦ θεοῦ</l>
<l n="183">τὸν χρησμὸν ἀναδίδαξον αὐτὸν ὡς ἔχει·</l>
<l n="184">ἐγὼ δʼ ἰὼν προσκέψομαι τὸν Παφλαγόνα.</l>
</sp>
<sp>
<speaker>Δημοσθένης</speaker>
<l n="185">ἄγε δὴ σὺ κατάθου πρῶτα τὰ σκεύη χαμαί·</l>
<l n="186">ἔπειτα τὴν γῆν πρόσκυσον καὶ τοὺς θεούς.</l>
</sp>
<sp>
<speaker>Ἀλλαντοπώλης</speaker>
<l n="187">ἰδού· τί ἔστιν;</l>
</sp>
<sp>
<speaker>Δημοσθένης</speaker>
<l n="188">ὦ μακάριʼ ὦ πλούσιε,</l>
<l n="189">ὦ νῦν μὲν οὐδεὶς αὔριον δʼ ὑπέρμεγας,</l>
<l n="190">ὦ τῶν Ἀθηνῶν ταγὲ τῶν εὐδαιμόνων.</l>
</sp>
<sp>
<speaker>Ἀλλαντοπώλης</speaker>
<l n="191">τί μʼ ὦγάθʼ οὐ πλύνειν ἐᾷς τὰς κοιλίας</l>
<l n="192">πωλεῖν τε τοὺς ἀλλᾶντας, ἀλλὰ καταγελᾷς;</l>
</sp>
<sp>
<speaker>Δημοσθένης</speaker>
<l n="193">ὦ μῶρε ποίας κοιλίας; δευρὶ βλέπε.</l>
<l n="194">τὰς στίχας ὁρᾷς τὰς τῶνδε τῶν λαῶν;</l>
</sp>
<sp>
<speaker>Ἀλλαντοπώλης</speaker>
<l n="195">ὁρῶ.</l>
</sp>
<sp>
<speaker>Δημοσθένης</speaker>
<l n="196">τούτων ἁπάντων αὐτὸς ἀρχέλας ἔσει,</l>
<l n="197">καὶ τῆς ἀγορᾶς καὶ τῶν λιμένων καὶ τῆς πυκνός·</l>
<l n="198">βουλὴν πατήσεις καὶ στρατηγοὺς κλαστάσεις,</l>
<l n="199">δήσεις φυλάξεις, ἐν πρυτανείῳ λαικάσει.</l>
</sp>
<sp>
<speaker>Ἀλλαντοπώλης</speaker>
<l n="200">ἐγώ;</l>
</sp>
<sp>
<speaker>Δημοσθένης</speaker>
<l n="201">σὺ μέντοι· κοὐδέπω γε πάνθʼ ὁρᾷς.</l>
<l n="202">ἀλλʼ ἐπανάβηθι κἀπὶ τοὐλεὸν τοδὶ</l>
<l n="203">καὶ κάτιδε τὰς νήσους ἁπάσας ἐν κύκλῳ.</l>
</sp>
<sp>
<speaker>Ἀλλαντοπώλης</speaker>
<l n="204">καθορῶ.</l>
</sp>
<sp>
<speaker>Δημοσθένης</speaker>
<l n="205">τί δαί; τἀμπόρια καὶ τὰς ὁλκάδας;</l>
</sp>
<sp>
<speaker>Ἀλλαντοπώλης</speaker>
<l n="206">ἔγωγε.</l>
</sp>
<sp>
<speaker>Δημοσθένης</speaker>
<l n="207">πῶς οὖν οὐ μεγάλως εὐδαιμονεῖς;</l>
<l n="208">ἔτι νῦν τὸν ὀφθαλμὸν παράβαλλʼ ἐς Καρίαν</l>
<l n="209">τὸν δεξιόν, τὸν δʼ ἕτερον ἐς Καρχηδόνα.<milestone ed="p" n="175" unit="card"/>
</l>
</sp>
<sp>
<speaker>Ἀλλαντοπώλης</speaker>
<l n="210">εὐδαιμονήσω δʼ εἰ διαστραφήσομαι;</l>
</sp>
<sp>
<speaker>Δημοσθένης</speaker>
<l n="211">οὐκ ἀλλὰ διὰ σοῦ ταῦτα πάντα πέρναται.</l>
<l n="212">γίγνει γάρ, ὡς ὁ χρησμὸς οὑτοσὶ λέγει,</l>
<l n="213">ἀνὴρ μέγιστος.</l>
</sp>
<sp>
<speaker>Ἀλλαντοπώλης</speaker>
<l n="214">εἰπέ μοι καὶ πῶς ἐγὼ</l>
<l n="215">ἀλλαντοπώλης ὢν ἀνὴρ γενήσομαι;</l>
</sp>
<sp>
<speaker>Δημοσθένης</speaker>
<l n="216">διʼ αὐτὸ γάρ τοι τοῦτο καὶ γίγνει μέγας,</l>
<l n="217">ὁτιὴ πονηρὸς κἀξ ἀγορᾶς εἶ καὶ θρασύς.</l>
</sp>
<sp>
<speaker>Ἀλλαντοπώλης</speaker>
<l n="218">οὐκ ἀξιῶ ʼγὼ ʼμαυτὸν ἰσχύειν μέγα.</l>
</sp>
<sp>
<speaker>Δημοσθένης</speaker>
<l n="219">οἴμοι τί ποτʼ ἔσθʼ ὅτι σαυτὸν οὐ φῂς ἄξιον;</l>
<l n="220">ξυνειδέναι τί μοι δοκεῖς σαυτῷ καλόν.</l>
<l n="221">μῶν ἐκ καλῶν εἶ κἀγαθῶν;</l>
</sp>
<sp>
<speaker>Ἀλλαντοπώλης</speaker>
<l n="222">μὰ τοὺς θεοὺς</l>
<l n="223">εἰ μὴ ʼκ πονηρῶν γʼ.</l>
</sp>
<sp>
<speaker>Δημοσθένης</speaker>
<l n="224">ὦ μακάριε τῆς τύχης</l>
<l n="225">ὅσον πέπονθας ἀγαθὸν ἐς τὰ πράγματα.</l>
</sp>
<sp>
<speaker>Ἀλλαντοπώλης</speaker>
<l n="226">ἀλλʼ ὦγάθʼ οὐδὲ μουσικὴν ἐπίσταμαι</l>
<l n="227">πλὴν γραμμάτων, καὶ ταῦτα μέντοι κακὰ κακῶς.</l>
</sp>
<sp>
<speaker>Δημοσθένης</speaker>
<l n="228">τουτὶ μόνον σʼ ἔβλαψεν, ὅτι καὶ κακὰ κακῶς.</l>
<l n="229">ἡ δημαγωγία γὰρ οὐ πρὸς μουσικοῦ</l>
<l n="230">ἔτʼ ἐστὶν ἀνδρὸς οὐδὲ χρηστοῦ τοὺς τρόπους,</l>
<l n="231">ἀλλʼ εἰς ἀμαθῆ καὶ βδελυρόν. ἀλλὰ μὴ παρῇς</l>
<l n="232">ἅ σοι διδόασʼ ἐν τοῖς λογίοισιν οἱ θεοί.</l>
</sp>
<sp>
<speaker>Ἀλλαντοπώλης</speaker>
<l n="233">πῶς δῆτά φησʼ ὁ χρησμός;</l>
</sp>
<sp>
<speaker>Δημοσθένης</speaker>
<l n="234">εὖ νὴ τοὺς θεοὺς</l>
<l n="235">καὶ ποικίλως πως καὶ σοφῶς ᾐνιγμένος·</l>
<l n="236">ἀλλʼ ὁπόταν μάρψῃ βυρσαίετος ἀγκυλοχήλης</l>
<l n="237">γαμφηλῇσι δράκοντα κοάλεμον αἱματοπώτην,</l>
<l n="238">δὴ τότε Παφλαγόνων μὲν ἀπόλλυται ἡ σκοροδάλμη,</l>
<l n="239">κοιλιοπώλῃσιν δὲ θεὸς μέγα κῦδος ὀπάζει,</l>
<l n="240">αἴ κεν μὴ πωλεῖν ἀλλᾶντας μᾶλλον ἕλωνται.</l>
</sp>
<sp>
<speaker>Ἀλλαντοπώλης</speaker>
<l n="241">πῶς οὖν πρὸς ἐμὲ ταῦτʼ ἐστίν; ἀναδίδασκέ με.</l>
</sp>
<sp>
<speaker>Δημοσθένης</speaker>
<l n="242">βυρσαίετος μὲν ὁ Παφλαγών ἐσθʼ οὑτοσί.</l>
</sp>
<sp>
<speaker>Ἀλλαντοπώλης</speaker>
<l n="243">τί δʼ ἀγκυλοχήλης ἐστίν;</l>
</sp>
<sp>
<speaker>Δημοσθένης</speaker>
<l n="244">αὐτό που λέγει,</l>
<l n="245">ὅτι ἀγκύλαις ταῖς χερσὶν ἁρπάζων φέρει.</l>
</sp>
<sp>
<speaker>Ἀλλαντοπώλης</speaker>
<l n="246">ὁ δράκων δὲ πρὸς τί;</l>
</sp>
<sp>
<speaker>Δημοσθένης</speaker>
<l n="247">τοῦτο περιφανέστατον.</l>
<l n="248">ὁ δράκων γάρ ἐστι μακρὸν ὅ τʼ ἀλλᾶς αὖ μακρόν.</l>
<l n="249">εἶθʼ αἱματοπώτης ἔσθʼ ὅ τʼ ἀλλᾶς χὠ δράκων·</l>
<l n="250">τὸν οὖν δράκοντά φησι τὸν βυρσαίετον</l>
<l n="251">ἤδη κρατήσειν, αἴ κε μὴ θαλφθῇ λόγοις.</l>
</sp>
<sp>
<speaker>Ἀλλαντοπώλης</speaker>
<l n="252">τὰ μὲν λόγιʼ αἰκάλλει με· θαυμάζω δʼ ὅπως</l>
<l n="253">τὸν δῆμον οἷός τʼ ἐπιτροπεύειν εἴμʼ ἐγώ.<milestone ed="p" n="213" unit="card"/>
</l>
</sp>
<sp>
<speaker>Δημοσθένης</speaker>
<l n="254">φαυλότατον ἔργον· ταῦθʼ ἅπερ ποιεῖς ποίει·</l>
<l n="255">τάραττε καὶ χόρδευʼ ὁμοῦ τὰ πράγματα</l>
<l n="256">ἅπαντα, καὶ τὸν δῆμον ἀεὶ προσποιοῦ</l>
<l n="257">ὑπογλυκαίνων ῥηματίοις μαγειρικοῖς.</l>
<l n="258">τὰ δʼ ἄλλα σοι πρόσεστι δημαγωγικά,</l>
<l n="259">φωνὴ μιαρά, γέγονας κακῶς, ἀγοραῖος εἶ·</l>
<l n="260">ἔχεις ἅπαντα πρὸς πολιτείαν ἃ δεῖ·</l>
<l n="261">χρησμοί τε συμβαίνουσι καὶ τὸ Πυθικόν.</l>
<l n="262">ἀλλὰ στεφανοῦ καὶ σπένδε τῷ Κοαλέμῳ·</l>
<l n="263">χὤπως ἀμυνεῖ τὸν ἄνδρα.</l>
</sp>
<sp>
<speaker>Ἀλλαντοπώλης</speaker>
<l n="264">καὶ τίς ξύμμαχος</l>
<l n="265">γενήσεταί μοι; καὶ γὰρ οἵ τε πλούσιοι</l>
<l n="266">δεδίασιν αὐτὸν ὅ τε πένης βδύλλει λεώς.</l>
</sp>
<sp>
<speaker>Δημοσθένης</speaker>
<l n="267">ἀλλʼ εἰσὶν ἱππῆς ἄνδρες ἀγαθοὶ χίλιοι</l>
<l n="268">μισοῦντες αὐτόν, οἳ βοηθήσουσί σοι,</l>
<l n="269">καὶ τῶν πολιτῶν οἱ καλοί τε κἀγαθοί,</l>
<l n="270">καὶ τῶν θεατῶν ὅστις ἐστὶ δεξιός,</l>
<l n="271">κἀγὼ μετʼ αὐτῶν χὠ θεὸς ξυλλήψεται.</l>
<l n="272">καὶ μὴ δέδιθʼ· οὐ γάρ ἐστιν ἐξῃκασμένος,</l>
<l n="273">ὑπὸ τοῦ δέους γὰρ αὐτὸν οὐδεὶς ἤθελεν</l>
<l n="274">τῶν σκευοποιῶν εἰκάσαι. πάντως γε μὴν</l>
<l n="275">γνωσθήσεται· τὸ γὰρ θέατρον δεξιόν.</l>
</sp>
<sp>
<speaker>Ἀλλαντοπώλης</speaker>
<l n="276">οἴμοι κακοδαίμων ὁ Παφλαγὼν ἐξέρχεται.</l>
</sp>
<sp>
<speaker>Κλέων</speaker>
<l n="277">οὔτοι μὰ τοὺς δώδεκα θεοὺς χαιρήσετον,</l>
<l n="278">ὁτιὴ ʼπὶ τῷ δήμῳ ξυνόμνυτον πάλαι.</l>
<l n="279">τουτὶ τί δρᾷ τὸ Χαλκιδικὸν ποτήριον;</l>
<l n="280">οὐκ ἔσθʼ ὅπως οὐ Χαλκιδέας ἀφίστατον.</l>
<l n="281">ἀπολεῖσθον ἀποθανεῖσθον ὦ μιαρωτάτω.</l>
</sp>
<sp>
<speaker>Δημοσθένης</speaker>
<l n="282">οὗτος τί φεύγεις; οὐ μενεῖς; ὦ γεννάδα</l>
<l n="283">ἀλλαντοπῶλα μὴ προδῷς τὰ πράγματα.<milestone ed="p" n="242" unit="card"/>
</l>
</sp>
</div>
<div type="Parodos">
<div type="trochees">
<sp>
<speaker>Δημοσθένης</speaker>
<l n="284">ἄνδρες ἱππῆς παραγένεσθε· νῦν ὁ καιρός. ὦ Σίμων,</l>
<l n="285">ὦ Παναίτιʼ οὐκ ἐλᾶτε πρὸς τὸ δεξιὸν κέρας;</l>
<l n="286">ἅνδρες ἐγγύς. ἀλλʼ ἀμύνου κἀπαναστρέφου πάλιν.</l>
<l n="287">ὁ κονιορτὸς δῆλος αὐτῶν ὡς ὁμοῦ προσκειμένων.</l>
<l n="288">ἀλλʼ ἀμύνου καὶ δίωκε καὶ τροπὴν αὐτοῦ ποιοῦ.</l>
</sp>
<sp>
<speaker>Χορός Ἱππεῶν</speaker>
<l n="289">παῖε παῖε τὸν πανοῦργον καὶ ταραξιππόστρατον</l>
<l n="290">καὶ τελώνην καὶ φάραγγα καὶ Χάρυβδιν ἁρπαγῆς,</l>
<l n="291">καὶ πανοῦργον καὶ πανοῦργον· πολλάκις γὰρ αὔτʼ ἐρῶ.</l>
<l n="292">καὶ γὰρ οὗτος ἦν πανοῦργος πολλάκις τῆς ἡμέρας.</l>
<l n="293">ἀλλὰ παῖε καὶ δίωκε καὶ τάραττε καὶ κύκα</l>
<l n="294">καὶ βδελύττου, καὶ γὰρ ἡμεῖς, κἀπικείμενος βόα·</l>
<l n="295">εὐλαβοῦ δὲ μὴ ʼκφύγῃ σε· καὶ γὰρ οἶδε τὰς ὁδούς,</l>
<l n="296">ἅσπερ Εὐκράτης ἔφευγεν εὐθὺ τῶν κυρηβίων.</l>
</sp>
<sp>
<speaker>Κλέων</speaker>
<l n="297">ὦ γέροντες ἡλιασταί, φράτερες τριωβόλου,</l>
<l n="298">οὓς ἐγὼ βόσκω κεκραγὼς καὶ δίκαια κἄδικα,</l>
<l n="299">παραβοηθεῖθʼ, ὡς ὑπʼ ἀνδρῶν τύπτομαι ξυνωμοτῶν.</l>
</sp>
<sp>
<speaker>Χορός</speaker>
<l n="300">ἐν δίκῃ γʼ, ἐπεὶ τὰ κοινὰ πρὶν λαχεῖν κατεσθίεις,</l>
<l n="301">κἀποσυκάζεις πιέζων τοὺς ὑπευθύνους σκοπῶν,</l>
<l n="302">ὅστις αὐτῶν ὠμός ἐστιν ἢ πέπων ἢ μὴ πέπων,</l>
<l n="303">κἄν τινʼ αὐτῶν γνῷς ἀπράγμονʼ ὄντα καὶ κεχηνότα,</l>
<l n="304">καταγαγὼν ἐκ Χερρονήσου διαβαλὼν ἀγκυρίσας</l>
<l n="305">εἶτʼ ἀποστρέψας τὸν ὦμον αὐτὸν ἐνεκολήβασας·</l>
<l n="306">καὶ σκοπεῖς γε τῶν πολιτῶν ὅστις ἐστὶν ἀμνοκῶν,</l>
<l n="307">πλούσιος καὶ μὴ πονηρὸς καὶ τρέμων τὰ πράγματα.</l>
</sp>
<sp>
<speaker>Κλέων</speaker>
<l n="308">ξυνεπίκεισθʼ ὑμεῖς; ἐγὼ δʼ ἄνδρες διʼ ὑμᾶς τύπτομαι,</l>
<l n="309">ὅτι λέγειν γνώμην ἔμελλον ὡς δίκαιον ἐν πόλει</l>
<l n="310">ἑστάναι μνημεῖον ὑμῶν ἐστιν ἀνδρείας χάριν.</l>
</sp>
<sp>
<speaker>Χορός</speaker>
<l n="311">ὡς δʼ ἀλαζών, ὡς δὲ μάσθλης· εἶδες οἷʼ ὑπέρχεται</l>
<l n="312">ὡσπερεὶ γέροντας ἡμᾶς καὶ κοβαλικεύεται;</l>
<l n="313">ἀλλʼ ἐὰν ταύτῃ γε νικᾷ, ταυτῃὶ πεπλήξεται·</l>
<l n="314">ἢν δʼ ὑπεκκλίνῃ γε δευρί, τὸ σκέλος κυρηβάσει.</l>
</sp>
<sp>
<speaker>Κλέων</speaker>
<l n="315">ὦ πόλις καὶ δῆμʼ ὑφʼ οἵων θηρίων γαστρίζομαι.</l>
</sp>
<sp>
<speaker>Χορός</speaker>
<l n="316">καὶ κέκραγας, ὥσπερ ἀεὶ τὴν πόλιν καταστρέφει;</l>
</sp>
<sp>
<speaker>Κλέων</speaker>
<l n="317">ἀλλʼ ἐγώ σε τῇ βοῇ ταύτῃ γε πρῶτα τρέψομαι.</l>
</sp>
<sp>
<speaker>Χορός</speaker>
<l n="318">ἀλλʼ ἐὰν μέντοι γε νικᾷς τῇ βοῇ, τήνελλος εἶ·</l>
<l n="319">ἢν δʼ ἀναιδείᾳ παρέλθῃ σʼ, ἡμέτερος ὁ πυραμοῦς.</l>
</sp>
<sp>
<speaker>Κλέων</speaker>
<l n="320">τουτονὶ τὸν ἄνδρʼ ἐγὼ ʼνδείκνυμι, καὶ φήμʼ ἐξάγειν</l>
<l n="321">ταῖσι Πελοποννησίων τριήρεσι ζωμεύματα.</l>
</sp>
<sp>
<speaker>Ἀλλαντοπώλης</speaker>
<l n="322">ναὶ μὰ Δία κἄγωγε τοῦτον, ὅτι κενῇ τῇ κοιλίᾳ</l>
<l n="323">ἐσδραμὼν ἐς τὸ πρυτανεῖον, εἶτα πάλιν ἐκθεῖ πλέᾳ.</l>
</sp>
<sp>
<speaker>Δημοσθένης</speaker>
<l n="324">νὴ Δίʼ ἐξάγων γε τἀπόρρηθʼ, ἅμʼ ἄρτον καὶ κρέας</l>
<l n="325">καὶ τέμαχος, οὗ Περικλέης οὐκ ἠξιώθη πώποτε.<milestone ed="p" n="284" unit="card"/>
</l>
</sp>
</div>
</div>
<div type="Agon">
<div type="proagon">
<sp>
<speaker>Κλέων</speaker>
<l n="326">ἀποθανεῖσθον αὐτίκα μάλα.</l>
</sp>
<sp>
<speaker>Ἀλλαντοπώλης</speaker>
<l n="327">τριπλάσιον κεκράξομαί σου.</l>
</sp>
<sp>
<speaker>Κλέων</speaker>
<l n="328">καταβοήσομαι βοῶν σε.</l>
</sp>
<sp>
<speaker>Ἀλλαντοπώλης</speaker>
<l n="329">κατακεκράξομαί σε κράζων.</l>
</sp>
<sp>
<speaker>Κλέων</speaker>
<l n="330">διαβαλῶ σʼ ἐὰν στρατηγῇς.</l>
</sp>
<sp>
<speaker>Ἀλλαντοπώλης</speaker>
<l n="331">κυνοκοπήσω σου τὸ νῶτον.</l>
</sp>
<sp>
<speaker>Κλέων</speaker>
<l n="332">περιελῶ σʼ ἀλαζονείαις.</l>
</sp>
<sp>
<speaker>Ἀλλαντοπώλης</speaker>
<l n="333">ὑποτεμοῦμαι τὰς ὁδούς σου.</l>
</sp>
<sp>
<speaker>Κλέων</speaker>
<l n="334">βλέψον ἔς μʼ ἀσκαρδάμυκτος.</l>
</sp>
<sp>
<speaker>Ἀλλαντοπώλης</speaker>
<l n="335">ἐν ἀγορᾷ κἀγὼ τέθραμμαι.</l>
</sp>
<sp>
<speaker>Κλέων</speaker>
<l n="336">διαφορήσω σʼ εἴ τι γρύξει.</l>
</sp>
<sp>
<speaker>Ἀλλαντοπώλης</speaker>
<l n="337">κοπροφορήσω σʼ εἰ λαλήσεις.</l>
</sp>
<sp>
<speaker>Κλέων</speaker>
<l n="338">ὁμολογῶ κλέπτειν· σὺ δʼ οὐχί.</l>
</sp>
<sp>
<speaker>Ἀλλαντοπώλης</speaker>
<l n="339">νὴ τὸν Ἑρμῆν τὸν ἀγοραῖον,</l>
<l n="340">κἀπιορκῶ γε βλεπόντων.</l>
</sp>
<sp>
<speaker>Κλέων</speaker>
<l n="341">ἀλλότρια τοίνυν σοφίζει,</l>
<l n="342">καὶ φανῶ σε τοῖς πρυτάνεσιν</l>
<l n="343">ἀδεκατεύτους τῶν θεῶν ἱερὰς</l>
<l n="344">ἔχοντα κοιλίας.<milestone ed="p" n="303" unit="card"/>
</l>
</sp>
</div>
<div type="strophe" n="1">
<sp>
<speaker>Χορός</speaker>
<l n="345">ὦ μιαρὲ καὶ βδελυρὲ † καὶ κεκράκτα †, τοῦ σοῦ θράσους</l>
<l n="346">πᾶσα μὲν γῆ πλέα, πᾶσα δʼ ἐκκλησία, καὶ τέλη</l>
<l n="347">καὶ γραφαὶ καὶ δικαστήριʼ, ὦ βορβοροτάραξι καὶ</l>
<l n="348">τὴν πόλιν ἅπασαν ἡμῶν ἀνατετυρβακώς,</l>
<l n="349">ὅστις ἡμῶν τὰς Ἀθήνας ἐκκεκώφωκας βοῶν,</l>
<l n="350">κἀπὸ τῶν πετρῶν ἄνωθεν τοὺς φόρους θυννοσκοπῶν.<milestone ed="p" n="314" unit="card"/>
</l>
</sp>
</div>
<div type="trochees">
<sp>
<speaker>Κλέων</speaker>
<l n="351">οἶδʼ ἐγὼ τὸ πρᾶγμα τοῦθʼ ὅθεν πάλαι καττύεται.</l>
</sp>
<sp>
<speaker>Ἀλλαντοπώλης</speaker>
<l n="352">εἰ δὲ μὴ σύ γʼ οἶσθα κάττυμʼ, οὐδʼ ἐγὼ χορδεύματα,</l>
<l n="353">ὅστις ὑποτέμνων ἐπώλεις δέρμα μοχθηροῦ βοὸς</l>
<l n="354">τοῖς ἀγροίκοισιν πανούργως, ὥστε φαίνεσθαι παχύ,</l>
<l n="355">καὶ πρὶν ἡμέραν φορῆσαι μεῖζον ἦν δυοῖν δοχμαῖν.</l>
</sp>
<sp>
<speaker>Δημοσθένης</speaker>
<l n="356">νὴ Δία κἀμὲ τοῦτʼ ἔδρασε ταὐτόν, ὥστε κατάγελων</l>
<l n="357">πάμπολυν τοῖς δημόταισι καὶ φίλοις παρασχεθεῖν·</l>
<l n="358">πρὶν γὰρ εἶναι Περγασῆσιν ἔνεον ἐν ταῖς ἐμβάσιν.<milestone ed="p" n="323" unit="card"/>
</l>
</sp>
</div>
<div type="strophe" n="2">
<sp>
<speaker>Χορός</speaker>
<l n="359">ἆρα δῆτʼ οὐκ ἀπʼ ἀρχῆς ἐδήλους ἀναίδειαν,</l>
<l n="360">ἥπερ μόνη προστατεῖ ῥητόρων;</l>
<l n="361">ᾗ σὺ πιστεύων ἀμέλγεις τῶν ξένων τοὺς καρπίμους,</l>
<l n="362">πρῶτος ὤν· ὁ δʼ Ἱπποδάμου λείβεται θεώμενος.</l>
<l n="363">ἀλλʼ ἐφάνη γὰρ ἀνὴρ ἕτερος πολὺ</l>
<l n="364">σοῦ μιαρώτερος, ὥστε με χαίρειν,</l>
<l n="365">ὅς σε παύσει καὶ πάρεισι, δῆλός ἐστιν αὐτόθεν,</l>
<l n="366">πανουργίᾳ τε καὶ θράσει</l>
<l n="367">καὶ κοβαλικεύμασιν.<milestone ed="p" n="333" unit="card"/>
</l>
</sp>
</div>
<div type="katakeleusmos">
<sp>
<speaker>Χορός</speaker>
<l n="368">ἀλλʼ ὦ τραφεὶς ὅθενπέρ εἰσιν ἄνδρες οἵπερ εἰσίν,</l>
<l n="369">νῦν δεῖξον ὡς οὐδὲν λέγει τὸ σωφρόνως τραφῆναι.<milestone ed="p" n="335" unit="card"/>
</l>
</sp>
</div>
<div type="epirrheme">
<sp>
<speaker>Ἀλλαντοπώλης</speaker>
<l n="370">καὶ μὴν ἀκούσαθʼ οἷός ἐστιν οὑτοσὶ πολίτης.</l>
</sp>
<sp>
<speaker>Κλέων</speaker>
<l n="371">οὐκ αὖ μʼ ἐάσεις;</l>
</sp>
<sp>
<speaker>Ἀλλαντοπώλης</speaker>
<l n="372">μὰ Δίʼ ἐπεὶ κἀγὼ πονηρός εἰμι.</l>
</sp>
<sp>
<speaker>Χορός</speaker>
<l n="373">ἐὰν δὲ μὴ ταύτῃ γʼ ὑπείκῃ, λέγʼ ὅτι κἀκ πονηρῶν.</l>
</sp>
<sp>
<speaker>Κλέων</speaker>
<l n="374">οὐκ αὖ μʼ ἐάσεις;</l>
</sp>
<sp>
<speaker>Ἀλλαντοπώλης</speaker>
<l n="375">μὰ Δία.</l>
</sp>
<sp>
<speaker>Κλέων</speaker>
<l n="376">ναὶ μὰ Δία.</l>
</sp>
<sp>
<speaker>Ἀλλαντοπώλης</speaker>
<l n="377">μὰ τὸν Ποσειδῶ.</l>
<l n="378">ἀλλʼ αὐτὸ περὶ τοῦ πρότερος εἰπεῖν πρῶτα διαμαχοῦμαι.</l>
</sp>
<sp>
<speaker>Κλέων</speaker>
<l n="379">οἴμοι διαρραγήσομαι.</l>
</sp>
<sp>
<speaker>Ἀλλαντοπώλης</speaker>
<l n="380">καὶ μὴν ἐγὼ οὐ παρήσω.</l>
</sp>
<sp>
<speaker>Χορός</speaker>
<l n="381">πάρες πάρες πρὸς τῶν θεῶν αὐτῷ διαρραγῆναι.</l>
</sp>
<sp>
<speaker>Κλέων</speaker>
<l n="382">τῷ καὶ πεποιθὼς ἀξιοῖς ἐμοῦ λέγειν ἔναντα;</l>
</sp>
<sp>
<speaker>Ἀλλαντοπώλης</speaker>
<l n="383">ὁτιὴ λέγειν οἷός τε κἀγὼ καὶ καρυκοποιεῖν.</l>
</sp>
<sp>
<speaker>Κλέων</speaker>
<l n="384">ἰδοὺ λέγειν. καλῶς γʼ ἂν οὖν σὺ πρᾶγμα προσπεσόν σοι</l>
<l n="385">ὠμοσπάρακτον παραλαβὼν μεταχειρίσαιο χρηστῶς.</l>
<l n="386">ἀλλʼ οἶσθʼ ὅπερ πεπονθέναι δοκεῖς; ὅπερ τὸ πλῆθος.</l>
<l n="387">εἴ που δικίδιον εἶπας εὖ κατὰ ξένου μετοίκου,</l>
<l n="388">τὴν νύκτα θρυλῶν καὶ λαλῶν ἐν ταῖς ὁδοῖς σεαυτῷ,</l>
<l n="389">ὕδωρ τε πίνων κἀπιδεικνὺς τοὺς φίλους τʼ ἀνιῶν,</l>
<l n="390">ᾤου δυνατὸς εἶναι λέγειν. ὦ μῶρε τῆς ἀνοίας.</l>
</sp>
<sp>
<speaker>Ἀλλαντοπώλης</speaker>
<l n="391">τί δαὶ σὺ πίνων τὴν πόλιν πεποίηκας, ὥστε νυνὶ</l>
<l n="392">ὑπὸ σοῦ μονωτάτου κατεγλωττισμένην σιωπᾶν;</l>
</sp>
<sp>
<speaker>Κλέων</speaker>
<l n="393">ἐμοὶ γὰρ ἀντέθηκας ἀνθρώπων τίνʼ; ὅστις εὐθὺς</l>
<l n="394">θύννεια θερμὰ καταφαγών, κᾆτʼ ἐπιπιὼν ἀκράτου</l>
<l n="395">οἴνου χοᾶ κασαλβάσω τοὺς ἐν Πύλῳ στρατηγούς.</l>
</sp>
<sp>
<speaker>Ἀλλαντοπώλης</speaker>
<l n="396">ἐγὼ δέ γʼ ἤνυστρον βοὸς καὶ κοιλίαν ὑείαν</l>
<l n="397">καταβροχθίσας κᾆτʼ ἐπιπιὼν τὸν ζωμὸν ἀναπόνιπτος</l>
<l n="398">λαρυγγιῶ τοὺς ῥήτορας καὶ Νικίαν ταράξω.</l>
</sp>
<sp>
<speaker>Χορός</speaker>
<l n="399">τὰ μὲν ἄλλα μʼ ἤρεσας λέγων·. ἓν δʼ οὐ προσίεταί με,</l>
<l n="400">τῶν πραγμάτων ὁτιὴ μόνος τὸν ζωμὸν ἐκροφήσει.</l>
</sp>
<sp>
<speaker>Κλέων</speaker>
<l n="401">ἀλλʼ οὐ λάβρακας καταφαγὼν Μιλησίους κλονήσεις.</l>
</sp>
<sp>
<speaker>Ἀλλαντοπώλης</speaker>
<l n="402">ἀλλὰ σχελίδας ἐδηδοκὼς ὠνήσομαι μέταλλα.</l>
</sp>
<sp>
<speaker>Κλέων</speaker>
<l n="403">ἐγὼ δʼ ἐπεσπηδῶν γε τὴν βουλὴν βίᾳ κυκήσω.</l>
</sp>
<sp>
<speaker>Ἀλλαντοπώλης</speaker>
<l n="404">ἐγὼ δὲ κινήσω γέ σου τὸν πρωκτὸν ἀντὶ φύσκης.</l>
</sp>
<sp>
<speaker>Κλέων</speaker>
<l n="405">ἐγὼ δέ γʼ ἐξέλξω σε τῆς πυγῆς θύραζε κύβδα.</l>
</sp>
<sp>
<speaker>Χορός</speaker>
<l n="406">νὴ τὸν Ποσειδῶ κἀμέ τἄρʼ, ἤνπερ γε τοῦτον ἕλκῃς.<milestone ed="p" n="367" unit="card"/>
</l>
</sp>
</div>
<div type="pnigos">
<sp>
<speaker>Κλέων</speaker>
<l n="407">οἷόν σε δήσω <add>ʼνʼ</add> τῷ ξύλῳ.</l>
</sp>
<sp>
<speaker>Ἀλλαντοπώλης</speaker>
<l n="408">διώξομαί σε δειλίας.</l>
</sp>
<sp>
<speaker>Κλέων</speaker>
<l n="409">ἡ βύρσα σου θρανεύσεται.</l>
</sp>
<sp>
<speaker>Ἀλλαντοπώλης</speaker>
<l n="410">δερῶ σε θύλακον κλοπῆς.</l>
</sp>
<sp>
<speaker>Κλέων</speaker>
<l n="411">διαπατταλευθήσει χαμαί.</l>
</sp>
<sp>
<speaker>Ἀλλαντοπώλης</speaker>
<l n="412">περικόμματʼ ἔκ σου σκευάσω.</l>
</sp>
<sp>
<speaker>Κλέων</speaker>
<l n="413">τὰς βλεφαρίδας σου παρατιλῶ.</l>
</sp>
<sp>
<speaker>Ἀλλαντοπώλης</speaker>
<l n="414">τὸν πρηγορεῶνά σοὐκτεμῶ.</l>
</sp>
<sp>
<speaker>Δημοσθένης</speaker>
<l n="415">καὶ νὴ Δίʼ ἐμβαλόντες αὐτῷ</l>
<l n="416">πάτταλον μαγειρικῶς</l>
<l n="417">ἐς τὸ στόμʼ, εἶτα δʼ ἔνδοθεν</l>
<l n="418">τὴν γλῶτταν ἐξείραντες αὐτοῦ</l>
<l n="419">σκεψόμεσθʼ εὖ κἀνδρικῶς</l>
<l n="420">κεχηνότος</l>
<l n="421">τὸν πρωκτὸν εἰ χαλαζᾷ.<milestone ed="p" n="384" unit="card"/>
</l>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="422">ἦν ἄρα πυρός γʼ ἕτερα θερμότερα καὶ λόγων</l>
<l n="423">ἐν πόλει τῶν ἀναιδῶν ἀναιδέστεροι· καὶ τὸ πρᾶγμʼ</l>
<l n="424">ἦν ἄρʼ οὐ φαῦλον ὧδʼ <gap/> ἀλλʼ ἔπιθι καὶ στρόβει,</l>
<l n="425">μηδὲν ὀλίγον ποίει. νῦν γὰρ ἔχεται μέσος·</l>
<l n="426">ὡς ἐὰν νυνὶ μαλάξῃς αὐτὸν ἐν τῇ προσβολῇ,</l>
<l n="427">δειλὸν εὑρήσεις· ἐγὼ γὰρ τοὺς τρόπους ἐπίσταμαι.<milestone ed="p" n="391" unit="card"/>
</l>
</sp>
</div>
<div type="trochees">
<sp>
<speaker>Ἀλλαντοπώλης</speaker>
<l n="428">ἀλλʼ ὅμως οὗτος τοιοῦτος ὢν ἅπαντα τὸν βίον,</l>
<l n="429">κᾆτʼ ἀνὴρ ἔδοξεν εἶναι, τἀλλότριον ἀμῶν θέρος.</l>
<l n="430">νῦν δὲ τοὺς στάχυς ἐκείνους, οὓς ἐκεῖθεν ἤγαγεν,</l>
<l n="431">ἐν ξύλῳ δήσας ἀφαύει κἀποδόσθαι βούλεται.</l>
</sp>
<sp>
<speaker>Κλέων</speaker>
<l n="432">οὐ δέδοιχʼ ὑμᾶς, ἕως ἂν ζῇ τὸ βουλευτήριον</l>
<l n="433">καὶ τὸ τοῦ δήμου πρόσωπον μακκοᾷ καθήμενον.<milestone ed="p" n="398" unit="card"/>
</l>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="434">ὡς δὲ πρὸς πᾶν ἀναιδεύεται κοὐ μεθίστησι</l>
<l n="435">τοῦ χρώματος τοῦ παρεστηκότος.</l>
<l n="436">εἴ σε μὴ μισῶ, γενοίμην ἐν Κρατίνου κῴδιον,</l>
<l n="437">καὶ διδασκοίμην προσᾴδειν Μορσίμου τραγῳδίᾳ.</l>
<l n="438">ὦ περὶ πάντʼ ἐπὶ πᾶσί τε πράγμασι</l>
<l n="439">δωροδόκοισιν ἐπʼ ἄνθεσιν ἵζων,</l>
<l n="440">εἴθε φαύλως ὥσπερ ηὗρες ἐκβάλοις τὴν ἔνθεσιν.</l>
<l n="441">ᾄσαιμι γὰρ τότʼ ἂν μόνον,</l>
<l n="442">
<q>πῖνε πῖνʼ ἐπὶ συμφοραῖς.</q>
<milestone ed="p" n="407" unit="line"/>
</l>
</sp>
</div>
<div type="antikatakeleusmos">
<sp>
<speaker>Χορός</speaker>
<l n="443">τὸν Ἰουλίου τʼ ἂν οἴομαι γέροντα πυροπίπην</l>
<l n="444">ἡσθέντʼ ἰηπαιωνίσαι καὶ βακχέβακχον ᾆσαι.<milestone ed="p" n="409" unit="card"/>
</l>
</sp>
</div>
<div type="antepirrheme">
<sp>
<speaker>Κλέων</speaker>
<l n="445">οὔτοί μʼ ὑπερβαλεῖσθʼ ἀναιδείᾳ μὰ τὸν Ποσειδῶ,</l>
<l n="446">ἢ μή ποτʼ ἀγοραίου Διὸς σπλάλχνοισι παραγενοίμην.</l>
</sp>
<sp>
<speaker>Ἀλλαντοπώλης</speaker>
<l n="447">ἔγωγε νὴ τοὺς κονδύλους οὓς πολλὰ δὴ ʼπὶ πολλοῖς</l>
<l n="448">ἠνεσχόμην ἐκ παιδίων, μαχαιρίδων τε πληγάς,</l>
<l n="449">ὑπερβαλεῖσθαί σʼ οἴομαι τούτοισιν, ἢ μάτην γʼ ἂν</l>
<l n="450">ἀπομαγδαλιὰς σιτούμενος τοσοῦτος ἐκτραφείην.</l>
</sp>
<sp>
<speaker>Κλέων</speaker>
<l n="451">ἀπομαγδαλιὰς ὥσπερ κύων; ὦ παμπόνηρε πῶς οὖν</l>
<l n="452">κυνὸς βορὰν σιτούμενος μαχεῖ σὺ κυνοκεφάλλῳ;</l>
</sp>
<sp>
<speaker>Ἀλλαντοπώλης</speaker>
<l n="453">καὶ νὴ Δίʼ ἄλλα γʼ ἐστί μου κόβαλα παιδὸς ὄντος.</l>
<l n="454">ἐξηπάτων γὰρ τοὺς μαγείρους ἐπιλέγων τοιαυτί·</l>
<l n="455">
<q>σκέψασθε παῖδες· οὐχ ὁρᾶθʼ; ὥρα νέα, χελιδών.</q>
</l>
<l n="456">οἱ δʼ ἔβλεπον, κἀγὼ ʼν τοσούτῳ τῶν κρεῶν ἔκλεπτον.</l>
</sp>
<sp>
<speaker>Χορός</speaker>
<l n="457">ὦ δεξιώτατον κρέας σοφῶς γε προὐνοήσω·</l>
<l n="458">ὥσπερ ἀκαλήφας ἐσθίων πρὸ χελιδόνων ἔκλεπτες.</l>
</sp>
<sp>
<speaker>Ἀλλαντοπώλης</speaker>
<l n="459">καὶ ταῦτα δρῶν ἐλάνθανόν γʼ· εἰ δʼ οὖν ἴδοι τις αὐτῶν,</l>
<l n="460">ἀποκρυπτόμενος ἐς τὼ κοχώνα τοὺς θεοὺς ἀπώμνυν·</l>
<l n="461">ὥστʼ εἶπʼ ἀνὴρ τῶν ῥητόρων ἰδών με τοῦτο δρῶντα·</l>
<l n="462">
<q>οὐκ ἔσθʼ ὅπως ὁ παῖς ὅδʼ οὐ τὸν δῆμον ἐπιτροπεύσει.</q>
</l>
</sp>
<sp>
<speaker>Χορός</speaker>
<l n="463">εὖ γε ξυνέβαλεν αὔτʼ· ἀτὰρ δῆλόν γʼ ἀφʼ οὗ ξυνέγνω·</l>
<l n="464">ὁτιὴ ʼπιώρκεις θʼ ἡρπακὼς καὶ κρέας ὁ πρωκτὸς εἶχεν.</l>
</sp>
<sp>
<speaker>Κλέων</speaker>
<l n="465">ἐγώ σε παύσω τοῦ θράσους, οἶμαι δὲ μᾶλλον ἄμφω.</l>
<l n="466">ἔξειμι γάρ σοι λαμπρὸς ἤδη καὶ μέγας καθιείς,</l>
<l n="467">ὁμοῦ ταράττων τήν τε γῆν καὶ τὴν θάλατταν εἰκῇ.</l>
</sp>
<sp>
<speaker>Ἀλλαντοπώλης</speaker>
<l n="468">ἐγὼ δὲ συστείλας γε τοὺς ἀλλᾶντας εἶτʼ ἀφήσω</l>
<l n="469">κατὰ κῦμʼ ἐμαυτὸν οὔριον, κλάειν σε μακρὰ κελεύσας.</l>
</sp>
<sp>
<speaker>Δημοσθένης</speaker>
<l n="470">κἄγωγʼ, ἐάν τι παραχαλᾷ, τὴν ἀντλίαν φυλάξω.</l>
</sp>
<sp>
<speaker>Κλέων</speaker>
<l n="471">οὔτοι μὰ τὴν Δήμητρα καταπροίξει τάλαντα πολλὰ</l>
<l n="472">κλέψας Ἀθηναίων.</l>
</sp>
<sp>
<speaker>Δημοσθένης</speaker>
<l n="473">ἄθρει καὶ τοῦ ποδὸς παρίει·</l>
<l n="474">ὡς οὗτος ἤδη καικίας καὶ συκοφαντίας πνεῖ.</l>
</sp>
<sp>
<speaker>Ἀλλαντοπώλης</speaker>
<l n="475">σὲ δʼ ἐκ Ποτειδαίας ἔχοντʼ εὖ οἶδα δέκα τάλαντα.</l>
</sp>
<sp>
<speaker>Κλέων</speaker>
<l n="476">τί δῆτα; βούλει τῶν ταλάντων ἓν λαβὼν σιωπᾶν;</l>
</sp>
<sp>
<speaker>Χορός</speaker>
<l n="477">ἁνὴρ ἂν ἡδέως λάβοι. τοὺς τερθρίους παρίει·<milestone ed="p" n="441" unit="card"/>
</l>
</sp>
</div>
<div type="pnigos">
<sp>
<speaker>Χορός</speaker>
<l n="478">τὸ πνεῦμʼ ἔλαττον γίγνεται.</l>
</sp>
<sp>
<speaker>Κλέων</speaker>
<l n="479">φεύξει γραφὰς  <gap/>
</l>
<l n="480">ἑκατονταλάντους τέτταρας.</l>
</sp>
<sp>
<speaker>Ἀλλαντοπώλης</speaker>
<l n="481">σὺ δʼ ἀστρατείας γʼ εἴκοσιν,</l>
<l n="482">κλοπῆς δὲ πλεῖν ἢ χιλίας.</l>
</sp>
<sp>
<speaker>Κλέων</speaker>
<l n="483">ἐκ τῶν ἀλιτηρίων σέ φημι</l>
<l n="484">γεγονέναι τῶν τῆς θεοῦ.</l>
</sp>
<sp>
<speaker>Ἀλλαντοπώλης</speaker>
<l n="485">τὸν πάππον εἶναί φημί σου</l>
<l n="486">τῶν δορυφόρων —</l>
</sp>
<sp>
<speaker>Κλέων</speaker>
<l n="487">ποίων; φράσον.</l>
</sp>
<sp>
<speaker>Ἀλλαντοπώλης</speaker>
<l n="488">τῶν Βυρσίνης τῆς Ἱππίου.</l>
</sp>
<sp>
<speaker>Κλέων</speaker>
<l n="489">κόβαλος εἶ.</l>
</sp>
<sp>
<speaker>Ἀλλαντοπώλης</speaker>
<l n="490">πανοῦργος εἶ.</l>
</sp>
<sp>
<speaker>Χορός</speaker>
<l n="491">παῖʼ ἀνδρικῶς.</l>
</sp>
<sp>
<speaker>Κλέων</speaker>
<l n="492">ἰοὺ ἰού,</l>
<l n="493">τύπτουσί μʼ οἱ ξυνωμόται.</l>
</sp>
<sp>
<speaker>Χορός</speaker>
<l n="494">παῖʼ αὐτὸν ἀνδρειότατα, καὶ</l>
<l n="495">γάστριζε καὶ τοῖς ἐντέροις</l>
<l n="496">καὶ τοῖς κόλοις,</l>
<l n="497">χὤπως κολᾷ τὸν ἄνδρα.<milestone ed="p" n="457" unit="card"/>
</l>
</sp>
</div>
<div type="sphragis">
<sp>
<speaker>Χορός</speaker>
<l n="498">ὦ γεννικώτατον κρέας ψυχήν τʼ ἄριστε πάντων,</l>
<l n="499">καὶ τῇ πόλει σωτὴρ φανεὶς ἡμῖν τε τοῖς πολίταις,</l>
<l n="500">ὡς εὖ τὸν ἄνδρα ποικίλως θʼ ὑπῆλθες ἐν λόγοισιν.</l>
<l n="501">πῶς ἄν σʼ ἐπαινέσαιμεν οὕτως ὥσπερ ἡδόμεσθα;<milestone ed="p" n="461" unit="card"/>
</l>
</sp>
</div>
</div>
<div type="Episode">
<sp>
<speaker>Κλέων</speaker>
<l n="502">ταυτὶ μὰ τὴν Δήμητρά μʼ οὐκ ἐλάνθανεν</l>
<l n="503">τεκταινόμενα τὰ πράγματʼ, ἀλλʼ ἠπιστάμην</l>
<l n="504">γομφούμενʼ αὐτὰ πάντα καὶ κολλώμενα.</l>
</sp>
<sp>
<speaker>Χορός</speaker>
<l n="505">οἴμοι σὺ δʼ οὐδὲν ἐξ ἁμαξουργοῦ λέγεις;</l>
</sp>
<sp>
<speaker>Ἀλλαντοπώλης</speaker>
<l n="506">οὔκουν μʼ ἐν Ἄργει γʼ οἷα πράττεις λανθάνει.</l>
<l n="507">πρόφασιν μὲν Ἀργείους φίλους ἡμῖν ποιεῖ,</l>
<l n="508">ἰδίᾳ δʼ ἐκεῖ Λακεδαιμονίοις ξυγγίγνεται.</l>
<l n="509">καὶ ταῦτʼ ἐφʼ οἷσίν ἐστι συμφυσώμενα</l>
<l n="510">ἐγᾦδʼ· ἐπὶ γὰρ τοῖς δεδεμένοις χαλκεύεται.</l>
</sp>
<sp>
<speaker>Χορός</speaker>
<l n="511">εὖ γʼ εὖ γε, χάλκεὐ ἀντὶ τῶν κολλωμένων.</l>
</sp>
<sp>
<speaker>Ἀλλαντοπώλης</speaker>
<l n="512">καὶ ξυγκροτοῦσιν ἄνδρες αὔτʼ ἐκεῖθεν αὖ,</l>
<l n="513">καὶ ταῦτά μʼ οὔτʼ ἀργύριον οὔτε χρυσίον</l>
<l n="514">διδοὺς ἀναπείσεις οὔτε προσπέμπων φίλους,</l>
<l n="515">ὅπως ἐγὼ ταῦτʼ οὐκ Ἀθηναίοις φράσω.</l>
</sp>
<sp>
<speaker>Κλέων</speaker>
<l n="516">ἐγὼ μὲν οὖν αὐτίκα μάλʼ ἐς βουλὴν ἰὼν</l>
<l n="517">ὑμῶν ἁπάντων τὰς ξυνωμοσίας ἐρῶ,</l>
<l n="518">καὶ τὰς ξυνόδους τὰς νυκτερινὰς τὰς ἐν πόλει,</l>
<l n="519">καὶ πάνθʼ ἃ Μήδοις καὶ βασιλεῖ ξυνόμνυτε,</l>
<l n="520">καὶ τἀκ Βοιωτῶν ταῦτα συντυρούμενα.</l>
</sp>
<sp>
<speaker>Ἀλλαντοπώλης</speaker>
<l n="521">πῶς οὖν ὁ τυρὸς ἐν Βοιωτοῖς ὤνιος;</l>
</sp>
<sp>
<speaker>Κλέων</speaker>
<l n="522">ἐγώ σε νὴ τὸν Ἡρακλέα παραστορῶ.</l>
</sp>
<sp>
<speaker>Χορός</speaker>
<l n="523">ἄγε δὴ σὺ τίνα νοῦν ἢ τίνα ψυχὴν ἔχεις;</l>
<l n="524">νυνί γε δείξεις, εἴπερ ἀπεκρύψω τότε</l>
<l n="525">ἐς τὼ κοχώνα τὸ κρέας, ὡς αὐτὸς λέγεις·</l>
<l n="526">θεύσει γὰρ ᾄξας ἐς τὸ βουλευτήριον,</l>
<l n="527">ὡς οὗτος ἐσπεσὼν ἐκεῖσε διαβαλεῖ</l>
<l n="528">ἡμᾶς ἅπαντας καὶ κράγον κεκράξεται.</l>
</sp>
<sp>
<speaker>Ἀλλαντοπώλης</speaker>
<l n="529">ἀλλʼ εἶμι· πρῶτον δʼ ὡς ἔχω τὰς κοιλίας</l>
<l n="530">καὶ τὰς μαχαίρας ἐνθαδὶ καταθήσομαι.</l>
</sp>
<sp>
<speaker>Δημοσθένης</speaker>
<l n="531">ἔχε νυν, ἄλειψον τὸν τράχηλον τουτῳί,</l>
<l n="532">ἵνʼ ἐξολισθάνειν δύνῃ τὰς διαβολάς.</l>
</sp>
<sp>
<speaker>Ἀλλαντοπώλης</speaker>
<l n="533">ἀλλʼ εὖ λέγεις καὶ παιδοτριβικῶς ταυταγί.</l>
</sp>
<sp>
<speaker>Δημοσθένης</speaker>
<l n="534">ἔχε νυν, ἐπέγκαψον λαβὼν ταδί.</l>
</sp>
<sp>
<speaker>Ἀλλαντοπώλης</speaker>
<l n="535">τί δαί;</l>
</sp>
<sp>
<speaker>Δημοσθένης</speaker>
<l n="536">ἵνʼ ἄμεινον ὦ τᾶν ἐσκοροδισμένος μάχῃ.</l>
<l n="537">καὶ σπεῦδε ταχέως.</l>
</sp>
<sp>
<speaker>Ἀλλαντοπώλης</speaker>
<l n="538">ταῦτα δρῶ.</l>
</sp>
<sp>
<speaker>Δημοσθένης</speaker>
<l n="539">μέμνησό νυν</l>
<l n="540">δάκνειν διαβάλλειν, τοὺς λόφους κατεσθίειν,</l>
<l n="541">χὤπως τὰ κάλλαἰ ἀποφαγὼν ἥξεις πάλιν.<milestone ed="p" n="498" unit="card"/>
</l>
</sp>
</div>
<div type="Parabasis">
<div type="prelude">
<sp>
<speaker>Χορός</speaker>
<l n="542">ἄλλʼ ἴθι χαίρων, καὶ πράξειας</l>
<l n="543">κατὰ νοῦν τὸν ἐμόν, καί σε φυλάττοι</l>
<l n="544">Ζεὺς ἀγοραῖος· καὶ νικήσας     </l>
<l n="545">αὖθις ἐκεῖθεν πάλιν ὡς ἡμᾶς</l>
<l n="546">ἔλθοις στεφάνοις κατάπαστος.</l>
<l n="547">ὑμεῖς δʼ ἡμῖν προσέχετε τὸν νοῦν</l>
<l n="548">τοῖς ἀναπαίστοις,</l>
<l n="549">ὦ παντοίας ἤδη Μούσης</l>
<l n="550">πειραθέντες καθʼ ἑαυτούς.<milestone ed="p" n="507" unit="card"/>
</l>
</sp>
</div>
<div type="parabasis">
<sp>
<speaker>Χορός</speaker>
<l n="551">εἰ μέν τις ἀνὴρ τῶν ἀρχαίων κωμῳδοδιδάσκαλος ἡμᾶς</l>
<l n="552">ἠνάγκαζεν λέξοντας ἔπη πρὸς τὸ θέατρον παραβῆναι,</l>
<l n="553">οὐκ ἂν φαύλως ἔτυχεν τούτου· νῦν δʼ ἄξιός ἐσθʼ ὁ ποιητής,</l>
<l n="554">ὅτι τοὺς αὐτοὺς ἡμῖν μισεῖ τολμᾷ τε λέγειν τὰ δίκαια,</l>
<l n="555">καὶ γενναίως πρὸς τὸν τυφῶ χωρεῖ καὶ τὴν ἐριώλην.</l>
<l n="556">ἃ δὲ θαυμάζειν ὑμῶν φησιν πολλοὺς αὐτῷ προσιόντας</l>
<l n="557">καὶ βασανίζειν ὡς οὐχὶ πάλαι χορὸν αἰτοίη καθʼ ἑαυτόν,</l>
<l n="558">ἡμᾶς ὑμῖν ἐκέλευε φράσαι περὶ τούτου. φησὶ γὰρ ἁνὴρ</l>
<l n="559">οὐχ ὑπʼ ἀνοίας τοῦτο πεπονθὼς διατρίβειν, ἀλλὰ νομίζων</l>
<l n="560">κωμῳδοδιδασκαλίαν εἶναι χαλεπώτατον ἔργον ἁπάντων·</l>
<l n="561">πολλῶν γὰρ δὴ πειρασάντων αὐτὴν ὀλίγοις χαρίσασθαι·</l>
<l n="562">ὑμᾶς τε πάλαι διαγιγνώσκων ἐπετείους τὴν φύσιν ὄντας</l>
<l n="563">καὶ τοὺς προτέρους τῶν ποιητῶν ἅμα τῷ γήρᾳ προδιδόντας·</l>
<l n="564">τοῦτο μὲν εἰδὼς ἅπαθε Μάγνης ἅμα ταῖς πολιαῖς κατιούσαις,</l>
<l n="565">ὃς πλεῖστα χορῶν τῶν ἀντιπάλων νίκης ἔστησε τροπαῖα·</l>
<l n="566">πάσας δʼ ὑμῖν φωνὰς ἱεὶς καὶ ψάλλων καὶ πτερυγίζων</l>
<l n="567">καὶ λυδίζων καὶ ψηνίζων καὶ βαπτόμενος βατραχείοις</l>
<l n="568">οὐκ ἐξήρκεσεν, ἀλλὰ τελευτῶν ἐπὶ γήρως, οὐ γὰρ ἐφʼ ἥβης,</l>
<l n="569">ἐξεβλήθη πρεσβύτης ὤν, ὅτι τοῦ σκώπτειν ἀπελείφθη·</l>
<l n="570">εἶτα Κρατίνου μεμνημένος, ὃς πολλῷ ῥεύσας ποτʼ ἐπαίνῳ</l>
<l n="571">διὰ τῶν ἀφελῶν πεδίων ἔρρει, καὶ τῆς στάσεως παρασύρων</l>
<l n="572">ἐφόρει τὰς δρῦς καὶ τὰς πλατάνους καὶ τοὺς ἐχθροὺς προθελύμνους·</l>
<l n="573">ᾆσαι δʼ οὐκ ἦν ἐν ξυμποσίῳ πλὴν <q>Δωροῖ συκοπέδιλε,</q>
</l>
<l n="574">καὶ <q>τέκτονες εὐπαλάμων ὕμνων·</q> οὕτως ἤνθησεν ἐκεῖνος.</l>
<l n="575">νυνὶ δʼ ὑμεῖς αὐτὸν ὁρῶντες παραληροῦντʼ οὐκ ἐλεεῖτε,</l>
<l n="576">ἐκπιπτουσῶν τῶν ἠλέκτρων καὶ τοῦ τόνου οὐκέτʼ ἐνόντος</l>
<l n="577">τῶν θʼ ἁρμονιῶν διαχασκουσῶν· ἀλλὰ γέρων ὢν περιέρρει,</l>
<l n="578">ὥσπερ Κοννᾶς, στέφανον μὲν ἔχων αὖον δίψῃ δʼ ἀπολωλώς,</l>
<l n="579">ὃν χρῆν διὰ τὰς προτέρας νίκας πίνειν ἐν τῷ πρυτανείῳ,</l>
<l n="580">καὶ μὴ ληρεῖν ἀλλὰ θεᾶσθαι λιπαρὸν παρὰ τῷ Διονύσῳ.</l>
<l n="581">οἵας δὲ Κράτης ὀργὰς ὑμῶν ἠνέσχετο καὶ στυφελιγμούς,</l>
<l n="582">ὃς ἀπὸ σμικρᾶς δαπάνης ὑμᾶς ἀριστίζων ἀπέπεμπεν,</l>
<l n="583">ἀπὸ κραμβοτάτου στόματος μάττων ἀστειοτάτας ἐπινοίας·</l>
<l n="584">χοὖτος μέντοι μόνος ἀντήρκει, τοτὲ μὲν πίπτων τοτὲ δʼ οὐχί.</l>
<l n="585">ταῦτʼ ὀρρωδῶν διέτριβεν ἀεί, καὶ πρὸς τούτοισιν ἔφασκεν</l>
<l n="586">ἐρέτην χρῆναι πρῶτα γενέσθαι πρὶν πηδαλίοις ἐπιχειρεῖν,</l>
<l n="587">κᾆτʼ ἐντεῦθεν πρῳρατεῦσαι καὶ τοὺς ἀνέμους διαθρῆσαι,</l>
<l n="588">κᾆτα κυβερνᾶν αὐτὸν ἑαυτῷ. τούτων οὖν οὕνεκα πάντων,</l>
<l n="589">ὅτι σωφρονικῶς κοὐκ ἀνοήτως ἐσπηδήσας ἐφλυάρει,</l>
<l n="590">αἴρεσθʼ αὐτῷ πολὺ τὸ ῥόθιον, παραπέμψατʼ ἐφʼ ἕνδεκα κώπαις<milestone ed="p" n="547" unit="card"/>
</l>
</sp>
</div>
<div type="pnigos">
<sp>
<speaker>Χορός</speaker>
<l n="591">θόρυβον χρηστὸν ληναΐτην,</l>
<l n="592">ἵνʼ ὁ ποιητὴς ἀπίῃ χαίρων</l>
<l n="593">κατὰ νοῦν πράξας,</l>
<l n="594">φαιδρὸς λάμποντι μετώπῳ.<milestone ed="p" n="551" unit="card"/>
</l>
</sp>
</div>
<div type="strophe">
<sp>
<speaker>Χορός</speaker>
<l n="595">ἵππιʼ ἄναξ Πόσειδον, ᾧ</l>
<l n="596">χαλκοκρότων ἵππων κτύπος</l>
<l n="597">καὶ χρεμετισμὸς ἁνδάνει</l>
<l n="598">καὶ κυανέμβολοι θοαὶ</l>
<l n="599">μισθοφόροι τριήρεις,</l>
<l n="600">μειρακίων θʼ ἅμιλλα λαμπρυνομένων ἐν ἅρμασιν</l>
<l n="601">καὶ βαρυδαιμονούντων,</l>
<l n="602">δεῦρʼ ἔλθʼ ἐς χορὸν ὦ χρυσοτρίαινʼ ὦ</l>
<l n="603">δελφίνων μεδέων Σουνιάρατε,</l>
<l n="604">ὦ Γεραίστιε παῖ Κρόνου,</l>
<l n="605">Φαρμίωνί τε φίλτατʼ ἐκ</l>
<l n="606">τῶν ἄλλων τε θεῶν Ἀθηναίοις</l>
<l n="607">πρὸς τὸ παρεστός.<milestone ed="p" n="565" unit="card"/>
</l>
</sp>
</div>
<div type="epirrheme">
<sp>
<speaker>Χορός</speaker>
<l n="608">εὐλογῆσαι βουλόμεσθα τοὺς πατέρας ἡμῶν, ὅτι</l>
<l n="609">ἄνδρες ἦσαν τῆσδε τῆς γῆς ἄξιοι καὶ τοῦ πέπλου,</l>
<l n="610">οἵτινες πεζαῖς μάχαισιν ἔν τε ναυφάρκτῳ στρατῷ</l>
<l n="611">πανταχοῦ νικῶντες ἀεὶ τήνδʼ ἐκόσμησαν πόλιν·</l>
<l n="612">οὐ γὰρ οὐδεὶς πώποτʼ αὐτῶν τοῦς ἐναντίους ἰδὼν</l>
<l n="613">ἠρίθμησεν, ἀλλʼ ὁ θυμὸς εὐθὺς ἦν Ἀμυνίας·</l>
<l n="614">εἰ δέ που πέσοιεν ἐς τὸν ὦμον ἐν μάχῃ τινί,</l>
<l n="615">τοῦτʼ ἀπεψήσαντʼ ἄν, εἶτʼ ἠρνοῦντο μὴ πεπτωκέναι,</l>
<l n="616">ἀλλὰ διεπάλαιον αὖθις. καὶ στρατηγὸς οὐδʼ ἂν εἷς</l>
<l n="617">τῶν πρὸ τοῦ σίτησιν ᾔτησʼ ἐρόμενος Κλεαίνετον·</l>
<l n="618">νῦν δʼ ἐὰν μὴ προεδρίαν φέρωσι καὶ τὰ σιτία,</l>
<l n="619">οὐ μαχεῖσθαί φασιν. ἡμεῖς δʼ ἀξιοῦμεν τῇ πόλει</l>
<l n="620">προῖκα γενναίως ἀμύνειν καὶ θεοῖς ἐγχωρίοις.</l>
<l n="621">καὶ πρὸς οὐκ αἰτοῦμεν οὐδὲν πλὴν τοσουτονὶ μόνον·</l>
<l n="622">ἤν ποτʼ εἰρήνη γένηται καὶ πόνων παυσώμεθα,</l>
<l n="623">μὴ φθονεῖθʼ ἡμῖν κομῶσι μηδʼ ἀπεστλεγγισμένοις.<milestone ed="p" n="581" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="624">Ὦ πολιοῦχε Παλλάς, ὦ</l>
<l n="625">τῆς ἱερωτάτης ἁπασῶν</l>
<l n="626">πολέμῳ τε καὶ ποιηταῖς</l>
<l n="627">δυνάμει θʼ ὑπερφερούσης</l>
<l n="628">μεδέουσα χώρας,</l>
<l n="629">δεῦρʼ ἀφικοῦ λαβοῦσα τὴν</l>
<l n="630">ἐν στρατιαῖς τε καὶ μάχαις</l>
<l n="631">ἡμετέραν ξυνεργὸν</l>
<l n="632">Νίκην, ἣ χορικῶν ἐστιν ἑταίρα</l>
<l n="633">τοῖς τʼ ἐχθροῖσι μεθʼ ἡμῶν στασιάζει.</l>
<l n="634">νῦν οὖν δεῦρο φάνηθι· δεῖ</l>
<l n="635">γὰρ τοῖς ἀνδράσι τοῖσδε πάσῃ</l>
<l n="636">τέχνῃ πορίσαι σε νίκην</l>
<l n="637">εἴπερ ποτὲ καὶ νῦν.<milestone ed="p" n="595" unit="card"/>
</l>
</sp>
</div>
<div type="antepirrheme">
<sp>
<speaker>Χορός</speaker>
<l n="638">ἃ ξύνισμεν τοῖσιν ἵπποις, βουλόμεσθʼ ἐπαινέσαι.</l>
<l n="639">ἄξιοι δʼ εἴσʼ εὐλογεῖσθαι· πολλὰ γὰρ δὴ πάγματα</l>
<l n="640">ξυνδιήνεγκαν μεθʼ ἡμῶν, ἐσβολάς τε καὶ μάχας.</l>
<l n="641">ἀλλὰ τἀν τῇ μὲν αὐτῶν οὐκ ἄγαν θαυμάζομεν,</l>
<l n="642">ὡς ὅτʼ ἐς τὰς ἱππαγωγοὺς εἰσεπήδων ἀνδρικῶς,</l>
<l n="643">πριάμενοι κώθωνας, οἱ δὲ καὶ σκόροδα καὶ κρόμμυα·</l>
<l n="644">εἶτα τὰς κώπας λαβόντες ὥσπερ ἡμεῖς οἱ βροτοὶ</l>
<l n="645">ἐμβαλόντες ἀνεβρύαξαν, ‘ἱππαπαῖ, τίς ἐμβαλεῖ;</l>
<l n="646">ληπτέον μᾶλλον. τί δρῶμεν; οὐκ ἐλᾷς ὦ σαμφόρα;’</l>
<l n="647">ἐξεπήδων τʼ ἐς Κόρινθον· εἶτα δʼ οἱ νεώτεροι</l>
<l n="648">ταῖς ὁπλαῖς ὤρυττον εὐνὰς καὶ μετῇσαν στρώματα·</l>
<l n="649">ἤσθιον δὲ τοὺς παγούρους ἀντὶ ποίας Μηδικῆς,</l>
<l n="650">εἴ τις ἐξέρποι θύραζε κἀκ βυθοῦ θηρώμενοι·</l>
<l n="651">ὥστʼ ἔφη Θέωρος εἰπεῖν καρκίνον Κορίνθιον,</l>
<l n="652">‘δεινά γʼ ὦ Πόσειδον εἰ μήτʼ ἐν βυθῷ δυνήσομαι</l>
<l n="653">μήτε γῇ μήτʼ ἐν θαλάττῃ διαφυγεῖν τοὺς ἱππέας.’<milestone ed="p" n="611" unit="card"/>
</l>
</sp>
</div>
</div>
<div type="Lyric-Scene">
<sp>
<speaker>Χορός</speaker>
<l n="654">ὦ φίλτατʼ ἀνδρῶν καὶ νεανικώτατε.</l>
<l n="655">ὅσην ἀπὼν παρέσχες ἡμῖν φροντίδα·</l>
<l n="656">καὶ νῦν ἐπειδὴ σῶς ἐλήλυθας πάλιν,</l>
<l n="657">ἄγγειλον ἡμῖν πῶς τὸ πρᾶγμʼ ἠγωνίσω.</l>
</sp>
<sp>
<speaker>Ἀλλαντοπώλης</speaker>
<l n="658">τί δʼ ἄλλο γʼ εἰ μὴ Νικόβουλος ἐγενόμην;<milestone ed="p" n="616" unit="card"/>
</l>
</sp>
<div type="strophe">
<sp>
<speaker>Χορός</speaker>
<l n="659">νῦν ἄρʼ ἄξιόν γε πᾶσίν ἐστιν ἐπολολύξαι.</l>
<l n="660">ὦ καλὰ λέγων πολὺ δʼ ἀμείνονʼ ἔτι τῶν λόγων</l>
<l n="661">ἐργασάμενʼ, εἴθʼ ἐπέλθοις</l>
<l n="662">ἅπαντά μοι σαφῶς·</l>
<l n="663">ὡς ἐγώ μοι δοκῶ</l>
<l n="664">κἂν μακρὰν ὁδὸν διελθεῖν</l>
<l n="665">ὥστʼ ἀκοῦσαι. πρὸς τάδʼ ὦ βέλτιστε</l>
<l n="666">θαρρήσας λέγʼ, ὡς, ἅπαντες</l>
<l n="667">ἡδόμεσθά σοι.<milestone ed="p" n="624" unit="card"/>
</l>
</sp>
</div>
<div type="iambics">
<sp>
<speaker>Ἀλλαντοπώλης</speaker>
<l n="668">καὶ μὴν ἀκοῦσαί γʼ ἄξιον τῶν πραγμάτων.</l>
<l n="669">εὐθὺς γὰρ αὐτοῦ κατόπιν ἐνθένδʼ ἱέμην·</l>
<l n="670">ὁ δʼ ἄρʼ ἔνδον ἐλασίβροντʼ ἀναρρηγνὺς ἔπη</l>
<l n="671">τερατευόμενος ἤρειδε κατὰ τῶν ἱππέων,</l>
<l n="672">κρημνοὺς †ἐρείδων† καὶ ξυνωμότας λέγων</l>
<l n="673">πιθανώταθʼ· ἡ βουλὴ δʼ ἅπασʼ ἀκροωμένη</l>
<l n="674">ἐγένεθʼ ὑπʼ αὐτοῦ ψευδατραφάξυος πλέα,</l>
<l n="675">κἄβλεψε νᾶπυ καὶ τὰ μέτωπʼ ἀνέσπασεν.</l>
<l n="676">κἄγωγʼ ὅτε δὴ γʼνων ἐνδεχομένην τοὺς λόγους</l>
<l n="677">καὶ τοῖς φενακισμοῖσιν ἐξαπατωμένην,</l>
<l n="678">
<q>ἄγε δὴ Σκίταλοι καὶ Φένακες,</q> ἦν δʼ ἐγώ,</l>
<l n="679">‘Βερέσχεθοί τε καὶ Κόβαλοι καὶ Μόθων,</l>
<l n="680">ἀγορά τʼ ἐν ᾗ παῖς ὢν ἐπαιδεύθην ἐγώ,</l>
<l n="681">νῦν μοι φράσος καὶ γλῶτταν εὔπορον δότε</l>
<l n="682">φωνήν τʼ ἀναιδῆ.’ ταῦτα φροντίζοντί μοι</l>
<l n="683">ἐκ δεξιᾶς ἀπέπαρδε καταπύγων ἀνήρ.</l>
<l n="684">κἀγὼ προσέκυσα· κᾆτα τῷ πρωκτῷ θενὼν</l>
<l n="685">τὴν κιγκλίδʼ ἐξήραξα κἀναχανὼν μέγα</l>
<l n="686">ἀνέκραγον· ‘ὦ βουλὴ λόγους ἀγαθοὺς φέρων</l>
<l n="687">εὐαγγελίσασθαι πρῶτον ὑμῖν βούλομαι·</l>
<l n="688">ἐξ οὗ γὰρ ἡμῖν ὁ πόλεμος κατερράγη,</l>
<l n="689">οὐπώποτʼ ἀφύας εἶδον ἀξιωτέρας.’</l>
<l n="690">τῶν δʼ εὐθέως τὰ πρόσωπα διεγαλήνισεν·</l>
<l n="691">εἶτʼ ἐστεφάνουν μʼ εὐαγγέλια· κἀγὼ φρασα</l>
<l n="692">αὐτοῖς ἀπόρρητον ποιησάμενος ταχύ,</l>
<l n="693">ἵνα τὰς ἀφύας ὠνοῖντο πολλὰς τοὐβολοῦ,</l>
<l n="694">τῶν δημιουργῶν ξυλλαβεῖν τὰ τρύβλια.</l>
<l n="695">οἱ δʼ ἀνεκρότησαν καὶ πρὸς ἔμʼ ἐκεχήνεσαν.</l>
<l n="696">ὁ δʼ ὑπονοήσας ὁ Παφλαγών, εἰδὼς ἄρα</l>
<l n="697">οἶς ἥδεθʼ ἡ βουλὴ μάλιστα ῥήμασιν,</l>
<l n="698">γνώμην ἔλεξεν· ‘ἄνδρες, ἤδη μοι δοκεῖ</l>
<l n="699">ἐπὶ συμφοραῖς ἀγαθαῖσιν εἰσηγγελμέναις</l>
<l n="700">εὐαγγέλια θύειν ἑκατὸν βοῦς τῇ θεῷ.’</l>
<l n="701">ἐπένευσεν εἰς ἐκεῖνον ἡ βουλὴ πάλιν.<milestone ed="p" n="658" unit="card"/>
</l>
<l n="702">κἄγωγʼ ὅτε δὴ γʼνων τοῖς βολίτοις ἡττημένος,</l>
<l n="703">διακοσίαισι βουσὶν ὑπερηκόντισα,</l>
<l n="704">τῇ δʼ Ἀγροτέρᾳ κατὰ χιλιῶν παρῄνεσα</l>
<l n="705">εὐχὴν ποιήσασθαι χιμάρων εἰς αὔριον,</l>
<l n="706">αἱ τριχίδες εἰ γενοίαθʼ ἑκατὸν τοὐβολοῦ.</l>
<l n="707">ἐκαραδόκησεν εἰς ἔμʼ ἡ βουλὴ πάλιν.</l>
<l n="708">ὁ δὲ ταῦτʼ ἀκούσας ἐκπλαγεὶς ἐφληνάφα.</l>
<l n="709">κᾆθʼ εἷλκον αὐτὸν οἱ πρυτάνεις χοἰ τοξόται.</l>
<l n="710">οἱ δʼ ἐθορύβουν περὶ τῶν ἀφύων ἑστηκότες·</l>
<l n="711">ὁ δʼ ἠντεβόλει γʼ αὐτοὺς ὀλίγον μεῖναι χρόνον,</l>
<l n="712">‘ἵνʼ ἅτθʼ ὁ κῆρυξ οὑκ Λακεδαίμονος λέγει</l>
<l n="713">πύθησθʼ, ἀφῖκται γὰρ περὶ σπονδῶν,’ λέγων.</l>
<l n="714">οἱ δʼ ἐξ ἑνὸς στόματος ἅπαντες ἀνέκραγον·</l>
<l n="715">‘νυνὶ περὶ σπονδῶν; ἐπειδή γʼ ὦ μέλε</l>
<l n="716">ᾔσθοντο τὰς ἀφύας παρʼ ἡμῖν ἀξίας.</l>
<l n="717">οὐ δεόμεθα σπονδῶν· ὁ πόλεμος ἑρπέτω.’</l>
<l n="718">ἐκεκράγεσάν τε τοὺς πρυτάνεις ἀφιέναι·</l>
<l n="719">εἶθʼ ὑπερεπήδων τοὺς δρυφάκτους πανταχῇ.</l>
<l n="720">ἐγὼ δὲ τὰ κορίαννʼ ἐπριάμην ὑποδραμὼν</l>
<l n="721">ἅπαντα τά τε γήτεἰ ὅσʼ ἦν ἐν τἀγορᾷ·</l>
<l n="722">ἔπειτα ταῖς ἀφύαις ἐδίδουν ἡδύσματα</l>
<l n="723">ἀποροῦσιν αὐτοῖς προῖκα κἀχαριζόμην.</l>
<l n="724">οἱ δʼ ὑπερεπῄνουν ὑπερεπύππαζόν τέ με</l>
<l n="725">ἅπαντες οὕτως ὥστε τὴν βουλὴν ὅλην</l>
<l n="726">ὀβολοῦ κοριάννοις ἀναλαβὼν ἐλήλυθα.<milestone ed="p" n="683" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="727">πάντα τοι πέπραγας οἷα χρὴ τὸν εὐτυχοῦντα·</l>
<l n="728">ηὗρε δʼ ὁ πανοῦργος ἕτερον πολὺ πανουργίαις</l>
<l n="729">μείζοσι κεκασμένον</l>
<l n="730">καὶ δόλοισι ποικίλοις</l>
<l n="731">ῥήμασίν θʼ αἱμύλοις.</l>
<l n="732">ἀλλʼ ὅπως ἀγωνιεῖ φρόντιζε</l>
<l n="733">τἀπίλοιπʼ ἄριστα·</l>
<l n="734">συμμάχους δʼ ἡμᾶς ἔχων εὔνους</l>
<l n="735">ἐπίστασαι πάλαι.<milestone ed="p" n="691" unit="card"/>
</l>
</sp>
</div>
<div type="iambics">
<sp>
<speaker>Ἀλλαντοπώλης</speaker>
<l n="736">καὶ μὴν ὁ Παφλαγὼν οὑτοσὶ προσέρχεται,</l>
<l n="737">ὠθῶν κολόκυμα καὶ ταράττων καὶ κυκῶν,</l>
<l n="738">ὡς δὴ καταπιόμενός με. μορμὼ τοῦ θράσους.</l>
</sp>
<sp>
<speaker>Κλέων</speaker>
<l n="739">εἰ μή σʼ ἀπολέσαιμʼ, εἴ τι τῶν αὐτῶν ἐμοὶ</l>
<l n="740">ψευδῶν ἐνείη, διαπέσοιμι πανταχῇ.</l>
</sp>
<sp>
<speaker>Ἀλλαντοπώλης</speaker>
<l n="741">ἥσθην ἀπειλαῖς, ἐγέλασα ψολοκομπίαις,</l>
<l n="742">ἀπεπυδάρισα μόθωνα, περιεκόκκασα.</l>
</sp>
<sp>
<speaker>Κλέων</speaker>
<l n="743">οὔτοι μὰ τὴν Δήμητρʼ, ἐὰν μή σʼ ἐκφάγω</l>
<l n="744">ἐκ τῆσδε τῆς γῆς, οὐδέποτε βιώσομαι.</l>
</sp>
<sp>
<speaker>Ἀλλαντοπώλης</speaker>
<l n="745">ἣν μὴ κʼφάγῃς; ἐγὼ δέ γʼ, ἢν μή σʼ ἐκπίω</l>
<l n="746">κἀπεκροφήσας αὐτὸς ἐπιδιαρραγῶ.</l>
</sp>
<sp>
<speaker>Κλέων</speaker>
<l n="747">ἀπολῶ σε νὴ τὴν προεδρίαν τὴν ἐκ Πύλου.</l>
</sp>
<sp>
<speaker>Ἀλλαντοπώλης</speaker>
<l n="748">ἰδοὺ προεδρίαν· οἷον ὅψομαί σʼ ἐγὼ</l>
<l n="749">ἐκ τῆς προεδρίας ἔσχατον θεώμενον.</l>
</sp>
<sp>
<speaker>Κλέων</speaker>
<l n="750">ἐν τῷ ξύλῳ δήσω σε νὴ τὸν οὐρανόν.</l>
</sp>
<sp>
<speaker>Ἀλλαντοπώλης</speaker>
<l n="751">ὡς ὀξύθυμος. φέρε τί σοι δῶ καταφαγεῖν;</l>
<l n="752">ἐπὶ τῷ φάγοις ἥδιστʼ ἄν; ἐπὶ βαλλαντίῳ;</l>
</sp>
<sp>
<speaker>Κλέων</speaker>
<l n="753">ἐξαρπάσομαί σου τοῖς ὄνυξι τἄντερα.</l>
</sp>
<sp>
<speaker>Ἀλλαντοπώλης</speaker>
<l n="754">ἀπονυχιῶ σου τἀν πρυτανείῳ σιτία.</l>
</sp>
<sp>
<speaker>Κλέων</speaker>
<l n="755">ἕλξω σε πρὸς τὸν δῆμον, ἵνα δῷς μοι δίκην.</l>
</sp>
<sp>
<speaker>Ἀλλαντοπώλης</speaker>
<l n="756">κἀγὼ δέ σʼ ἕλξω καὶ διαβαλῶ πλείονα.</l>
</sp>
<sp>
<speaker>Κλέων</speaker>
<l n="757">ἀλλʼ ὦ πόνηρε σοὶ μὲν οὐδὲν πείθεται·</l>
<l n="758">ἐγὼ δʼ ἐκείνου καταγελῶ γʼ ὅσον θέλω.</l>
</sp>
<sp>
<speaker>Ἀλλαντοπώλης</speaker>
<l n="759">ὡς σφόδρα σὺ τὸν δῆμον σεαυτοῦ νενόμικας.</l>
</sp>
<sp>
<speaker>Κλέων</speaker>
<l n="760">ἐπίσταμαι γὰρ αὐτὸν οἷς ψωμίζεται.</l>
</sp>
<sp>
<speaker>Ἀλλαντοπώλης</speaker>
<l n="761">κᾆθʼ ὥσπερ αἱ τίτθαι γε σιτίζεις κακῶς.</l>
<l n="762">μασώμενος γὰρ τῷ μὲν ὀλίγον ἐντίθης,</l>
<l n="763">αὐτὸς δʼ ἐκείνου τριπλάσιον κατέσπακας.</l>
</sp>
<sp>
<speaker>Κλέων</speaker>
<l n="764">καὶ νὴ Δίʼ ὑπό γε δεξιότητος τῆς ἐμῆς</l>
<l n="765">δύναμαι ποιεῖν τὸν δῆμον εὐρὺν καὶ στενόν.</l>
</sp>
<sp>
<speaker>Ἀλλαντοπώλης</speaker>
<l n="766">χὠ πρωκτὸς οὑμὸς τουτογὶ σοφίζεται.</l>
</sp>
<sp>
<speaker>Κλέων</speaker>
<l n="767">οὐκ ὦγάθʼ ἐν βουλῇ με δόξεις καθυβρίσαι.</l>
<l n="768">ἴωμεν ἐς τὸν δῆμον.</l>
</sp>
<sp>
<speaker>Ἀλλαντοπώλης</speaker>
<l n="769">οὐδὲν κωλύει·</l>
<l n="770">ἰδοὺ βάδιζε, μηδὲν ἡμᾶς ἰσχέτω.</l>
</sp>
<sp>
<speaker>Κλέων</speaker>
<l n="771">ὦ Δῆμε δεῦρʼ ἔξελθε.</l>
</sp>
<sp>
<speaker>Ἀλλαντοπώλης</speaker>
<l n="772">νὴ Δίʼ ὦ πάτερ</l>
<l n="773">ἔξελθε δῆτʼ.</l>
</sp>
<sp>
<speaker>Κλέων</speaker>
<l n="774">ὦ Δημίδιον <add>ὦ</add> φίλτατον</l>
<l n="775">ἔξελθʼ, ἵνʼ εἰδῇς οἷα περιυβρίζομαι.<milestone ed="p" n="728" unit="card"/>
</l>
</sp>
<sp>
<speaker>Δῆμος</speaker>
<l n="776">τίνες οἱ βοῶντες; οὐκ ἄπιτʼ ἀπὸ τῆς θύρας;</l>
<l n="777">τὴν εἰρεσιώνην μου κατεσπαράξατε.</l>
<l n="778">τίς ὦ Παφλαγὼν ἀδικεῖ σε;</l>
</sp>
<sp>
<speaker>Κλέων</speaker>
<l n="779">διὰ σὲ τύπτομαι</l>
<l n="780">ὑπὸ τουτουὶ καὶ τῶν νεανίσκων.</l>
</sp>
<sp>
<speaker>Δῆμος</speaker>
<l n="781">τιή;</l>
</sp>
<sp>
<speaker>Κλέων</speaker>
<l n="782">ὁτιὴ φιλῶ σʼ ὦ Δῆμʼ ἐραστής τʼ εἰμὶ σός.</l>
</sp>
<sp>
<speaker>Δῆμος</speaker>
<l n="783">σὺ δʼ εἶ τίς ἐτεόν;</l>
</sp>
<sp>
<speaker>Ἀλλαντοπώλης</speaker>
<l n="784">ἀντεραστὴς τουτουί,</l>
<l n="785">ἐρῶν πάλαι σου βουλόμενός τέ σʼ εὖ ποιεῖν,</l>
<l n="786">ἄλλοι τε πολλοὶ καὶ καλοί τε κἀγαθοί.</l>
<l n="787">ἀλλʼ οὐχ οἷοί τʼ ἐσμὲν διὰ τουτονί. σὺ γὰρ</l>
<l n="788">ὅμοιος εἶ τοῖς παισὶ τοῖς ἐρωμένοις·</l>
<l n="789">τοὺς μὲν καλούς τε κἀγαθοὺς οὐ προσδέχει,</l>
<l n="790">σαυτὸν δὲ λυχνοπώλαισι καὶ νευρορράφοις</l>
<l n="791">καὶ σκυτοτόμοις καὶ βυρσοπώλαισιν δίδως.·</l>
</sp>
<sp>
<speaker>Κλέων</speaker>
<l n="792">εὖ γὰρ ποιῶ τὸν δῆμον.</l>
</sp>
<sp>
<speaker>Ἀλλαντοπώλης</speaker>
<l n="793">εἰπέ νυν τί δρῶν;</l>
</sp>
<sp>
<speaker>Κλέων</speaker>
<l n="794">ὅ τι; †τῶν στρατηγῶν ὑποδραμὼν τῶν ἐκ Πύλου, †</l>
<l n="795">πλεύσας ἐκεῖσε, τοὺς Λάκωνας ἤγαγον.</l>
</sp>
<sp>
<speaker>Ἀλλαντοπώλης</speaker>
<l n="796">ἐγὼ δὲ περιπατῶν γʼ ἀπʼ ἐργαστηρίου</l>
<l n="797">ἕψοντος ἑτερου τὴν χύτραν ὑφειλόμην.</l>
</sp>
<sp>
<speaker>Κλέων</speaker>
<l n="798">καὶ μὴν ποιήσας αὐτίκα μάλʼ ἐκκλησίαν</l>
<l n="799">ὦ Δῆμʼ ἵνʼ εἰδῇς ὁπότερος νῷν ἐστί σοι</l>
<l n="800">εὐνούστερος, διάκρινον, ἵνα τοῦτον φιλῇς.</l>
</sp>
<sp>
<speaker>Ἀλλαντοπώλης</speaker>
<l n="801">ναὶ ναὶ διάκρινον δῆτα, πλὴν μὴ ʼν τῇ πυκνί.</l>
</sp>
<sp>
<speaker>Δῆμος</speaker>
<l n="802">οὐκ ἂν καθιζοίμην ἐν ἄλλῳ χωρίῳ.</l>
<l n="803">ἀλλʼ ἐς τὸ πρόσθε. χρὴ παρεῖνʼ ἐς τὴν πύκνα.</l>
</sp>
<sp>
<speaker>Ἀλλαντοπώλης</speaker>
<l n="804">οἴμοι κακοδαίμων ὡς ἀπόλωλʼ. ὁ γὰρ γέρων</l>
<l n="805">οἴκοι μὲν ἀνδρῶν ἐστι δεξιώτατος,</l>
<l n="806">ὅταν δʼ ἐπὶ ταυτησὶ καθῆται τῆς πέτρας,</l>
<l n="807">κέχηνεν ὥσπερ ἐμποδίζων ἰσχάδας.<milestone ed="p" n="756" unit="card"/>
</l>
</sp>
</div>
</div>
<div type="Agon">
<div type="strophe">
<sp>
<speaker>Χορός</speaker>
<l n="808">νῦν δή σε πάντα δεῖ κάλων ἐξιέναι σεαυτοῦ,</l>
<l n="809">καὶ λῆμα θούριον φορεῖν καὶ λόγους ἀφύκτους</l>
<l n="810">ὅτοισι τόνδʼ ὑπερβαλεῖ. ποικίλος γὰρ ἁνὴρ</l>
<l n="811">κἀκ τῶν ἀμηχάνων πόρους εὐμήχανος πορίζειν.</l>
<l n="812">πρὸς ταῦθʼ ὅπως ἔξει πολὺς καὶ λαμπρὸς ἐς τὸν ἄνδρα.<milestone ed="p" n="761" unit="card"/>
</l>
</sp>
</div>
<div type="Katakeleusmos">
<sp>
<speaker>Χορός</speaker>
<l n="813">ἀλλὰ φυλάττου καὶ πρὶν ἐκεῖνον προσκεῖσθαί σοι πρότερος σὺ</l>
<l n="814">τοὺς δελφῖνας μετεωρίζου καὶ τὴν ἄκατον παραβάλλου.<milestone ed="p" n="763" unit="card"/>
</l>
</sp>
</div>
<div type="Epirrheme">
<sp>
<speaker>Κλέων</speaker>
<l n="815">τῇ μὲν δεσποίνῃ Ἀθηναίᾳ τῇ τῆς πόλεως μεδεούσῃ</l>
<l n="816">εὔχομαι, εἰ μὲν περὶ τὸν δῆμον τὸν Ἀθηναίων γεγένημαι</l>
<l n="817">βέλτιστος ἀνὴρ μετὰ Λυσικλέα καὶ Κύνναν καὶ Σαλαβακχώ,</l>
<l n="818">ὥσπερ νυνὶ μηδὲν δράσας δειπνεῖν ἐν πρυτανείῳ·</l>
<l n="819">εἰ δέ σε μισῶ καὶ μὴ περὶ σοῦ μάχομαι μόνος ἀντιβεβηκώς,</l>
<l n="820">ἀπολοίμην καὶ διαπρισθείην κατατμηθείην τε λέπαδνα.</l>
</sp>
<sp>
<speaker>Ἀλλαντοπώλης</speaker>
<l n="821">κἄγωγʼ ὦ Δῆμʼ, εἰ μή σε φιλῶ καὶ μὴ στέργω, κατατμηθεὶς</l>
<l n="822">ἑψοίμην ἐν περικομματίοις· κεἰ μὴ τούτοισι πέποιθας,</l>
<l n="823">ἐπὶ ταυτησὶ κατακνησθείην ἐν μυττωτῷ μετὰ τυροῦ,</l>
<l n="824">καὶ τῇ κρεάγρᾳ τῶν ὀρχιπέδων ἑλκοίμην ἐς Κεραμεικόν.</l>
</sp>
<sp>
<speaker>Κλέων</speaker>
<l n="825">καὶ πῶς ἂν ἐμοῦ μᾶλλόν σε φιλῶν ὦ Δῆμε γένοιτο πολίτης;</l>
<l n="826">ὃς πρῶτα μὲν ἡνίκʼ ἐβούλευον σοὶ χρήματα πλεῖστʼ ἀπέδειξα</l>
<l n="827">ἐν τῷ κοινῷ, τοὺς μὲν στρεβλῶν τοὺς δʼ ἄγχων τοὺς δὲ μεταιτῶν,</l>
<l n="828">οὐ φροντίζων τῶν ἰδιωτῶν οὐδενός, εἰ σοὶ χαριοίμην.</l>
</sp>
<sp>
<speaker>Ἀλλαντοπώλης</speaker>
<l n="829">τοῦτο μὲν ὦ Δῆμʼ οὐδὲν σεμνόν· κἀγὼ γὰρ τοῦτό σε δράσω.</l>
<l n="830">ἁρπάζων γὰρ τοὺς ἄρτους σοι τοὺς ἀλλοτρίους παραθήσω.</l>
<l n="831">ὡς δʼ οὐχὶ φιλεῖ σʼ οὐδʼ ἔστʼ εὔνους, τοῦτʼ αὐτό σε πρῶτα διδάξω,</l>
<l n="832">ἀλλʼ ἢ διὰ τοῦτʼ αὔθʼ ὁτιή σου τῆς ἀνθρακιᾶς ἀπολαύει.</l>
<l n="833">σὲ γάρ, ὃς Μήδοισι διεξιφίσω περὶ τῆς χώρας Μαραθῶνι,</l>
<l n="834">καὶ νικήσας ἡμῖν μεγάλως ἐγγλωττοτυπεῖν παρέδωκας,</l>
<l n="835">ἐπὶ ταῖσι πέτραις οὐ φροντίζει σκληρῶς σε καθήμενον οὕτως,</l>
<l n="836">οὐχ ὥσπερ ἐγὼ ῥαψάμενός σοι τουτὶ φέρω. ἀλλʼ ἐπαναίρου,</l>
<l n="837">κᾆτα καθίζου μαλακῶς, ἵνα μὴ τρίβῃς τὴν ἐν Σαλαμῖνι.</l>
</sp>
<sp>
<speaker>Δῆμος</speaker>
<l n="838">ἄνθρωπε τίς εἶ; μῶν ἔκγονος εἶ τῶν Ἁρμοδίου τις ἐκείνων;</l>
<l n="839">τοῦτό γέ τοί σου τοὔργον ἀληθῶς γενναῖον καὶ φιλόδημον.</l>
</sp>
<sp>
<speaker>Κλέων</speaker>
<l n="840">ὡς ἀπὸ μικρῶν εὔνους αὐτῷ θωπευματίων γεγένησαι.</l>
</sp>
<sp>
<speaker>Ἀλλαντοπώλης</speaker>
<l n="841">καὶ σὺ γὰρ αὐτὸν πολὺ μικροτέροις τούτων δελεάσμασιν εἷλες.<milestone ed="p" n="790" unit="card"/>
</l>
</sp>
<sp>
<speaker>Κλέων</speaker>
<l n="842">καὶ μὴν εἴ πού τις ἀνὴρ ἐφάνη τῷ δήμῳ μᾶλλον ἀμύνων</l>
<l n="843">ἢ μᾶλλον ἐμοῦ σε φιλῶν, ἐθέλω περὶ τῆς κεφαλῆς περιδόσθαι.</l>
</sp>
<sp>
<speaker>Ἀλλαντοπώλης</speaker>
<l n="844">καὶ πῶς σὺ φιλεῖς, ὃς τοῦτον ὁρῶν οἰκοῦντʼ ἐν ταῖς φιδάκναισι</l>
<l n="845">καὶ γυπαρίοις καὶ πυργιδίοις ἔτος ὄγδοον οὐκ ἐλεαίρεις,</l>
<l n="846">ἀλλὰ καθείρξας αὐτὸν βλίττεις; Ἀρχεπτολέμου δὲ φέροντος</l>
<l n="847">τὴν εἰρήνην ἐξεσκέδασας, τὰς πρεσβείας τʼ ἀπελαύνεις</l>
<l n="848">ἐκ τῆς πόλεως ῥαθαπυγίζων, αἳ τὰς σπονδὰς προκαλοῦνται.</l>
</sp>
<sp>
<speaker>Κλέων</speaker>
<l n="849">ἵνα γʼ Ἑλλήνων ἄρξῃ πάντων. ἔστι γὰρ ἐν τοῖς λογίοισιν</l>
<l n="850">ὡς τοῦτον δεῖ ποτʼ ἐν Ἀρκαδίᾳ πεντώβολον ἡλιάσασθαι,</l>
<l n="851">ἢν ἀναμείνῃ· πάντως δʼ αὐτὸν θρέψω γʼὼ καὶ θεραπεύσω,</l>
<l n="852">ἐξευρίσκων εὖ καὶ μιαρῶς ὁπόθεν τὸ τριώβολον ἕξει.</l>
</sp>
<sp>
<speaker>Ἀλλαντοπώλης</speaker>
<l n="853">οὐχ ἵνα γʼ ἄρξῃ μὰ Δίʼ Ἀρκαδίας προνοούμενος, ἀλλʼ ἵνα μᾶλλον</l>
<l n="854">σὺ μὲν ἁρπάζῃς καὶ δωροδοκῇς παρὰ τῶν πόλεων, ὁ δὲ δῆμος</l>
<l n="855">ὑπὸ τοῦ πολέμου καὶ τῆς ὁμίχλης ἃ πανουργεῖς μὴ καθορᾷ σου,</l>
<l n="856">ἀλλʼ ὑπʼ ἀνάγκης ἅμα καὶ χρείας καὶ μισθοῦ πρός σε κεχήνῃ.</l>
<l n="857">ἢν δέ ποτʼ εἰς ἀγρὸν οὗτος ἀπελθὼν εἰρηναῖος διατρίψῃ,</l>
<l n="858">καὶ χῖδρα φαγὼν ἀναθαρρήσῃ καὶ στεμφύλῳ ἐς λόγον ἔλθῃ,</l>
<l n="859">γνώσεται οἵων ἀγαθῶν αὐτὸν τῇ μισθοφορᾷ παρεκόπτου·</l>
<l n="860">εἶθʼ ἥξει σοι δριμὺς ἄγροικος κατὰ σοῦ τὴν ψῆφον ἰχνεύων.</l>
<l n="861">ἃ σὺ γιγνώσκων τόνδʼ ἐξαπατᾷς καὶ ὀνειροπολεῖς περὶ σαυτοῦ.</l>
</sp>
<sp>
<speaker>Κλέων</speaker>
<l n="862">οὔκουν δεινὸν ταυτί σε λέγειν δῆτʼ ἔστʼ ἐμὲ καὶ διαβάλλειν</l>
<l n="863">πρὸς Ἀθηναίους καὶ τὸν δῆμον, πεποιηκότα πλείονα χρηστὰ</l>
<l n="864">νὴ τὴν Δήμητρα Θεμιστοκλέους πολλῷ περὶ τὴν πόλιν ἤδη;</l>
</sp>
<sp>
<speaker>Ἀλλαντοπώλης</speaker>
<l n="865">ὦ πόλις Ἄργους κλύεθʼ οἷα λέγει. σὺ Θεμιστοκλεῖ ἀντιφερίζεις;</l>
<l n="866">ὃς ἐποίησεν τὴν πόλιν ἡμῶν μεστὴν εὑρὼν ἐπιχειλῆ,</l>
<l n="867">καὶ πρὸς τούτοις ἀριστώσῃ τὸν Πειραιᾶ προσέμαξεν,</l>
<l n="868">ἀφελών τʼ οὐδὲν τῶν ἀρχαίων ἰχθῦς καινοὺς παρέθηκεν·</l>
<l n="869">σὺ δʼ Ἀθηναίους ἐζήτησας μικροπολίτας ἀποφῆναι</l>
<l n="870">διατειχίζων καὶ χρησμῳδῶν, ὁ Θεμιστοκλεῖ ἀντιφερίζων.</l>
<l n="871">κἀκεῖνος μὲν φεύγει τὴν γῆν σὺ δʼ Ἀχιλλείων ἀπομάττει.</l>
</sp>
<sp>
<speaker>Κλέων</speaker>
<l n="872">οὔκουν ταυτὶ δεινὸν ἀκούειν ὦ Δῆμʼ ἐστίν μʼ ὑπὸ τούτου,</l>
<l n="873">ὁτιή σε φιλῶ;</l>
</sp>
<sp>
<speaker>Δῆμος</speaker>
<l n="874">παὖ ὦ οὗτος, καὶ μὴ σκέρβολλε πονηρά.</l>
<l n="875">πολλοῦ δὲ πολύν με χρόνον καὶ νῦν ἐλελήθης ἐγκρυφιάζων.</l>
</sp>
<sp>
<speaker>Ἀλλαντοπώλης</speaker>
<l n="876">μιαρώτατος, ὦ Δημακίδιον, καὶ πλεῖστα πανοῦργα δεδρακώς,<milestone ed="p" n="824" unit="card"/>
</l>
</sp>
</div>
<div type="pnigos">
<sp>
<speaker>Ἀλλαντοπώλης</speaker>
<l n="877">ὁπόταν χασμᾷ, καὶ τοὺς καυλοὺς</l>
<l n="878">τῶν εὐθυνῶν ἐκκαυλίζων</l>
<l n="879">καταβροχθίζει, κἀμφοῖν χειροῖν</l>
<l n="880">μυστιλᾶται τῶν δημοσίων.</l>
</sp>
<sp>
<speaker>Κλέων</speaker>
<l n="881">οὐ χαιρήσεις, ἀλλά σε κλέπτονθʼ</l>
<l n="882">αἱρήσω γʼὼ τρεῖς μυριάδας.</l>
</sp>
<sp>
<speaker>Ἀλλαντοπώλης</speaker>
<l n="883">τί θαλαττοκοπεῖς καὶ πλατυγίζεις,</l>
<l n="884">μιαρώτατος ὢν περὶ τὸν δῆμον</l>
<l n="885">τὸν Ἀθηναίων; καί σʼ ἐπιδείξω</l>
<l n="886">νὴ τὴν Δήμητρʼ, ἢ μὴ ζῴην,</l>
<l n="887">δωροδοκήσαντʼ ἐκ Μυτιλήνης</l>
<l n="888">πλεῖν ἢ μνᾶς τετταράκοντα.<milestone ed="p" n="836" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="889">ὦ πᾶσιν ἀνθρώποις φανεὶς μέγιστον ὠφέλημα,</l>
<l n="890">ζηλῶ σε τῆς εὐγλωττίας. εἰ γὰρ ὧδʼ ἐποίσεις,</l>
<l n="891">μέγιστος Ἑλλήνων ἔσει, καὶ μόνος καθέξεις</l>
<l n="892">τἀν τῇ πόλει τῶν ξυμμάχων τʼ ἄρξεις ἔχων τρίαιναν,</l>
<l n="893">ᾗ πολλὰ χρήματʼ ἐργάσει σείων τε καὶ ταράττων.<milestone ed="p" n="841" unit="card"/>
</l>
</sp>
</div>
<div type="Antikatakeleusmos">
<sp>
<speaker>Χορός</speaker>
<l n="894">καὶ μὴ μεθῇς τὸν ἄνδρʼ, ἐπειδή σοι λαβὴν δέδωκεν·</l>
<l n="895">κατεργάσει γὰρ ῥᾳδίως πλευρὰς ἔχων τοιαύτας.<milestone ed="p" n="843" unit="card"/>
</l>
</sp>
</div>
<div type="antepirrheme">
<sp>
<speaker>Κλέων</speaker>
<l n="896">οὐκ ὦγαθοὶ ταῦτʼ ἐστί πω ταύτῃ μὰ τὸν Ποσειδῶ.</l>
<l n="897">ἐμοὶ γάρ ἐστʼ εἰργασμένον τοιοῦτον ἔργον ὥστε</l>
<l n="898">ἁπαξάπαντας τοὺς ἐμοὺς ἐχθροὺς ἐπιστομίζειν,</l>
<l n="899">ἕως ἂν ᾖ τῶν ἀσπίδων τῶν ἐκ Πύλου τι λοιπόν.</l>
</sp>
<sp>
<speaker>Ἀλλαντοπώλης</speaker>
<l n="900">ἐπίσχες ἐν ταῖς ἀσπίσιν· λαβὴν γὰρ ἐνδέδωκας.</l>
<l n="901">οὐ γάρ σʼ ἐχρῆν, εἴπερ φιλεῖς τὸν δῆμον, ἐκ προνοίας</l>
<l n="902">ταύτας ἐᾶν αὐτοῖσι τοῖς πόρπαξιν ἀνατεθῆναι.</l>
<l n="903">ἀλλʼ ἐστὶ τοῦτʼ ὦ Δῆμε μηχάνημʼ, ἵνʼ ἢν σὺ βούλῃ</l>
<l n="904">τὸν ἄνδρα κολάσαι τουτονί, σοὶ τοῦτο μὴ κʼγένηται.</l>
<l n="905">ὁρᾷς γὰρ αὐτῷ στῖφος οἷόν ἐστι βυρσοπωλῶν</l>
<l n="906">νεανιῶν· τούτους δὲ περιοικοῦσι μελιτοπῶλαι</l>
<l n="907">καὶ τυροπῶλαι· τοῦτο δʼ εἰς ἕν ἐστι συγκεκυφός,</l>
<l n="908">ὥστʼ εἰ σὺ βριμήσαιο καὶ βλέψειας ὀστρακίνδα,</l>
<l n="909">νύκτωρ καθαρπάσαντες ἂν τὰς ἀσπίδας θέοντες</l>
<l n="910">τὰς ἐσβολὰς τῶν ἀλφίτων ἂν καταλάβοιεν ἡμῶν.</l>
</sp>
<sp>
<speaker>Δῆμος</speaker>
<l n="911">οἴμοι τάλας· ἔχουσι γὰρ πόρπακας; ὦ πόνηρε</l>
<l n="912">ὅσον με παρεκόπτου χρόνον τοιαῦτα κρουσιδημῶν.</l>
</sp>
<sp>
<speaker>Κλέων</speaker>
<l n="913">ὦ δαιμόνιε μὴ τοῦ λέγοντος ἴσθι, μηδʼ οἰηθῇς</l>
<l n="914">ἐμοῦ ποθʼ εὑρήσειν φίλον βελτίονʼ· ὅστις εἷς ὢν</l>
<l n="915">ἔπαυσα τοὺς ξυνωμότας, καί μʼ οὐ λέληθεν οὐδὲν</l>
<l n="916">ἐν τῇ πόλει ξυνιστάμενον, ἀλλʼ εὐθέως κέκραγα.</l>
</sp>
<sp>
<speaker>Ἀλλαντοπώλης</speaker>
<l n="917">ὅπερ γὰρ οἱ τὰς ἐγχέλεις θηρώμενοι πέπονθας.</l>
<l n="918">ὅταν μὲν ἡ λίμνη καταστῇ, λαμβάνουσιν οὐδέν·</l>
<l n="919">ἐὰν δʼ ἄνω τε καὶ κάτω τὸν βόρβορον κυκῶσιν,</l>
<l n="920">αἱροῦσι· καὶ σὺ λαμβάνεις, ἢν τὴν πόλιν ταράττῃς.</l>
<l n="921">ἓν δʼ εἰπέ μοι τοσουτονί· σκύτη τοσαῦτα πωλῶν</l>
<l n="922">ἔδωκας ἤδη τουτῳὶ κάττυμα παρὰ σεαυτοῦ</l>
<l n="923">ταῖς ἐμβάσιν φάσκων φιλεῖν;</l>
</sp>
<sp>
<speaker>Δῆμος</speaker>
<l n="924">οὐ δῆτα μὰ τὸν Ἀπόλλω.</l>
</sp>
<sp>
<speaker>Ἀλλαντοπώλης</speaker>
<l n="925">ἔγνωκας οὖν δῆτʼ αὐτὸν οἷός ἐστιν; ἀλλʼ ἐγώ σοι</l>
<l n="926">ζεῦγος πριάμενος ἐμβάδων τουτὶ φορεῖν δίδωμι.</l>
</sp>
<sp>
<speaker>Δῆμος</speaker>
<l n="927">κρίνω σʼ ὅσων ἐγᾦδα περὶ τὸν δῆμον ἄνδρʼ ἄριστον</l>
<l n="928">εὐνούστατόν τε τῇ πόλει καὶ τοῖσι δακτύλοισιν.</l>
</sp>
<sp>
<speaker>Κλέων</speaker>
<l n="929">οὐ δεινὸν οὖν δῆτʼ ἐμβάδας τοσουτονὶ δύνασθαι,</l>
<l n="930">ἐμοῦ δὲ μὴ μνείαν ἔχειν ὅσων πέπονθας; ὅστις</l>
<l n="931">ἔπαυσα τοὺς βινουμένους, τὸν Γρύττον ἐξαλείψας.</l>
</sp>
<sp>
<speaker>Ἀλλαντοπώλης</speaker>
<l n="932">οὔκουν σε δῆτα ταῦτα δεινόν ἐστι πρωκτοτηρεῖν</l>
<l n="933">παῦσαί τε τοὺς βινουμένους; κοὐκ ἔσθʼ ὅπως ἐκείνους</l>
<l n="934">οὐχὶ φθονῶν ἔπαυσας, ἵνα μὴ ῥήτορες γένωνται.</l>
<l n="935">τονδὶ δʼ ὁρῶν ἄνευ χιτῶνος ὄντα τηλικοῦτον</l>
<l n="936">οὐπώποτʼ ἀμφιμασχάλου τὸν Δῆμον ἠξίωσας</l>
<l n="937">χειμῶνος ὄντος· ἀλλʼ ἐγώ σοι τουτονὶ δίδωμι.</l>
</sp>
<sp>
<speaker>Δῆμος</speaker>
<l n="938">τοιουτονὶ Θεμιστοκλῆς οὐπώποτʼ ἐπενόησεν.</l>
<l n="939">καίτοι σοφὸν κἀκεῖνʼ ὁ Πειραιεύς· ἔμοιγε μέντοι</l>
<l n="940">οὐ μεῖζον εἶναι φαίνετʼ ἐξεύρημα τοῦ χιτῶνος.<milestone ed="p" n="887" unit="card"/>
</l>
</sp>
<sp>
<speaker>Κλέων</speaker>
<l n="941">οἴμοι τάλας οἵοις πιθηκισμοῖς με περιελαύνεις.</l>
</sp>
<sp>
<speaker>Ἀλλαντοπώλης</speaker>
<l n="942">οὔκ, ἀλλʼ ὅπερ πίνων ἀνὴρ πέπονθʼ ὅταν χεσείῃ,</l>
<l n="943">τοῖσιν τρόποις τοῖς σοῖσιν ὥσπερ βλαυτίοισι χρῶμαι.</l>
</sp>
<sp>
<speaker>Κλέων</speaker>
<l n="944">ἀλλʼ οὐχ ὑπερβαλεῖ με θωπείαις· ἐγὼ γὰρ αὐτὸν</l>
<l n="945">προσαμφιῶ τοδί· σὺ δʼ οἴμωζʼ ὦ πόνηρʼ.</l>
</sp>
<sp>
<speaker>Δῆμος</speaker>
<l n="946">ἰαιβοῖ.</l>
<l n="947">οὐκ ἐς κόρακας ἀποφθερεῖ βύρσης κάκιστον ὄζων;</l>
</sp>
<sp>
<speaker>Ἀλλαντοπώλης</speaker>
<l n="948">καὶ τοῦτό <add>γʼ</add> ἐπίτηδές σε περιήμπεσχʼ, ἵνα σʼ ἀποπνίξῃ·</l>
<l n="949">καὶ πρότερον ἐπεβούλευσέ σοι. τὸν καυλὸν οἶσθʼ ἐκεῖνον</l>
<l n="950">τοῦ σιλφίου τὸν ἄξιον γενόμενον;</l>
</sp>
<sp>
<speaker>Δῆμος</speaker>
<l n="951">οἶδα μέντοι.</l>
</sp>
<sp>
<speaker>Ἀλλαντοπώλης</speaker>
<l n="952">ἐπίτηδες οὗτος αὐτὸν ἔσπευδʼ ἄξιον γενέσθαι,</l>
<l n="953">ἵνʼ ἐσθίοιτʼ ὠνούμενοι, κἄπειτʼ ἐν ἡλιαίᾳ</l>
<l n="954">βδέοντες ἀλλήλους ἀποκτείνειαν οἱ δικασταί.</l>
</sp>
<sp>
<speaker>Δῆμος</speaker>
<l n="955">νὴ τὸν Ποσειδῶ καὶ πρὸς ἐμὲ τοῦτʼ εἶπʼ ἀνὴρ Κόπρειος.</l>
</sp>
<sp>
<speaker>Ἀλλαντοπώλης</speaker>
<l n="956">οὐ γὰρ τόθʼ ὑμεῖς βδεόμενοι δήπου ʼγένεσθε πυρροί;</l>
</sp>
<sp>
<speaker>Δῆμος</speaker>
<l n="957">καὶ νὴ Δίʼ ἦν γε τοῦτο Πυρράνδρου τὸ μηχάνημα.</l>
</sp>
<sp>
<speaker>Κλέων</speaker>
<l n="958">οἵοισί μʼ ὦ πανοῦργε βωμολοχεύμασιν ταράττεις.</l>
</sp>
<sp>
<speaker>Ἀλλαντοπώλης</speaker>
<l n="959">ἡ γὰρ θεός μʼ ἐκέλευσε νικῆσαί σʼ ἀλαζονείαις.</l>
</sp>
<sp>
<speaker>Κλέων</speaker>
<l n="960">ἀλλʼ οὐχὶ νικήσεις. ἐγὼ γάρ φημί σοι παρέξειν</l>
<l n="961">ὦ Δῆμε μηδὲν δρῶντι μισθοῦ τρύβλιον ῥοφῆσαι.</l>
</sp>
<sp>
<speaker>Ἀλλαντοπώλης</speaker>
<l n="962">ἐγὼ δὲ κυλίχνιόν γέ σοι καὶ φάρμακον δίδωμι</l>
<l n="963">τἀν τοῖσιν ἀντικνημίοις ἑλκύδρια περιαλείφειν.</l>
</sp>
<sp>
<speaker>Κλέων</speaker>
<l n="964">ἐγὼ δὲ τὰς πολιάς γέ σοὐκλέγων νέον ποιήσω.</l>
</sp>
<sp>
<speaker>Ἀλλαντοπώλης</speaker>
<l n="965">ἰδοὺ δέχου κέρκον λαγῶ τὠφθαλμιδίω περιψῆν.</l>
</sp>
<sp>
<speaker>Κλέων</speaker>
<l n="966">ἀπομυξάμενος ὦ Δῆμέ μου πρὸς τὴν κεφαλὴν ἀποψῶ.<milestone ed="p" n="911" unit="card"/>
</l>
</sp>
</div>
<div type="antipnigos">
<sp>
<speaker>Ἀλλαντοπώλης</speaker>
<l n="967">ἐμοῦ μὲν οὖν.</l>
</sp>
<sp>
<speaker>Κλέων</speaker>
<l n="968">ἐμοῦ μὲν οὖν.</l>
<l n="969">ἐγώ σε ποιήσω τριηραρχεῖν</l>
<l n="970">
<add>ἀναλίσκοντα τῶν</add>
</l>
<l n="971">
<add>σαυτοῦ,</add> παλαιὰν ναῦν ἔχοντʼ,</l>
<l n="972">εἰς ἣν ἀναλῶν οὐκ ἐφέξεις</l>
<l n="973">οὐδὲ ναυπηγούμενος·</l>
<l n="974">διαμηχανήσομαί θʼ ὅπως</l>
<l n="975">ἂν ἱστίον σαπρὸν λάβῃς.</l>
</sp>
<sp>
<speaker>Χορός</speaker>
<l n="976">ἁνὴρ παφλάζει, παῦε παῦʼ,</l>
<l n="977">ὑπερζέων· ὑφελκτέον</l>
<l n="978">τῶν δᾳδίων ἀπαρυστέον</l>
<l n="979">τε τῶν ἀπειλῶν ταυτῃί.</l>
</sp>
<sp>
<speaker>Κλέων</speaker>
<l n="980">δώσεις ἐμοὶ καλὴν δίκην</l>
<l n="981">ἰπούμενος ταῖς ἐσφοραῖς.</l>
<l n="982">ἐγὼ γὰρ ἐς τοὺς πλουσίους</l>
<l n="983">σπεύσω σʼ ὅπως ἂν ἐγγραφῇς.</l>
</sp>
<sp>
<speaker>Ἀλλαντοπώλης</speaker>
<l n="984">ἐγὼ δʼ ἀπειλήσω μὲν οὐδέν,</l>
<l n="985">εὔχομαι δέ σοι ταδί·</l>
<l n="986">τὸ μὲν τάγηνον τευθίδων</l>
<l n="987">ἐφεστάναι σίζον· σὲ δὲ</l>
<l n="988">γνώμην ἐρεῖν μέλλοντα περὶ</l>
<l n="989">Μιλησίων καὶ κερδανεῖν</l>
<l n="990">τάλαντον, ἢν κατεργάσῃ,</l>
<l n="991">σπεύδειν ὅπως τῶν τευθίδων</l>
<l n="992">ἐμπλήμενος φθαίης ἔτʼ εἰς</l>
<l n="993">ἐκκλησίαν ἐλθών· ἔπειτα</l>
<l n="994">πρὶν φαγεῖν ἀνὴρ μεθήκοι,</l>
<l n="995">καὶ σὺ τὸ τάλαντον λαβεῖν</l>
<l n="996">βουλόμενος ἐσθίων</l>
<l n="997">ἐναποπνιγείης.</l>
</sp>
</div>
<div type="sphragis">
<sp>
<speaker>Χορός</speaker>
<l n="998">εὖ γε νὴ τὸν Δία καὶ τὸν Ἀπόλλω καὶ τὴν Δήμητρα.</l>
</sp>
</div>
</div>
<milestone ed="p" n="942" unit="card"/>
<div type="Episode">
<sp>
<speaker>Δῆμος</speaker>
<l n="999">κἀμοὶ δοκεῖ· καὶ τἄλλα γʼ εἶναι καταφανῶς</l>
<l n="1000">ἀγαθὸς πολίτης, οἶος οὐδείς πω χρόνου</l>
<l n="1001">ἀνὴρ γεγένηται τοῖσι πολλοῖς τοὐβολοῦ.</l>
<l n="1002">σὺ δʼ ὦ Παφλαγὼν φάσκων φιλεῖν μʼ ἐσκορόδισας.</l>
<l n="1003">καὶ νῦν ἀπόδος τὸν δακτύλιον, ὡς οὐκέτι</l>
<l n="1004">ἐμοὶ ταμιεύσεις.</l>
</sp>
<sp>
<speaker>Κλέων</speaker>
<l n="1005">ἔχε· τοσοῦτον δʼ ἴσθʼ ὅτι,</l>
<l n="1006">εἰ μή μʼ ἐάσεις ἐπιτροπεύειν, ἕτερος αὖ</l>
<l n="1007">ἐμοῦ πανουργότερός τις ἀναφανήσεται.</l>
</sp>
<sp>
<speaker>Δῆμος</speaker>
<l n="1008">οὐκ ἔσθʼ ὅπως ὁ δακτύλιός ἐσθʼ οὑτοσὶ</l>
<l n="1009">οὑμός· τὸ γοῦν σημεῖον ἕτερον φαίνεται,</l>
<l n="1010">ἀλλʼ ἢ οὐ καθορῶ.</l>
</sp>
<sp>
<speaker>Ἀλλαντοπώλης</speaker>
<l n="1011">φέρʼ ἴδω τί σοι σημεῖον ἦν;</l>
</sp>
<sp>
<speaker>Δῆμος</speaker>
<l n="1012">δημοῦ βοείου θρῖον ἐξωπτημένον.</l>
</sp>
<sp>
<speaker>Ἀλλαντοπώλης</speaker>
<l n="1013">οὐ τοῦτʼ ἔνεστιν.</l>
</sp>
<sp>
<speaker>Δῆμος</speaker>
<l n="1014">οὐ τὸ θρῖον; ἀλλὰ τί;</l>
</sp>
<sp>
<speaker>Ἀλλαντοπώλης</speaker>
<l n="1015">λάρος κεχηνὼς ἐπὶ πέτρας δημηγορῶν.</l>
</sp>
<sp>
<speaker>Δῆμος</speaker>
<l n="1016">αἰβοῖ τάλας.</l>
</sp>
<sp>
<speaker>Ἀλλαντοπώλης</speaker>
<l n="1017">τί ἔστιν;</l>
</sp>
<sp>
<speaker>Δῆμος</speaker>
<l n="1018">ἀπόφερʼ ἐκποδών.</l>
<l n="1019">οὐ τὸν ἐμὸν εἶχεν ἀλλὰ τὸν Κλεωνύμου.</l>
<l n="1020">παρʼ ἐμοῦ δὲ τουτονὶ λαβὼν ταμίευέ μοι.</l>
</sp>
<sp>
<speaker>Κλέων</speaker>
<l n="1021">μὴ δῆτά πώ γʼ ὦ δέσποτʼ, ἀντιβολῶ σʼ ἐγώ,</l>
<l n="1022">πρὶν ἄν γε τῶν χρησμῶν ἀκούσῃς τῶν ἐμῶν.</l>
</sp>
<sp>
<speaker>Ἀλλαντοπώλης</speaker>
<l n="1023">καὶ τῶν ἐμῶν νυν.</l>
</sp>
<sp>
<speaker>Κλέων</speaker>
<l n="1024">ἀλλʼ ἐὰν τούτῳ πίθῃ,</l>
<l n="1025">μολγὸν γενέσθαι δεῖ σε.</l>
</sp>
<sp>
<speaker>Ἀλλαντοπώλης</speaker>
<l n="1026">κἄν γε τουτῳί,</l>
<l n="1027">ψωλὸν γενέσθαι δεῖ σε μέχρι τοῦ μυρρίνου.</l>
</sp>
<sp>
<speaker>Κλέων</speaker>
<l n="1028">ἀλλʼ οἵ γʼ ἐμοὶ λέγουσιν ὡς ἄρξαι σε δεῖ</l>
<l n="1029">χώρας ἁπάσης ἐστεφανωμένον ῥόδοις.</l>
</sp>
<sp>
<speaker>Ἀλλαντοπώλης</speaker>
<l n="1030">οὑμοὶ δέ γʼ αὖ λέγουσιν ὡς ἁλουργίδα</l>
<l n="1031">ἔχων κατάπαστον καὶ στεφάνην ἐφʼ ἅρματος</l>
<l n="1032">χρυσοῦ διώξει Σμικύθην καὶ κύριον.</l>
</sp>
<sp>
<speaker>Χορός</speaker>
<l n="1033">καὶ μὴν ἔνεγκʼ αὐτοὺς ἰών, ἵνʼ οὑτοσὶ</l>
<l n="1034">αὐτῶν ἀκούσῃ.</l>
</sp>
<sp>
<speaker>Δῆμος</speaker>
<l n="1035">πάνυ γε. καὶ σύ νυν φέρε.</l>
</sp>
<sp>
<speaker>Κλέων</speaker>
<l n="1036">ἰδού.</l>
</sp>
<sp>
<speaker>Ἀλλαντοπώλης</speaker>
<l n="1037">ἰδοὺ νὴ τὸν Δίʼ· οὐδὲν κωλύει.<milestone ed="p" n="973" unit="card"/>
</l>
</sp>
</div>
<div type="Choral">
<div type="strophe">
<sp>
<speaker>Χορός</speaker>
<l n="1038">ἥδιστον φάος ἡμέρας</l>
<l n="1039">ἔσται τοῖσι παροῦσι καὶ</l>
<l n="1040">τοῖσι δεῦρʼ ἀφικνουμένοις,</l>
<l n="1041">ἢν Κλέων ἀπόληται.</l>
<l n="1042">καίτοι πρεσβυτέρων τινῶν</l>
<l n="1043">οἵων ἀργαλεωτάτων</l>
<l n="1044">ἐν τῷ δείγματι τῶν δικῶν</l>
<l n="1045">ἤκουσʼ ἀντιλεγόντων,</l>
<l n="1046">ὡς εἰ μὴ ʼγένεθʼ οὗτος ἐν</l>
<l n="1047">τῇ πόλει μέγας, οὐκ ἂν ἤστην</l>
<l n="1048">σκεύη δύο χρησίμω,</l>
<l n="1049">δοῖδυξ οὐδὲ τορύνη.<milestone ed="p" n="985" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="1050">ἀλλὰ καὶ τόδʼ ἔγωγε θαυμάζω</l>
<l n="1051">τῆς ὑομουσίας</l>
<l n="1052">αὐτοῦ· φασὶ γὰρ αὐτὸν οἱ</l>
<l n="1053">παῖδες οἳ ξυνεφοίτων,</l>
<l n="1054">τὴν Δωριστὶ μόνην ἂν ἁρμόττεσθαι</l>
<l n="1055">θαμὰ τὴν λύραν,</l>
<l n="1056">ἄλλην δʼ οὐκ ἐθέλειν μαθεῖν·</l>
<l n="1057">κᾆτα τὸν κιθαριστὴν</l>
<l n="1058">ὀργισθέντʼ ἀπάγειν κελεύειν,</l>
<l n="1059">ὡς ἁρμονίαν ὁ παῖς</l>
<l n="1060">οὗτος οὐ δύναται μαθεῖν</l>
<l n="1061">ἢν μὴ Δωροδοκιστί.<milestone ed="p" n="997" unit="card"/>
</l>
</sp>
</div>
</div>
<div type="Episode">
<sp>
<speaker>Κλέων</speaker>
<l n="1062">ἰδοὺ θέασαι, κοὐχ ἅπαντας ἐκφέρω.</l>
</sp>
<sp>
<speaker>Ἀλλαντοπώλης</speaker>
<l n="1063">οἴμʼ ὡς χεσείω, κοὐχ ἅπαντας ἐκφέρω.</l>
</sp>
<sp>
<speaker>Δῆμος</speaker>
<l n="1064">ταυτὶ τί ἔστι;</l>
</sp>
<sp>
<speaker>Κλέων</speaker>
<l n="1065">λόγια.</l>
</sp>
<sp>
<speaker>Δῆμος</speaker>
<l n="1066">πάντʼ;</l>
</sp>
<sp>
<speaker>Κλέων</speaker>
<l n="1067">ἐθαύμασας;</l>
<l n="1068">καὶ νὴ Δίʼ ἔτι γέ μοὔστι κιβωτὸς πλέα.</l>
</sp>
<sp>
<speaker>Ἀλλαντοπώλης</speaker>
<l n="1069">ἐμοὶ δʼ ὑπερῷον καὶ ξυνοικία δύο.</l>
</sp>
<sp>
<speaker>Δῆμος</speaker>
<l n="1070">φέρʼ ἴδω, τίνος γάρ εἰσιν οἱ χρησμοί ποτε;</l>
</sp>
<sp>
<speaker>Κλέων</speaker>
<l n="1071">οὑμοὶ μέν εἰσι Βάκιδος.</l>
</sp>
<sp>
<speaker>Δῆμος</speaker>
<l n="1072">οἱ δὲ σοὶ τίνος;</l>
</sp>
<sp>
<speaker>Ἀλλαντοπώλης</speaker>
<l n="1073">Γλάνιδος, ἀδελφοῦ τοῦ Βάκιδος γεραιτέρου.</l>
</sp>
<sp>
<speaker>Δῆμος</speaker>
<l n="1074">εἰσὶν δὲ περὶ τοῦ;</l>
</sp>
<sp>
<speaker>Κλέων</speaker>
<l n="1075">περὶ Ἀθηνῶν, περὶ Πύλου,</l>
<l n="1076">περὶ σοῦ, περὶ ἐμοῦ, περὶ ἁπάντων πραγμάτων.</l>
</sp>
<sp>
<speaker>Δῆμος</speaker>
<l n="1077">οἱ σοὶ δὲ περὶ τοῦ;</l>
</sp>
<sp>
<speaker>Ἀλλαντοπώλης</speaker>
<l n="1078">περὶ Ἀθηνῶν, περὶ φακῆς,</l>
<l n="1079">περὶ Λακεδαιμονίων, περὶ σκόμβρων νέων,</l>
<l n="1080">περὶ τῶν μετρούντων τἄλφιτʼ ἐν ἀγορᾷ κακῶς,</l>
<l n="1081">περὶ σοῦ, περὶ ἐμοῦ, περὶ ἁπάντων πραγμάτων.</l>
</sp>
<sp>
<speaker>Δῆμος</speaker>
<l n="1082">ἄγε νυν ὅπως αὐτοὺς ἀναγνώσεσθέ μοι,</l>
<l n="1083">καὶ τὸν περὶ ἐμοῦ ʼκεῖνον ᾧπερ ἥδομαι,</l>
<l n="1084">ὡς ἐν νεφέλαισιν αἰετὸς γενήσομαι.<milestone ed="p" n="1014" unit="card"/>
</l>
</sp>
<sp>
<speaker>Κλέων</speaker>
<l n="1085">ἄκουε δή νυν καὶ πρόσεχε τὸν νοῦν ἐμοί.</l>
<l n="1086">φράζευ Ἐρεχθεΐδη λογίων ὁδόν, ἥν σοι Ἀπόλλων</l>
<l n="1087">ἴαχεν ἐξ ἀδύτοιο διὰ τριπόδων ἐριτίμων.</l>
<l n="1088">σῴζεσθαί σʼ ἐκέλευσʼ ἱερὸν κύνα καρχαρόδοντα,</l>
<l n="1089">ὃς πρὸ σέθεν λάσκων καὶ ὑπὲρ σοῦ δεινὰ κεκραγὼς</l>
<l n="1090">σοὶ μισθὸν ποριεῖ, κἂν μὴ δρᾷ ταῦτʼ ἀπολεῖται.</l>
<l n="1091">πολλοὶ γὰρ μίσει σφε κατακρώζουσι κολοιοί.</l>
</sp>
<sp>
<speaker>Δῆμος</speaker>
<l n="1092">ταυτὶ μὰ τὴν Δήμητρʼ ἐγὼ οὐκ οἶδʼ ὅ τι λέγει.</l>
<l n="1093">τί γάρ ἐστʼ Ἐρεχθεῖ καὶ κολοιοῖς καὶ κυνί;</l>
</sp>
<sp>
<speaker>Κλέων</speaker>
<l n="1094">ἐγὼ μέν εἰμʼ ὁ κύων· πρὸ σοῦ γὰρ ἀπύω·</l>
<l n="1095">σοὶ δʼ εἶπε σῴζεσθαί μʼ ὁ Φοῖβος τὸν κύνα.</l>
</sp>
<sp>
<speaker>Ἀλλαντοπώλης</speaker>
<l n="1096">οὐ τοῦτό φησʼ ὁ χρησμός, ἀλλʼ ὁ κύων ὁδὶ</l>
<l n="1097">ὥσπερ θύρας σοῦ τῶν λογίων παρεσθίει.</l>
<l n="1098">ἐμοὶ γάρ ἐστʼ ὀρθῶς περὶ τούτου τοῦ κυνός.</l>
</sp>
<sp>
<speaker>Δῆμος</speaker>
<l n="1099">λέγε νυν· ἐγὼ δὲ πρῶτα λήψομαι λίθον,</l>
<l n="1100">ἵνα μή μʼ ὁ χρησμὸς τὸ πέος οὑτοσὶ δάκῃ.</l>
</sp>
<sp>
<speaker>Ἀλλαντοπώλης</speaker>
<l n="1101">φράζευ Ἐρεχθεΐδη κύνα Κέρβερον ἀνδραποδιστήν,</l>
<l n="1102">ὃς κέρκῴ σαίνων σʼ ὁπόταν δειπνῇς ἐπιτηρῶν</l>
<l n="1103">ἐξέδεταί σου τοὔψον, ὅταν σύ ποι ἄλλοσε χάσκῃς·</l>
<l n="1104">ἐσφοιτῶν τʼ ἐς τοὐπτάνιον λήσει σε κυνηδὸν</l>
<l n="1105">νύκτωρ τὰς λοπάδας καὶ τὰς νήσους διαλείχων.</l>
</sp>
<sp>
<speaker>Δῆμος</speaker>
<l n="1106">νὴ τὸν Ποσειδῶ πολύ γʼ ἄμεινον ὦ Γλάνι.</l>
</sp>
<sp>
<speaker>Κλέων</speaker>
<l n="1107">ὦ τᾶν ἄκουσον, εἶτα διάκρινον τόδε.</l>
<l n="1108">ἔστι γυνή, τέξει δὲ λέονθʼ ἱεραῖς ἐν Ἀθήναις,</l>
<l n="1109">ὃς περὶ τοῦ δήμου πολλοῖς κώνωψι μαχεῖται</l>
<l n="1110">ὥστε περὶ σκύμνοισι βεβηκώς· τὸν σὺ φυλάξαι,</l>
<l n="1111">τεῖχος ποιήσας ξύλινον πύργους τε σιδηροῦς.</l>
<l n="1112">ταῦτʼ οἶσθʼ ὅ τι λέγει;</l>
</sp>
<sp>
<speaker>Δῆμος</speaker>
<l n="1113">μὰ τὸν Ἀπόλλω ʼγὼ μὲν οὔ.</l>
</sp>
<sp>
<speaker>Κλέων</speaker>
<l n="1114">ἔφραζεν ὁ θεός σοι σαφῶς σῴζειν ἐμέ·</l>
<l n="1115">ἐγὼ γὰρ ἀντὶ τοῦ λέοντός εἰμί σοι.</l>
</sp>
<sp>
<speaker>Δῆμος</speaker>
<l n="1116">καὶ πῶς μʼ ἐλελήθης Ἀντιλέων γεγενημένος;</l>
</sp>
<sp>
<speaker>Ἀλλαντοπώλης</speaker>
<l n="1117">ἓν οὐκ ἀναδιδάσκει σε τῶν λογίων ἑκών,</l>
<l n="1118">ὃ μόνον σιδηροῦν ἐστι τεῖχος καὶ ξύλον,</l>
<l n="1119">ἐν ᾧ σε σῴζειν τόνδʼ ἐκέλευσʼ ὁ Λοξίας.</l>
</sp>
<sp>
<speaker>Δῆμος</speaker>
<l n="1120">πῶς δῆτα τοῦτʼ ἔφραζεν ὁ θεός;</l>
</sp>
<sp>
<speaker>Ἀλλαντοπώλης</speaker>
<l n="1121">τουτονὶ</l>
<l n="1122">δῆσαί σʼ ἐκέλευʼ ἐν πεντεσυρίγγῳ ξύλῳ.</l>
</sp>
<sp>
<speaker>Δῆμος</speaker>
<l n="1123">ταυτὶ τελεῖσθαι τὰ λόγιʼ ἤδη μοι δοκεῖ.</l>
</sp>
<sp>
<speaker>Κλέων</speaker>
<l n="1124">μὴ πείθου· φθονεραὶ γὰρ ἐπικρώζουσι κορῶναι.</l>
<l n="1125">ἀλλʼ ἱέρακα φίλει μεμνημένος ἐν φρεσὶν ὅς σοι</l>
<l n="1126">ἤγαγε συνδήσας Λακεδαιμονίων κορακίνους.</l>
</sp>
<sp>
<speaker>Ἀλλαντοπώλης</speaker>
<l n="1127">τοῦτό γέ τοι Παφλαγὼν παρεκινδύνευσε μεθυσθείς.</l>
<l n="1128">Κεκροπίδη κακόβουλε τί τοῦθʼ ἡγεῖ μέγα τοὔργον;</l>
<l n="1129">καί κε γυνὴ φέροι ἄχθος, ἐπεί κεν ἀνὴρ ἀναθείη·</l>
<l n="1130">ἀλλʼ οὐκ ἂν μαχέσαιτο· χέσαιτο γάρ, εἰ μαχέσαιτο.</l>
</sp>
<sp>
<speaker>Κλέων</speaker>
<l n="1131">ἀλλὰ τόδε φράσσαι, πρὸ Πύλου Πύλον ἥν σοι ἔφραζεν.</l>
<l n="1132">ἔστι Πύλος πρὸ Πύλοιο—</l>
</sp>
<sp>
<speaker>Δῆμος</speaker>
<l n="1133">τί τοῦτο λέγει, πρὸ Πύλοιο;<milestone ed="p" n="1060" unit="card"/>
</l>
</sp>
<sp>
<speaker>Ἀλλαντοπώλης</speaker>
<l n="1134">τὰς πυέλους φησὶν καταλήψεσθʼ ἐν βαλανείῳ.</l>
</sp>
<sp>
<speaker>Δῆμος</speaker>
<l n="1135">ἐγὼ δʼ ἄλουτος τήμερον γενήσομαι;</l>
</sp>
<sp>
<speaker>Ἀλλαντοπώλης</speaker>
<l n="1136">οὗτος γὰρ ἡμῶν τὰς πυέλους ἀφήρπασεν.</l>
<l n="1137">ἀλλʼ οὑτοσὶ γάρ ἐστι περὶ τοῦ ναυτικοῦ</l>
<l n="1138">ὁ χρησμός, ᾧ σε δεῖ προσέχειν τὸν νοῦν πάνυ.</l>
</sp>
<sp>
<speaker>Δῆμος</speaker>
<l n="1139">προσέχω· σὺ δʼ ἀναγίγνωσκε, τοῖς ναύταισί μου</l>
<l n="1140">ὅπως ὁ μισθὸς πρῶτον ἀποδοθήσεται.</l>
</sp>
<sp>
<speaker>Ἀλλαντοπώλης</speaker>
<l n="1141">Αἰγεΐδη φράσσαι κυναλώπεκα, μή σε δολώσῃ,</l>
<l n="1142">λαίθαργον ταχύπουν, δολίαν κερδὼ πολύιδριν.</l>
<l n="1143">οἶσθʼ ὅ τι ἐστὶν τοῦτο;</l>
</sp>
<sp>
<speaker>Δῆμος</speaker>
<l n="1144">Φιλόστρατος ἡ κυναλώπηξ.</l>
</sp>
<sp>
<speaker>Ἀλλαντοπώλης</speaker>
<l n="1145">οὐ τοῦτό φησιν, ἀλλὰ ναῦς ἑκάστοτε</l>
<l n="1146">αἰτεῖ ταχείας ἀργυρολόγους οὑτοσί·</l>
<l n="1147">ταύτας ἀπαυδᾷ μὴ διδόναι σʼ ὁ Λοξίας.</l>
</sp>
<sp>
<speaker>Δῆμος</speaker>
<l n="1148">πῶς δὴ τριήρης ἐστὶ κυναλώπηξ;</l>
</sp>
<sp>
<speaker>Ἀλλαντοπώλης</speaker>
<l n="1149">ὅπως;</l>
<l n="1150">ὅτι ἡ τριήρης ἐστὶ χὠ κύων ταχύ.</l>
</sp>
<sp>
<speaker>Δῆμος</speaker>
<l n="1151">πῶς οὖν ἀλώπηξ προσετέθη πρὸς τῷ κυνί;</l>
</sp>
<sp>
<speaker>Ἀλλαντοπώλης</speaker>
<l n="1152">ἀλωπεκίοισι τοὺς στρατιώτας ᾔκασεν,</l>
<l n="1153">ὁτιὴ βότρυς τρώγουσιν ἐν τοῖς χωρίοις.</l>
</sp>
<sp>
<speaker>Δῆμος</speaker>
<l n="1154">εἶεν·</l>
<l n="1155">τούτοις ὁ μισθὸς τοῖς ἀλωπεκίοισι ποῦ;</l>
</sp>
<sp>
<speaker>Ἀλλαντοπώλης</speaker>
<l n="1156">ἐγὼ ποριῶ, καὶ τοῦτον ἡμερῶν τριῶν.</l>
<l n="1157">ἀλλʼ ἔτι τόνδʼ ἐπάκουσον, ὃν εἶπέ σοι ἐξαλέασθαι</l>
<l n="1158">χρησμὸν Λητοΐδης, Κυλλήνην, μή σε δολώσῃ.</l>
</sp>
<sp>
<speaker>Δῆμος</speaker>
<l n="1159">ποίαν Κυλλήνην;</l>
</sp>
<sp>
<speaker>Ἀλλαντοπώλης</speaker>
<l n="1160">τὴν τούτου χεῖρʼ ἐποίησεν</l>
<l n="1161">Κυλλήνην ὀρθῶς, ὁτιή φησʼ, <q>ἔμβαλε κυλλῇ.</q>
</l>
</sp>
<sp>
<speaker>Κλέων</speaker>
<l n="1162">οὐκ ὀρθῶς φράζει· τὴν Κυλλήνην γὰρ ὁ Φοῖβος</l>
<l n="1163">ἐς τὴν χεῖρʼ ὀρθῶς ᾐνίξατο τὴν Διοπείθους.</l>
<l n="1164">ἀλλὰ γάρ ἐστιν ἐμοὶ χρησμὸς περὶ σοῦ πτερυγωτός,</l>
<l n="1165">αἰετὸς ὡς γίγνει καὶ πάσης γῆς βασιλεύεις.</l>
</sp>
<sp>
<speaker>Ἀλλαντοπώλης</speaker>
<l n="1166">καὶ γὰρ ἐμοί· καὶ γῆς καὶ τῆς ἐρυθρᾶς γε θαλάσσης,</l>
<l n="1167">χὤτι γʼ ἐν Ἐκβατάνοις δικάσεις, λείχων ἐπίπαστα.</l>
</sp>
<sp>
<speaker>Κλέων</speaker>
<l n="1168">ἀλλʼ ἐγὼ εἶδον ὄναρ, καί μοὐδόκει ἡ θεὸς αὐτὴ</l>
<l n="1169">τοῦ δήμου καταχεῖν ἀρυταίνῃ πλουθυγίειαν.</l>
</sp>
<sp>
<speaker>Ἀλλαντοπώλης</speaker>
<l n="1170">νὴ Δία καὶ γὰρ ἐγώ· καί μοὐδόκει ἡ θεὸς αὐτὴ</l>
<l n="1171">ἐκ πόλεως ἐλθεῖν καὶ γλαῦξ αὐτῇ ʼπικαθῆσθαι·</l>
<l n="1172">εἶτα κατασπένδειν κατὰ τῆς κεφαλῆς ἀρυβάλλῳ</l>
<l n="1173">ἀμβροσίαν κατὰ σοῦ, κατὰ τούτου δὲ σκοροδάλμην.</l>
</sp>
<sp>
<speaker>Δῆμος</speaker>
<l n="1174">ἰοὺ ἰού.</l>
<l n="1175">οὐκ ἦν ἄρʼ οὐδεὶς τοῦ Γλάνιδος σοφώτερος.</l>
<l n="1176">καὶ νῦν ἐμαυτὸν ἐπιτρέπω σοι τουτονὶ</l>
<l n="1177">γερονταγωγεῖν κἀναπαιδεύειν πάλιν.</l>
</sp>
<sp>
<speaker>Κλέων</speaker>
<l n="1178">μήπω γʼ, ἱκετεύω σʼ, ἀλλʼ ἀνάμεινον, ὡς ἐγὼ</l>
<l n="1179">κριθὰς ποριῶ σοι καὶ βίον καθʼ ἡμέραν.</l>
</sp>
<sp>
<speaker>Δῆμος</speaker>
<l n="1180">οὐκ ἀνέχομαι κριθῶν ἀκούων· πολλάκις</l>
<l n="1181">ἐξηπατήθην ὑπό τε σοῦ καὶ Θουφάνους.</l>
</sp>
<sp>
<speaker>Κλέων</speaker>
<l n="1182">ἀλλʼ ἄλφιτʼ ἤδη σοι ποριῶ ʼσκευασμένα.</l>
</sp>
<sp>
<speaker>Ἀλλαντοπώλης</speaker>
<l n="1183">ἐγὼ δὲ μαζίσκας γε διαμεμαγμένας</l>
<l n="1184">καὶ τοὔψον ὀπτόν· μηδὲν ἄλλʼ εἰ μὴ ʼσθιε.</l>
</sp>
<sp>
<speaker>Δῆμος</speaker>
<l n="1185">ἀνύσατέ νυν ὅ τι περ ποιήσεθʼ· ὡς ἐγώ,</l>
<l n="1186">ὁπότερος ἂν σφῷν νῦν με μᾶλλον εὖ ποιῇ,</l>
<l n="1187">τούτῳ παραδώσω τῆς πυκνὸς τὰς ἡνίας.</l>
</sp>
<sp>
<speaker>Κλέων</speaker>
<l n="1188">τρέχοιμʼ ἂν εἴσω πρότερος.</l>
</sp>
<sp>
<speaker>Ἀλλαντοπώλης</speaker>
<l n="1189">οὐ δῆτʼ ἀλλʼ ἐγώ.<milestone ed="p" n="1111" unit="card"/>
</l>
</sp>
</div>
<div type="Choral">
<div type="strophe" n="1">
<sp>
<speaker>Χορός</speaker>
<l n="1190">ὦ Δῆμε καλήν γʼ ἔχεις</l>
<l n="1191">ἀρχήν, ὅτε πάντες ἄνθρωποι</l>
<l n="1192">δεδίασί σʼ ὥσπερ</l>
<l n="1193">ἄνδρα τύραννον.</l>
<l n="1194">ἀλλʼ εὐπαράγωγος εἶ,</l>
<l n="1195">θωπευόμενός τε χαίρεις</l>
<l n="1196">κἀξαπατώμενος,</l>
<l n="1197">πρὸς τόν τε λέγοντʼ ἀεὶ</l>
<l n="1198">κέχηνας· ὁ νοῦς δέ σου</l>
<l n="1199">παρὼν ἀποδημεῖ.</l>
</sp>
</div>
<div type="strophe" n="2">
<sp>
<speaker>Δῆμος</speaker>
<l n="1200">νοῦς οὐκ ἔνι ταῖς κόμαις</l>
<l n="1201">ὑμῶν, ὅτε μʼ οὐ φρονεῖν</l>
<l n="1202">νομίζετʼ· ἐγὼ δʼ ἑκὼν</l>
<l n="1203">ταῦτʼ ἠλιθιάζω.</l>
<l n="1204">αὐτός τε γὰρ ἥδομαι</l>
<l n="1205">βρύλλων τὸ καθʼ ἡμέραν,</l>
<l n="1206">κλέπτοντά τε βούλομαι</l>
<l n="1207">τρέφειν ἕνα προστάτην·</l>
<l n="1208">τοῦτον δʼ, ὅταν ᾖ πλέως,</l>
<l n="1209">ἄρας ἐπάταξα.</l>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="1210">χοὔτω μὲν ἂν εὖ ποιοῖς,</l>
<l n="1211">εἴ σοι πυκνότης ἔνεστʼ</l>
<l n="1212">ἐν τῷ τρόπῳ, ὡς λέγεις,</l>
<l n="1213">τούτῳ πάνυ πολλή,</l>
<l n="1214">εἰ τούσδʼ ἐπίτηδες ὥσπερ</l>
<l n="1215">δημοσίους τρέφεις</l>
<l n="1216">ἐν τῇ πυκνί, κᾆθʼ ὅταν</l>
<l n="1217">μή σοι τύχῃ ὄψον ὄν,</l>
<l n="1218">τούτων ὃς ἂν ᾖ παχύς,</l>
<l n="1219">θύσας ἐπιδειπνεῖς.</l>
</sp>
</div>
<div type="antistrophe" n="2">
<sp>
<speaker>Δῆμος</speaker>
<l n="1220">σκέψασθε δέ μʼ, εἰ σοφῶς</l>
<l n="1221">αὐτοὺς περιέρχομαι</l>
<l n="1222">τοὺς οἰομένους φρονεῖν</l>
<l n="1223">κἄμʼ ἐξαπατύλλειν.</l>
<l n="1224">τηρῶ γὰρ ἑκάστοτʼ αὐτοὺς</l>
<l n="1225">οὐδὲ δοκῶν ὁρᾶν</l>
<l n="1226">κλέπτοντας· ἔπειτʼ ἀναγκάζω</l>
<l n="1227">πάλιν ἐξεμεῖν</l>
<l n="1228">ἅττʼ ἂν κεκλόφωσί μου,</l>
<l n="1229">κημὸν καταμηλῶν.<milestone ed="p" n="1151" unit="card"/>
</l>
</sp>
</div>
</div>
<div type="Episode">
<sp>
<speaker>Κλέων</speaker>
<l n="1230">ἄπαγʼ ἐς μακαρίαν ἐκποδών.</l>
</sp>
<sp>
<speaker>Ἀλλαντοπώλης</speaker>
<l n="1231">σύ γʼ ὦ φθόρε.</l>
</sp>
<sp>
<speaker>Κλέων</speaker>
<l n="1232">ὦ Δῆμʼ ἐγὼ μέντοι παρεσκευασμένος</l>
<l n="1233">τρίπαλαι κάθημαι βουλόμενός σʼ εὐεργετεῖν.</l>
</sp>
<sp>
<speaker>Ἀλλαντοπώλης</speaker>
<l n="1234">ἐγὼ δὲ δεκάπαλαί γε καὶ δωδεκάπαλαι</l>
<l n="1235">καὶ χιλιόπαλαι καὶ προπαλαιπαλαίπαλαι.</l>
</sp>
<sp>
<speaker>Δῆμος</speaker>
<l n="1236">ἐγὼ δὲ προσδοκῶν γε τρισμυριόπαλαι</l>
<l n="1237">βδελύττομαί σφω καὶ προπαλαιπαλαίπαλαι.</l>
</sp>
<sp>
<speaker>Ἀλλαντοπώλης</speaker>
<l n="1238">οἶσθʼ οὖν ὃ δρᾶσον;</l>
</sp>
<sp>
<speaker>Δῆμος</speaker>
<l n="1239">εἰ δὲ μή, φράσεις γε σύ.</l>
</sp>
<sp>
<speaker>Ἀλλαντοπώλης</speaker>
<l n="1240">ἄφες ἀπὸ βαλβίδων ἐμέ τε καὶ τουτονί,</l>
<l n="1241">ἵνα σʼ εὖ ποιῶμεν ἐξ ἴσου.</l>
</sp>
<sp>
<speaker>Δῆμος</speaker>
<l n="1242">δρᾶν ταῦτα χρή.</l>
<l n="1243">ἄπιτον.</l>
</sp>
<sp>
<speaker>Κλέων καὶ Ἀλλαντοπώλης</speaker>
<l n="1244">ἰδού.</l>
</sp>
<sp>
<speaker>Δῆμος</speaker>
<l n="1245">θέοιτʼ ἄν.</l>
</sp>
<sp>
<speaker>Ἀλλαντοπώλης</speaker>
<l n="1246">ὑποθεῖν οὐκ ἐῶ.</l>
</sp>
<sp>
<speaker>Δῆμος</speaker>
<l n="1247">ἀλλʼ ἢ μεγάλως εὐδαιμονήσω τήμερον</l>
<l n="1248">ὑπὸ τῶν ἐραστῶν νὴ Δίʼ ἢ ʼγὼ θρύψομαι.</l>
</sp>
<sp>
<speaker>Κλέων</speaker>
<l n="1249">ὁρᾷς; ἐγώ σοι πρότερος ἐκφέρω δίφρον.</l>
</sp>
<sp>
<speaker>Ἀλλαντοπώλης</speaker>
<l n="1250">ἀλλʼ οὐ τράπεζαν, ἀλλʼ ἐγὼ προτεραίτερος.</l>
</sp>
<sp>
<speaker>Κλέων</speaker>
<l n="1251">ἰδοὺ φέρω σοι τήνδε μαζίσκην ἐγὼ</l>
<l n="1252">ἐκ τῶν ὀλῶν τῶν ἐκ Πύλου μεμαγμένην.</l>
</sp>
<sp>
<speaker>Ἀλλαντοπώλης</speaker>
<l n="1253">ἐγὼ δὲ μυστίλας μεμυστιλημένας</l>
<l n="1254">ὑπὸ τῆς θεοῦ τῇ χειρὶ τἠλεφαντίνῃ.</l>
</sp>
<sp>
<speaker>Δῆμος</speaker>
<l n="1255">ὡς μέγαν ἄρʼ εἶχες ὦ πότνια τὸν δάκτυλον.</l>
</sp>
<sp>
<speaker>Κλέων</speaker>
<l n="1256">ἐγὼ δʼ ἔτνος γε πίσινον εὔχρων καὶ καλόν·</l>
<l n="1257">ἐτόρυνε δʼ αὔθʼ ἡ Παλλὰς ἡ Πυλαιμάχος.</l>
</sp>
<sp>
<speaker>Ἀλλαντοπώλης</speaker>
<l n="1258">ὦ Δῆμʼ ἐναργῶς ἡ θεός σʼ ἐπισκοπεῖ,</l>
<l n="1259">καὶ νῦν ὑπερέχει σου χύτραν ζωμοῦ πλέαν.</l>
</sp>
<sp>
<speaker>Δῆμος</speaker>
<l n="1260">οἴει γὰρ οἰκεῖσθʼ ἂν ἔτι τήνδε τὴν πόλιν,</l>
<l n="1261">εἰ μὴ φανερῶς ἡμῶν ὑπερεῖχε τὴν χύτραν;</l>
</sp>
<sp>
<speaker>Κλέων</speaker>
<l n="1262">τουτὶ τέμαχός σοὔδωκεν ἡ Φοβεσιστράτη.</l>
</sp>
<sp>
<speaker>Ἀλλαντοπώλης</speaker>
<l n="1263">ἡ δʼ Ὀβριμοπάτρα γʼ ἑφθὸν ἐκ ζωμοῦ κρέας</l>
<l n="1264">καὶ χόλικος ἠνύστρου τε καὶ γαστρὸς τόμον.</l>
</sp>
<sp>
<speaker>Δῆμος</speaker>
<l n="1265">καλῶς γʼ ἐποίησε τοῦ πέπλου μεμνημένη.</l>
</sp>
<sp>
<speaker>Κλέων</speaker>
<l n="1266">ἡ Γοργολόφα σʼ ἐκέλευε τουτουὶ φαγεῖν</l>
<l n="1267">ἐλατῆρος, ἵνα τὰς ναῦς ἐλαύνωμεν καλῶς.</l>
</sp>
<sp>
<speaker>Ἀλλαντοπώλης</speaker>
<l n="1268">λαβὲ καὶ ταδί νυν.</l>
</sp>
<sp>
<speaker>Δῆμος</speaker>
<l n="1269">καὶ τί τούτοις χρήσομαι</l>
<l n="1270">τοῖς ἐντέροις;</l>
</sp>
<sp>
<speaker>Ἀλλαντοπώλης</speaker>
<l n="1271">ἐπίτηδες αὔτʼ ἔπεμψέ σοι</l>
<l n="1272">ἐς τὰς τριήρεις ἐντερόνειαν ἡ θεός·</l>
<l n="1273">ἐπισκοπεῖ γὰρ περιφανῶς τὸ ναυτικόν.</l>
<l n="1274">ἔχε καὶ πιεῖν κεκραμένον τρία καὶ δύο.</l>
</sp>
<sp>
<speaker>Δῆμος</speaker>
<l n="1275">ὡς ἡδὺς ὦ Ζεῦ καὶ τὰ τρία φέρων καλῶς.</l>
</sp>
<sp>
<speaker>Ἀλλαντοπώλης</speaker>
<l n="1276">ἡ Τριτογενὴς γὰρ αὐτὸν ἐνετριτώνισεν.</l>
</sp>
<sp>
<speaker>Κλέων</speaker>
<l n="1277">λαβέ νυν πλακοῦντος πίονος παρʼ ἐμοῦ τόμον.<milestone ed="p" n="1191" unit="card"/>
</l>
</sp>
<sp>
<speaker>Ἀλλαντοπώλης</speaker>
<l n="1278">παρʼ ἐμοῦ δʼ ὅλον γε τὸν πλακοῦντα τουτονί.</l>
</sp>
<sp>
<speaker>Κλέων</speaker>
<l n="1279">ἀλλʼ οὐ λαγῷʼ ἕξεις ὁπόθεν δῷς, ἀλλʼ ἐγώ.</l>
</sp>
<sp>
<speaker>Ἀλλαντοπώλης</speaker>
<l n="1280">οἴμοι, πόθεν λαγῷά μοι γενήσεται;</l>
<l n="1281">ὦ θυμὲ νυνὶ βωμολόχον ἔξευρέ τι.</l>
</sp>
<sp>
<speaker>Κλέων</speaker>
<l n="1282">ὁρᾷς τάδʼ ὦ κακόδαιμον;</l>
</sp>
<sp>
<speaker>Ἀλλαντοπώλης</speaker>
<l n="1283">ὀλίγον μοι μέλει·</l>
<l n="1284">ἐκεινοιὶ γὰρ ὡς ἔμʼ ἔρχονταί τινες</l>
<l n="1285">πρέσβεις ἔχοντες ἀργυρίου βαλλάντια.</l>
</sp>
<sp>
<speaker>Κλέων</speaker>
<l n="1286">ποῦ ποῦ;</l>
</sp>
<sp>
<speaker>Ἀλλαντοπώλης</speaker>
<l n="1287">τί δέ σοι τοῦτʼ; οὐκ ἐάσεις τοὺς ξένους;</l>
<l n="1288">ὦ Δημίδιον ὁρᾷς τὰ λαγῷʼ ἅ σοι φέρω;</l>
</sp>
<sp>
<speaker>Κλέων</speaker>
<l n="1289">οἴμοι τάλας ἀδίκως γε τἄμʼ ὑφήρπασας.</l>
</sp>
<sp>
<speaker>Ἀλλαντοπώλης</speaker>
<l n="1290">νὴ τὸν Ποσειδῶ καὶ σὺ γὰρ τοὺς ἐκ Πύλου.</l>
</sp>
<sp>
<speaker>Δῆμος</speaker>
<l n="1291">εἴπʼ, ἀντιβολῶ, πῶς ἐπενόησας ἁρπάσαι;</l>
</sp>
<sp>
<speaker>Ἀλλαντοπώλης</speaker>
<l n="1292">τὸ μὲν νόημα τῆς θεοῦ, τὸ δὲ κλέμμʼ ἐμόν.</l>
</sp>
<sp>
<speaker>Κλέων</speaker>
<l n="1293">ἐγὼ δʼ ἐκινδύνευσʼ, ἐγὼ δʼ ὤπτησά γε.</l>
</sp>
<sp>
<speaker>Δῆμος</speaker>
<l n="1294">ἄπιθʼ· οὐ γὰρ ἀλλὰ τοῦ παραθέντος ἡ χάρις.</l>
</sp>
<sp>
<speaker>Κλέων</speaker>
<l n="1295">οἴμοι κακοδαίμων, ὑπεραναιδευθήσομαι.</l>
</sp>
<sp>
<speaker>Ἀλλαντοπώλης</speaker>
<l n="1296">τί οὐ διακρίνεις Δῆμʼ ὁπότερός ἐστι νῷν</l>
<l n="1297">ἀνὴρ ἀμείνων περὶ σὲ καὶ τὴν γαστέρα;</l>
</sp>
<sp>
<speaker>Δῆμος</speaker>
<l n="1298">τῷ δῆτʼ ἂν ὑμᾶς χρησάμενος τεκμηρίῳ</l>
<l n="1299">δόξαιμι κρίνειν τοῖς θεαταῖσιν σοφῶς;</l>
</sp>
<sp>
<speaker>Ἀλλαντοπώλης</speaker>
<l n="1300">ἐγὼ φράσω σοι. τὴν ἐμὴν κίστην ἰὼν</l>
<l n="1301">ξύλλαβε σιωπῇ καὶ βασάνισον ἅττʼ ἔνι,</l>
<l n="1302">καὶ τὴν Παφλαγόνος· κἀμέλει κρινεῖς καλῶς.</l>
</sp>
<sp>
<speaker>Δῆμος</speaker>
<l n="1303">φέρʼ ἴδω τί οὖν ἔνεστιν;</l>
</sp>
<sp>
<speaker>Ἀλλαντοπώλης</speaker>
<l n="1304">οὐχ ὁρᾷς κενὴν</l>
<l n="1305">ὦ παππίδιον; ἅπαντα γάρ σοι παρεφόρουν.</l>
</sp>
<sp>
<speaker>Δῆμος</speaker>
<l n="1306">αὕτη μὲν ἡ κίστη τὰ τοῦ Δήμου φρονεῖ.</l>
</sp>
<sp>
<speaker>Ἀλλαντοπώλης</speaker>
<l n="1307">βάδιζέ νυν καὶ δεῦρο πρὸς τὴν Παφλαγόνος.</l>
<l n="1308">ὁρᾷς <add>τάδʼ;</add>
</l>
</sp>
<sp>
<speaker>Δῆμος</speaker>
<l n="1309">οἴμοι τῶν ἀγαθῶν ὅσων πλέα.</l>
<l n="1310">ὅσον τὸ χρῆμα τοῦ πλακοῦντος ἀπέθετο·</l>
<l n="1311">ἐμοὶ δʼ ἔδωκεν ἀποτεμὼν τυννουτονί.</l>
</sp>
<sp>
<speaker>Ἀλλαντοπώλης</speaker>
<l n="1312">τοιαῦτα μέντοι καὶ πρότερόν σʼ ἠργάζετο·</l>
<l n="1313">σοὶ μὲν προσεδίδου μικρὸν ὧν ἐλάμβανεν,</l>
<l n="1314">αὐτὸς δʼ ἑαυτῷ παρετίθει τὰ μείζονα.</l>
</sp>
<sp>
<speaker>Δῆμος</speaker>
<l n="1315">ὦ μιαρὲ κλέπτων δή με ταῦτʼ ἐξηπάτας;</l>
<l n="1316">ἐγὼ δέ τυ ἐστεφάνιξα κἀδωρησάμαν.</l>
</sp>
<sp>
<speaker>Κλέων</speaker>
<l n="1317">ἐγὼ δʼ ἔκλεπτον ἐπʼ ἀγαθῷ γε τῇ πόλει.</l>
</sp>
<sp>
<speaker>Δῆμος</speaker>
<l n="1318">κατάθου ταχέως τὸν στέφανον, ἵνʼ ἐγὼ τουτῳὶ</l>
<l n="1319">αὐτὸν περιθῶ.</l>
</sp>
<sp>
<speaker>Ἀλλαντοπώλης</speaker>
<l n="1320">κατάθου ταχέως μαστιγία.</l>
</sp>
<sp>
<speaker>Κλέων</speaker>
<l n="1321">οὐ δῆτʼ, ἐπεί μοι χρησμός ἐστι Πυθικὸς</l>
<l n="1322">φράζων ὑφʼ οὗ †δεήσει μʼ† ἡττᾶσθαι μόνου.<milestone ed="p" n="1231" unit="card"/>
</l>
</sp>
<sp>
<speaker>Ἀλλαντοπώλης</speaker>
<l n="1323">τοὐμόν γε φράζων ὄνομα καὶ λίαν σαφῶς.</l>
</sp>
<sp>
<speaker>Κλέων</speaker>
<l n="1324">καὶ μήν σʼ ἐλέγξαι βούλομαι τεκμηρίῳ,</l>
<l n="1325">εἴ τι ξυνοίσεις τοῦ θεοῦ τοῖς θεσφάτοις.</l>
<l n="1326">καί σου τοσοῦτον πρῶτον ἐκπειράσομαι·</l>
<l n="1327">παῖς ὢν ἐφοίτας ἐς τίνος διδασκάλου;</l>
</sp>
<sp>
<speaker>Ἀλλαντοπώλης</speaker>
<l n="1328">ἐν ταῖσιν εὕστραις κονδύλοις ἡρμοττόμην.</l>
</sp>
<sp>
<speaker>Κλέων</speaker>
<l n="1329">πῶς εἶπας; ὥς μου χρησμὸς ἅπτεται φρενῶν.</l>
<l n="1330">εἶεν.</l>
<l n="1331">ἐν παιδοτρίβου δὲ τίνα πάλην ἐμάνθανες;</l>
</sp>
<sp>
<speaker>Ἀλλαντοπώλης</speaker>
<l n="1332">κλέπτων ἐπιορκεῖν καὶ βλέπειν ἐναντίον·</l>
</sp>
<sp>
<speaker>Κλέων</speaker>
<l n="1333">ὦ Φοῖβʼ Ἄπολλον Λύκιε τί ποτέ μʼ ἐργάσει;</l>
<l n="1334">τέχνην δὲ τίνα ποτʼ εἶχες ἐξανδρούμενος;</l>
</sp>
<sp>
<speaker>Ἀλλαντοπώλης</speaker>
<l n="1335">ἠλλαντοπώλουν καί τι καὶ βινεσκόμην.</l>
</sp>
<sp>
<speaker>Κλέων</speaker>
<l n="1336">οἴμοι κακοδαίμων· οὐκέτʼ οὐδέν εἰμʼ ἐγώ.</l>
<l n="1337">λεπτή τις ἐλπίς ἐστʼ ἐφʼ ἧς ὀχούμεθα.</l>
<l n="1338">καί μοι τοσοῦτον εἰπέ· πότερον ἐν ἀγορᾷ</l>
<l n="1339">ἠλλαντοπώλεις ἐτεὸν ἢ ʼπὶ ταῖς πύλαις;</l>
</sp>
<sp>
<speaker>Ἀλλαντοπώλης</speaker>
<l n="1340">ἐπὶ ταῖς πύλαισιν, οὗ τὸ τάριχος ὤνιον.</l>
</sp>
<sp>
<speaker>Κλέων</speaker>
<l n="1341">οἴμοι πέπρακται τοῦ θεοῦ τὸ θέσφατον.</l>
<l n="1342">κυλίνδετʼ εἴσω τόνδε τὸν δυσδαίμονα.</l>
<l n="1343">ὦ στέφανε χαίρων ἄπιθι, κεἴ σʼ ἄκων ἐγὼ</l>
<l n="1344">λείπω· σὲ δʼ ἄλλος τις λαβὼν κεκτήσεται,</l>
<l n="1345">κλέπτης μὲν οὐκ ἂν μᾶλλον, εὐτυχὴς δʼ ἴσως.</l>
</sp>
<sp>
<speaker>Ἀλλαντοπώλης</speaker>
<l n="1346">Ἑλλάνιε Ζεῦ σὸν τὸ νικητήριον.</l>
</sp>
<sp>
<speaker>Χορός</speaker>
<l n="1347">ὦ χαῖρε καλλίνικε καὶ μέμνησʼ ὅτι</l>
<l n="1348">ἀνὴρ γεγένησαι διʼ ἐμέ· καί σʼ αἰτῶ βραχύ,</l>
<l n="1349">ὅπως ἔσομαί σοι Φανὸς ὑπογραφεὺς δικῶν.</l>
</sp>
<sp>
<speaker>Δῆμος</speaker>
<l n="1350">ἐμοὶ δέ γʼ ὅ τι σοι τοὔνομʼ εἴπʼ.</l>
</sp>
<sp>
<speaker>Ἀλλαντοπώλης</speaker>
<l n="1351">Ἀγοράκριτος·</l>
<l n="1352">ἐν τἀγορᾷ γὰρ κρινόμενος ἐβοσκόμην.</l>
</sp>
<sp>
<speaker>Δῆμος</speaker>
<l n="1353">Ἀγορακρίτῳ τοίνυν ἐμαυτὸν ἐπιτρέπω,</l>
<l n="1354">καὶ τὸν Παφλαγόνα παραδίδωμι τουτονί.</l>
</sp>
<sp>
<speaker>Ἀλλαντοπώλης</speaker>
<l n="1355">καὶ μὴν ἐγώ σʼ ὦ Δῆμε θεραπεύσω καλῶς,</l>
<l n="1356">ὥσθʼ ὁμολογεῖν σε μηδένʼ ἀνθρώπων ἐμοῦ</l>
<l n="1357">ἰδεῖν ἀμείνω τῇ Κεχηναίων πόλει.<milestone ed="p" n="1264" unit="card"/>
</l>
</sp>
</div>
<div type="Parabasis">
<div type="strophe">
<sp>
<speaker>Χορός</speaker>
<l n="1358">τί κάλλιον ἀρχομένοισιν</l>
<l n="1359">ἢ καταπαυομένοισιν</l>
<l n="1360">ἢ θοᾶν ἵππων ἐλατῆρας ἀείδειν, †μηδὲν ἐσ† Λυσίστρατον,</l>
<l n="1361">μηδὲ Θούμαντιν τὸν ἀνέστιον αὖ λυπεῖν ἑκούσῃ καρδίᾳ;</l>
<l n="1362">καὶ γὰρ οὗτος ὦ φίλʼ Ἄπολλον <add>ἀεὶ</add> πεινῇ, θαλεροῖς δακρύοις</l>
<l n="1363">σᾶς ἁπτόμενος φαρέτρας Πυθῶνι δίᾳ μὴ κακῶς πένεσθαι.<milestone ed="p" n="1274" unit="card"/>
</l>
</sp>
</div>
<div type="epirrheme">
<sp>
<speaker>Χορός</speaker>
<l n="1364">λοιδορῆσαι τοὺς πονηροὺς οὐδέν ἐστʼ ἐπίφθονον,</l>
<l n="1365">ἀλλὰ τιμὴ τοῖσι χρηστοῖς, ὅστις εὖ λογίζεται.</l>
<l n="1366">εἰ μὲν οὖν ἄνθρωπος, ὃν δεῖ πόλλʼ ἀκοῦσαι καὶ κακά,</l>
<l n="1367">αὐτὸς ἦν ἔνδηλος, οὐκ ἂν ἀνδρὸς ἐμνήσθην φίλου.</l>
<l n="1368">νῦν δʼ Ἀρίγνωτον γὰρ οὐδεὶς ὅστις οὐκ ἐπίσταται,</l>
<l n="1369">ὅστις ἢ τὸ λευκὸν οἶδεν ἢ τὸν ὄρθιον νόμον.</l>
<l n="1370">ἔστιν οὖν ἀδελφὸς αὐτῷ τοὺς τρόπους οὐ συγγενής,</l>
<l n="1371">Ἀριφράδης πονηρός. ἀλλὰ τοῦτο μὲν καὶ βούλεται·</l>
<l n="1372">ἔστι δʼ οὐ μόνον πονηρός, οὐ γὰρ οὐδʼ ἂν ᾐσθόμην,</l>
<l n="1373">οὐδὲ παμπόνηρος, ἀλλὰ καὶ προσεξηύρηκέ τι.</l>
<l n="1374">τὴν γὰρ αὑτοῦ γλῶτταν αἰσχραῖς ἡδοναῖς λυμαίνεται,</l>
<l n="1375">ἐν κασωρείοισι λείχων τὴν ἀπόπτυστον δρόσον,</l>
<l n="1376">καὶ μολύνων τὴν ὑπήνην καὶ κυκῶν τὰς ἐσχάρας,</l>
<l n="1377">καὶ Πολυμνήστεια ποιῶν καὶ ξυνὼν Οἰωνίχῳ.</l>
<l n="1378">ὅστις οὖν τοιοῦτον ἄνδρα μὴ σφόδρα βδελύττεται,</l>
<l n="1379">οὔ ποτʼ ἐκ ταὐτοῦ μεθʼ ἡμῶν πίεται ποτηρίου.<milestone ed="p" n="1290" unit="card"/>
</l>
</sp>
</div>
<div type="antistrophe">
<sp>
<speaker>Χορός</speaker>
<l n="1380">ἦ πολλάκις ἐννυχίαισι</l>
<l n="1381">φροντίσι συγγεγένημαι,</l>
<l n="1382">καὶ διεζήτηχʼ ὁπόθεν ποτὲ φαύλως ἐσθίει Κλεώνυμος.</l>
<l n="1383">φασὶ <add>μὲν</add> γὰρ αὐτὸν ἐρεπτόμενον τὰ τῶν ἐχόντων ἀνέρων</l>
<l n="1384">οὐκ ἂν ἐξελθεῖν ἀπὸ τῆς σιπύης· τοὺς δʼ ἀντιβολεῖν ἂν ὅμως·</l>
<l n="1385">
<q>ἴθʼ ὦ ἄνα πρὸς γονάτων, ἔξελθε καὶ σύγγνωθι τῇ τραπέζῃ.</q>
<milestone ed="p" n="1300" unit="card"/>
</l>
</sp>
</div>
<div type="antepirrheme">
<sp>
<speaker>Χορός</speaker>
<l n="1386">φασὶν ἀλλήλαις ξυνελθεῖν τὰς τριήρεις ἐς λόγον,</l>
<l n="1387">καὶ μίαν λέξαι τινʼ αὐτῶν ἥτις ἦν γεραιτέρα·</l>
<l n="1388">‘οὐδὲ πυνθάνεσθε ταῦτʼ ὦ παρθένοι τἀν τῇ πόλει;</l>
<l n="1389">φασὶν αἰτεῖσθαί τινʼ ἡμῶν ἑκατὸν ἐς Καρχηδόνα</l>
<l n="1390">ἄνδρα μοχθηρὸν πολίτην ὀξίνην Ὑπέρβολον·’</l>
<l n="1391">ταῖς δὲ δόξαι δεινὸν εἶναι τοῦτο κοὐκ ἀνασχετόν,</l>
<l n="1392">καί τινʼ εἰπεῖν ἥτις ἀνδρῶν ἆσσον οὐκ ἐληλύθει·</l>
<l n="1393">‘ἀποτρόπαἰ οὐ δῆτʼ ἐμοῦ γʼ ἄρξει ποτʼ, ἀλλʼ ἐάν με χρῇ,</l>
<l n="1394">ὑπὸ τερηδόνων σαπεῖσʼ ἐνταῦθα καταγηράσομαι·’</l>
<l n="1395">‘οὐδὲ Ναυφάντης γε τῆς Ναύσωνος, οὐ δῆτʼ ὦ θεοί,</l>
<l n="1396">εἴπερ ἐκ πεύκης γε κἀγὼ καὶ ξύλων ἐπηγνύμην.</l>
<l n="1397">ἢν δʼ ἀρέσκῃ ταῦτʼ Ἀθηναίοις, καθῆσθαί μοι δοκεῖ</l>
<l n="1398">ἐς τὸ Θησεῖον πλεούσαις ἢ ʼπὶ τῶν σεμνῶν θεῶν.</l>
<l n="1399">οὐ γὰρ ἡμῶν γε στρατηγῶν ἐγχανεῖται τῇ πόλει·</l>
<l n="1400">ἀλλὰ πλείτω χωρὶς αὐτὸς ἐς κόρακας, εἰ βούλεται,</l>
<l n="1401">τὰς σκάφας, ἐν αἷς ἐπώλει τοὺς λύχνους, καθελκύσας.’<milestone ed="p" n="1316" unit="card"/>
</l>
</sp>
</div>
</div>
<div type="Choral">
<div type="anapests">
<sp>
<speaker>Ἀλλαντοπώλης</speaker>
<l n="1402">εὐφημεῖν χρὴ καὶ στόμα κλῄειν καὶ μαρτυριῶν ἀπέχεσθαι,</l>
<l n="1403">καὶ τὰ δικαστήρια συγκλῄειν οἷς ἡ πόλις ἥδε γέγηθεν,</l>
<l n="1404">ἐπὶ καιναῖσιν δʼ εὐτυχίαισιν παιωνίζειν τὸ θέατρον.</l>
</sp>
<sp>
<speaker>Χορός</speaker>
<l n="1405">ὦ ταῖς ἱεραῖς φέγγος Ἀθήναις καὶ ταῖς νήσοις ἐπίκουρε,</l>
<l n="1406">τίνʼ ἔχων φήμην ἀγαθὴν ἥκεις, ἐφʼ ὅτῳ κνισῶμεν ἀγυιάς;</l>
</sp>
<sp>
<speaker>Ἀλλαντοπώλης</speaker>
<l n="1407">τὸν Δῆμον ἀφεψήσας ὑμῖν καλὸν ἐξ αἰσχροῦ πεποίηκα.</l>
</sp>
<sp>
<speaker>Χορός</speaker>
<l n="1408">καὶ ποῦ  ʼστιν νῦν ὦ θαυμαστὰς ἐξευρίσκων ἐπινοίας;</l>
</sp>
<sp>
<speaker>Ἀλλαντοπώλης</speaker>
<l n="1409">ἐν ταῖσιν ἰοστεφάνοις οἰκεῖ ταῖς ἀρχαίαισιν Ἀθήναις.</l>
</sp>
<sp>
<speaker>Χορός</speaker>
<l n="1410">πῶς ἂν ἴδοιμεν; ποίαν <add>τινʼ</add> ἔχει σκευήν; ποῖος γεγένηται;</l>
</sp>
<sp>
<speaker>Ἀλλαντοπώλης</speaker>
<l n="1411">οἷός περ Ἀριστείδῃ πρότερον καὶ Μιλτιάδῃ ξυνεσίτει.</l>
<l n="1412">ὄψεσθε δέ· καὶ γὰρ ἀνοιγνυμένων ψόφος ἤδη τῶν προπυλαίων.</l>
<l n="1413">ἀλλʼ ὀλολύξατε φαινομέναισιν ταῖς ἀρχαίαισιν Ἀθήναις</l>
<l n="1414">καὶ θαυμασταῖς καὶ πολυύμνοις, ἵνʼ ὁ κλεινὸς Δῆμος ἐνοικεῖ.</l>
</sp>
<sp>
<speaker>Χορός</speaker>
<l n="1415">ὦ ταὶ λιπαραὶ καὶ ἰοστέφανοι καὶ ἀριζήλωτοι Ἀθῆναι,</l>
<l n="1416">δείξατε τὸν τῆς Ἑλλάδος ὑμῖν καὶ τῆς γῆς τῆσδε μόναρχον.</l>
</sp>
<sp>
<speaker>Ἀλλαντοπώλης</speaker>
<l n="1417">ὅδʼ ἐκεῖνος ὁρᾶν τεττιγοφόρας, ἀρχαίῳ σχήματι λαμπρός,</l>
<l n="1418">οὐ χοιρινῶν ὄζων ἀλλὰ σπονδῶν, σμύρνῃ κατάλειπτος.</l>
</sp>
<sp>
<speaker>Χορός</speaker>
<l n="1419">χαῖρʼ ὦ βασιλεῦ τῶν Ἑλλήνων· καί σοι ξυγχαίρομεν ἡμεῖς.</l>
<l n="1420">τῆς γὰρ πόλεως ἄξια πράττεις καὶ τοῦ ʼν Μαραθῶνι τροπαίου.<milestone ed="p" n="1335" unit="card"/>
</l>
</sp>
</div>
</div>
<div type="Episode">
<sp>
<speaker>Δῆμος</speaker>
<l n="1421">ὦ φίλτατʼ ἀνδρῶν ἐλθὲ δεῦρʼ Ἀγοράκριτε.</l>
<l n="1422">ὅσα με δέδρακας ἀγάθʼ ἀφεψήσας.</l>
</sp>
<sp>
<speaker>Ἀλλαντοπώλης</speaker>
<l n="1423">ἐγώ;</l>
<l n="1424">ἀλλʼ ὦ μέλʼ οὐκ οἶσθʼ οἷος ἦσθʼ αὐτὸς πάρος,</l>
<l n="1425">οὐδʼ οἷʼ ἔδρας· ἐμὲ γὰρ νομίζοις ἂν θεόν.</l>
</sp>
<sp>
<speaker>Δῆμος</speaker>
<l n="1426">τί δʼ ἔδρων, κάτειπέ μοι, πρὸ τοῦ; ποῖός τις ἦ;</l>
</sp>
<sp>
<speaker>Ἀλλαντοπώλης</speaker>
<l n="1427">πρῶτον μέν, ὁπότʼ εἴποι τις ἐν τἠκκλησίᾳ,</l>
<l n="1428">‘ὦ Δῆμʼ ἐραστής εἰμι σὸς φιλῶ τέ σε</l>
<l n="1429">καὶ κήδομαί σου καὶ προβουλεύω μόνος,’</l>
<l n="1430">τούτοις ὁπότε χρήσαιτό τις προοιμίοις,</l>
<l n="1431">ἀνωρτάλιζες κἀκερουτίας.</l>
</sp>
<sp>
<speaker>Δῆμος</speaker>
<l n="1432">ἐγώ;</l>
</sp>
<sp>
<speaker>Ἀλλαντοπώλης</speaker>
<l n="1433">εἶτʼ ἐξαπατήσας σʼ ἀντὶ τούτων ᾤχετο.</l>
</sp>
<sp>
<speaker>Δῆμος</speaker>
<l n="1434">τί φῄς;</l>
<l n="1435">ταυτί μʼ ἔδρων, ἐγὼ δὲ τοῦτʼ οὐκ ᾐσθόμην;</l>
</sp>
<sp>
<speaker>Ἀλλαντοπώλης</speaker>
<l n="1436">τὰ δʼ ὦτά γʼ ἄν σου νὴ Δίʼ ἐξεπετάννυτο</l>
<l n="1437">ὥσπερ σκιάδειον καὶ πάλιν ξυνήγετο.</l>
</sp>
<sp>
<speaker>Δῆμος</speaker>
<l n="1438">οὕτως ἀνόητος ἐγεγενήμην καὶ γέρων;</l>
</sp>
<sp>
<speaker>Ἀλλαντοπώλης</speaker>
<l n="1439">καὶ νὴ Δίʼ εἴ γε δύο λεγοίτην ῥήτορε,</l>
<l n="1440">ὁ μὲν ποιεῖσθαι ναῦς μακρὰς ὁ δʼ ἕτερος αὖ</l>
<l n="1441">καταμισθοφορῆσαι τοῦθʼ, ὁ τὸν μισθὸν λέγων</l>
<l n="1442">τὸν τὰς τριήρεις παραδραμὼν ἂν ᾤχετο.</l>
<l n="1443">οὗτος τί κύπτεις; οὐχὶ κατὰ χώραν μενεῖς;</l>
</sp>
<sp>
<speaker>Δῆμος</speaker>
<l n="1444">αἰσχύνομαί τοι ταῖς πρότερον ἁμαρτίαις.</l>
</sp>
<sp>
<speaker>Ἀλλαντοπώλης</speaker>
<l n="1445">ἀλλʼ οὐ σὺ τούτων αἴτιος, μὴ φροντίσῃς,</l>
<l n="1446">ἀλλʼ οἵ σε ταῦτʼ ἐξηπάτων. νυνδὶ φράσον·</l>
<l n="1447">ἐάν τις εἴπῃ βωμολόχος ξυνήγορος·</l>
<l n="1448">‘οὐκ ἔστιν ὑμῖν τοῖς δικασταῖς ἄλφιτα,</l>
<l n="1449">εἰ μὴ καταγνώσεσθε ταύτην τὴν δίκην·’</l>
<l n="1450">τοῦτον τί δράσεις, εἰπέ, τὸν ξυνήγορον;<milestone ed="p" n="1362" unit="card"/>
</l>
</sp>
<sp>
<speaker>Δῆμος</speaker>
<l n="1451">ἄρας μετέωρον ἐς τὸ βάραθρον ἐμβαλῶ,</l>
<l n="1452">ἐκ τοῦ λάρυγγος ἐκκρεμάσας Ὑπέρβολον.</l>
</sp>
<sp>
<speaker>Ἀλλαντοπώλης</speaker>
<l n="1453">τουτὶ μὲν ὀρθῶς καὶ φρονίμως ἤδη λέγεις·</l>
<l n="1454">τὰ δʼ ἄλλα, φέρʼ ἴδω, πῶς πολιτεύσει φράσον.</l>
</sp>
<sp>
<speaker>Δῆμος</speaker>
<l n="1455">πρῶτον μὲν ὁπόσοι ναῦς ἐλαύνουσιν μακράς,</l>
<l n="1456">καταγομένοις τὸν μισθὸν ἀποδώσω ʼντελῆ.</l>
</sp>
<sp>
<speaker>Ἀλλαντοπώλης</speaker>
<l n="1457">πολλοῖς γʼ ὑπολίσφοις πυγιδίοισιν ἐχαρίσω.</l>
</sp>
<sp>
<speaker>Δῆμος</speaker>
<l n="1458">ἔπειθʼ ὁπλίτης ἐντεθεὶς ἐν καταλόγῳ</l>
<l n="1459">οὐδεὶς κατὰ σπουδὰς μετεγγραφήσεται,</l>
<l n="1460">ἀλλʼ ὥσπερ ἦν τὸ πρῶτον ἐγγεγράψεται.<milestone ed="p" n="1372" unit="card"/>
</l>
</sp>
<sp>
<speaker>Ἀλλαντοπώλης</speaker>
<l n="1461">τοῦτʼ ἔδακε τὸν πόρπακα τὸν Κλεωνύμου.</l>
</sp>
<sp>
<speaker>Δῆμος</speaker>
<l n="1462">οὐδʼ ἀγοράσει γʼ ἀγένειος οὐδεὶς ἐν ἀγορᾷ.</l>
</sp>
<sp>
<speaker>Ἀλλαντοπώλης</speaker>
<l n="1463">ποῦ δῆτα Κλεισθένης ἀγοράσει καὶ Στράτων;</l>
</sp>
<sp>
<speaker>Δῆμος</speaker>
<l n="1464">τὰ μειράκια ταυτὶ λέγω τἀν τῷ μύρῳ,</l>
<l n="1465">ἃ στωμυλεῖται τοιαδὶ καθήμενα·</l>
<l n="1466">‘σοφός γʼ ὁ Φαίαξ δεξιῶς τʼ οὐκ ἀπέθανεν.</l>
<l n="1467">συνερτικὸς γάρ ἐστι καὶ περαντικός,</l>
<l n="1468">καὶ γνωμοτυπικὸς καὶ σαφὴς καὶ κρουστικός,</l>
<l n="1469">καταληπτικός τʼ ἄριστα τοῦ θορυβητικοῦ.’</l>
</sp>
<sp>
<speaker>Ἀλλαντοπώλης</speaker>
<l n="1470">οὔκουν καταδακτυλικὸς σὺ τοῦ λαλητικοῦ;</l>
</sp>
<sp>
<speaker>Δῆμος</speaker>
<l n="1471">μὰ Δίʼ ἀλλʼ ἀναγκάσω κυνηγετεῖν ἐγὼ</l>
<l n="1472">τούτους ἅπαντας, παυσαμένους ψηφισμάτων.</l>
</sp>
<sp>
<speaker>Ἀλλαντοπώλης</speaker>
<l n="1473">ἔχε νυν ἐπὶ τούτοις τουτονὶ τὸν ὀκλαδίαν,</l>
<l n="1474">καὶ παῖδʼ ἐνόρχην, ὅσπερ οἴσει τόνδε σοι·</l>
<l n="1475">κἄν που δοκῇ σοι, τοῦτον ὀκλαδίαν ποίει.</l>
</sp>
<sp>
<speaker>Δῆμος</speaker>
<l n="1476">μακάριος ἐς τἀρχαῖα δὴ καθίσταμαι.</l>
</sp>
<sp>
<speaker>Ἀλλαντοπώλης</speaker>
<l n="1477">φήσεις γʼ, ἐπειδὰν τὰς τριακοντούτιδας</l>
<l n="1478">σπονδὰς παραδῶ σοι. δεῦρʼ ἴθʼ αἱ Σπονδαὶ ταχύ.<milestone ed="p" n="1390" unit="card"/>
</l>
</sp>
<sp>
<speaker>Δῆμος</speaker>
<l n="1479">ὦ Ζεῦ πολυτίμηθʼ ὡς καλαί· πρὸς τῶν θεῶν,</l>
<l n="1480">ἔξεστιν αὐτῶν κατατριακοντουτίσαι;</l>
<l n="1481">πῶς ἔλαβες αὐτὰς ἐτέον;</l>
</sp>
<sp>
<speaker>Ἀλλαντοπώλης</speaker>
<l n="1482">οὐ γὰρ ὁ Παφλαγὼν</l>
<l n="1483">ἀπέκρυπτε ταύτας ἔνδον, ἵνα σὺ μὴ λάβῃς;</l>
<l n="1484">νῦν οὖν ἐγώ σοι παραδίδωμʼ ἐς τοὺς ἀγροὺς</l>
<l n="1485">αὐτὰς ἰέναι λαβόντα.</l>
</sp>
<sp>
<speaker>Δῆμος</speaker>
<l n="1486">τὸν δὲ Παφλαγόνα,</l>
<l n="1487">ὃς ταῦτʼ ἔδρασεν, εἴφʼ ὅ τι ποιήσεις κακόν.</l>
</sp>
<sp>
<speaker>Ἀλλαντοπώλης</speaker>
<l n="1488">οὐδὲν μέγʼ ἀλλʼ ἢ τὴν ἐμὴν ἕξει τέχνην·</l>
<l n="1489">ἐπὶ ταῖς πύλαις ἀλλαντοπωλήσει μόνος,</l>
<l n="1490">τὰ κύνεια μιγνὺς τοῖς ὀνείοις πράγμασιν,</l>
<l n="1491">μεθύων τε ταῖς πόρναισι λοιδορήσεται,</l>
<l n="1492">κἀκ τῶν βαλανείων πίεται τὸ λούτριον.</l>
</sp>
<sp>
<speaker>Δῆμος</speaker>
<l n="1493">εὖ γʼ ἐπενόησας οὗπέρ ἐστιν ἄξιος,</l>
<l n="1494">πόρναισι καὶ βαλανεῦσι διακεκραγέναι,</l>
<l n="1495">καί σʼ ἀντὶ τούτων ἐς τὸ πρυτανεῖον καλῶ</l>
<l n="1496">ἐς τὴν ἕδραν θʼ, ἵνʼ ἐκεῖνος ἦν ὁ φαρμακός.</l>
<l n="1497">ἕπου δὲ ταυτηνὶ λαβὼν τὴν βατραχίδα·</l>
<l n="1498">κἀκεῖνον ἐκφερέτω τις ὡς ἐπὶ τὴν τέχνην,</l>
<l n="1499">ἵνʼ ἴδωσιν αὐτὸν οἷς ἐλωβᾶθʼ οἱ ξένοι.<gap><desc>*</desc></gap>
</l>
</sp>
</div>
</div></body>
</text>
</TEI>