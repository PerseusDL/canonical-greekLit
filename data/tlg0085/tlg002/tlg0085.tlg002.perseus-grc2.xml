<?xml version="1.0" encoding="UTF-8"?><?xml-model href="http://www.stoa.org/epidoc/schema/latest/tei-epidoc.rng" type="application/xml" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0">
<teiHeader xml:lang="eng">
<fileDesc>
<titleStmt>
<title xml:lang="grc">Πέρσαι</title>
<author>Aeschylus</author>
<editor>Herbert Weir Smyth</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 70Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
    <biblStruct>
        <monogr>
            <author>Aeschylus</author>
            <title>Aeschylus</title>
            <title type="sub">Suppliant Maidens Persians Prometheus Seven Against Thebes</title>
            <editor>Herbert Weir Smyth</editor>
            <imprint>
                <pubPlace>New York</pubPlace>
                <pubPlace>London</pubPlace>                     
                <publisher>William Heinemann</publisher>
                <publisher>G.P. Putnam's Sons</publisher>
                <date>1922</date>
            </imprint>
            <biblScope unit="volume">1</biblScope>
        </monogr>
        <ref target="https://hdl.handle.net/2027/uc1.32106006136839?urlappend=%3Bseq=156%3Bownerid=9007199263410116-160">HathiTrust</ref>
        <ref target="https://archive.org/details/L145AeschylusISuppliantPersiansPrometheusSevenAgainstThebes/page/106/mode/2up">Internet Archive</ref>
    </biblStruct>
</sourceDesc>
</fileDesc>
    <encodingDesc>
        <editorialDecl><quotation marks="none"/></editorialDecl>
        <refsDecl n="CTS">
            <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
                <p>This pointer pattern extracts line</p>
            </cRefPattern>
            
        </refsDecl>
    
</encodingDesc>
<profileDesc>
<langUsage>
<language ident="grc">Greek</language>
</langUsage>
</profileDesc>
<revisionDesc>
    <change when="2017-02-22" who="Lisa Cerrato">review of EpiDoc and CTS markup; adding line numbers, fixing change log, etc.</change>
    <change who="TDBuck" when="2016-01-11">p4 to p5</change>
    <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change>
    <change when="2013-06-13" who="gcrane">tagging now should be compatible with CTS</change>
    <change when="2011-09-07" who="rsingh04">adding rend attribute to lb tags which are numbered</change>
    <change when="2011-01-13" who="gcrane">more refinements making these files SDL compatible</change>
    <change when="2010-12-25" who="gcrane">now using LB divs rather than L tags</change>
    <change when="2010-12-24" who="gcrane">ADD tags replace lt/gt entities; DEL tags replace lsqb/rsqb entities; GAP tags replace "..."</change>
    <change when="2010-12-24" who="gcrane">base SDL file</change>
    <change when="2009-10-09" who="rsingh04">more reorganizing of texts module by collection</change>
    <change when="2009-10-07" who="rsingh04">began reorganizing texts module by collection.  created separate work directory in texts module to keep hopper files separate from in progress files</change>
    <change when="2005-08-01" who="packel">really removed item tags</change>
    <change when="2005-08-01" who="packel">removed stray item tags</change>
    <change when="2005-07-25" who="packel">Converted to XML</change>
    <change when="2004-04-21" who="mimno">added card 1s</change>
    <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change>
    <change when="2000-03-04" who="dasmith">Added separate funder entity to TEI header.</change>
    <change when="2000-02-17" who="amahoney">use n on sp for speeches interrupted by cardbreaks;  put cards at ends of such speeches after the close tag;  put sp and speaker tags on the divs of the choruses, which were not marked at all (but  closes sp, so we lost the speaker info)</change>
    <change when="1999-12-23" who="amahoney">convert to P3</change>
    <change when="1998-10-01" who="Bill Merrill">Fixed card breaks at 715.</change>
    <change when="1992-05-01" who="David Smith">tagged corrupt words with the NOPARSE tag; see the text log for a list.</change>  
    <change when="1991-09-01" who="Lauren Burka">Compare with TLG text for missing words or other scanner omissions.</change>
    <change when="1991-08-01" who="EM">Revise DTDs and recheck texts.</change>
    <change when="1990-09-19" who="EM">Final check of cardbreaks, tags, and linenumbers.</change>
    <change when="1998" who="EM, Scott Ettinger and Roger Travis">Text scanned at U. Chicago in 1988. Basic SGML tagging by EM, Scott Ettinger and Roger Travis.</change>

</revisionDesc>
</teiHeader>
<text xml:lang="greek">
<body>
    <div type="edition" n="urn:cts:greekLit:tlg0085.tlg002.perseus-grc2" xml:lang="grc">
<milestone n="1" unit="card"/>
<div type="textpart" subtype="episode">
<div type="textpart" subtype="anapests">
<sp>
<speaker>Χορός</speaker>
<l n="1">Τάδε μὲν Περσῶν τῶν οἰχομένων</l>
<l n="2">Ἑλλάδʼ ἐς αἶαν πιστὰ καλεῖται,</l>
<l n="3">καὶ τῶν ἀφνεῶν καὶ πολυχρύσων</l>
<l n="4">ἑδράνων φύλακες, κατὰ πρεσβείαν</l>
<l n="5">οὓς αὐτὸς ἄναξ Ξέρξης βασιλεὺς</l>
<l n="6">Δαρειογενὴς</l>
<l n="7">εἵλετο χώρας ἐφορεύειν.</l>
<l n="8">ἀμφὶ δὲ νόστῳ τῷ  βασιλείῳ</l>
<l n="9">καὶ πολυχρύσου στρατιᾶς ἤδη</l>
<l n="10">κακόμαντις ἄγαν ὀρσολοπεῖται</l>
<l n="11">θυμὸς ἔσωθεν.</l>
<l n="12">πᾶσα γὰρ ἰσχὺς Ἀσιατογενὴς</l>
<l n="13">ᾤχωκε, νέον δʼ ἄνδρα βαΰζει,</l>
<l n="14">κοὔτε τις ἄγγελος οὔτε τις ἱππεὺς</l>
<l n="15">ἄστυ τὸ Περσῶν ἀφικνεῖται·</l>
<l n="16">οἵτε τὸ Σούσων ἠδʼ Ἀγβατάνων</l>
<l n="17">καὶ τὸ παλαιὸν Κίσσιον ἕρκος</l>
<l n="18">προλιπόντες ἔβαν, τοὶ μὲν ἐφʼ ἵππων.</l>
<l n="19">τοὶ δʼ ἐπὶ ναῶν, πεζοί τε βάδην</l>
<l n="20">πολέμου στῖφος παρέχοντες·</l>
<l n="21">οἷος Ἀμίστρης ἠδʼ Ἀρταφρένης</l>
<l n="22">καὶ Μεγαβάτης ἠδʼ Ἀστάσπης,</l>
<l n="23">ταγοὶ Περσῶν,</l>
<l n="24">βασιλῆς βασιλέως ὕποχοι μεγάλου,</l>
<l n="25">σοῦνται, στρατιᾶς πολλῆς ἔφοροι,</l>
<l n="26">τοξοδάμαντές τʼ ἠδʼ ἱπποβάται,</l>
<l n="27">φοβεροὶ μὲν ἰδεῖν, δεινοὶ δὲ μάχην</l>
<l n="28">ψυχῆς εὐτλήμονι δόξῃ·</l>
<l n="29">Ἀρτεμβάρης θʼ ἱππιοχάρμης</l>
<l n="30">καὶ Μασίστρης, ὅ τε τοξοδάμας</l>
<l n="31">ἐσθλὸς Ἰμαῖος, Φαρανδάκης θʼ,</l>
<l n="32">ἵππων τʼ ἐλατὴρ Σοσθάνης.</l>
<l n="33">ἄλλους δʼ ὁ μέγας καὶ πολυθρέμμων</l>
<l n="34">Νεῖλος ἔπεμψεν· Σουσισκάνης,</l>
<l n="35">Πηγασταγὼν Αἰγυπτογενής,</l>
<l n="36">ὅ τε τῆς ἱερᾶς Μέμφιδος ἄρχων</l>
<l n="37">μέγας Ἀρσάμης, τάς τʼ ὠγυγίους</l>
<l n="38">Θήβας ἐφέπων Ἀριόμαρδος,</l>
<l n="39">καὶ ἑλειοβάται ναῶν ἐρέται</l>
<l n="40">δεινοὶ πλῆθός τʼ ἀνάριθμοι.</l>

   </sp>
    
    <milestone n="41" unit="card"/>
        <sp>
            <speaker>Χορός</speaker>
<l n="41">ἁβροδιαίτων δʼ ἕπεται Λυδῶν</l>
<l n="42">ὄχλος, οἵ τʼ ἐπίπαν ἠπειρογενὲς</l>
<l n="43">κατέχουσιν ἔθνος, τοὺς Μητρογαθὴς</l>
<l n="44">Ἀρκτεύς τʼ ἀγαθός, βασιλῆς δίοποι,</l>
<l n="45">καὶ πολύχρυσοι Σάρδεις ἐπόχους</l>
<l n="46">πολλοῖς ἅρμασιν ἐξορμῶσιν,</l>
<l n="47">δίρρυμά τε καὶ τρίρρυμα τέλη,</l>
<l n="48">φοβερὰν ὄψιν προσιδέσθαι.</l>
<l n="49">στεῦται δʼ ἱεροῦ Τμώλου πελάται</l>
<l n="50">ζυγὸν ἀμφιβαλεῖν δούλιον Ἑλλάδι,</l>
<l n="51">Μάρδων, Θάρυβις, λόγχης ἄκμονες,</l>
<l n="52">καὶ ἀκοντισταὶ Μυσοί· Βαβυλὼν δʼ</l>
<l n="53">ἡ πολύχρυσος πάμμικτον ὄχλον</l>
<l n="54">πέμπει σύρδην, ναῶν τʼ ἐπόχους</l>
<l n="55">καὶ τοξουλκῷ λήματι πιστούς·</l>
<l n="56">τὸ μαχαιροφόρον τʼ ἔθνος ἐκ πάσης</l>
<l n="57">Ἀσίας ἕπεται</l>
<l n="58">δειναῖς βασιλέως ὑπὸ πομπαῖς.</l>
<l n="59">τοιόνδʼ ἄνθος Περσίδος αἴας</l>
<l n="60">οἴχεται ἀνδρῶν,</l>
<l n="61">οὓς πέρι πᾶσα χθὼν Ἀσιῆτις</l>
<l n="62">θρέψασα πόθῳ στένεται μαλερῷ,</l>
<l n="63">τοκέες τʼ ἄλοχοί θʼ ἡμερολεγδὸν</l>
<l n="64">τείνοντα χρόνον τρομέονται.</l>

</sp>
</div></div>
    <milestone n="65" unit="card"/>
<div type="textpart" subtype="choral">
<div type="textpart" subtype="strophe" n="1">
<sp>
<speaker>Χορός</speaker>
<l n="65">πεπέρακεν μὲν ὁ περσέπτολις ἤδη</l>
<l n="66">βασίλειος στρατὸς εἰς ἀν-</l>
<l n="67">τίπορον γείτονα χώραν,</l>
<l n="68">λινοδέσμῳ σχεδίᾳ πορθ-</l>
<l n="69">μὸν ἀμείψας</l>
<l n="70">Ἀθαμαντίδος Ἕλλας,</l>
<l n="71">πολύγομφον ὅδισμα</l>
<l n="72">ζυγὸν ἀμφιβαλὼν αὐχένι πόντου.</l>

</sp>
</div>
    <milestone n="73" unit="card"/>


<div type="textpart" subtype="antistrophe" n="1">
<sp>
<speaker>Χορός</speaker>
<l n="73">πολυάνδρου δʼ Ἀσίας θούριος ἄρχων</l>
<l n="74">ἐπὶ πᾶσαν χθόνα ποιμα-</l>
<l n="75">νόριον θεῖον ἐλαύνει</l>
<l n="76">διχόθεν, πεζονόμον τʼ ἔκ</l>
<l n="77">τε θαλάσσας,</l>
<l n="78">ἐχυροῖσι πεποιθὼς</l>
<l n="79">στυφελοῖς ἐφέταις, χρυ-</l>
<l n="80">σογόνου γενεᾶς ἰσόθεος φώς.</l>

</sp>
</div>
    <milestone n="81" unit="card"/>


<div type="textpart" subtype="strophe" n="2">
<sp>
<speaker>Χορός</speaker>
<l n="81">κυάνεον δʼ ὄμμασι λεύσσων</l>
<l n="82">φονίου δέργμα δράκοντος,</l>
<l n="83">πολύχειρ καὶ πολυναύτας,</l>
<l n="84">Σύριόν θʼ ἅρμα διώκων,</l>
<l n="85">ἐπάγει δουρικλύτοις ἀν-</l>
<l n="86">δράσι τοξόδαμνον Ἄρη.</l>

</sp>
</div>
    <milestone n="87" unit="card"/>


<div type="textpart" subtype="antistrophe" n="2">
<sp>
<speaker>Χορός</speaker>
<l n="87">δόκιμος δʼ οὔτις ὑποστὰς</l>
<l n="88">μεγάλῳ ῥεύματι φωτῶν</l>
<l n="89">ἐχυροῖς ἕρκεσιν εἴργειν</l>
<l n="90">ἄμαχον κῦμα θαλάσσας·</l>
<l n="91">ἀπρόσοιστος γὰρ ὁ Περσᾶν</l>
<l n="92">στρατὸς ἀλκίφρων τε λαός.</l>
</sp>
</div>
    <milestone n="93" unit="card"/>


<div type="textpart" subtype="strophe" n="3">
<sp>
<speaker>Χορός</speaker>
<l n="93">θεόθεν γὰρ κατὰ Μοῖρʼ</l>
<l n="94">ἐκράτησεν τὸ παλαι-</l>
<l n="95">όν, ἐπέσκηψε δὲ Πέρσαις</l>
<l n="96">πολέμους πυργοδαΐκτους</l>
<l n="97">διέπειν ἱππιοχάρμας</l>
<l n="98">τε κλόνους</l>
<l n="99">πόλεών τʼ ἀναστάσεις.</l>
</sp></div>
    <milestone n="100" unit="card"/>


<div type="textpart" subtype="antistrophe" n="3">
<sp>
<speaker>Χορός</speaker>
<l n="100">ἔμαθον δʼ  εὐρυπόροι-</l>
<l n="101">ο θαλάσσας πολιαι-</l>
<l n="102">νομένας πνεύματι λάβρῳ</l>
<l n="103">ἐσορᾶν πόντιον ἄλσος,</l>
<l n="104">πίσυνοι λεπτοδόμοις πεί-</l>
<l n="105">σμασι λα-</l>
<l n="106">οπόροις τε μαχαναῖς.</l>
</sp></div>
    <milestone n="107" unit="card"/>


<div type="textpart" subtype="strophe" n="4">
<sp>
<speaker>Χορός</speaker>
<l n="107">δολόμητιν δʼ ἀπάταν θεοῦ</l>
<l n="108">τίς ἀνὴρ θνατὸς ἀλύξει;</l>
<l n="109">τίς ὁ κραιπνῷ ποδὶ πήδη-</l>
<l n="110">μα τόδʼ εὐπετῶς ἀνᾴσσων;</l>
</sp></div>
    <milestone n="111" unit="card"/>


<div type="textpart" subtype="antistrophe" n="4">
<sp>
<speaker>Χορός</speaker>
<l n="111">φιλόφρων γὰρ παρασαίνει</l>
<l n="112">βροτὸν εἰς ἄρκυας Ἄτα,</l>
<l n="113">τόθεν οὐκ ἔστιν ὕπερθέν</l>
<l n="114">νιν ἄνατον ἐξαλύξαι.</l>
</sp></div>
    <milestone n="115" unit="card"/>


<div type="textpart" subtype="strophe" n="5">
<sp>
<speaker>Χορός</speaker>
<l n="115">ταῦτά μοι μελαγχίτων</l>
<l n="116">φρὴν ἀμύσσεται φόβῳ,</l>
<l n="117">ὀᾶ, Περσικοῦ στρατεύματος</l>
<l n="118">τοῦδε, μὴ πόλις πύθη-</l>
<l n="119">ται κένανδρον μέγʼ ἄστυ Σουσίδος,</l>
</sp></div>
    <milestone n="120" unit="card"/>


<div type="textpart" subtype="antistrophe" n="5">
<sp>
<speaker>Χορός</speaker>
<l n="120">καὶ τὸ Κισσίων πόλισμʼ</l>
<l n="121">ἀντίδουπον ᾄσεται,</l>
<l n="122">ὀᾶ, τοῦτʼ ἔπος γυναικοπλη-</l>
<l n="123">θὴς ὅμιλος ἀπύων,</l>
<l n="125">βυσσίνοις δʼ ἐν πέπλοις πέσῃ λακίς.</l>
</sp></div>
    <milestone n="126" unit="card"/>


<div type="textpart" subtype="strophe" n="6">
<sp>
<speaker>Χορός</speaker>
<l n="126">πᾶς γὰρ ἱππηλάτας</l>
<l n="127">καὶ πεδοστιβὴς λεὼς</l>
<l n="128">σμῆνος ὣς ἐκλέλοιπεν μελισ-</l>
<l n="129">σᾶν σὺν ὀρχάμῳ στρατοῦ,</l>
<l n="130">τὸν ἀμφίζευκτον ἐξαμείψας</l>
<l n="131">ἀμφοτέρας ἅλιον</l>
<l n="132">πρῶνα κοινὸν αἴας.</l>
</sp></div>
    <milestone n="133" unit="card"/>


<div type="textpart" subtype="antistrophe" n="6">
<sp>
<speaker>Χορός</speaker>
<l n="133">λέκτρα δʼ ἀνδρῶν πόθῳ</l>
<l n="134">πίμπλαται δακρύμασιν·</l>
<l n="135">Περσίδες δʼ ἁβροπενθεῖς ἑκά-</l>
<l n="136">στα πόθῳ φιλάνορι</l>
<l n="137">τὸν αἰχμάεντα θοῦρον εὐνα-</l>
<l n="138">τῆρʼ ἀποπεμψαμένα</l>
<l n="139">λείπεται μονόζυξ.</l>
</sp></div>
    <milestone n="140" unit="card"/>


<div type="textpart" subtype="anapests">
<sp>
<speaker>Χορός</speaker>
<l n="140">ἀλλʼ ἄγε, Πέρσαι, τόδʼ ἐνεζόμενοι</l>
<l n="141">στέγος ἀρχαῖον,</l>
<l n="142">φροντίδα κεδνὴν καὶ βαθύβουλον</l>
<l n="143">θώμεθα, χρεία δὲ προσήκει,</l>
<l n="144">πῶς ἄρα πράσσει Ξέρξης βασιλεὺς</l>
<l n="145">Δαρειογενής,</l>
<l n="146">τὸ πατρωνύμιον γένος ἡμέτερον·</l>
<l n="147">πότερον τόξου ῥῦμα τὸ νικῶν,</l>
<l n="148">ἢ δορικράνου</l>
<l n="149">λόγχης ἰσχὺς κεκράτηκεν.</l>
<l n="150">ἀλλʼ  ἥδε θεῶν ἴσον ὀφθαλμοῖς</l>
<l n="151">φάος ὁρμᾶται μήτηρ βασιλέως,</l>
<l n="152">βασίλεια δʼ ἐμή· προσπίτνω·</l>
<l n="153">καὶ προσφθόγγοις δὲ χρεὼν αὐτὴν</l>
<l n="154">πάντας μύθοισι προσαυδᾶν.</l>
</sp></div>
    <milestone n="155" unit="card"/>


<div type="textpart" subtype="trochees">
<sp>
<speaker>Χορός</speaker>
<l n="155">ὦ βαθυζώνων ἄνασσα Περσίδων ὑπερτάτη,</l>
<l n="156">μῆτερ ἡ Ξέρξου γεραιά, χαῖρε, Δαρείου γύναι·</l>
<l n="157">θεοῦ μὲν εὐνάτειρα Περσῶν, θεοῦ δὲ καὶ μήτηρ ἔφυς,</l>
<l n="158">εἴ τι μὴ δαίμων παλαιὸς νῦν μεθέστηκε στρατῷ.</l>
</sp></div></div>
    <milestone n="159" unit="card"/>



<div type="textpart" subtype="episode">
<div type="textpart" subtype="trochees">
<sp>
<speaker>Ἄτοσσα</speaker>
<l n="159">ταῦτα δὴ λιποῦσʼ ἱκάνω χρυσεοστόλμους δόμους</l>
<l n="160">καὶ τὸ Δαρείου τε κἀμὸν κοινὸν εὐνατήριον.</l>
<l n="161">κἀμὲ καρδίαν ἀμύσσει φροντίς·  ἐς δʼ ὑμᾶς ἐρῶ</l>
<l n="162">μῦθον οὐδαμῶς ἐμαυτῆς οὖσʼ ἀδείμαντος, φίλοι,</l>
<l n="163">μὴ μέγας πλοῦτος κονίσας οὖδας ἀντρέψῃ ποδὶ</l>
<l n="164">ὄλβον, ὃν Δαρεῖος ἦρεν οὐκ ἄνευ θεῶν τινος.</l>
<l n="165">ταῦτά μοι διπλῆ μέριμνα φραστός ἐστιν ἐν φρεσίν,</l>
<l n="166">μήτε χρημάτων ἀνάνδρων πλῆθος ἐν τιμῇ σέβειν</l>
<l n="167">μήτʼ ἀχρημάτοισι λάμπειν φῶς ὅσον σθένος πάρα.</l>
<l n="168">ἔστι γὰρ πλοῦτός γʼ ἀμεμφής, ἀμφὶ δʼ ὀφθαλμῷ φόβος·</l>
<l n="169">ὄμμα γὰρ δόμων νομίζω δεσπότου παρουσίαν.</l>
<l n="170">πρὸς τάδʼ ὡς οὕτως ἐχόντων τῶνδε, σύμβουλοι λόγου</l>
<l n="171">τοῦδέ μοι γένεσθε, Πέρσαι, γηραλέα πιστώματα·</l>
<l n="172">πάντα γὰρ τὰ κέδνʼ ἐν ὑμῖν ἐστί μοι βουλεύματα.</l>
</sp>
<sp>
<speaker>Χορός</speaker>
<l n="173">εὖ τόδʼ ἴσθι, γῆς ἄνασσα τῆσδε, μή σε δὶς φράσαι</l>
<l n="174">μήτʼ ἔπος μήτʼ ἔργον ὧν ἂν δύναμις ἡγεῖσθαι θέλῃ·</l>
<l n="175">εὐμενεῖς γὰρ ὄντας ἡμᾶς τῶνδε συμβούλους καλεῖς.</l>
</sp></div>
    <milestone n="176" unit="card"/>


<div type="textpart" subtype="iambics">
<sp>
<speaker>Ἄτοσσα</speaker>
<l n="176">πολλοῖς μὲν αἰεὶ νυκτέροις ὀνείρασιν</l>
<l n="177">ξύνειμʼ, ἀφʼ οὗπερ παῖς ἐμὸς στείλας στρατὸν</l>
<l n="178">Ἰαόνων γῆν οἴχεται πέρσαι θέλων·</l>
<l n="179">ἀλλʼ οὔτι πω τοιόνδʼ ἐναργὲς εἰδόμην</l>
<l n="180">ὡς τῆς πάροιθεν εὐφρόνης· λέξω δέ σοι.</l>
<l n="181">ἐδοξάτην μοι δύο γυναῖκʼ εὐείμονε,</l>
<l n="182">ἡ μὲν πέπλοισι Περσικοῖς ἠσκημένη,</l>
<l n="183">ἡ δʼ αὖτε Δωρικοῖσιν, εἰς ὄψιν μολεῖν,</l>
<l n="184">μεγέθει τε τῶν νῦν ἐκπρεπεστάτα πολύ,</l>
<l n="185">κάλλει τʼ ἀμώμω, καὶ κασιγνήτα γένους</l>
<l n="186">ταὐτοῦ· πάτραν δʼ ἔναιον ἡ μὲν Ἑλλάδα</l>
<l n="187">κλήρῳ λαχοῦσα γαῖαν, ἡ δὲ βάρβαρον.</l>
<l n="188">τούτω στάσιν τινʼ, ὡς ἐγὼ ʼδόκουν ὁρᾶν,</l>
<l n="189">τεύχειν ἐν ἀλλήλαισι· παῖς δʼ ἐμὸς μαθὼν</l>
<l n="190">κατεῖχε κἀπράυνεν, ἅρμασιν δʼ ὕπο</l>
<l n="191">ζεύγνυσιν αὐτὼ καὶ λέπαδνʼ ἐπʼ αὐχένων</l>
<l n="192">τίθησι.  χἠ μὲν τῇδʼ ἐπυργοῦτο στολῇ</l>
<l n="193">ἐν ἡνίαισί τʼ εἶχεν εὔαρκτον στόμα,</l>
<l n="194">ἡ δʼ ἐσφάδαζε, καὶ χεροῖν ἔντη δίφρου</l>
<l n="195">διασπαράσσει καὶ ξυναρπάζει βίᾳ</l>
<l n="196">ἄνευ χαλινῶν καὶ ζυγὸν θραύει μέσον.</l>
<l n="197">πίπτει δʼ ἐμὸς παῖς, καὶ πατὴρ παρίσταται</l>
<l n="198">Δαρεῖος οἰκτείρων σφε· τὸν δʼ ὅπως ὁρᾷ</l>
<l n="199">Ξέρξης, πέπλους ῥήγνυσιν ἀμφὶ σώματι.</l>
</sp><milestone n="200" unit="card"/><sp>
<l n="200">
<milestone ed="P" unit="para"/>καὶ ταῦτα μὲν δὴ νυκτὸς εἰσιδεῖν λέγω.</l>
<l n="201">ἐπεὶ δʼ ἀνέστην καὶ χεροῖν καλλιρρόου</l>
<l n="202">ἔψαυσα πηγῆς, σὺν θυηπόλῳ χερὶ</l>
<l n="203">βωμὸν προσέστην, ἀποτρόποισι δαίμοσιν</l>
<l n="204">θέλουσα θῦσαι πέλανον, ὧν τέλη τάδε.</l>
<l n="205">ὁρῶ δὲ φεύγοντʼ αἰετὸν πρὸς ἐσχάραν</l>
<l n="206">Φοίβου· φόβῳ δʼ ἄφθογγος ἐστάθην, φίλοι·</l>
<l n="207">μεθύστερον δὲ κίρκον εἰσορῶ δρόμῳ</l>
<l n="208">πτεροῖς ἐφορμαίνοντα καὶ χηλαῖς κάρα</l>
<l n="209">τίλλονθʼ· ὁ δʼ οὐδὲν ἄλλο γʼ ἢ πτήξας δέμας</l>
<l n="210">παρεῖχε.  ταῦτʼ ἔμοιγε δείματʼ εἰσιδεῖν,</l>
<l n="211">ὑμῖν δʼ ἀκούειν.  εὖ γὰρ ἴστε, παῖς ἐμὸς</l>
<l n="212">πράξας μὲν εὖ θαυμαστὸς ἂν γένοιτʼ ἀνήρ,</l>
<l n="213">κακῶς δὲ πράξας, οὐχ ὑπεύθυνος πόλει,</l>
<l n="214">σωθεὶς δʼ ὁμοίως τῆσδε κοιρανεῖ χθονός.</l>

</sp></div>
    
    <milestone n="215" unit="card"/>

<div type="textpart" subtype="trochees">
<sp>
<speaker>Χορός</speaker>
<l n="215">οὔ σε βουλόμεσθα, μῆτερ, οὔτʼ ἄγαν φοβεῖν λόγοις</l>
<l n="216">οὔτε θαρσύνειν. θεοὺς δὲ προστροπαῖς ἱκνουμένη,</l>
<l n="217">εἴ τι φλαῦρον εἶδες, αἰτοῦ τῶνδʼ ἀποτροπὴν τελεῖν,</l>
<l n="218">τὰ δʼ ἀγάθʼ ἐκτελῆ γενέσθαι σοί τε καὶ τέκνοις σέθεν</l>
<l n="219">καὶ πόλει φίλοις τε πᾶσι.  δεύτερον δὲ χρὴ χοὰς</l>
<l n="220">Γῇ τε καὶ φθιτοῖς χέασθαι· πρευμενῶς δʼ αἰτοῦ τάδε,</l>
<l n="221">σὸν πόσιν Δαρεῖον, ὅνπερ φὴς ἰδεῖν κατʼ εὐφρόνην,</l>
<l n="222">ἐσθλά σοι πέμπειν τέκνῳ τε γῆς ἔνερθεν ἐς φάος,</l>
<l n="223">τἄμπαλιν δὲ τῶνδε γαίᾳ κάτοχα μαυροῦσθαι σκότῳ.</l>
<l n="224">ταῦτα θυμόμαντις ὤν σοι πρευμενῶς παρῄνεσα.</l>
<l n="225">εὖ δὲ πανταχῇ τελεῖν σοι τῶνδε κρίνομεν πέρι.</l>
</sp>
<sp>
<speaker>Ἄτοσσα</speaker>
<l n="226">ἀλλὰ μὴν εὔνους γʼ ὁ πρῶτος τῶνδʼ ἐνυπνίων κριτὴς</l>
<l n="227">παιδὶ καὶ δόμοις ἐμοῖσι τήνδʼ ἐκύρωσας φάτιν.</l>
<l n="228">ἐκτελοῖτο δὴ τὰ χρηστά· ταῦτα δʼ, ὡς ἐφίεσαι,</l>
<l n="229">πάντα θήσομεν θεοῖσι τοῖς τʼ ἔνερθε γῆς φίλοις,</l>
<l n="230">εὖτʼ ἂν εἰς οἴκους μόλωμεν.  κεῖνα  δʼ ἐκμαθεῖν θέλω,</l>
<l n="231">ὦ φίλοι, ποῦ τὰς Ἀθήνας φασὶν ἱδρῦσθαι χθονός.</l>
</sp><milestone n="232" unit="card"/>

<sp>
<speaker>Χορός</speaker>
<l n="232">τῆλε πρὸς δυσμαῖς ἄνακτος Ἡλίου φθινασμάτων.</l>
</sp>
<sp>
<speaker>Ἄτοσσα</speaker>
<l n="233">ἀλλὰ μὴν ἵμειρʼ ἐμὸς παῖς τήνδε θηρᾶσαι πόλιν;</l>
</sp>
<sp>
<speaker>Χορός</speaker>
<l n="234">πᾶσα γὰρ γένοιτʼ ἂν Ἑλλὰς βασιλέως ὑπήκοος.</l>
</sp>
<sp>
<speaker>Ἄτοσσα</speaker>
<l n="235">ὧδέ τις πάρεστιν αὐτοῖς ἀνδροπλήθεια στρατοῦ;</l>
</sp>
<sp>
<speaker>Χορός</speaker>
<l n="236">καὶ στρατὸς τοιοῦτος, ἔρξας πολλὰ δὴ Μήδους κακά.</l>
</sp>
<sp>
<speaker>Ἄτοσσα</speaker>
<l n="237">καὶ τί πρὸς τούτοισιν ἄλλο; πλοῦτος ἐξαρκὴς δόμοις;</l>
</sp>
<sp>
<speaker>Χορός</speaker>
<l n="238">ἀργύρου πηγή τις αὐτοῖς ἐστι, θησαυρὸς χθονός.</l>
</sp>
<sp>
<speaker>Ἄτοσσα</speaker>
<l n="239">πότερα γὰρ τοξουλκὸς αἰχμὴ διὰ χεροῖν αὐτοῖς πρέπει;</l>
</sp>
<sp>
<speaker>Χορός</speaker>
<l n="240">οὐδαμῶς· ἔγχη σταδαῖα καὶ φεράσπιδες σαγαί.</l>
</sp>
<sp>
<speaker>Ἄτοσσα</speaker>
<l n="241">τίς δὲ ποιμάνωρ ἔπεστι κἀπιδεσπόζει στρατῷ;</l>
</sp>
<sp>
<speaker>Χορός</speaker>
<l n="242">οὔτινος δοῦλοι κέκληνται φωτὸς οὐδʼ ὑπήκοοι.</l>
</sp>
<sp>
<speaker>Ἄτοσσα</speaker>
<l n="243">πῶς ἂν οὖν μένοιεν ἄνδρας πολεμίους ἐπήλυδας;</l>
</sp>
<sp>
<speaker>Χορός</speaker>
<l n="244">ὥστε Δαρείου πολύν τε καὶ καλὸν φθεῖραι στρατόν.</l>
</sp>
<sp>
<speaker>Ἄτοσσα</speaker>
<l n="245">δεινά τοι λέγεις ἰόντων τοῖς τεκοῦσι φροντίσαι.</l>
</sp>
<sp>
<speaker>Χορός</speaker>
<l n="246">ἀλλʼ ἐμοὶ δοκεῖν τάχʼ εἴσῃ πάντα νημερτῆ λόγον.</l>
<l n="247">τοῦδε γὰρ δράμημα φωτὸς Περσικὸν πρέπει μαθεῖν,</l>
<l n="248">καὶ φέρει σαφές τι πρᾶγος ἐσθλὸν ἢ κακὸν κλύειν.</l>
</sp><milestone n="249" unit="card"/>

<sp>
<speaker>Ἄγγελος</speaker>
<l n="249">ὦ γῆς ἁπάσης Ἀσιάδος πολίσματα,</l>
<l n="250">ὦ Περσὶς αἶα καὶ πολὺς πλούτου λιμήν,</l>
<l n="251">ὡς ἐν μιᾷ πληγῇ κατέφθαρται πολὺς</l>
<l n="252">ὄλβος, τὸ Περσῶν δʼ ἄνθος οἴχεται πεσόν.</l>
<l n="253">ὤμοι, κακὸν μὲν πρῶτον ἀγγέλλειν κακά·</l>
<l n="254">ὅμως δʼ ἀνάγκη πᾶν ἀναπτύξαι πάθος,</l>
<l n="255">Πέρσαι· στρατὸς γὰρ πᾶς ὄλωλε βαρβάρων.</l>
</sp>
</div>
</div>
    <milestone n="256" unit="card"/>



<div type="textpart" subtype="choral">
<div type="textpart" subtype="strophe" n="1">
<sp>
<speaker>Χορός</speaker>
<l n="256">ἄνιʼ ἄνια κακὰ</l>
<l n="257">νεόκοτα καὶ δάιʼ·. αἰαῖ,</l>
<l n="258">διαίνεσθε, Πέρσαι,</l>
<l n="259">τόδʼ ἄχος κλύοντες.</l>
</sp><milestone n="260" unit="card"/>

<sp>
<speaker>Ἄγγελος</speaker>
<l n="260">ὡς πάντα γʼ ἔστʼ ἐκεῖνα διαπεπραγμένα·</l>
<l n="261">αὐτὸς δʼ ἀέλπτως νόστιμον βλέπω φάος.</l>
</sp></div>
    <milestone n="262" unit="card"/>


<div type="textpart" subtype="antistrophe" n="1">
<sp>
<speaker>Χορός</speaker>
<l n="262">ἦ μακροβίοτος</l>
<l n="263">ὅδε γέ τις αἰὼν ἐφάνθη</l>
<l n="264">γεραιοῖς, ἀκούειν</l>
<l n="265">τόδε πῆμʼ ἄελπτον.</l>
</sp>
    <milestone n="266" unit="card"/>

<sp>
<speaker>Ἄγγελος</speaker>
<l n="266">καὶ μὴν παρών γε κοὐ λόγους ἄλλων κλύων,</l>
<l n="267">Πέρσαι, φράσαιμʼ ἂν οἷʼ ἐπορσύνθη κακά.</l>
</sp></div>
        <milestone n="268" unit="card"/>


<div type="textpart" subtype="strophe" n="2">
<sp>
<speaker>Χορός</speaker>
<l n="268">ὀτοτοτοῖ, μάταν</l>
<l n="269">τὰ πολλὰ βέλεα παμμιγῆ</l>
<l n="270">γᾶς ἀπʼ Ἀσίδος ἦλθε δᾴ-</l>
<l n="271">αν ἐφʼ Ἑλλάδα χώραν.</l>
</sp>
        <milestone n="272" unit="card"/>

<sp>
<speaker>Ἄγγελος</speaker>
<l n="272">πλήθουσι νεκρῶν δυσπότμως ἐφθαρμένων</l>
<l n="273">Σαλαμῖνος ἀκταὶ πᾶς τε πρόσχωρος τόπος.</l>
</sp></div>
        <milestone n="274" unit="card"/>


<div type="textpart" subtype="antistrophe" n="2">
<sp>
<speaker>Χορός</speaker>
<l n="274">ὀτοτοτοῖ, φίλων</l>
<l n="275">ἁλίδονα μέλεα πολυβαφῆ</l>
<l n="276">κατθανόντα λέγεις φέρε-</l>
<l n="277">σθαι πλάγκτʼ ἐν διπλάκεσσιν.</l>
</sp>
    <milestone n="278" unit="card"/>

<sp>
<speaker>Ἄγγελος</speaker>
<l n="278">οὐδὲν γὰρ ἤρκει τόξα, πᾶς δʼ ἀπώλλυτο</l>
<l n="279">στρατὸς δαμασθεὶς ναΐοισιν ἐμβολαῖς</l>
</sp></div>
    <milestone n="280" unit="card"/>


<div type="textpart" subtype="strophe" n="3">
<sp>
<speaker>Χορός</speaker>
<l n="280">ἴυζʼ ἄποτμον Πέρσαις</l>
<l n="281">δυσαιανῆ βοὰν</l>
<l n="282">δᾴοις, ὡς πάντα παγκάκως</l>
<l n="283">ἔφθισαν· αἰαῖ στρατοῦ φθαρέντος.</l>
</sp><milestone n="284" unit="card"/>

<sp>
<speaker>Ἄγγελος</speaker>
<l n="284">ὦ πλεῖστον ἔχθος ὄνομα Σαλαμῖνος κλύειν.</l>
<l n="285">φεῦ, τῶν Ἀθηνῶν ὡς στένω μεμνημένος.</l>
</sp></div>
        <milestone n="286" unit="card"/>


<div type="textpart" subtype="antistrophe" n="3">
<sp>
<speaker>Χορός</speaker>
<l n="286">στυγναί γʼ Ἀθᾶναι δᾴοις·</l>
<l n="287">μεμνῆσθαί τοι πάρα</l>
<l n="288">ὡς πολλὰς Περσίδων μάταν</l>
<l n="289">ἔκτισαν εὔνιδας ἠδʼ ἀνάνδρους.</l>
</sp></div></div>
    
        <milestone n="290" unit="card"/>



<div type="textpart" subtype="episode">
<sp>
<speaker>Ἄτοσσα</speaker>
<l n="290">σιγῶ πάλαι δύστηνος ἐκπεπληγμένη</l>
<l n="291">κακοῖς· ὑπερβάλλει γὰρ ἥδε συμφορὰ</l>
<l n="292">τὸ μήτε λέξαι μήτʼ ἐρωτῆσαι πάθη.</l>
<l n="293">ὅμως δʼ ἀνάγκη πημονὰς βροτοῖς φέρειν</l>
<l n="294">θεῶν διδόντων· πᾶν δʼ ἀναπτύξας πάθος</l>
<l n="295">λέξον καταστάς, κεἰ στένεις κακοῖς ὅμως.</l>
<l n="296">τίς οὐ τέθνηκε, τίνα δὲ καὶ πενθήσομεν</l>
<l n="297">τῶν ἀρχελείων, ὅστʼ ἐπὶ σκηπτουχίᾳ</l>
<l n="298">ταχθεὶς ἄνανδρον τάξιν ἠρήμου θανών;</l>
</sp>
<sp>
<speaker>Ἄγγελος</speaker>
<l n="299">Ξέρξης μὲν αὐτὸς ζῇ τε καὶ βλέπει φάος.</l>
</sp>
<sp>
<speaker>Ἄτοσσα</speaker>
<l n="300">ἐμοῖς μὲν εἶπας δώμασιν φάος μέγα</l>
<l n="301">καὶ λευκὸν ἦμαρ νυκτὸς ἐκ μελαγχίμου.</l>
</sp>
<sp>
<speaker>Ἄγγελος</speaker>
<l n="302">Ἀρτεμβάρης δὲ μυρίας ἵππου βραβεὺς</l>
<l n="303">στύφλους παρʼ ἀκτὰς θείνεται Σιληνιῶν.</l>
<l n="304">χὠ χιλίαρχος Δαδάκης πληγῇ δορὸς</l>
<l n="305">πήδημα κοῦφον ἐκ νεὼς ἀφήλατο·</l>
<l n="306">Τενάγων τʼ ἀριστεὺς Βακτρίων ἰθαιγενὴς</l>
<l n="307">θαλασσόπληκτον νῆσον Αἴαντος πολεῖ.</l>
<l n="308">Λίλαιος, Ἀρσάμης τε κἈργήστης τρίτος,</l>
<l n="309">οἵδʼ ἀμφὶ νῆσον τὴν πελειοθρέμμονα</l>
<l n="310">δινούμενοι ʼκύρισσον ἰσχυρὰν χθόνα·</l>
<l n="311">πηγαῖς τε Νείλου γειτονῶν Αἰγυπτίου</l>
<l n="312">Ἀρκτεύς, Ἀδεύης, καὶ φερεσσάκης τρίτος</l>
<l n="313">Φαρνοῦχος, οἵδε ναὸς ἐκ μιᾶς πέσον.</l>
<l n="314">Χρυσεὺς Μάταλλος μυριόνταρχος θανών,</l>
<l n="315">ἵππου μελαίνης ἡγεμὼν τρισμυρίας,</l>
<l n="316">πυρρὰν ζαπληθῆ δάσκιον γενειάδα</l>
<l n="317">ἔτεγγʼ, ἀμείβων χρῶτα πορφυρέᾳ βαφῇ.</l>
<l n="318">καὶ Μᾶγος Ἄραβος, Ἀρτάβης τε Βάκτριος,</l>
<l n="319">σκληρᾶς μέτοικος γῆς, ἐκεῖ κατέφθιτο.</l>
<l n="320">Ἄμιστρις Ἀμφιστρεύς τε πολύπονον δόρυ</l>
<l n="321">νωμῶν, ὅ τʼ ἐσθλὸς Ἀριόμαρδος Σάρδεσι</l>
<l n="322">πένθος παρασχών, Σεισάμης θʼ ὁ Μύσιος,</l>
<l n="323">Θάρυβίς τε πεντήκοντα πεντάκις νεῶν</l>
<l n="324">ταγός, γένος Λυρναῖος, εὐειδὴς ἀνήρ,</l>
<l n="325">κεῖται θανὼν δείλαιος οὐ μάλʼ  εὐτυχῶς·</l>
<l n="326">Συέννεσίς τε πρῶτος εἰς εὐψυχίαν,</l>
<l n="327">Κιλίκων ἄπαρχος, εἷς ἀνὴρ πλεῖστον πόνον</l>
<l n="328">ἐχθροῖς παρασχών εὐκλεῶς ἀπώλετο.</l>
<l n="329">τοσόνδε ταγῶν νῦν ὑπεμνήσθην πέρι.</l>
<l n="330">πολλῶν παρόντων δʼ ὀλίγʼ  ἀπαγγέλλω κακά.</l>

</sp><milestone n="331" unit="card"/>
<sp>
<speaker>Ἄτοσσα</speaker>
<l n="331">αἰαῖ, κακῶν ὕψιστα δὴ κλύω τάδε,</l>
<l n="332">αἴσχη τε Πέρσαις καὶ λιγέα κωκύματα.</l>
<l n="333">ἀτὰρ φράσον μοι τοῦτʼ ἀναστρέψας πάλιν·</l>
<l n="334">πόσον δὲ πλῆθος ἦν νεῶν Ἑλληνίδων,</l>
<l n="335">ὥστʼ ἀξιῶσαι Περσικῷ στρατεύματι</l>
<l n="336">μάχην συνάψαι ναΐοισιν ἐμβολαῖς;</l>
</sp>
<sp>
<speaker>Ἄγγελος</speaker>
<l n="337">πλήθους μὲν ἂν σάφʼ ἴσθʼ ἕκατι βάρβαρον</l>
<l n="338">ναυσὶν κρατῆσαι.  καὶ γὰρ Ἕλλησιν μὲν ἦν</l>
<l n="339">ὁ πᾶς ἀριθμὸς ἐς τριακάδας δέκα</l>
<l n="340">ναῶν, δεκὰς δʼ ἦν τῶνδε χωρὶς ἔκκριτος·</l>
<l n="341">Ξέρξῃ δέ, καὶ γὰρ οἶδα, χιλιὰς μὲν ἦν</l>
<l n="342">ὧν ἦγε πλῆθος, αἱ δʼ ὑπέρκοποι τάχει</l>
<l n="343">ἑκατὸν δὶς ἦσαν ἑπτά θʼ· ὧδʼ ἔχει λόγος.</l>
<l n="344">μή σοι δοκοῦμεν τῇδε λειφθῆναι μάχῃ;</l>
<l n="345">ἀλλʼ ὧδε δαίμων τις κατέφθειρε στρατόν,</l>
<l n="346">τάλαντα βρίσας οὐκ ἰσορρόπῳ τύχῃ.</l>
<l n="347">θεοὶ πόλιν σῴζουσι Παλλάδος θεᾶς.</l>
</sp>
<sp>
<speaker>Ἄτοσσα</speaker>
<l n="348">ἔτʼ ἆρʼ Ἀθηνῶν ἔστʼ ἀπόρθητος πόλις;</l>
</sp>
<sp>
<speaker>Ἄγγελος</speaker>
<l n="349">ἀνδρῶν γὰρ ὄντων ἕρκος ἐστὶν ἀσφαλές.</l>
</sp>
<sp>
<speaker>Ἄτοσσα</speaker>
<l n="350">ἀρχὴ δὲ ναυσὶ συμβολῆς τίς ἦν, φράσον·</l>
<l n="351">τίνες κατῆρξαν, πότερον Ἕλληνες, μάχης,</l>
<l n="352">ἢ παῖς ἐμός, πλήθει καταυχήσας νεῶν;</l>
</sp><milestone n="353" unit="card"/>

<sp>
<speaker>Ἄγγελος</speaker>
<l n="353">ἦρξεν μέν, ὦ δέσποινα, τοῦ παντὸς κακοῦ</l>
<l n="354">φανεὶς ἀλάστωρ ἢ κακὸς δαίμων ποθέν.</l>
<l n="355">ἀνὴρ γὰρ  Ἕλλην ἐξ Ἀθηναίων στρατοῦ</l>
<l n="356">ἐλθὼν ἔλεξε παιδὶ σῷ Ξέρξῃ τάδε,</l>
<l n="357">ὡς εἰ μελαίνης νυκτὸς ἵξεται κνέφας,</l>
<l n="358">Ἕλληνες οὐ μενοῖεν, ἀλλὰ σέλμασιν</l>
<l n="359">ναῶν ἐπανθορόντες ἄλλος ἄλλοσε</l>
<l n="360">δρασμῷ κρυφαίῳ βίοτον ἐκσωσοίατο.</l>
<l n="361">ὁ δʼ εὐθὺς ὡς ἤκουσεν, οὐ ξυνεὶς δόλον</l>
<l n="362">Ἕλληνος ἀνδρὸς οὐδὲ τὸν θεῶν φθόνον,</l>
<l n="363">πᾶσιν προφωνεῖ τόνδε ναυάρχοις λόγον,</l>
<l n="364">εὖτʼ ἂν φλέγων ἀκτῖσιν ἥλιος χθόνα</l>
<l n="365">λήξῃ, κνέφας δὲ τέμενος αἰθέρος λάβῃ,</l>
<l n="366">τάξαι νεῶν στῖφος μὲν ἐν στοίχοις τρισὶν</l>
<l n="367">ἔκπλους φυλάσσειν καὶ πόρους ἁλιρρόθους,</l>
<l n="368">ἄλλας δὲ κύκλῳ νῆσον Αἴαντος πέριξ·</l>
<l n="369">ὡς εἰ μόρον φευξοίαθʼ Ἕλληνες κακόν,</l>
<l n="370">ναυσὶν κρυφαίως δρασμὸν εὑρόντες τινά,</l>
<l n="371">πᾶσιν στέρεσθαι κρατὸς ἦν προκείμενον.</l>
<l n="372">τοσαῦτʼ ἔλεξε κάρθʼ ὑπʼ εὐθύμου φρενός·</l>
<l n="373">οὐ γὰρ τὸ μέλλον ἐκ θεῶν ἠπίστατο.</l>
<l n="374">οἱ δʼ οὐκ ἀκόσμως, ἀλλὰ πειθάρχῳ φρενὶ</l>
<l n="375">δεῖπνόν τʼ  ἐπορσύνοντο, ναυβάτης τʼ  ἀνὴρ</l>
<l n="376">τροποῦτο κώπην σκαλμὸν ἀμφʼ εὐήρετμον.</l>
<l n="377">ἐπεὶ δὲ φέγγος ἡλίου κατέφθιτο</l>
<l n="378">καὶ νὺξ ἐπῄει, πᾶς ἀνὴρ κώπης ἄναξ</l>
<l n="379">ἐς ναῦν ἐχώρει πᾶς θʼ ὅπλων ἐπιστάτης·</l>
<l n="380">τάξις δὲ τάξιν παρεκάλει νεὼς μακρᾶς·</l>
<l n="381">πλέουσι δʼ ὡς ἕκαστος ἦν τεταγμένος,</l>
<l n="382">καὶ πάννυχοι δὴ διάπλοον καθίστασαν</l>
<l n="383">ναῶν  ἄνακτες πάντα  ναυτικὸν λεών.</l>
<l n="384">καὶ νὺξ ἐχώρει, κοὐ μάλʼ Ἑλλήνων στρατὸς</l>
<l n="385">κρυφαῖον ἔκπλουν οὐδαμῇ καθίστατο·</l>
<l n="386">ἐπεί γε μέντοι λευκόπωλος ἡμέρα</l>
<l n="387">πᾶσαν κατέσχε γαῖαν εὐφεγγὴς ἰδεῖν,</l>
<l n="388">πρῶτον μὲν ἠχῇ κέλαδος Ἑλλήνων πάρα</l>
<l n="389">μολπηδὸν ηὐφήμησεν, ὄρθιον δʼ ἅμα</l>
<l n="390">ἀντηλάλαξε νησιώτιδος πέτρας</l>
<l n="391">ἠχώ· φόβος δὲ πᾶσι βαρβάροις παρῆν</l>
<l n="392">γνώμης ἀποσφαλεῖσιν· οὐ γὰρ ὡς φυγῇ</l>
<l n="393">παιᾶνʼ ἐφύμνουν σεμνὸν Ἕλληνες τότε,</l>
<l n="394">ἀλλʼ ἐς μάχην ὁρμῶντες εὐψύχῳ θράσει·</l>

</sp>
    <milestone n="395" unit="card"/>
        <sp>
            <speaker>Ἄγγελος</speaker>
<l n="395">σάλπιγξ δʼ ἀϋτῇ πάντʼ ἐκεῖνʼ ἐπέφλεγεν.</l>
<l n="396">εὐθὺς δὲ κώπης ῥοθιάδος ξυνεμβολῇ</l>
<l n="397">ἔπαισαν ἅλμην βρύχιον ἐκ κελεύματος,</l>
<l n="398">θοῶς δὲ πάντες ἦσαν ἐκφανεῖς ἰδεῖν.</l>
<l n="399">τὸ δεξιὸν μὲν πρῶτον εὐτάκτως κέρας</l>
<l n="400">ἡγεῖτο κόσμῳ, δεύτερον δʼ ὁ πᾶς στόλος</l>
<l n="401">ἐπεξεχώρει, καὶ παρῆν ὁμοῦ κλύειν</l>
<l n="402">πολλὴν βοήν, <q>ὦ παῖδες Ἑλλήνων ἴτε,</q></l>
<l n="403"><q rend="merge">ἐλευθεροῦτε πατρίδʼ, ἐλευθεροῦτε δὲ</q></l>
<l n="404"><q rend="merge">παῖδας, γυναῖκας, θεῶν τέ πατρῴων ἕδη,</q></l>
<l n="405"><q rend="merge">θήκας τε προγόνων· νῦν ὑπὲρ πάντων ἀγών.</q></l>
<l n="406">καὶ μὴν παρʼ ἡμῶν Περσίδος γλώσσης ῥόθος</l>
<l n="407">ὑπηντίαζε, κοὐκέτʼ ἦν μέλλειν ἀκμή.</l>
<l n="408">εὐθὺς δὲ ναῦς ἐν νηὶ χαλκήρη στόλον</l>
<l n="409">ἔπαισεν· ἦρξε δʼ ἐμβολῆς Ἑλληνικὴ</l>
<l n="410">ναῦς, κἀποθραύει πάντα Φοινίσσης νεὼς</l>
<l n="411">κόρυμβʼ, ἐπʼ ἄλλην δʼ ἄλλος ηὔθυνεν δόρυ.</l>
<l n="412">τὰ πρῶτα μέν νυν ῥεῦμα Περσικοῦ στρατοῦ</l>
<l n="413">ἀντεῖχεν· ὡς δὲ πλῆθος ἐν στενῷ νεῶν</l>
<l n="414">ἤθροιστʼ ἀρωγὴ δʼ οὔτις ἀλλήλοις παρῆν,</l>
<l n="415">αὐτοὶ δʼ ὑφʼ αὑτῶν ἐμβόλοις χαλκοστόμοις</l>
<l n="416">παίοντʼ, ἔθραυον πάντα κωπήρη στόλον,</l>
<l n="417">Ἑλληνικαί τε νῆες οὐκ ἀφρασμόνως</l>
<l n="418">κύκλῳ πέριξ ἔθεινον, ὑπτιοῦτο δὲ</l>
<l n="419">σκάφη νεῶν, θάλασσα δʼ οὐκέτʼ ἦν ἰδεῖν,</l>
<l n="420">ναυαγίων πλήθουσα καὶ φόνου βροτῶν.</l>
<l n="421">ἀκταὶ δὲ νεκρῶν χοιράδες τʼ ἐπλήθυον,</l>
<l n="422">φυγῇ δʼ ἀκόσμῳ πᾶσα ναῦς ἠρέσσετο,</l>
<l n="423">ὅσαιπερ ἦσαν βαρβάρου στρατεύματος.</l>
<l n="424">τοὶ δʼ ὥστε θύννους ἤ τινʼ ἰχθύων βόλον</l>
<l n="425">ἀγαῖσι κωπῶν θραύμασίν τʼ ἐρειπίων</l>
<l n="426">ἔπαιον, ἐρράχιζον· οἰμωγὴ δʼ ὁμοῦ</l>
<l n="427">κωκύμασιν κατεῖχε πελαγίαν ἅλα,</l>
<l n="428">ἕως κελαινῆς νυκτὸς ὄμμʼ ἀφείλετο.</l>
<l n="429">κακῶν δὲ πλῆθος, οὐδʼ ἂν εἰ δέκʼ ἤματα</l>
<l n="430">στοιχηγοροίην, οὐκ ἂν ἐκπλήσαιμί σοι.</l>
<l n="431">εὖ γὰρ τόδʼ ἴσθι, μηδάμʼ ἡμέρᾳ μιᾷ</l>
<l n="432">πλῆθος τοσουτάριθμον ἀνθρώπων θανεῖν.</l>

</sp><milestone n="433" unit="card"/>
<sp>
<speaker>Ἄτοσσα</speaker>
<l n="433">αἰαῖ, κακῶν δὴ πέλαγος ἔρρωγεν μέγα</l>
<l n="434">Πέρσαις τε καὶ πρόπαντι βαρβάρων γένει.</l>
</sp>
<sp>
<speaker>Ἄγγελος</speaker>
<l n="435">εὖ νυν τόδʼ ἴσθι, μηδέπω μεσοῦν κακόν·</l>
<l n="436">τοιάδʼ ἐπʼ αὐτοῖς ἦλθε συμφορὰ πάθους</l>
<l n="437">ὡς τοῖσδε καὶ δὶς ἀντισηκῶσαι ῥοπῇ.</l>
</sp>
<sp>
<speaker>Ἄτοσσα</speaker>
<l n="438">καὶ τίς γένοιτʼ ἂν τῆσδʼ ἔτʼ ἐχθίων τύχη;</l>
<l n="439">λέξον τίνʼ αὖ φὴς τήνδε συμφορὰν στρατῷ</l>
<l n="440">ἐλθεῖν κακῶν ῥέπουσαν ἐς τὰ μάσσονα.</l>
</sp>
<sp>
<speaker>Ἄγγελος</speaker>
<l n="441">Περσῶν ὅσοιπερ ἦσαν ἀκμαῖοι φύσιν,</l>
<l n="442">ψυχήν τʼ ἄριστοι κεὐγένειαν ἐκπρεπεῖς,</l>
<l n="443">αὐτῷ τʼ ἄνακτι πίστιν ἐν πρώτοις ἀεί,</l>
<l n="444">τεθνᾶσιν αἰσχρῶς δυσκλεεστάτῳ μόρῳ.</l>
</sp>
<sp>
<speaker>Ἄτοσσα</speaker>
<l n="445">οἲ ʼγὼ τάλαινα συμφορᾶς κακῆς, φίλοι.</l>
<l n="446">ποίῳ μόρῳ δὲ τούσδε φὴς ὀλωλέναι;</l>
</sp>
<sp>
<speaker>Ἄγγελος</speaker>
<l n="447">νῆσός τις ἔστι πρόσθε Σαλαμῖνος τόπων,</l>
<l n="448">βαιά, δύσορμος ναυσίν, ἣν ὁ φιλόχορος</l>
<l n="449">Πὰν ἐμβατεύει, ποντίας ἀκτῆς ἔπι.</l>
<l n="450">ἐνταῦθα πέμπει τούσδʼ, ὅπως, ὅταν νεῶν</l>
<l n="451">φθαρέντες ἐχθροὶ νῆσον ἐκσῳζοίατο,</l>
<l n="452">κτείνοιεν εὐχείρωτον Ἑλλήνων στρατόν,</l>
<l n="453">φίλους δʼ ὑπεκσῴζοιεν ἐναλίων πόρων,</l>
<l n="454">κακῶς τὸ μέλλον ἱστορῶν. ὡς γὰρ θεὸς</l>
<l n="455">ναῶν ἔδωκε κῦδος  Ἕλλησιν μάχης,</l>
<l n="456">αὐθημερὸν φράξαντες εὐχάλκοις δέμας</l>
<l n="457">ὅπλοισι ναῶν ἐξέθρῳσκον· ἀμφὶ δὲ</l>
<l n="458">κυκλοῦντο πᾶσαν νῆσον, ὥστʼ ἀμηχανεῖν</l>
<l n="459">ὅποι τράποιντο.  πολλὰ μὲν γὰρ ἐκ χερῶν</l>
<l n="460">πέτροισιν ἠράσσοντο, τοξικῆς τʼ ἄπο</l>
<l n="461">θώμιγγος ἰοὶ προσπίτνοντές ὤλλυσαν·</l>
<l n="462">τέλος δʼ ἐφορμηθέντες ἐξ ἑνὸς ῥόθου</l>
<l n="463">παίουσι, κρεοκοποῦσι δυστήνων μέλη,</l>
<l n="464">ἕως ἁπάντων ἐξαπέφθειραν βίον.</l>
<l n="465">Ξέρξης δʼ  ἀνῴμωξεν κακῶν ὁρῶν βάθος·</l>
<l n="466">ἕδραν γὰρ εἶχε παντὸς εὐαγῆ στρατοῦ,</l>
<l n="467">ὑψηλὸν ὄχθον ἄγχι πελαγίας ἁλός·</l>
<l n="468">ῥήξας δὲ πέπλους κἀνακωκύσας λιγύ,</l>
<l n="469">πεζῷ παραγγείλας ἄφαρ στρατεύματι,</l>
<l n="470">ἵησʼ  ἀκόσμῳ ξὺν φυγῇ.  τοιάνδε σοι</l>
<l n="471">πρὸς τῇ πάροιθε συμφορὰν πάρα στένειν.</l>
</sp><milestone n="472" unit="card"/>

<sp>
<speaker>Ἄτοσσα</speaker>
<l n="472">ὦ στυγνὲ δαῖμον, ὡς ἄρʼ ἔψευσας φρενῶν</l>
<l n="473">Πέρσας· πικρὰν δὲ παῖς ἐμὸς τιμωρίαν</l>
<l n="474">κλεινῶν Ἀθηνῶν ηὗρε, κοὐκ ἀπήρκεσαν</l>
<l n="475">οὓς πρόσθε Μαραθὼν βαρβάρων ἀπώλεσεν·</l>
<l n="476">ὧν ἀντίποινα παῖς ἐμὸς πράξειν δοκῶν</l>
<l n="477">τοσόνδε πλῆθος πημάτων ἐπέσπασεν.</l>
<l n="478">σὺ δʼ εἰπέ, ναῶν αἳ πεφεύγασιν μόρον,</l>
<l n="479">ποῦ τάσδʼ ἔλειπες· οἶσθα σημῆναι τορῶς;</l>
</sp><milestone n="480" unit="card"/>

<sp>
<speaker>Ἄγγελος</speaker>
<l n="480">ναῶν γε ταγοὶ τῶν λελειμμένων σύδην</l>
<l n="481">κατʼ οὖρον οὐκ εὔκοσμον αἴρονται φυγήν·</l>
<l n="482">στρατὸς δʼ ὁ λοιπὸς ἔν τε Βοιωτῶν χθονὶ</l>
<l n="483">διώλλυθʼ, οἱ μὲν ἀμφὶ κρηναῖον γάνος</l>
<l n="484">δίψῃ πονοῦντες, οἱ δʼ ὑπʼ ἄσθματος κενοὶ</l>
<l n="485">διεκπερῶμεν ἔς τε Φωκέων χθόνα</l>
<l n="486">καὶ Δωρίδʼ αἶαν, Μηλιᾶ τε κόλπον, οὗ</l>
<l n="487">Σπερχειὸς ἄρδει πεδίον εὐμενεῖ ποτῷ·</l>
<l n="488">κἀντεῦθεν ἡμᾶς γῆς Ἀχαιίδος πέδον</l>
<l n="489">καὶ Θεσσαλῶν πόλεις ὑπεσπανισμένους</l>
<l n="490">βορᾶς ἐδέξαντʼ· ἔνθα δὴ πλεῖστοι ʼθάνον</l>
<l n="491">δίψῃ τε λιμῷ τʼ· ἀμφότερα γὰρ ἦν τάδε.</l>
<l n="492">Μαγνητικὴν δὲ γαῖαν ἔς τε Μακεδόνων</l>
<l n="493">χώραν ἀφικόμεσθʼ, ἐπʼ Ἀξίου πόρον,</l>
<l n="494">Βόλβης θʼ ἕλειον δόνακα, Πάγγαιόν τʼ ὄρος,</l>
<l n="495">Ἠδωνίδʼ αἶαν· νυκτὶ δʼ  ἐν ταύτῃ θεὸς</l>
<l n="496">χειμῶνʼ ἄωρον ὦρσε, πήγνυσιν δὲ πᾶν</l>
<l n="497">ῥέεθρον ἁγνοῦ Στρυμόνος.  θεοὺς δέ τις</l>
<l n="498">τὸ πρὶν νομίζων οὐδαμοῦ τότʼ ηὔχετο</l>
<l n="499">λιταῖσι, γαῖαν οὐρανόν τε προσκυνῶν.</l>
<l n="500">ἐπεὶ δὲ πολλὰ θεοκλυτῶν ἐπαύσατο</l>
<l n="501">στρατός, περᾷ κρυσταλλοπῆγα διὰ πόρον·</l>
<l n="502">χὤστις μὲν ἡμῶν πρὶν σκεδασθῆναι θεοῦ</l>
<l n="503">ἀκτῖνας ὡρμήθη, σεσωσμένος κυρεῖ.</l>
<l n="504">φλέγων γὰρ αὐγαῖς λαμπρὸς ἡλίου κύκλος</l>
<l n="505">μέσον πόρον διῆκε, θερμαίνων φλογί.</l>
<l n="506">πῖπτον δʼ ἐπʼ ἀλλήλοισιν· ηὐτύχει δέ τοι</l>
<l n="507">ὅστις τάχιστα πνεῦμʼ ἀπέρρηξεν βίου.</l>
<l n="508">ὅσοι δὲ λοιποὶ κἄτυχον σωτηρίας,</l>
<l n="509">Θρῄκην περάσαντες μόγις πολλῷ πόνῳ,</l>
<l n="510">ἥκουσιν ἐκφυγόντες, οὐ πολλοί τινες,</l>
<l n="511">ἐφʼ ἑστιοῦχον γαῖαν· ὡς στένειν πόλιν</l>
<l n="512">Περσῶν, ποθοῦσαν φιλτάτην ἥβην χθονός.</l>
<l n="513">ταῦτʼ ἔστʼ ἀληθῆ· πολλὰ δʼ ἐκλείπω λέγων</l>
<l n="514">κακῶν ἃ Πέρσαις ἐγκατέσκηψεν θεός.</l>
</sp><milestone n="515" unit="card"/>

<sp>
<speaker>Χορός</speaker>
<l n="515">ὦ δυσπόνητε δαῖμον, ὡς ἄγαν βαρὺς</l>
<l n="516">ποδοῖν ἐνήλου παντὶ Περσικῷ γένει.</l>
</sp>
<sp>
<speaker>Ἄτοσσα</speaker>
<l n="517">οἲ ʼγὼ τάλαινα διαπεπραγμένου στρατοῦ·</l>
<l n="518">ὦ νυκτὸς ὄψις ἐμφανὴς ἐνυπνίων,</l>
<l n="519">ὡς κάρτα μοι σαφῶς ἐδήλωσας κακά.</l>
<l n="520">ὑμεῖς δὲ φαύλως αὔτʼ  ἄγαν ἐκρίνατε.</l>
<l n="521">ὅμως δʼ, ἐπειδὴ τῇδʼ ἐκύρωσεν φάτις</l>
<l n="522">ὑμῶν, θεοῖς μὲν πρῶτον εὔξασθαι θέλω·</l>
<l n="523">ἔπειτα Γῇ τε καὶ φθιτοῖς δωρήματα</l>
<l n="524">ἥξω λαβοῦσα πέλανον ἐξ οἴκων ἐμῶν,—</l>
<l n="525">ἐπίσταμαι μὲν ὡς ἐπʼ  ἐξειργασμένοις,</l>
<l n="526">ἀλλʼ ἐς τὸ λοιπὸν εἴ τι δὴ λῷον πέλοι.</l>
<l n="527">ὑμᾶς δὲ χρὴ ʼπὶ τοῖσδε τοῖς πεπραγμένοις</l>
<l n="528">πιστοῖσι πιστὰ ξυμφέρειν βουλεύματα·</l>
<l n="529">καὶ παῖδʼ, ἐάν περ δεῦρʼ ἐμοῦ πρόσθεν μόλῃ,</l>
<l n="530">παρηγορεῖτε, καὶ προπέμπετʼ ἐς δόμους,</l>
<l n="531">μὴ καί τι πρὸς κακοῖσι προσθῆται κακόν.</l>
</sp><milestone n="532" unit="card"/>

<div type="textpart" subtype="anapests">
<sp>
<speaker>Χορός</speaker>
<l n="532">ὦ Ζεῦ βασιλεῦ, νῦν <add>γὰρ</add> Περσῶν</l>
<l n="533">τῶν  μεγαλαύχων καὶ πολυάνδρων</l>
<l n="534">στρατιὰν ὀλέσας</l>
<l n="535">ἄστυ τὸ Σούσων ἠδʼ Ἀγβατάνων</l>
<l n="536">πένθει δνοφερῷ  κατέκρυψας·</l>
<l n="537">πολλαὶ δʼ ἀταλαῖς χερσὶ  καλύπτρας</l>
<l n="538">κατερεικόμεναι</l>
<l n="539">διαμυδαλέοις δάκρυσι κόλπους</l>
<l n="540">τέγγουσʼ, ἄλγους  μετέχουσαι.</l>
<l n="541">αἱ δʼ ἁβρόγοοι Περσίδες ἀνδρῶν</l>
<l n="542">ποθέουσαι ἰδεῖν  ἀρτιζυγίαν,</l>
<l n="543">λέκτρων εὐνὰς ἁβροχίτωνας,</l>
<l n="544">χλιδανῆς ἥβης τέρψιν,  ἀφεῖσαι,</l>
<l n="545">πενθοῦσι γόοις ἀκορεστοτάτοις.</l>
<l n="546">κἀγὼ δὲ μόρον τῶν οἰχομένων</l>
<l n="547">αἴρω δοκίμως  πολυπενθῆ.</l>
</sp>
</div>
</div>
    <milestone n="548" unit="card"/>



<div type="textpart" subtype="choral">
<div type="textpart" subtype="strophe" n="1">
<sp>
<speaker>Χορός</speaker>
<l n="548">νῦν γὰρ δὴ πρόπασα μὲν στένει  γαῖʼ</l>
<l n="549">Ἀσιὰς ἐκκενουμένα.</l>
<l n="550">Ξέρξης μὲν  ἄγαγεν, ποποῖ,</l>
<l n="551">Ξέρξης δʼ ἀπώλεσεν, τοτοῖ,</l>
<l n="552">Ξέρξης δὲ πάντʼ ἐπέσπε  δυσφρόνως</l>
<l n="553">βαρίδεσσι ποντίαις.</l>
<l n="554">τίπτε Δαρεῖος μὲν οὕ-</l>
<l n="555">τω τότʼ ἀβλαβὴς ἐπῆν</l>
<l n="556">τόξαρχος  πολιήταις,</l>
<l n="557">Σουσίδαις φίλος ἄκτωρ;</l>
</sp></div>
    <milestone n="558" unit="card"/>


<div type="textpart" subtype="antistrophe" n="1">
<sp>
<speaker>Χορός</speaker>
<l n="558">πεζούς τε γὰρ καὶ θαλασσίους</l>
<l n="559">λινόπτεροι  κυανώπιδες</l>
<l n="560">νᾶες μὲν ἄγαγον, ποποῖ,</l>
<l n="561">νᾶες δʼ ἀπώλεσαν,  τοτοῖ,</l>
<l n="562">νᾶες πανωλέθροισιν ἐμβολαῖς,</l>
<l n="563">αἵ τʼ Ἰαόνων  χέρες.</l>
<l n="564">τυτθὰ δʼ ἐκφυγεῖν ἄνακτʼ</l>
<l n="565">αὐτὸν  εἰσακούομεν</l>
<l n="566">Θρῄκης ἂμ πεδιήρεις</l>
<l n="567">δυσχίμους τε  κελεύθους.</l>
</sp></div>
    <milestone n="568" unit="card"/>


<div type="textpart" subtype="strophe" n="2">
<sp>
<speaker>Χορός</speaker>
<l n="568">τοὶ δʼ ἄρα πρωτόμοιροι, φεῦ,</l>
<l n="569">λειφθέντες  πρὸς ἀνάγκας, ἠέ,</l>
<l n="570">ἀκτὰς  ἀμφὶ Κυχρείας, ὀᾶ,</l>
<l n="571">
<add>σύρονται</add>· στένε καὶ δακνά-</l>
<l n="572">ζου, βαρὺ δʼ ἀμβόασον</l>
<l n="573">οὐράνιʼ ἄχη,  ὀᾶ·</l>
<l n="574">τεῖνε δὲ δυσβάυκτον</l>
<l n="575">βοᾶτιν τάλαιναν αὐδάν.</l>
</sp></div>
    <milestone n="576" unit="card"/>


<div type="textpart" subtype="antistrophe" n="2">
<sp>
<speaker>Χορός</speaker>
<l n="576">γναπτόμενοι δὲ δίνᾳ,  φεῦ,</l>
<l n="577">σκύλλονται πρὸς ἀναύδων, ἠέ,</l>
<l n="578">παίδων τᾶς ἀμιάντου,  ὀᾶ.</l>
<l n="579">πενθεῖ δʼ ἄνδρα δόμος στερη-</l>
<l n="580">θείς   τοκέες τʼ ἄπαιδες</l>
<l n="581">δαιμόνιʼ ἄχη, ὀᾶ,</l>
<l n="582">δυρόμενοι γέροντες</l>
<l n="583">τὸ  πᾶν δὴ κλύουσιν ἄλγος.</l>
</sp></div>
    <milestone n="584" unit="card"/>


<div type="textpart" subtype="strophe" n="3">
<sp>
<speaker>Χορός</speaker>
<l n="584">τοὶ δʼ ἀνὰ  γᾶν Ἀσίαν δὴν</l>
<l n="585">οὐκέτι  περσονομοῦνται,</l>
<l n="586">οὐδʼ ἔτι δασμοφοροῦσιν</l>
<l n="587">δεσποσύνοισιν  ἀνάγκαις,</l>
<l n="588">οὐδʼ ἐς γᾶν προπίτνοντες</l>
<l n="589">ἅζονται·  βασιλεία</l>
<l n="590">γὰρ διόλωλεν ἰσχύς.</l>
</sp></div>
    <milestone n="591" unit="card"/>


<div type="textpart" subtype="antistrophe" n="3">
<sp>
<speaker>Χορός</speaker>
<l n="591">οὐδʼ ἔτι γλῶσσα βροτοῖσιν</l>
<l n="592">ἐν φυλακαῖς· λέλυται  γὰρ</l>
<l n="593">λαὸς ἐλεύθερα βάζειν,</l>
<l n="594">ὡς ἐλύθη ζυγὸν  ἀλκᾶς.</l>
<l n="595">αἱμαχθεῖσα δʼ ἄρουραν</l>
<l n="596">Αἴαντος περικλύστα</l>
<l n="597">νᾶσος ἔχει τὰ  Περσᾶν.</l>
</sp></div></div>
    <milestone n="598" unit="card"/>



<div type="textpart" subtype="episode">
<sp>
<speaker>Ἄτοσσα</speaker>
<l n="598">φίλοι, κακῶν μὲν ὅστις ἔμπειρος  κυρεῖ,</l>
<l n="599">ἐπίσταται βροτοῖσιν ὡς ὅταν κλύδων</l>
<l n="600">κακῶν ἐπέλθῃ  πάντα δειμαίνειν φιλεῖ·</l>
<l n="601">ὅταν δʼ ὁ δαίμων εὐροῇ,  πεποιθέναι</l>
<l n="602">τὸν αὐτὸν αἰεὶ δαίμονʼ οὐριεῖν τύχην.</l>
<l n="603">ἐμοὶ  γὰρ ἤδη πάντα μὲν φόβου πλέα</l>
<l n="604">ἐν ὄμμασιν τἀνταῖα φαίνεται  θεῶν,</l>
<l n="605">βοᾷ δʼ ἐν ὠσὶ κέλαδος οὐ  παιώνιος·</l>
<l n="606">τοία κακῶν ἔκπληξις ἐκφοβεῖ φρένας.</l>
<l n="607">
<milestone ed="P" unit="para"/>τοιγὰρ κέλευθον τήνδʼ  ἄνευ τʼ ὀχημάτων</l>
<l n="608">χλιδῆς τε τῆς πάροιθεν ἐκ δόμων  πάλιν</l>
<l n="609">ἔστειλα, παιδὸς πατρὶ πρευμενεῖς χοὰς</l>
<l n="610">φέρουσʼ, ἅπερ νεκροῖσι μειλικτήρια,</l>
<l n="611">βοός τʼ ἀφʼ ἁγνῆς λευκὸν  εὔποτον γάλα,</l>
<l n="612">τῆς τʼ ἀνθεμουργοῦ στάγμα, παμφαὲς μέλι,</l>
<l n="613">λιβάσιν  ὑδρηλαῖς παρθένου πηγῆς μέτα,</l>
<l n="614">ἀκήρατόν τε μητρὸς ἀγρίας  ἄπο</l>
<l n="615">ποτὸν παλαιᾶς ἀμπέλου γάνος  τόδε·</l>
<l n="616">τῆς τʼ αἰὲν ἐν φύλλοισι θαλλούσης  βίον</l>
<l n="617">ξανθῆς ἐλαίας καρπὸς  εὐώδης πάρα,</l>
<l n="618">ἄνθη τε πλεκτά, παμφόρου γαίας  τέκνα,</l>
<l n="619">
<milestone ed="P" unit="para"/>ἀλλʼ, ὦ φίλοι, χοαῖσι ταῖσδε νερτέρων</l>
<l n="620">ὕμνους ἐπευφημεῖτε, τόν τε δαίμονα</l>
<l n="621">Δαρεῖον ἀνακαλεῖσθε,  γαπότους δʼ ἐγὼ</l>
<l n="622">τιμὰς προπέμψω τάσδε νερτέροις  θεοῖς.</l>
</sp><milestone n="623" unit="card"/>

<div type="textpart" subtype="anapests">
<sp>
<speaker>Χορός</speaker>
<l n="623">βασίλεια γύναι, πρέσβος Πέρσαις,</l>
<l n="624">σύ τε πέμπε χοὰς  θαλάμους ὑπὸ γῆς,</l>
<l n="625">ἡμεῖς θʼ ὕμνοις  αἰτησόμεθα</l>
<l n="626">φθιμένων πομποὺς</l>
<l n="627">εὔφρονας εἶναι κατὰ  γαίας.</l>
<l n="628">ἀλλά, χθόνιοι δαίμονες ἁγνοί,</l>
<l n="629">Γῆ τε καὶ Ἑρμῆ, βασιλεῦ τʼ  ἐνέρων,</l>
<l n="630">πέμψατʼ  ἔνερθεν ψυχὴν ἐς φῶς·</l>
<l n="631">εἰ γάρ τι κακῶν ἄκος οἶδε πλέον,</l>
<l n="632">μόνος ἂν θνητῶν πέρας  εἴποι.</l>
</sp></div></div>
        <milestone n="633" unit="card"/>



<div type="textpart" subtype="choral">
<div type="textpart" subtype="strophe" n="1">
<sp>
<speaker>Χορός</speaker>
<l n="633">ἦ ῥʼ ἀίει  μου  μακαρίτας</l>
<l n="634">ἰσοδαίμων βασιλεὺς</l>
<l n="635">βάρβαρʼ  ἀσαφηνῆ</l>
<l n="636">ἱέντος τὰ παναίολʼ αἰ-</l>
<l n="637">ανῆ δύσθροα βάγματʼ,  ἢ</l>
<l n="638">παντάλανʼ ἄχη διαβοάσω;</l>
<l n="639">νέρθεν ἆρα κλύει  μου;</l>
</sp></div>
    <milestone n="640" unit="card"/>


<div type="textpart" subtype="antistrophe" n="1">
<sp>
<speaker>Χορός</speaker>
<l n="640">ἀλλὰ σύ μοι Γᾶ τε καὶ  ἄλλοι</l>
<l n="641">χθονίων ἁγεμόνες</l>
<l n="642">δαίμονα μεγαυχῆ</l>
<l n="643">ἰόντʼ αἰνέσατʼ ἐκ δόμων,</l>
<l n="644">Περσᾶν Σουσιγενῆ θεόν·</l>
<l n="645">πέμπετε δʼ ἄνω οἷον  οὔπω</l>
<l n="646">Περσὶς αἶʼ ἐκάλυψεν.</l>
</sp></div>
    <milestone n="647" unit="card"/>


<div type="textpart" subtype="strophe" n="2">
<sp>
<speaker>Χορός</speaker>
<l n="647">ἦ φίλος ἁνήρ, φίλος ὄχθος·</l>
<l n="648">φίλα γὰρ κέκευθεν ἤθη.</l>
<l n="649">Ἀιδωνεὺς δʼ ἀναπομ-</l>
<l n="650">πὸς ἀνείης, Ἀιδωνεύς,</l>
<l n="651">θεῖον  ἀνάκτορα  Δαριᾶνα. ἠέ.</l>
</sp></div>
    <milestone n="652" unit="card"/>


<div type="textpart" subtype="antistrophe" n="2">
<sp>
<speaker>Χορός</speaker>
<l n="652">οὐδὲ γὰρ ἄνδρας ποτʼ  ἀπώλλυ</l>
<l n="653">πολεμοφθόροισιν ἄταις,</l>
<l n="654">θεομήστωρ δʼ ἐκικλή-</l>
<l n="655">σκετο Πέρσαις, θεομήστωρ δʼ</l>
<l n="656">ἔσκεν,ἐπεὶ στρατὸν εὖ  ποδούχει. ἠέ.</l>
</sp></div>
    <milestone n="657" unit="card"/>


<div type="textpart" subtype="strophe" n="3">
<sp>
<speaker>Χορός</speaker>
<l n="657">βαλήν, ἀρχαῖος  βαλήν,</l>
<l n="658">ἴθι, ἱκοῦ·</l>
<l n="659">ἔλθʼ  ἐπʼ ἄκρον κόρυμβον ὄχθου,</l>
<l n="660">κροκόβαπτον ποδὸς εὔμαριν ἀείρων,</l>
<l n="661">βασιλείου  τιάρας</l>
<l n="662">φάλαρον πιφαύσκων.</l>
<l n="663">βάσκε πάτερ ἄκακε Δαριάν,  οἶ.</l>
</sp></div>
    <milestone n="664" unit="card"/>


<div type="textpart" subtype="antistrophe" n="3">
<sp>
<speaker>Χορός</speaker>
<l n="664">ὅπως αἰανῆ κλύῃς</l>
<l n="665">νέα τʼ ἄχη,</l>
<l n="666">δέσποτα δεσπότου  φάνηθι.</l>
<l n="667">Στυγία γάρ τις ἐπʼ ἀχλὺς πεπόταται·</l>
<l n="668">νεολαία γὰρ  ἤδη</l>
<l n="670">κατὰ πᾶσʼ ὄλωλεν.</l>
<l n="671">βάσκε πάτερ ἄκακε Δαριάν,  οἶ.</l>
</sp></div>
    <milestone n="673" unit="card"/>


<div type="textpart" subtype="epode">
<sp>
<speaker>Χορός</speaker>
<l n="673">αἰαῖ αἰαῖ·</l>
<l n="674">ὦ πολύκλαυτε φίλοισι θανών,</l>
<l n="675"><sic>τί τάδε δυνάτα δυνάτα</sic></l>
<l n="676"><sic>περὶ τᾷ σᾷ δίδυμα <del> διαγόεν </del> ἁμάρτια;</sic></l>
<l n="677">πᾶσαι γᾷ τᾷδʼ</l>
<l n="678">ἐξέφθινται τρίσκαλμοι</l>
<l n="680">νᾶες ἄναες  ἄναες.</l>
</sp>
    </div></div>
        <milestone n="681" unit="card"/>



<div type="textpart" subtype="episode">
<div type="textpart" subtype="anapests">
<sp>
<speaker>Εἴδωλον  Δαρείου</speaker>
<l n="681">ὦ πιστὰ πιστῶν ἥλικές θʼ ἥβης ἐμῆς</l>
<l n="682">Πέρσαι γεραιοί, τίνα πόλις πονεῖ πόνον;</l>
<l n="683">στένει, κέκοπται,  καὶ χαράσσεται πέδον.</l>
<l n="684">λεύσσων δʼ ἄκοιτιν τὴν ἐμὴν τάφου  πέλας</l>
<l n="685">ταρβῶ, χοὰς δὲ πρευμενὴς  ἐδεξάμην.</l>
<l n="686">ὑμεῖς δὲ θρηνεῖτʼ ἐγγὺς ἑστῶτες τάφου</l>
<l n="687">καὶ ψυχαγωγοῖς  ὀρθιάζοντες γόοις</l>
<l n="688">οἰκτρῶς καλεῖσθέ μʼ· ἐστὶ δʼ οὐκ εὐέξοδον,</l>
<l n="689">ἄλλως  τε πάντως χοἰ κατὰ χθονὸς θεοὶ</l>
<l n="690">λαβεῖν  ἀμείνους εἰσὶν ἢ μεθιέναι.</l>
<l n="691">ὅμως δʼ ἐκείνοις ἐνδυναστεύσας  ἐγὼ</l>
<l n="692">ἥκω. τάχυνε δʼ ὡς ἄμεμπτος ὦ χρόνου.</l>
<l n="693">τί  ἐστι Πέρσαις νεοχμὸν ἐμβριθὲς  κακόν·</l>
</sp></div></div>
    <milestone n="694" unit="card"/>



<div type="textpart" subtype="choral">
<div type="textpart" subtype="strophe" n="1">
<sp>
<speaker>Χορός</speaker>
<l n="694">σέβομαι μὲν προσιδέσθαι,</l>
<l n="695">σέβομαι δʼ ἀντία λέξαι</l>
<l n="696">σέθεν  ἀρχαίῳ περὶ  τάρβει.</l>
</sp><milestone n="697" unit="card"/>

<sp>
<speaker>Δαρεῖος</speaker>
<l n="697">ἀλλʼ ἐπεὶ κάτωθεν ἦλθον σοῖς γόοις  πεπεισμένος,</l>
<l n="698">μή τι μακιστῆρα μῦθον, ἀλλὰ σύντομον λέγων</l>
<l n="699">εἰπὲ καὶ πέραινε  πάντα, τὴν ἐμὴν αἰδῶ  μεθείς.</l>
</sp></div>
    <milestone n="700" unit="card"/>


<div type="textpart" subtype="antistrophe" n="1">
<sp>
<speaker>Χορός</speaker>
<l n="700">δίεμαι μὲν χαρίσασθαι,</l>
<l n="701">δίεμαι δʼ ἀντία φάσθαι,</l>
<l n="702">λέξας δύσλεκτα  φίλοισιν.</l>
</sp></div></div>
        <milestone n="703" unit="card"/>



<div type="textpart" subtype="episode">
<div type="textpart" subtype="trochees">
<sp>
<speaker>Δαρεῖος</speaker>
<l n="703">ἀλλʼ ἐπεὶ δέος παλαιὸν σοὶ φρενῶν ἀνθίσταται,</l>
<l n="704">τῶν  ἐμῶν λέκτρων γεραιὰ ξύννομʼ εὐγενὲς γύναι,</l>
<l n="705">κλαυμάτων λήξασα τῶνδε καὶ γόων σαφές τί μοι</l>
<l n="706">λέξον·  ἀνθρώπεια δʼ ἄν τοι πήματʼ ἂν τύχοι  βροτοῖς.</l>
<l n="707">πολλὰ μὲν γὰρ ἐκ θαλάσσης, πολλὰ δʼ ἐκ χέρσου κακὰ</l>
<l n="708">γίγνεται θνητοῖς, ὁ μάσσων βίοτος ἢν  ταθῇ, πρόσω.</l>
</sp>
<sp>
<speaker>Ἄτοσσα</speaker>
<l n="709">ὦ βροτῶν πάντων ὑπερσχὼν ὄλβον εὐτυχεῖ πότμῳ</l>
<l n="710">ὡς ἕως τʼ ἔλευσσες  αὐγὰς ἡλίου ζηλωτὸς ὢν</l>
<l n="711">βίοτον εὐαίωνα Πέρσαις ὡς θεὸς  διήγαγες,</l>
<l n="712">νῦν τέ σε ζηλῶ θανόντα, πρὶν κακῶν ἰδεῖν  βάθος.</l>
<l n="713">πάντα γάρ, Δαρεῖʼ ἀκούσῃ μῦθον ἐν βραχεῖ χρόνῳ.</l>
<l n="714">διαπεπόρθηται τὰ Περσῶν πράγμαθʼ,  ὡς εἰπεῖν ἔπος.</l>
</sp><milestone n="715" unit="card"/>

<sp>
<speaker>Δαρεῖος</speaker>
<l n="715">τίνι τρόπῳ; λοιμοῦ τις ἦλθε σκηπτὸς ἢ στάσις  πόλει;</l>
</sp>
<sp>
<speaker>Ἄτοσσα</speaker>
<l n="716">οὐδαμῶς·  ἀλλʼ ἀμφʼ Ἀθήνας πᾶς κατέφθαρται στρατός.</l>
</sp>
<sp>
<speaker>Δαρεῖος</speaker>
<l n="717">τίς δʼ ἐμῶν ἐκεῖσε παίδων ἐστρατηλάτει;  φράσον.</l>
</sp>
<sp>
<speaker>Ἄτοσσα</speaker>
<l n="718">θούριος Ξέρξης, κενώσας πᾶσαν ἠπείρου  πλάκα.</l>
</sp>
<sp>
<speaker>Δαρεῖος</speaker>
<l n="719">πεζὸς ἢ ναύτης δὲ πεῖραν τήνδʼ ἐμώρανεν  τάλας;</l>
</sp>
<sp>
<speaker>Ἄτοσσα</speaker>
<l n="720">ἀμφότερα· διπλοῦν μέτωπον ἦν δυοῖν στρατευμάτοιν.</l>
</sp>
<sp>
<speaker>Δαρεῖος</speaker>
<l n="721">πῶς δὲ καὶ στρατὸς τοσόσδε πεζὸς ἤνυσεν περᾶν;</l>
</sp>
<sp>
<speaker>Ἄτοσσα</speaker>
<l n="722">μηχαναῖς ἔζευξεν Ἕλλης πορθμόν, ὥστʼ ἔχειν πόρον.</l>
</sp>
<sp>
<speaker>Δαρεῖος</speaker>
<l n="723">καὶ τόδʼ ἐξέπραξεν, ὥστε Βόσπορον κλῇσαι μέγαν·</l>
</sp>
<sp>
<speaker>Ἄτοσσα</speaker>
<l n="724">ὧδʼ ἔχει· γνώμης δέ πού τις δαιμόνων  ξυνήψατο.</l>
</sp>
<sp>
<speaker>Δαρεῖος</speaker>
<l n="725">φεῦ, μέγας τις ἦλθε δαίμων, ὥστε μὴ φρονεῖν  καλῶς.</l>
</sp>
<sp>
<speaker>Ἄτοσσα</speaker>
<l n="726">ὡς ἰδεῖν τέλος πάρεστιν οἷον ἤνυσεν  κακόν.</l>
</sp>
<sp>
<speaker>Δαρεῖος</speaker>
<l n="727">καὶ τί δὴ πράξασιν αὐτοῖς ὧδʼ  ἐπιστενάζετε;</l>
</sp>
<sp>
<speaker>Ἄτοσσα</speaker>
<l n="728">ναυτικὸς στρατὸς κακωθεὶς πεζὸν ὤλεσε  στρατόν.</l>
</sp>
<sp>
<speaker>Δαρεῖος</speaker>
<l n="729">ὧδε παμπήδην δὲ λαὸς πᾶς κατέφθαρται  δορί;</l>
</sp>
<sp>
<speaker>Ἄτοσσα</speaker>
<l n="730">πρὸς τάδʼ ὡς Σούσων μὲν ἄστυ πᾶν κενανδρίαν  στένει.</l>
</sp>
<sp>
<speaker>Δαρεῖος</speaker>
<l n="731">ὦ πόποι κεδνῆς ἀρωγῆς κἀπικουρίας  στρατοῦ.</l>
</sp>
<sp>
<speaker>Ἄτοσσα</speaker>
<l n="732">Βακτρίων δʼ ἔρρει πανώλης δῆμος, οὐδέ τις  γέρων.</l>
</sp>
<sp>
<speaker>Δαρεῖος</speaker>
<l n="733">ὦ μέλεος, οἵαν ἄρʼ ἥβην ξυμμάχων  ἀπώλεσεν.</l>
</sp>
<sp>
<speaker>Ἄτοσσα</speaker>
<l n="734">μονάδα δὲ Ξέρξην ἔρημόν φασιν οὐ πολλῶν  μέτα—</l>
</sp>
<sp>
<speaker>Δαρεῖος</speaker>
<l n="735">πῶς τε δὴ καὶ ποῖ τελευτᾶν; ἔστι τις σωτηρία;</l>
</sp>
<sp>
<speaker>Ἄτοσσα</speaker>
<l n="736">ἄσμενον μολεῖν γέφυραν γαῖν δυοῖν ζευκτηρίαν.</l>
</sp>
<sp>
<speaker>Δαρεῖος</speaker>
<l n="737">καὶ πρὸς ἤπειρον σεσῶσθαι τήνδε, τοῦτʼ  ἐτήτυμον;</l>
</sp>
<sp>
<speaker>Ἄτοσσα</speaker>
<l n="738">ναί·  λόγος  κρατεῖ  σαφηνὴς  τοῦτό  γʼ,  οὐδʼ    ἔνι  στάσις.</l>
</sp><milestone n="739" unit="card"/>

<sp>
<speaker>Δαρεῖος</speaker>
<l n="739">φεῦ, ταχεῖά γʼ ἦλθε χρησμῶν πρᾶξις, ἐς δὲ παῖδʼ ἐμὸν</l>
<l n="740">Ζεὺς ἀπέσκηψεν  τελευτὴν θεσφάτων· ἐγὼ δέ που</l>
<l n="741">διὰ μακροῦ χρόνου τάδʼ ηὔχουν  ἐκτελευτήσειν θεούς·</l>
<l n="742">ἀλλʼ ὅταν σπεύδῃ τις αὐτός, χὠ θεὸς  συνάπτεται.</l>
<l n="743">νῦν κακῶν ἔοικε πηγὴ πᾶσιν ηὑρῆσθαι  φίλοις.</l>
<l n="744">παῖς δʼ ἐμὸς τάδʼ οὐ κατειδὼς ἤνυσεν νέῳ θράσει·</l>
<l n="745">ὅστις Ἑλλήσποντον ἱρὸν  δοῦλον ὣς δεσμώμασιν</l>
<l n="746">ἤλπισε σχήσειν ῥέοντα, Βόσπορον  ῥόον θεοῦ·</l>
<l n="747">καὶ πόρον μετερρύθμιζε, καὶ πέδαις  σφυρηλάτοις</l>
<l n="748">περιβαλὼν πολλὴν κέλευθον ἤνυσεν πολλῷ στρατῷ,</l>
<l n="749">θνητὸς ὢν  θεῶν τε πάντων ᾤετʼ, οὐκ εὐβουλίᾳ,</l>
<l n="750">καὶ  Ποσειδῶνος κρατήσειν. πῶς τάδʼ οὐ νόσος φρενῶν</l>
<l n="751">εἶχε παῖδʼ ἐμόν; δέδοικα  μὴ πολὺς πλούτου πόνος</l>
<l n="752">οὑμὸς ἀνθρώποις γένηται τοῦ φθάσαντος ἁρπαγή.</l>
</sp>
<sp>
<speaker>Ἄτοσσα</speaker>
<l n="753">ταῦτά τοι κακοῖς ὁμιλῶν ἀνδράσιν  διδάσκεται</l>
<l n="754">θούριος Ξέρξης· λέγουσι δʼ ὡς σὺ μὲν  μέγαν τέκνοις</l>
<l n="755">πλοῦτον ἐκτήσω ξὺν  αἰχμῇ, τὸν δʼ ἀνανδρίας ὕπο</l>
<l n="756">ἔνδον αἰχμάζειν, πατρῷον δʼ  ὄλβον οὐδὲν αὐξάνειν.</l>
<l n="757">τοιάδʼ ἐξ ἀνδρῶν ὀνείδη πολλάκις  κλύων κακῶν</l>
<l n="758">τήνδʼ ἐβούλευσεν κέλευθον καὶ στράτευμʼ ἐφʼ Ἑλλάδα.</l>
</sp></div>
    <milestone n="759" unit="card"/>


<div type="textpart" subtype="iambics">
<sp>
<speaker>Δαρεῖος</speaker>
<l n="759">τοιγάρ σφιν ἔργον ἐστὶν ἐξειργασμένον</l>
<l n="760">μέγιστον, ἀείμνηστον, οἷον οὐδέπω</l>
<l n="761">τόδʼ ἄστυ Σούσων ἐξεκείνωσεν  πεσόν,</l>
<l n="762">ἐξ οὗτε τιμὴν Ζεὺς ἄναξ τήνδʼ ὤπασεν,</l>
<l n="763">ἕνʼ  ἄνδρʼ ἁπάσης Ἀσίδος μηλοτρόφου</l>
<l n="764">ταγεῖν, ἔχοντα σκῆπτρον  εὐθυντήριον.</l>
<l n="765">Μῆδος γὰρ ἦν ὁ πρῶτος ἡγεμὼν στρατοῦ·</l>
<l n="766">ἄλλος δʼ ἐκείνου παῖς τόδʼ ἔργον  ἤνυσεν·</l>
<l n="767">φρένες γὰρ αὐτοῦ θυμὸν ᾠακοστρόφουν.</l>
<l n="768">τρίτος δʼ  ἀπʼ αὐτοῦ Κῦρος, εὐδαίμων ἀνήρ,</l>
<l n="769">ἄρξας ἔθηκε πᾶσιν  εἰρήνην φίλοις·</l>
<l n="770">Λυδῶν δὲ λαὸν καὶ Φρυγῶν  ἐκτήσατο,</l>
<l n="771">Ἰωνίαν τε πᾶσαν ἤλασεν βίᾳ.</l>
<l n="772">θεὸς γὰρ οὐκ ἤχθηρεν,  ὡς εὔφρων ἔφυ.</l>
<l n="773">Κύρου δὲ παῖς τέταρτος ηὔθυνε  στρατόν.</l>
<l n="774">πέμπτος δὲ Μάρδος ἦρξεν, αἰσχύνη πάτρᾳ</l>
<l n="775">θρόνοισί τʼ ἀρχαίοισι· τὸν δὲ σὺν δόλῳ</l>
<l n="776">Ἀρταφρένης  ἔκτεινεν ἐσθλὸς ἐν δόμοις,</l>
<l n="777">ξὺν ἀνδράσιν φίλοισιν, οἷς τόδʼ ἦν  χρέος.</l>
<l n="778">
<del>ἕκτος δὲ Μάραφις, ἕβδομος δʼ Ἀρταφρένης.</del>
</l>
<l n="779">κἀγὼ πάλου τʼ  ἔκυρσα τοῦπερ ἤθελον,</l>
<l n="780">κἀπεστράτευσα πολλὰ  σὺν πολλῷ  στρατῷ·</l>
<l n="781">ἀλλʼ οὐ κακὸν τοσόνδε προσέβαλον πόλει.</l>
<l n="782">Ξέρξης  δʼ ἐμὸς παῖς ὢν νέος νέα φρονεῖ,</l>
<l n="783">κοὐ μνημονεύει τὰς  ἐμὰς ἐπιστολάς·</l>
<l n="784">εὖ γὰρ σαφῶς τόδʼ ἴστʼ, ἐμοὶ ξυνήλικες,</l>
<l n="785">ἅπαντες ἡμεῖς, οἳ κράτη τάδʼ ἔσχομεν,</l>
<l n="786">οὐκ ἂν  φανεῖμεν πήματʼ ἔρξαντες  τόσα.</l>
</sp><milestone n="787" unit="card"/>

<sp>
<speaker>Χορός</speaker>
<l n="787">τί οὖν, ἄναξ Δαρεῖε, ποῖ καταστρέφεις</l>
<l n="788">λόγων  τελευτήν; πῶς ἂν ἐκ τούτων ἔτι</l>
<l n="789">πράσσοιμεν ὡς ἄριστα  Περσικὸς  λεώς;</l>
</sp>
<sp>
<speaker>Δαρεῖος</speaker>
<l n="790">εἰ μὴ στρατεύοισθʼ ἐς τὸν Ἑλλήνων  τόπον,</l>
<l n="791">μηδʼ εἰ στράτευμα πλεῖον  τὸ Μηδικόν.</l>
<l n="792">αὐτὴ γὰρ  ἡ γῆ ξύμμαχος κείνοις  πέλει.</l>
</sp>
<sp>
<speaker>Χορός</speaker>
<l n="793">πῶς τοῦτʼ ἔλεξας, τίνι τρόπῳ δὲ  συμμαχεῖ;</l>
</sp>
<sp>
<speaker>Δαρεῖος</speaker>
<l n="794">κτείνουσα λιμῷ τοὺς ὑπερπόλλους  ἄγαν.</l>
</sp>
<sp>
<speaker>Χορός</speaker>
<l n="795">ἀλλʼ εὐσταλῆ  τοι λεκτὸν ἀροῦμεν στόλον.</l>
</sp>
<sp>
<speaker>Δαρεῖος</speaker>
<l n="796">ἀλλʼ οὐδʼ ὁ μείνας νῦν ἐν Ἑλλάδος τόποις</l>
<l n="797">στρατὸς  κυρήσει νοστίμου σωτηρίας.</l>
</sp>
<sp>
<speaker>Χορός</speaker>
<l n="798">πῶς εἶπας; οὐ γὰρ πᾶν στράτευμα βαρβάρων</l>
<l n="799">περᾷ τὸν  Ἕλλης πορθμὸν Εὐρώπης  ἄπο;</l>
</sp><milestone n="800" unit="card"/>

<sp>
<speaker>Δαρεῖος</speaker>
<l n="800">παῦροι γε πολλῶν, εἴ τι πιστεῦσαι  θεῶν</l>
<l n="801">χρὴ θεσφάτοισιν, ἐς τὰ νῦν πεπραγμένα</l>
<l n="802">βλέψαντα· συμβαίνει γὰρ  οὐ τὰ μέν, τὰ δʼ οὔ.</l>
<l n="803">κεἴπερ τάδʼ ἐστί, πλῆθος ἔκκριτον  στρατοῦ</l>
<l n="804">λείπει κεναῖσιν ἐλπίσιν πεπεισμένος.</l>
<l n="805">μίμνουσι δʼ ἔνθα πεδίον Ἀσωπὸς ῥοαῖς</l>
<l n="806">ἄρδει, φίλον πίασμα  Βοιωτῶν χθονί·</l>
<l n="807">οὗ σφιν κακῶν ὕψιστʼ ἐπαμμένει  παθεῖν,</l>
<l n="808">ὕβρεως ἄποινα κἀθέων φρονημάτων·</l>
<l n="809">οἳ γῆν μολόντες  Ἑλλάδʼ οὐ θεῶν βρέτη</l>
<l n="810">ᾐδοῦντο συλᾶν οὐδὲ  πιμπράναι νεώς·</l>
<l n="811">βωμοὶ δʼ ἄιστοι, δαιμόνων θʼ  ἱδρύματα</l>
<l n="812">πρόρριζα φύρδην ἐξανέστραπται βάθρων.</l>
<l n="813">τοιγὰρ κακῶς  δράσαντες οὐκ ἐλάσσονα</l>
<l n="814">πάσχουσι, τὰ δὲ μέλλουσι, κοὐδέπω  κακῶν</l>
<l n="815">κρηνὶς ἀπέσβηκʼ  ἀλλʼ ἔτʼ   ἐκπιδύεται.</l>
<l n="816">τόσος γὰρ ἔσται πέλανος αἱματοσφαγὴς</l>
<l n="817">πρὸς γῇ  Πλαταιῶν Δωρίδος λόγχης ὕπο·</l>
<l n="818">θῖνες νεκρῶν δὲ καὶ τριτοσπόρῳ  γονῇ</l>
<l n="819">ἄφωνα σημανοῦσιν ὄμμασιν βροτῶν</l>
<l n="820">ὡς οὐχ ὑπέρφευ θνητὸν ὄντα χρὴ φρονεῖν.</l>
<l n="821">ὕβρις γὰρ ἐξανθοῦσʼ  ἐκάρπωσεν στάχυν</l>
<l n="822">ἄτης, ὅθεν πάγκλαυτον ἐξαμᾷ  θέρος.</l>
<l n="823">
<milestone ed="P" unit="para"/>τοιαῦθʼ ὁρῶντες τῶνδε τἀπιτίμια</l>
<l n="824">μέμνησθʼ Ἀθηνῶν  Ἑλλάδος τε, μηδέ τις</l>
<l n="825">ὑπερφρονήσας τὸν παρόντα  δαίμονα</l>
<l n="826">ἄλλων ἐρασθεὶς ὄλβον ἐκχέῃ μέγαν.</l>
<l n="827">Ζεύς τοι  κολαστὴς τῶν ὑπερκόμπων ἄγαν</l>
<l n="828">φρονημάτων ἔπεστιν, εὔθυνος  βαρύς.</l>
<l n="829">πρὸς ταῦτʼ ἐκεῖνον, σωφρονεῖν κεχρημένον,</l>
<l n="830">πινύσκετʼ εὐλόγοισι νουθετήμασιν,</l>
<l n="831">λῆξαι θεοβλαβοῦνθʼ  ὑπερκόμπῳ θράσει.</l>
<l n="832">σὺ δʼ, ὦ γεραιὰ μῆτερ ἡ Ξέρξου φίλη,</l>
<l n="833">ἐλθοῦσʼ ἐς  οἴκους κόσμον ὅστις εὐπρεπὴς</l>
<l n="834">λαβοῦσʼ ὑπαντίαζε παιδί.   πάντα γὰρ</l>
<l n="835">κακῶν ὑπʼ ἄλγους λακίδες  ἀμφὶ σώματι</l>
<l n="836">στημορραγοῦσι ποικίλων ἐσθημάτων.</l>
<l n="837">ἀλλʼ αὐτὸν εὐφρόνως σὺ  πράυνον λόγοις·</l>
<l n="838">μόνης γάρ, οἶδα, σοῦ κλύων ἀνέξεται.</l>
<l n="839">ἐγὼ δʼ ἄπειμι  γῆς ὑπὸ ζόφον κάτω.</l>
<l n="840">ὑμεῖς δέ, πρέσβεις,  χαίρετʼ, ἐν κακοῖς ὅμως</l>
<l n="841">ψυχῇ διδόντες ἡδονὴν καθʼ  ἡμέραν,</l>
<l n="842">ὡς τοῖς θανοῦσι πλοῦτος οὐδὲν  ὠφελεῖ.</l>
</sp><milestone n="843" unit="card"/>

<sp>
<speaker>Χορός</speaker>
<l n="843">ἦ πολλὰ καὶ παρόντα καὶ μέλλοντʼ ἔτι</l>
<l n="844">ἤλγησʼ  ἀκούσας βαρβάροισι πήματα.</l>
</sp>
<sp>
<speaker>Ἄτοσσα</speaker>
<l n="845">ὦ δαῖμον, ὥς με πόλλʼ  ἐσέρχεται κακὰ</l>
<l n="846">ἄλγη, μάλιστα δʼ ἥδε συμφορὰ  δάκνει,</l>
<l n="847">ἀτιμίαν γε παιδὸς ἀμφὶ σώματι</l>
<l n="848">ἐσθημάτων κλύουσαν, ἥ  νιν ἀμπέχει.</l>
<l n="849">ἀλλʼ εἶμι, καὶ λαβοῦσα κόσμον ἐκ δόμων</l>
<l n="850">ὑπαντιάζειν παιδί μου  πειράσομαι.</l>
<l n="851">οὐ γὰρ τὰ φίλτατʼ ἐν  κακοῖς  προδώσομεν.</l>
</sp></div></div>
        <milestone n="852" unit="card"/>



<div type="textpart" subtype="choral">
<div type="textpart" subtype="strophe" n="1">
<sp>
<speaker>Χορός</speaker>
<l n="852">ὦ πόποι ἦ μεγάλας ἀγαθᾶς τε πο-</l>
<l n="853">λισσονόμου βιοτᾶς ἐπεκύρσαμεν,</l>
<l n="854">εὖθʼ ὁ  γηραιὸς</l>
<l n="855">πανταρκὴς ἀκάκας</l>
<l n="856">ἄμαχος βασιλεὺς</l>
<l n="857">ἰσόθεος  Δαρεῖος ἆρχε χώρας.</l>
</sp></div>
    <milestone n="858" unit="card"/>


<div type="textpart" subtype="antistrophe" n="1">
<sp>
<speaker>Χορός</speaker>
<l n="858">πρῶτα μὲν  εὐδοκίμους στρατιὰς ἀπε-</l>
<l n="859">φαινόμεθʼ, ἠδὲ  νομίσματα πύργινα</l>
<l n="860">πάντʼ ἐπηύθυνε,</l>
<l n="861">νόστοι δʼ ἐκ  πολέμων</l>
<l n="862">ἀπόνους ἀπαθεῖς</l>
<l n="863">
<add>ἀνέρας</add> εὖ πράσσοντας ἆγον  οἴκους.</l>
</sp></div>
    <milestone n="864" unit="card"/>


<div type="textpart" subtype="strophe" n="2">
<sp>
<speaker>Χορός</speaker>
<l n="864">ὅσσας δʼ εἷλε πόλεις πόρον</l>
<l n="865">οὐ διαβὰς Ἅλυος ποταμοῖο,</l>
<l n="866">οὐδʼ ἀφʼ ἑστίας  συθείς,</l>
<l n="867">οἷαι Στρυμονίου πελά-</l>
<l n="868">γους Ἀχελωίδες εἰσὶ  πάροικοι</l>
<l n="870">Θρῃκίων  ἐπαύλων,</l>
</sp></div>
    <milestone n="871" unit="card"/>


<div type="textpart" subtype="antistrophe" n="2">
<sp>
<speaker>Χορός</speaker>
<l n="871">λίμνας τʼ  ἔκτοθεν αἳ κατὰ</l>
<l n="872">χέρσον ἐληλαμέναι πέρι  πύργον</l>
<l n="873">τοῦδʼ ἄνακτος ἄιον,</l>
<l n="875">Ἕλλας τʼ ἀμφὶ  πόρον πλατὺν</l>
<l n="876">εὐχόμεναι, μυχία τε Προποντίς,</l>
<l n="877">καὶ στόμωμα  Πόντου·</l>
</sp></div>
    <milestone n="879" unit="card"/>


<div type="textpart" subtype="strophe" n="3">
<sp>
<speaker>Χορός</speaker>
<l n="879">νᾶσοί θʼ αἳ κατὰ πρῶνʼ</l>
<l n="880">ἅλιον περίκλυστοι</l>
<l n="881">τᾷδε γᾷ  προσήμεναι</l>
<l n="882">οἵα Λέσβος ἐλαι-</l>
<l n="883">όφυτός τε Σάμος, Χίος</l>
<l n="884">ἠδὲ  Πάρος, Νάξος, Μύκο-</l>
<l n="885">νος, Τήνῳ τε  συνάπτουσʼ</l>
<l n="886">Ἀνδρος ἀγχιγείτων,</l>
</sp></div>
    <milestone n="888" unit="card"/>


<div type="textpart" subtype="antistrophe" n="3">
<sp>
<speaker>Χορός</speaker>
<l n="888">καὶ τὰς ἀγχιάλους</l>
<l n="889">ἐκράτυνε μεσάκτους,</l>
<l n="890">Λῆμνον,  Ἰκάρου θʼ  ἕδος,</l>
<l n="891">καὶ Ῥόδον ἠδὲ Κνίδον</l>
<l n="892">Κυπρίας τε πόλεις,  Πάφον,</l>
<l n="893">ἠδὲ Σόλους, Σαλαμῖνά τε,</l>
<l n="895">τᾶς νῦν  ματρόπολις  τῶνδʼ</l>
<l n="896">αἰτία στεναγμῶν.</l>
</sp></div>
    <milestone n="898" unit="card"/>


<div type="textpart" subtype="epode">
<sp>
<speaker>Χορός</speaker>
<l n="898">καὶ τὰς εὐκτεάνους  κατὰ</l>
<l n="899">κλῆρον Ἰαόνιον  πολυάνδρους</l>
<l n="900">Ἑλλάνων ἐκράτει  σφετέραις  φρεσίν.</l>
<l n="901">ἀκάματον δὲ παρῆν σθένος</l>
<l n="902">ἀνδρῶν  τευχηστήρων</l>
<l n="903">παμμίκτων τʼ ἐπικούρων.</l>
<l n="904">νῦν δʼ οὐκ ἀμφιλόγως</l>
<l n="905">θεότρεπτα τάδʼ  αὖ</l>
<l n="906">φέρομεν  πολέμοισι</l>
<l n="907">δμαθέντες  μεγάλως</l>
<l n="908">πλαγαῖσι ποντίαισιν.</l>
</sp></div></div>
    <milestone n="909" unit="card"/>



<div type="textpart" subtype="episode">
<div type="textpart" subtype="anapests">
<sp>
<speaker>Ξέρξης</speaker>
<l n="909">ἰώ,</l>
<l n="909b">δύστηνος ἐγὼ στυγερᾶς μοίρας</l>
<l n="910">τῆσδε κυρήσας  ἀτεκμαρτοτάτης,</l>
<l n="911">ὡς ὠμοφρόνως δαίμων ἐνέβη</l>
<l n="912">Περσῶν γενεᾷ· τί  πάθω τλήμων;</l>
<l n="913">λέλυται γὰρ ἐμοὶ γυίων ῥώμη</l>
<l n="914">τήνδʼ ἡλικίαν ἐσιδόντʼ  ἀστῶν.</l>
<l n="915">εἴθʼ ὄφελεν, Ζεῦ, κἀμὲ μετʼ  ἀνδρῶν</l>
<l n="916">τῶν οἰχομένων</l>
<l n="917">θανάτου κατὰ μοῖρα  καλύψαι.</l>

</sp>
</div>
<div type="textpart" subtype="anapests">
<sp>
<speaker>Χορός</speaker>
<l n="918">ὀτοτοῖ, βασιλεῦ, στρατιᾶς ἀγαθῆς</l>
<l n="919">καὶ περσονόμου  τιμῆς μεγάλης,</l>
<l n="920">κόσμου τʼ ἀνδρῶν,</l>
<l n="921">οὓς νῦν δαίμων ἐπέκειρεν.</l>
<l n="922">γᾶ δʼ αἰάζει τὰν  ἐγγαίαν</l>
<l n="923">ἥβαν Ξέρξᾳ κταμέναν Ἅιδου</l>
<l n="924">σάκτορι Περσᾶν.  ᾁδοβάται γὰρ</l>
<l n="925">πολλοὶ φῶτες, χώρας  ἄνθος,</l>
<l n="926">τοξοδάμαντες, πάνυ ταρφύς τις</l>
<l n="927">μυριὰς ἀνδρῶν,  ἐξέφθινται.</l>
<l n="928">αἰαῖ αἰαῖ κεδνᾶς ἀλκᾶς.</l>
<l n="929">Ἀσία δὲ χθών, βασιλεῦ  γαίας,</l>
<l n="930">αἰνῶς αἰνῶς</l>
<l n="931">ἐπὶ γόνυ  κέκλιται.</l>
</sp></div>
    </div>
        <milestone n="932" unit="card"/>



<div type="textpart" subtype="choral">
<div type="textpart" subtype="strophe" n="1">
<sp>
<speaker>Ξέρξης</speaker>
<l n="932">ὅδʼ ἐγώ, οἰοῖ,  αἰακτὸς</l>
<l n="933">μέλεος γέννᾳ γᾷ τε πατρῴᾳ</l>
<l n="934">κακὸν ἄρʼ  ἐγενόμαν.</l>
</sp>
<sp>
<speaker>Χορός</speaker>
<l n="935">πρόσφθογγόν σοι νόστου  τὰν</l>
<l n="936">κακοφάτιδα βοάν,</l>
<l n="937">κακομέλετον ἰὰν</l>
<l n="938">Μαριανδυνοῦ  θρηνητῆρος</l>
<l n="939">πέμψω πέμψω,</l>
<l n="940">πολύδακρυν  ἰαχάν.</l>
</sp></div>
    <milestone n="941" unit="card"/>


<div type="textpart" subtype="antistrophe" n="1">
<sp>
<speaker>Ξέρξης</speaker>
<l n="941">ἵετʼ  αἰανῆ <del>καὶ</del>   πάνδυρτον</l>
<l n="942">δύσθροον αὐδάν.    δαίμων γὰρ ὅδʼ αὖ</l>
<l n="943">μετάτροπος ἐπʼ  ἐμοί.</l>
</sp>
<sp>
<speaker>Χορός</speaker>
<l n="944">ἥσω τοι τὰν πάνδυρτον,</l>
<l n="945">σὰ  πάθη τε σέβων</l>
<l n="946">ἁλίτυπά τε  βάρη,</l>
<l n="947">πόλεως γέννας πενθητῆρος·</l>
<l n="948">
<add>κλάγξω</add>  κλάγξω</l>
<l n="949">δὲ γόον  ἀρίδακρυν.</l>
</sp></div>
    <milestone n="950" unit="card"/>


<div type="textpart" subtype="strophe" n="2">
<sp>
<speaker>Ξέρξης</speaker>
<l n="950">Ἰάνων γὰρ  ἀπηύρα,</l>
<l n="951">Ἰάνων ναύφρακτος</l>
<l n="952">Ἄρης ἑτεραλκὴς</l>
<l n="953">νυχίαν πλάκα  κερσάμενος</l>
<l n="954">δυσδαίμονά τʼ ἀκτάν.</l>
</sp>
<sp>
<speaker>Χορός</speaker>
<l n="955">οἰοιοῖ βόα καὶ πάντʼ ἐκπεύθου.—</l>
<l n="956">ποῦ δὲ φίλων ἄλλος ὄχλος,</l>
<l n="957">ποῦ δέ σοι  παραστάται,</l>
<l n="958">οἷος ἦν Φαρανδάκης,</l>
<l n="959">Σούσας, Πελάγων,  <del>καὶ</del> Δοτάμας, ἠδʼ Ἀ-</l>
<l n="960">γδαβάτας, Ψάμμις,  Σουσισκάνης τʼ</l>
<l n="961">Ἀγβάτανα λιπών;</l>
</sp></div>
    <milestone n="962" unit="card"/>


<div type="textpart" subtype="antistrophe" n="2">
<sp>
<speaker>Ξέρξης</speaker>
<l n="962">ὀλοοὺς ἀπέλειπον</l>
<l n="963">Τυρίας ἐκ ναὸς</l>
<l n="964">ἔρροντας  ἐπʼ ἀκταῖς</l>
<l n="965">Σαλαμινιάσι στυφελοῦ</l>
<l n="966">θείνοντας ἐπʼ ἀκτᾶς.</l>
</sp>
<sp>
<speaker>Χορός</speaker>
<l n="967">οἰοιοῖ, <add>βόα</add>· ποῦ σοι  Φαρνοῦχος</l>
<l n="968">Ἀριόμαρδός τʼ ἀγαθός,</l>
<l n="969">ποῦ δὲ Σευάλκης  ἄναξ,</l>
<l n="970">ἢ Λίλαιος εὐπάτωρ,</l>
<l n="971">Μέμφις, Θάρυβις, καὶ  Μασίστρας,</l>
<l n="972">Ἀρτεμβάρης τʼ ἠδʼ Ὑσταίχμας;</l>
<l n="973">τάδε σʼ  ἐπανερόμαν.</l>
</sp></div>
    <milestone n="974" unit="card"/>


<div type="textpart" subtype="strophe" n="3">
<sp>
<speaker>Ξέρξης</speaker>
<l n="974">ἰὼ ἰώ μοί μοι</l>
<l n="975">τὰς ὠγυγίους κατιδόντες</l>
<l n="976">στυγνὰς  Ἀθάνας πάντες ἑνὶ πιτύλῳ,</l>
<l n="977">ἐὴ ἐή, τλάμονες ἀσπαίρουσι  χέρσῳ.</l>
</sp>
<sp>
<speaker>Χορός</speaker>
<l n="978">ἦ καὶ τὸν Περσᾶν  αὐτοῦ</l>
<l n="979">τὸν σὸν πιστὸν πάντʼ ὀφθαλμὸν</l>
<l n="980">μυρία μυρία  πεμπαστὰν</l>
<l n="981">Βατανώχου παῖδʼ Ἄλπιστον</l>
<l n="981b">
<gap reason="lost"/>
</l>
<l n="982">τοῦ Σησάμα  τοῦ Μεγαβάτα,</l>
<l n="983">Πάρθον τε μέγαν τʼ  Οἰβάρην</l>
<l n="984">ἔλιπες ἔλιπες;</l>
<l n="985">ὢ ὢ  <add>ὢ</add>  δᾴων.</l>
<l n="986">Πέρσαις ἀγαυοῖς κακὰ πρόκακα  λέγεις.</l>
</sp></div>
    <milestone n="988" unit="card"/>


<div type="textpart" subtype="antistrophe" n="3">
<sp>
<speaker>Ξέρξης</speaker>
<l n="988">
<add>ἰὼ ἰὼ</add> δῆτα</l>
<l n="989">ἴυγγʼ  ἀγαθῶν ἑτάρων μοι <del>ὑπομιμνήσκεις</del>
</l>
<l n="990">
<add>κινεῖς</add> ἄλαστα στυγνὰ πρόκακα λέγων.</l>
<l n="991">βοᾷ βοᾷ  <add>μοι</add> μελέων  ἔντοσθεν  ἦτορ.</l>
</sp>
<sp>
<speaker>Χορός</speaker>
<l n="992">καὶ μὴν ἄλλους γε  ποθοῦμεν,</l>
<l n="993">Μάρδων ἀνδρῶν μυριοταγὸν</l>
<l n="994">Ξάνθιν ἄρειόν τʼ  Ἀγχάρην,</l>
<l n="995">Δίαιξίν τʼ  ἠδʼ  Ἀρσάκην</l>
<l n="996">ἱππιάνακτας,</l>
<l n="997">Κηγδαδάταν καὶ Λυθίμναν</l>
<l n="998">Τόλμον τʼ αἰχμᾶς  ἀκόρεστον.</l>
<l n="999">ἔταφον ἔταφον,</l>
<l n="1000">οὐκ ἀμφὶ  σκηναῖς</l>
<l n="1001">τροχηλάτοισιν ὄπιθεν <del>δʼ·</del> ἑπομένους.</l>
</sp></div>
    <milestone n="1002" unit="card"/>


<div type="textpart" subtype="strophe" n="4">
<sp>
<speaker>Ξέρξης</speaker>
<l n="1002">βεβᾶσι γὰρ τοίπερ ἀγρέται  στρατοῦ.</l>
</sp>
<sp>
<speaker>Χορός</speaker>
<l n="1003">βεβᾶσιν, οἴ,  νώνυμοι.</l>
</sp>
<sp>
<speaker>Ξέρξης</speaker>
<l n="1004">ἰὴ ἰή, ἰὼ  ἰώ.</l>
</sp>
<sp>
<speaker>Χορός</speaker>
<l n="1005">ἰὼ ἰώ,  δαίμονες,</l>
<l n="1006">ἔθεθʼ ἄελπτον κακὸν</l>
<l n="1007">διαπρέπον, οἷον δέδορκεν  Ἄτα.</l>
</sp></div>
    <milestone n="1008" unit="card"/>


<div type="textpart" subtype="antistrophe" n="4">
<sp>
<speaker>Ξέρξης</speaker>
<l n="1008">πεπλήγμεθʼ οἵᾳ διʼ αἰῶνος  τύχᾳ·</l>
</sp>
<sp>
<speaker>Χορός</speaker>
<l n="1009">πεπλήγμεθʼ· εὔδηλα  γάρ·</l>
</sp>
<sp>
<speaker>Ξέρξης</speaker>
<l n="1010">νέᾳ νέᾳ δύᾳ  δύᾳ.</l>
</sp>
<sp>
<speaker>Χορός</speaker>
<l n="1012">κύρσαντες οὐκ  εὐτυχῶς</l>
<l n="1011">Ἰάνων ναυβατᾶν.</l>
<l n="1013">δυσπόλεμον δὴ γένος τὸ  Περσᾶν.</l>
</sp></div>
    <milestone n="1014" unit="card"/>


<div type="textpart" subtype="strophe" n="5">
<sp>
<speaker>Ξέρξης</speaker>
<l n="1014">πῶς δʼ  οὔ;  στρατὸν μὲν τοσοῦ-</l>
<l n="1015">τον τάλας  πέπληγμαι.</l>
</sp>
<sp>
<speaker>Χορός</speaker>
<l n="1016">τί δʼ οὔκ; ὄλωλεν μεγάλως τὰ  Περσᾶν.</l>
</sp>
<sp>
<speaker>Ξέρξης</speaker>
<l n="1017">ὁρᾷς τὸ λοιπὸν τόδε τᾶς ἐμᾶς  στολᾶς;</l>
</sp>
<sp>
<speaker>Χορός</speaker>
<l n="1018">ὁρῶ ὁρῶ.</l>
</sp>
<sp>
<speaker>Ξέρξης</speaker>
<l n="1020">τόνδε  τʼ  ὀιστοδέγμονα—</l>
</sp>
<sp>
<speaker>Χορός</speaker>
<l n="1021">τί τόδε λέγεις  σεσωσμένον;</l>
</sp>
<sp>
<speaker>Ξέρξης</speaker>
<l n="1022">θησαυρὸν βελέεσσιν;</l>
</sp>
<sp>
<speaker>Χορός</speaker>
<l n="1023">βαιά γʼ ὡς ἀπὸ  πολλῶν.</l>
</sp>
<sp>
<speaker>Ξέρξης</speaker>
<l n="1024">ἐσπανίσμεθʼ ἀρωγῶν.</l>
</sp>
<sp>
<speaker>Χορός</speaker>
<l n="1025">Ἰάνων λαὸς οὐ  φυγαίχμας.</l>
</sp></div>
    <milestone n="1026" unit="card"/>


<div type="textpart" subtype="antistrophe" n="5">
<sp>
<speaker>Ξέρξης</speaker>
<l n="1026">ἀγανόρειος·  κατεῖ-</l>
<l n="1027">δον δὲ  πῆμʼ  ἄελπτον.</l>
</sp>
<sp>
<speaker>Χορός</speaker>
<l n="1028">τραπέντα ναύφρακτον ἐρεῖς  ὅμιλον;</l>
</sp>
<sp>
<speaker>Ξέρξης</speaker>
<l n="1030">πέπλον δʼ ἐπέρρηξʼ ἐπὶ  συμφορᾷ  κακοῦ.</l>
</sp>
<sp>
<speaker>Χορός</speaker>
<l n="1031">παπαῖ  παπαῖ.</l>
</sp>
<sp>
<speaker>Ξέρξης</speaker>
<l n="1032">καὶ πλέον ἢ παπαῖ μὲν  οὖν.</l>
</sp>
<sp>
<speaker>Χορός</speaker>
<l n="1033">δίδυμα γάρ ἐστι καὶ  τριπλᾶ—</l>
</sp>
<sp>
<speaker>Ξέρξης</speaker>
<l n="1034">λυπρά, χάρματα δʼ  ἐχθροῖς.</l>
</sp>
<sp>
<speaker>Χορός</speaker>
<l n="1035">καὶ σθένος γʼ  ἐκολούσθη—</l>
</sp>
<sp>
<speaker>Ξέρξης</speaker>
<l n="1036">γυμνός εἰμι  προπομπῶν.</l>
</sp>
<sp>
<speaker>Χορός</speaker>
<l n="1037">φίλων ἄταισι  ποντίαισιν·</l>
</sp></div>
    <milestone n="1038" unit="card"/>


<div type="textpart" subtype="strophe" n="6">
<sp>
<speaker>Ξέρξης</speaker>
<l n="1038">δίαινε δίαινε πῆμα·   πρὸς δόμους δʼ  ἴθι.</l>
</sp>
<sp>
<speaker>Χορός</speaker>
<l n="1039">αἰαῖ αἰαῖ, δύα  δύα.</l>
</sp>
<sp>
<speaker>Ξέρξης</speaker>
<l n="1040">βόα νυν  ἀντίδουπά  μοι.</l>
</sp>
<sp>
<speaker>Χορός</speaker>
<l n="1041">δόσιν κακὰν κακῶν  κακοῖς.</l>
</sp>
<sp>
<speaker>Ξέρξης</speaker>
<l n="1042">ἴυζε μέλος ὁμοῦ  τιθείς.</l>
</sp>
<sp>
<speaker>Χορός</speaker>
<l n="1043">ὀτοτοτοτοῖ.</l>
<l n="1044">βαρεῖά γʼ ἅδε  συμφορά.</l>
<l n="1045">οἲ μάλα καὶ τόδʼ  ἀλγῶ.</l>
</sp></div>
    <milestone n="1046" unit="card"/>


<div type="textpart" subtype="antistrophe" n="6">
<sp>
<speaker>Ξέρξης</speaker>
<l n="1046">ἔρεσσʼ ἔρεσσε καὶ   στέναζʼ ἐμὴν  χάριν.</l>
</sp>
<sp>
<speaker>Χορός</speaker>
<l n="1047">διαίνομαι γοεδνὸς  ὤν.</l>
</sp>
<sp>
<speaker>Ξέρξης</speaker>
<l n="1048">βόα νυν ἀντίδουπά  μοι.</l>
</sp>
<sp>
<speaker>Χορός</speaker>
<l n="1049">μέλειν πάρεστι,  δέσποτα.</l>
</sp>
<sp>
<speaker>Ξέρξης</speaker>
<l n="1050">ἐπορθίαζέ νυν  γόοις.</l>
</sp>
<sp>
<speaker>Χορός</speaker>
<l n="1051">ὀτοτοτοτοῖ.</l>
<l n="1052">μέλαινα δʼ  ἀμμεμείξεται,</l>
<l n="1053">οἴ, στονόεσσα  πλαγά.</l>
</sp></div>
    <milestone n="1054" unit="card"/>


<div type="textpart" subtype="strophe" n="7">
<sp>
<speaker>Ξέρξης</speaker>
<l n="1054">καὶ στέρνʼ ἄρασσε κἀπιβόα τὸ  Μύσιον.</l>
</sp>
<sp>
<speaker>Χορός</speaker>
<l n="1055">ἄνιʼ  ἄνια.</l>
</sp>
<sp>
<speaker>Ξέρξης</speaker>
<l n="1056">καί μοι γενείου πέρθε λευκήρη  τρίχα.</l>
</sp>
<sp>
<speaker>Χορός</speaker>
<l n="1057">ἄπριγδʼ ἄπριγδα μάλα  γοεδνά.</l>
</sp>
<sp>
<speaker>Ξέρξης</speaker>
<l n="1058">ἀύτει δʼ  ὀξύ.</l>
</sp>
<sp>
<speaker>Χορός</speaker>
<l n="1059">καὶ τάδʼ  ἔρξω.</l>
</sp></div>
    <milestone n="1060" unit="card"/>


<div type="textpart" subtype="antistrophe" n="7">
<sp>
<speaker>Ξέρξης</speaker>
<l n="1060">πέπλον δʼ ἔρεικε κολπίαν  ἀκμῇ χερῶν.</l>
</sp>
<sp>
<speaker>Χορός</speaker>
<l n="1061">ἄνιʼ ἄνια.</l>
</sp>
<sp>
<speaker>Ξέρξης</speaker>
<l n="1062">καὶ ψάλλʼ ἔθειραν καὶ κατοίκτισαι  στρατόν.</l>
</sp>
<sp>
<speaker>Χορός</speaker>
<l n="1063">ἄπριγδʼ ἄπριγδα μάλα  γοεδνά.</l>
</sp>
<sp>
<speaker>Ξέρξης</speaker>
<l n="1064">διαίνου δʼ ὄσσε.</l>
</sp>
<sp>
<speaker>Χορός</speaker>
<l n="1065">τέγγομαί τοι.</l>
</sp></div>
    <milestone n="1066" unit="card"/>
    


<div type="textpart" subtype="epode">
<sp>
<speaker>Ξέρξης</speaker>
<l n="1066">βόα νυν ἀντίδουπά μοι.</l>
</sp>
<sp>
<speaker>Χορός</speaker>
<l n="1067">οἰοῖ  οἰοῖ.</l>
</sp>
<sp>
<speaker>Ξέρξης</speaker>
<l n="1068">αἰακτὸς ἐς δόμους  κίε.</l>
</sp>
<sp>
<speaker>Χορός</speaker>
<l n="1070">ἰὼ ἰώ,  <del>Περσὶς αἶα δύσβατος</del>.</l>
</sp>
<sp>
<speaker>Ξέρξης</speaker>
<l n="1071">ἰωὰ δὴ κατʼ  ἄστυ.</l>
</sp>
<sp>
<speaker>Χορός</speaker>
<l n="1072">ἰωὰ δῆτα, ναὶ  ναί.</l>
</sp>
<sp>
<speaker>Ξέρξης</speaker>
<l n="1073">γοᾶσθʼ ἁβροβάται.</l>
</sp>
<sp>
<speaker>Χορός</speaker>
<l n="1074">ἰὼ ἰώ, Περσὶς αἶα  δύσβατος.</l>
</sp>
<sp>
<speaker>Ξέρξης</speaker>
<l n="1074b">ἰὴ ἰὴ τρισκάλμοισιν,</l>
<l n="1075">ἰὴ ἰή, βάρισιν  ὀλόμενοι.</l>
</sp>
<sp>
<speaker>Χορός</speaker>
<l n="1076">πέμψω τοί σε δυσθρόοις  γόοις.</l>


</sp></div></div>
    
    </div>
</body>
</text>
</TEI>
