<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Lib.">Libation Bearers</title>
<title type="sub">Machine readable text</title>
<author n="Aesch.">Aeschylus</author>
<editor role="editor" n="Smyth">Herbert Weir Smyth, Ph.D.</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 70Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Aeschylus</author>
<title>Aeschylus, with an English translation by Herbert Weir Smyth, Ph. D. in two volumes. 2.Libation Bearers</title>
<imprint>
<pubPlace>Cambridge</pubPlace>
<publisher>Cambridge, Mass., Harvard University Press; London, William Heinemann, Ltd.</publisher>
<date>1926</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="TEI.2">
<refState unit="card"/>
</refsDecl>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by EM, Scott Ettinger and Roger Travis.</change><change><date>9/19/90</date><label>ed.</label><name>EM</name>Final check of cardbreaks, tags, and linenumbers.</change><change><date>8/91</date><label>ed.</label><name>EM</name>Revise DTDs and recheck texts.</change><change><date>8/91</date><label>ed.</label><name>Bill Merrill</name>Compare with TLG text for missing words or other scanner omissions.</change><change><date>5/92</date><label>ed.</label><name>David Smith</name>tagged corrupt words with the NOPARSE tag; see the text log for a list</change><change><date>8/91</date><label>ed.</label><name>Bill Merrill</name>Fixed card breaks at 84, 650 and 1010 for lines affected by metrics.</change><change><date>22-Dec-99</date><label>Markup</label><name>Anne Mahoney</name>
$Log: aesch.lib_gk.xml,v $
Revision 1.1  2013-09-13 11:17:27  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:17  gcrane
tagging now should be compatible with CTS

Revision 1.5  2011-09-07 12:30:31  rsingh04
adding rend attribute to lb tags which are numbered

Revision 1.4  2011-01-13 03:38:21  gcrane
more refinements making these files SDL compatible

Revision 1.3  2010-12-25 19:15:19  gcrane
now using LB milestones rather than L tags

Revision 1.2  2010-12-24 12:39:25  gcrane
ADD tags replace lt/gt entities
DEL tags replace lsqb/rsqb entities
GAP tags replace "..."

Revision 1.1  2010-12-24 11:56:44  gcrane
base SDL file

Revision 1.1  2009/10/09 19:49:18  rsingh04
more reorganizing of texts module by collection

Revision 1.1  2009/10/07 20:59:53  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2005/08/01 15:44:56  packel
really removed item tags

Revision 1.2  2005/08/01 15:32:41  packel
removed stray item tags

Revision 1.1  2005/07/25 14:27:08  packel
Converted to XML

Revision 1.8  2004/04/21 20:28:10  mimno
added card 1s

Revision 1.7  2003/07/01 22:14:25  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:33:49  dasmith
Added separate funder entity to TEI header.

Revision 1.5  2000/02/17 17:46:03  amahoney
use n on sp for speeches interrupted by cardbreaks;  put cards at ends of
such speeches after the close tag;  put sp and speaker tags on the divs
of the choruses, which were not marked at all (but div2 closes sp, so
we lost the speaker info)

Revision 1.4  1999/12/22 22:20:25  amahoney
convert to p3

</change></revisionDesc></teiHeader>
<text>
<body>
<div n="urn:cts:greekLit:tlg0085.tlg006.perseus-grc1" type="edition" xml:lang="grc"><div type="episode">
<milestone ed="p" n="1" unit="card"/>
<sp>
<speaker>Ὀρέστης</speaker>
<l n="1">
<add>Ἑρμῆ χθόνιε, πατρῷʼ ἐποπτεύων κράτη,</add>
</l>
<l n="2">
<add>σωτὴρ γενοῦ μοι ξύμμαχός τʼ αἰτουμένῳ·</add>
</l>
<l n="3">
<add>ἥκω γὰρ ἐς γῆν τήνδε καὶ κατέρχομαι.</add>
</l>
<l n="4">
<add>τύμβου δʼ ἐπʼ ὄχθῳ τῷδε κηρύσσω πατρὶ</add>
</l>
<l n="5">
<add>κλύειν, ἀκοῦσαι <gap/>
</add>
</l>
<l n="6">
<add>
<gap><desc>*</desc></gap>
</add>
</l>
<l n="7">
<add>
<gap/>πλόκαμον Ἰνάχῳ θρεπτήριον.</add>
</l>
<l n="8">
<add>τὸν δεύτερον δὲ τόνδε πενθητήριον</add>
</l>
<l n="9">
<add>
<gap><desc>*</desc></gap>
</add>
</l>
<l n="10">
<add>οὐ γὰρ παρὼν ᾤμωξα σόν, πάτερ, μόρον</add>
</l>
<l n="11">
<add>οὐδʼ ἐξέτεινα χεῖρʼ ἐπʼ ἐκφορᾷ  νεκροῦ.</add>
</l>
<l n="12">
<gap><desc>*</desc></gap>
</l>
<l n="13">τί χρῆμα λεύσσω; τίς ποθʼ ἥδʼ ὁμήγυρις</l>
<l n="14">στείχει γυναικῶν φάρεσιν μελαγχίμοις</l>
<l n="15">πρέπουσα; ποίᾳ ξυμφορᾷ προσεικάσω;</l>
<l n="16">πότερα δόμοισι πῆμα προσκυρεῖ νέον;</l>
<l n="17">ἢ πατρὶ τὠμῷ τάσδʼ ἐπεικάσας τύχω</l>
<l n="18">χοὰς φερούσας νερτέροις μειλίγματα;</l>
<l n="19">οὐδέν ποτʼ ἄλλο· καὶ γὰρ Ἠλέκτραν δοκῶ</l>
<l n="20">στείχειν ἀδελφὴν τὴν ἐμὴν πένθει λυγρῷ</l>
<l n="21">πρέπουσαν.  ὦ Ζεῦ, δός με τείσασθαι  μόρον</l>
<l n="22">πατρός, γενοῦ δὲ σύμμαχος θέλων ἐμοί.</l>
<l n="23">
<milestone ed="P" unit="para"/>Πυλάδη, σταθῶμεν ἐκποδών, ὡς ἂν σαφῶς</l>
<l n="24">μάθω γυναικῶν ἥτις ἥδε προστροπή.</l>
<milestone ed="p" n="22" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="25">ἰαλτὸς ἐκ δόμων ἔβαν</l>
<l n="26">χοὰς προπομπὸς ὀξύχειρι σὺν κτύπῳ.</l>
<l n="27">πρέπει παρηὶς φοινίοις ἀμυγμοῖς</l>
<l n="28">ὄνυχος ἄλοκι νεοτόμῳ·</l>
<l n="29">διʼ αἰῶνος δʼ ἰυγμοῖσι  βόσκεται κέαρ.</l>
<l n="30">λινοφθόροι δʼ ὑφασμάτων</l>
<l n="31">λακίδες ἔφλαδον ὑπʼ ἄλγεσιν,</l>
<l n="32">προστέρνῳ στολμῷ</l>
<l n="33">πέπλων ἀγελάστοις</l>
<l n="34">ξυμφοραῖς πεπληγμένων.</l>
<milestone ed="p" n="32" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="35">τορὸς δὲ  Φοῖβος ὀρθόθριξ</l>
<l n="36">δόμων ὀνειρόμαντις, ἐξ ὕπνου κότον</l>
<l n="37">πνέων, ἀωρόνυκτον ἀμβόαμα</l>
<l n="38">μυχόθεν ἔλακε  περὶ φόβῳ,</l>
<l n="39">γυναικείοισιν  ἐν δώμασιν βαρὺς πίτνων.</l>
<l n="40">κριταί <add>τε</add> τῶνδʼ ὀνειράτων</l>
<l n="41">θεόθεν ἔλακον  ὑπέγγυοι</l>
<l n="42">μέμφεσθαι τοὺς γᾶς</l>
<l n="43">νέρθεν περιθύμως</l>
<l n="44">τοῖς κτανοῦσί τʼ ἐγκοτεῖν.</l>
<milestone ed="p" n="42" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="45">τοιάνδε χάριν  ἀχάριτον ἀπότροπον κακῶν,</l>
<l n="46">ἰὼ γαῖα μαῖα,</l>
<l n="47">μωμένα μʼ ἰάλλει</l>
<l n="48">δύσθεος γυνά. φοβοῦ-</l>
<l n="49">μαι δʼ ἔπος τόδʼ ἐκβαλεῖν.</l>
<l n="50">τί γὰρ λύτρον  πεσόντος αἵματος πέδοι;</l>
<l n="51">ἰὼ πάνοιζυς ἑστία,</l>
<l n="52">ἰὼ κατασκαφαὶ δόμων.</l>
<l n="53">ἀνήλιοι βροτοστυγεῖς</l>
<l n="54">δνόφοι καλύπτουσι δόμους</l>
<l n="55">δεσποτῶν  θανάτοισι.</l>
<milestone ed="p" n="55" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="56">σέβας δʼ ἄμαχον ἀδάματον  ἀπόλεμον τὸ πρὶν</l>
<l n="57">διʼ ὤτων φρενός  τε</l>
<l n="58">δαμίας περαῖνον</l>
<l n="59">νῦν ἀφίσταται. φοβεῖ-</l>
<l n="60">ται δέ τις.  τὸ δʼ εὐτυχεῖν,</l>
<l n="61">τόδʼ ἐν βροτοῖς  θεός τε καὶ θεοῦ πλέον.</l>
<l n="62">ῥοπὴ δʼ ἐπισκοπεῖ δίκας</l>
<l n="63">ταχεῖα τοὺς  μὲν ἐν φάει,</l>
<l n="64">τὰ δʼ ἐν μεταιχμίῳ σκότου</l>
<l n="65">μένει χρονίζοντας  ἄχη <del>βρύει</del>,</l>
<l n="66">τοὺς δʼ ἄκραντος ἔχει νύξ.</l>
<milestone ed="p" n="66" unit="card"/>
</sp>
</div>
<div type="strophe" n="3">
<sp>
<speaker>Χορός</speaker>
<l n="67">διʼ αἵματʼ ἐκποθένθʼ  ὑπὸ χθονὸς τροφοῦ</l>
<l n="68">τίτας φόνος πέπηγεν οὐ διαρρύδαν.</l>
<l n="69">διαλγὴς <add>δʼ </add> ἄτα  διαφέρει</l>
<l n="70">τὸν αἴτιον παναρκέτας νόσου βρύειν.</l>
<milestone ed="p" n="71" unit="card"/>
</sp>
</div>
<div type="antistrophe" n="3">
<sp>
<speaker>Χορός</speaker>
<l n="71">θιγόντι  δʼ οὔτι νυμφικῶν ἑδωλίων</l>
<l n="72">ἄκος, πόροι τε πάντες ἐκ μιᾶς ὁδοῦ</l>
<l n="73">
<add>προ</add>βαίνοντες  τὸν χερομυσῆ</l>
<l n="74">φόνον καθαίροντες ἴθυσαν  μάταν.</l>
<milestone ed="p" n="75" unit="card"/>
</sp>
</div>
<div type="epode">
<sp>
<speaker>Χορός</speaker>
<l n="75">ἐμοὶ δʼ —ἀνάγκαν γὰρ ἀμφίπτολιν</l>
<l n="76">θεοὶ προσήνεγκαν· ʽἐκ γὰρ οἴκων</l>
<l n="77">πατρῴων δούλιόν <add>μʼ</add> ἐσᾶγον αἶσαν̓—</l>
<l n="78">δίκαια καὶ μὴ δίκαια ἀρχὰς πρέπον</l>
<l n="79">βίᾳ φρενῶν αἰνέσαι</l>
<l n="80">πικρὸν  στύγος κρατούσῃ.</l>
<l n="81">δακρύω δʼ ὑφʼ εἱμάτων</l>
<l n="82">ματαίοισι δεσποτᾶν</l>
<l n="83">τύχαις, κρυφαίοις πένθεσιν παχνουμένη.</l>
<milestone ed="p" n="84" unit="card"/>
</sp>
</div>
</div>
<div type="episode">
<sp>
<speaker>Ἠλέκτρα</speaker>
<l n="84">δμωαὶ γυναῖκες, δωμάτων εὐθήμονες,</l>
<l n="85">ἐπεὶ πάρεστε τῆσδε προστροπῆς ἐμοὶ</l>
<l n="86">πομποί, γένεσθε τῶνδε σύμβουλοι πέρι·</l>
<l n="87">τί φῶ χέουσα  τάσδε κηδείους χοάς;</l>
<l n="88">πῶς εὔφρονʼ  εἴπω, πῶς κατεύξομαι πατρί;</l>
<l n="89">πότερα λέγουσα παρὰ φίλης φίλῳ φέρειν</l>
<l n="90">γυναικὸς ἀνδρί, τῆς ἐμῆς μητρὸς πάρα;</l>
<l n="91">τῶνδʼ οὐ πάρεστι θάρσος, οὐδʼ ἔχω τί φῶ,</l>
<l n="92">χέουσα τόνδε πέλανον ἐν τύμβῳ πατρός.</l>
<l n="93">ἢ τοῦτο φάσκω τοὔπος, ὡς νόμος βροτοῖς,</l>
<l n="94">ἔσθλʼ  ἀντιδοῦναι τοῖσι πέμπουσιν  τάδε</l>
<l n="95">στέφη, δόσιν γε  τῶν κακῶν ἐπαξίαν;</l>
<l n="96">
<milestone ed="P" unit="para"/>ἢ σῖγʼ ἀτίμως, ὥσπερ οὖν ἀπώλετο</l>
<l n="97">πατήρ, τάδʼ ἐκχέασα, γάποτον χύσιν,</l>
<l n="98">στείχω καθάρμαθʼ ὥς τις ἐκπέμψας πάλιν</l>
<l n="99">δικοῦσα τεῦχος ἀστρόφοισιν ὄμμασιν;</l>
<l n="100">
<milestone ed="P" unit="para"/>τῆσδʼ ἐστὲ βουλῆς, ὦ φίλαι, μεταίτιαι·</l>
<l n="101">κοινὸν γὰρ ἔχθος ἐν δόμοις νομίζομεν.</l>
<l n="102">μὴ κεύθετʼ ἔνδον καρδίας φόβῳ τινός.</l>
<l n="103">τὸ μόρσιμον γὰρ τόν τʼ ἐλεύθερον μένει</l>
<l n="104">καὶ τὸν πρὸς ἄλλης δεσποτούμενον χερός.</l>
<l n="105">λέγοις ἄν, εἴ τι τῶνδʼ ἔχοις ὑπέρτερον.</l>
<milestone ed="p" n="106" unit="card"/>
</sp>
<sp>
<speaker>Χορός</speaker>
<l n="106">αἰδουμένη σοι βωμὸν ὡς τύμβον πατρὸς</l>
<l n="107">λέξω, κελεύεις γάρ, τὸν ἐκ φρενὸς λόγον.</l>
</sp>
<sp>
<speaker>Ἠλέκτρα</speaker>
<l n="108">λέγοις ἄν, ὥσπερ ᾐδέσω τάφον πατρός.</l>
</sp>
<sp>
<speaker>Χορός</speaker>
<l n="109">φθέγγου χέουσα κεδνὰ  τοῖσιν εὔφροσιν.</l>
</sp>
<sp>
<speaker>Ἠλέκτρα</speaker>
<l n="110">τίνας δὲ τούτους τῶν φίλων προσεννέπω;</l>
</sp>
<sp>
<speaker>Χορός</speaker>
<l n="111">πρῶτον μὲν αὑτὴν χὤστις Αἴγισθον στυγεῖ.</l>
</sp>
<sp>
<speaker>Ἠλέκτρα</speaker>
<l n="112">ἐμοί τε καὶ σοί τἄρʼ ἐπεύξομαι τάδε;</l>
</sp>
<sp>
<speaker>Χορός</speaker>
<l n="113">αὐτὴ σὺ ταῦτα μανθάνουσʼ ἤδη φράσαι.</l>
</sp>
<sp>
<speaker>Ἠλέκτρα</speaker>
<l n="114">τίνʼ οὖν ἔτʼ ἄλλον τῇδε προστιθῶ στάσει;</l>
</sp>
<sp>
<speaker>Χορός</speaker>
<l n="115">μέμνησʼ Ὀρέστου, κεἰ θυραῖός ἐσθʼ ὅμως.</l>
</sp>
<sp>
<speaker>Ἠλέκτρα</speaker>
<l n="116">εὖ τοῦτο, κἀφρένωσας οὐχ ἥκιστά με.</l>
</sp>
<sp>
<speaker>Χορός</speaker>
<l n="117">τοῖς αἰτίοις νῦν τοῦ φόνου μεμνημένη—</l>
</sp>
<sp>
<speaker>Ἠλέκτρα</speaker>
<l n="118">τί φῶ; δίδασκʼ ἄπειρον ἐξηγουμένη.</l>
</sp>
<sp>
<speaker>Χορός</speaker>
<l n="119">ἐλθεῖν τινʼ αὐτοῖς δαίμονʼ ἢ βροτῶν τινα—</l>
</sp>
<sp>
<speaker>Ἠλέκτρα</speaker>
<l n="120">πότερα δικαστὴν ἢ δικηφόρον λέγεις;</l>
</sp>
<sp>
<speaker>Χορός</speaker>
<l n="121">ἅπλῶς τι φράζουσʼ, ὅστις ἀνταποκτενεῖ.</l>
</sp>
<sp>
<speaker>Ἠλέκτρα</speaker>
<l n="122">καὶ ταῦτά μοὐστὶν εὐσεβῆ θεῶν πάρα;</l>
</sp>
<sp>
<speaker>Χορός</speaker>
<l n="123">πῶς δʼ οὐ τὸν ἐχθρὸν ἀνταμείβεσθαι κακοῖς;</l>
</sp>
<sp>
<speaker>Ἠλέκτρα</speaker>
<l n="124">κῆρυξ μέγιστε  τῶν ἄνω τε καὶ κάτω,</l>
<l n="125">
<add>ἄρηξον,</add> Ἑρμῆ χθόνιε, κηρύξας ἐμοὶ</l>
<l n="126">τοὺς γῆς ἔνερθε δαίμονας κλύειν ἐμὰς</l>
<l n="127">εὐχάς, πατρῴων δωμάτων  ἐπισκόπους,</l>
<l n="128">καὶ Γαῖαν αὐτήν, ἣ τὰ πάντα τίκτεται,</l>
<l n="129">θρέψασά τʼ αὖθις τῶνδε κῦμα λαμβάνει·</l>
<l n="130">κἀγὼ χέουσα τάσδε χέρνιβας βροτοῖς</l>
<l n="131">λέγω καλοῦσα πατέρʼ, ‘ἐποίκτιρόν  τʼ ἐμὲ</l>
<l n="132">φίλον τʼ Ὀρέστην· πῶς ἀνάξομεν δόμοις;</l>
<l n="133">πεπραμένοι  γὰρ νῦν γέ πως ἀλώμεθα</l>
<l n="134">πρὸς τῆς τεκούσης, ἄνδρα δʼ ἀντηλλάξατο</l>
<l n="135">Αἴγισθον, ὅσπερ σοῦ φόνου μεταίτιος.</l>
<l n="136">κἀγὼ μὲν ἀντίδουλος· ἐκ δὲ χρημάτων</l>
<l n="137">φεύγων  Ὀρέστης ἐστίν, οἱ δʼ ὑπερκόπως</l>
<l n="138">ἐν τοῖσι σοῖς πόνοισι  χλίουσιν μέγα.</l>
<l n="139">ἐλθεῖν δʼ Ὀρέστην δεῦρο σὺν τύχῃ τινὶ</l>
<l n="140">κατεύχομαί σοι, καὶ σὺ κλῦθί μου, πάτερ·</l>
<l n="141">αὐτῇ τέ μοι δὸς σωφρονεστέραν  πολὺ</l>
<l n="142">μητρὸς γενέσθαι χεῖρά τʼ εὐσεβεστέραν.</l>
<l n="143">
<milestone ed="P" unit="para"/>ἡμῖν μὲν εὐχὰς τάσδε, τοῖς δʼ ἐναντίοις</l>
<l n="144">λέγω φανῆναί σου, πάτερ, τιμάορον,</l>
<l n="145">καὶ τοὺς κτανόντας ἀντικατθανεῖν δίκῃ.</l>
<l n="146">ταῦτʼ ἐν μέσῳ τίθημι τῆς καλῆς  ἀρᾶς,</l>
<l n="147">κείνοις λέγουσα τήνδε τὴν κακὴν ἀράν·</l>
<l n="148">ἡμῖν δὲ πομπὸς ἴσθι τῶν ἐσθλῶν ἄνω,</l>
<l n="149">σὺν θεοῖσι καὶ γῇ καὶ δίκῃ νικηφόρῳ.’</l>
<l n="150">
<milestone ed="P" unit="para"/>τοιαῖσδʼ ἐπʼ εὐχαῖς τάσδʼ ἐπισπένδω χοάς.</l>
<l n="151">ὑμᾶς δὲ κωκυτοῖς ἐπανθίζειν νόμος,</l>
<l n="152">παιᾶνα τοῦ θανόντος ἐξαυδωμένας.</l>
<milestone ed="p" n="152" unit="card"/>
</sp>
<sp>
<speaker>Χορός</speaker>
<l n="153">ἵετε δάκρυ καναχὲς ὀλόμενον</l>
<l n="154">ὀλομένῳ δεσπότᾳ</l>
<l n="155">πρὸς ἔρυμα τόδε κακῶν, κεδνῶν τʼ</l>
<l n="156">ἀπότροπον ἄγος  ἀπεύχετον</l>
<l n="157">κεχυμένων χοᾶν.  κλύε δέ μοι, κλύε, σέ-</l>
<l n="158">βας ὦ  δέσποτʼ, ἐξ ἀμαυρᾶς φρενός.</l>
<l n="159">ὀτοτοτοτοτοτοτοῖ,</l>
<l n="160">ἴτω τις δορυ-</l>
<l n="161">σθενὴς ἀνήρ, ἀναλυτὴρ δόμων,</l>
<l n="162">Σκυθικά τʼ  ἐν χεροῖν παλίντονʼ</l>
<l n="163">ἐν ἔργῳ βέλη ʼπιπάλλων Ἄρης</l>
<l n="164">σχέδιά τʼ αὐτόκωπα νωμῶν ξίφη.</l>
<milestone ed="p" n="164" unit="card"/>
</sp>
<sp>
<speaker>Ἠλέκτρα</speaker>
<l n="165">ἔχει μὲν ἤδη γαπότους  χοὰς πατήρ·</l>
<l n="166">νέου δὲ μύθου τοῦδε κοινωνήσατε·</l>
</sp>
<sp>
<speaker>Χορός</speaker>
<l n="167">λέγοις ἄν· ὀρχεῖται  δὲ καρδία φόβῳ.</l>
</sp>
<sp>
<speaker>Ἠλέκτρα</speaker>
<l n="168">ὁρῶ τομαῖον τόνδε βόστρυχον τάφῳ.</l>
</sp>
<sp>
<speaker>Χορός</speaker>
<l n="169">τίνος ποτʼ ἀνδρός, ἢ βαθυζώνου κόρης;</l>
</sp>
<sp>
<speaker>Ἠλέκτρα</speaker>
<l n="170">εὐξύμβολον τόδʼ ἐστὶ παντὶ δοξάσαι.</l>
</sp>
<sp>
<speaker>Χορός</speaker>
<l n="171">πῶς οὖν; παλαιὰ παρὰ νεωτέρας μάθω.</l>
</sp>
<sp>
<speaker>Ἠλέκτρα</speaker>
<l n="172">οὐκ ἔστιν ὅστις πλὴν ἐμοῦ κείραιτό νιν.</l>
</sp>
<sp>
<speaker>Χορός</speaker>
<l n="173">ἐχθροὶ γὰρ οἷς προσῆκε πενθῆσαι τριχί.</l>
</sp>
<sp>
<speaker>Ἠλέκτρα</speaker>
<l n="174">καὶ μὴν ὅδʼ ἐστὶ κάρτʼ ἰδεῖν ὁμόπτερος—</l>
</sp>
<sp>
<speaker>Χορός</speaker>
<l n="175">ποίαις ἐθείραις; τοῦτο γὰρ θέλω μαθεῖν.</l>
</sp>
<sp>
<speaker>Ἠλέκτρα</speaker>
<l n="176">αὐτοῖσιν ἡμῖν κάρτα προσφερὴς ἰδεῖν.</l>
</sp>
<sp>
<speaker>Χορός</speaker>
<l n="177">μῶν οὖν Ὀρέστου κρύβδα δῶρον ἦν  τόδε;</l>
</sp>
<sp>
<speaker>Ἠλέκτρα</speaker>
<l n="178">μάλιστʼ ἐκείνου βοστρύχοις προσείδεται.</l>
</sp>
<sp>
<speaker>Χορός</speaker>
<l n="179">καὶ πῶς ἐκεῖνος δεῦρʼ ἐτόλμησεν μολεῖν;</l>
</sp>
<sp>
<speaker>Ἠλέκτρα</speaker>
<l n="180">ἔπεμψε χαίτην  κουρίμην χάριν πατρός.</l>
</sp>
<sp>
<speaker>Χορός</speaker>
<l n="181">οὐχ ἧσσον εὐδάκρυτά μοι λέγεις τάδε,</l>
<l n="182">εἰ τῆσδε χώρας μήποτε ψαύσει  ποδί.</l>
</sp>
<sp n="*)hle/ktra">
<speaker>Ἠλέκτρα</speaker>
<l n="183">κἀμοὶ προσέστη καρδίας κλυδώνιον</l>
<l n="184">χολῆς, ἐπαίσθην  δʼ ὡς διανταίῳ βέλει·</l>
<l n="185">ἐξ ὀμμάτων δὲ δίψιοι πίπτουσί μοι</l>
<l n="186">σταγόνες ἄφρακτοι δυσχίμου πλημμυρίδος,</l>
<l n="187">πλόκαμον ἰδούσῃ τόνδε· πῶς γὰρ ἐλπίσω</l>
<l n="188">ἀστῶν τινʼ ἄλλον τῆσδε δεσπόζειν φόβης;</l>
<l n="189">ἀλλʼ οὐδὲ μήν νιν ἡ κτανοῦσʼ ἐκείρατο,</l>
<l n="190">ἐμὴ δὲ μήτηρ, οὐδαμῶς ἐπώνυμον</l>
<l n="191">φρόνημα παισὶ δύσθεον πεπαμένη.</l>
<l n="192">ἐγὼ δʼ ὅπως μὲν ἄντικρυς τάδʼ αἰνέσω,</l>
<l n="193">εἶναι τόδʼ ἀγλάισμά μοι τοῦ φιλτάτου</l>
<l n="194">βροτῶν Ὀρέστου—σαίνομαι δʼ ὑπʼ ἐλπίδος.</l>
<milestone ed="p" n="195" unit="card"/>
<l n="195">φεῦ.  <!-- extra metrum --></l>
<l n="196">εἴθʼ εἶχε φωνὴν εὔφρονʼ ἀγγέλου δίκην,</l>
<l n="197">ὅπως δίφροντις οὖσα μὴ ʼκινυσσόμην,</l>
<l n="198">ἀλλʼ εὖ ʼσαφήνει  τόνδʼ ἀποπτύσαι πλόκον,</l>
<l n="199">εἴπερ γʼ ἀπʼ ἐχθροῦ κρατὸς ἦν τετμημένος,</l>
<l n="200">ἢ ξυγγενὴς ὢν εἶχε συμπενθεῖν ἐμοὶ</l>
<l n="201">ἄγαλμα τύμβου τοῦδε καὶ τιμὴν πατρός.</l>
<l n="202">
<milestone ed="P" unit="para"/>ἀλλʼ εἰδότας μὲν τοὺς θεοὺς καλούμεθα,</l>
<l n="203">οἵοισιν ἐν χειμῶσι ναυτίλων δίκην</l>
<l n="204">στροβούμεθʼ· εἰ δὲ χρὴ τυχεῖν σωτηρίας,</l>
<l n="205">σμικροῦ γένοιτʼ ἂν σπέρματος μέγας πυθμήν.</l>
<l n="206">
<milestone ed="P" unit="para"/>καὶ μὴν στίβοι γε, δεύτερον τεκμήριον,</l>
<l n="207">ποδῶν  ὅμοιοι τοῖς τʼ ἐμοῖσιν ἐμφερεῖς—</l>
<l n="208">καὶ γὰρ δύʼ ἐστὸν τώδε περιγραφὰ ποδοῖν,</l>
<l n="209">αὐτοῦ τʼ ἐκείνου καὶ συνεμπόρου τινός.</l>
<l n="210">πτέρναι τενόντων θʼ ὑπογραφαὶ μετρούμεναι</l>
<l n="211">εἰς ταὐτὸ συμβαίνουσι τοῖς ἐμοῖς στίβοις.</l>
<l n="212">πάρεστι δʼ ὠδὶς καὶ φρενῶν καταφθορά.</l>
</sp>
<sp>
<speaker>Ὀρέστης</speaker>
<l n="213">εὔχου τὰ λοιπά, τοῖς θεοῖς τελεσφόρους</l>
<l n="214">εὐχὰς ἐπαγγέλλουσα, τυγχάνειν καλῶς.</l>
</sp>
<sp>
<speaker>Ἠλέκτρα</speaker>
<l n="215">ἐπεὶ τί νῦν ἕκατι δαιμόνων κυρῶ;</l>
</sp>
<sp>
<speaker>Ὀρέστης</speaker>
<l n="216">εἰς ὄψιν ἥκεις ὧνπερ ἐξηύχου   πάλαι.</l>
</sp>
<sp>
<speaker>Ἠλέκτρα</speaker>
<l n="217">καὶ τίνα σύνοισθά μοι καλουμένῃ βροτῶν;</l>
</sp>
<sp>
<speaker>Ὀρέστης</speaker>
<l n="218">σύνοιδʼ Ὀρέστην πολλά σʼ ἐκπαγλουμένην.</l>
</sp>
<sp>
<speaker>Ἠλέκτρα</speaker>
<l n="219">καὶ πρὸς τί δῆτα τυγχάνω κατευγμάτων;</l>
</sp>
<sp>
<speaker>Ὀρέστης</speaker>
<l n="220">ὅδʼ εἰμί· μὴ μάτευʼ  ἐμοῦ μᾶλλον φίλον.</l>
</sp>
<sp>
<speaker>Ἠλέκτρα</speaker>
<l n="221">ἀλλʼ ἦ δόλον τινʼ, ὦ ξένʼ, ἀμφί μοι πλέκεις;</l>
</sp>
<sp>
<speaker>Ὀρέστης</speaker>
<l n="222">αὐτὸς καθʼ αὑτοῦ τἄρα  μηχανορραφῶ.</l>
</sp>
<sp>
<speaker>Ἠλέκτρα</speaker>
<l n="223">ἀλλʼ ἐν κακοῖσι τοῖς ἐμοῖς γελᾶν θέλεις.</l>
</sp>
<sp>
<speaker>Ὀρέστης</speaker>
<l n="224">κἀν τοῖς ἐμοῖς  ἄρʼ, εἴπερ ἔν γε τοῖσι σοῖς</l>
</sp>
<sp>
<speaker>Ἠλέκτρα</speaker>
<l n="225">ὡς ὄντʼ Ὀρέστην τάδε σʼ ἐγὼ προσεννέπω;</l>
<milestone ed="p" n="225" unit="card"/>
</sp>
<sp>
<speaker>Ὀρέστης</speaker>
<l n="226">αὐτὸν μὲν οὖν  ὁρῶσα δυσμαθεῖς ἐμέ·</l>
<l n="227">κουρὰν δʼ ἰδοῦσα τήνδε κηδείου τριχὸς</l>
<l n="228">ἰχνοσκοποῦσά τʼ ἐν στίβοισι τοῖς ἐμοῖς</l>
<l n="229">ἀνεπτερώθης κἀδόκεις ὁρᾶν ἐμέ.</l>
<l n="230">σκέψαι τομῇ  προσθεῖσα βόστρυχον τριχὸς</l>
<l n="231">σαυτῆς ἀδελφοῦ σύμμετρον  τὠμῷ  κάρᾳ.</l>
<l n="232">ἰδοῦ δʼ ὕφασμα τοῦτο, σῆς ἔργον χερός,</l>
<l n="233">σπάθης τε πληγὰς ἠδὲ  θήρειον  γραφήν.</l>
<l n="234">ἔνδον γενοῦ, χαρᾷ δὲ μὴ ʼκπλαγῇς  φρένας·</l>
<l n="235">τοὺς φιλτάτους γὰρ οἶδα νῷν ὄντας πικρούς.</l>
</sp>
<sp>
<speaker>Ἠλέκτρα</speaker>
<l n="236">ὦ φίλτατον μέλημα δώμασιν πατρός,</l>
<l n="237">δακρυτὸς ἐλπὶς σπέρματος σωτηρίου,</l>
<l n="238">ἀλκῇ πεποιθὼς δῶμʼ ἀνακτήσῃ πατρός.</l>
<l n="239">ὦ τερπνὸν ὄμμα τέσσαρας μοίρας ἔχον</l>
<l n="240">ἐμοί· προσαυδᾶν δʼ ἐστʼ ἀναγκαίως ἔχον</l>
<l n="241">πατέρα τε, καὶ τὸ μητρὸς ἐς σέ μοι ῥέπει</l>
<l n="242">στέργηθρον· ἡ δὲ πανδίκως ἐχθαίρεται·</l>
<l n="243">καὶ τῆς τυθείσης νηλεῶς ὁμοσπόρου·</l>
<l n="244">πιστὸς δʼ ἀδελφὸς ἦσθʼ, ἐμοὶ σέβας φέρων</l>
<l n="245">μόνος· Κράτος τε καὶ Δίκη σὺν τῷ τρίτῳ</l>
<l n="246">πάντων μεγίστῳ Ζηνὶ συγγένοιτό σοι.</l>
</sp>
<sp>
<speaker>Ὀρέστης</speaker>
<l n="247">Ζεῦ Ζεῦ, θεωρὸς τῶνδε πραγμάτων  γενοῦ·</l>
<l n="248">ἰδοῦ δὲ γένναν  εὖνιν αἰετοῦ πατρός,</l>
<l n="249">θανόντος ἐν πλεκταῖσι καὶ σπειράμασιν</l>
<l n="250">δεινῆς ἐχίδνης.  τοὺς δʼ ἀπωρφανισμένους</l>
<l n="251">νῆστις πιέζει λιμός· οὐ γὰρ ἐντελεῖς</l>
<l n="252">θήραν πατρῴαν  προσφέρειν σκηνήμασιν.</l>
<l n="253">οὕτω δὲ κἀμὲ τήνδε τʼ, Ἠλέκτραν λέγω,</l>
<l n="254">ἰδεῖν πάρεστί σοι, πατροστερῆ γόνον,</l>
<l n="255">ἄμφω φυγὴν ἔχοντε τὴν αὐτὴν δόμων.</l>
<l n="256">καὶ τοῦ θυτῆρος καί σε τιμῶντος μέγα</l>
<l n="257">πατρὸς νεοσσοὺς τούσδʼ ἀποφθείρας πόθεν</l>
<l n="258">ἕξεις ὁμοίας χειρὸς εὔθοινον  γέρας;</l>
<l n="259">οὔτʼ αἰετοῦ γένεθλʼ ἀποφθείρας, πάλιν</l>
<l n="260">πέμπειν ἔχοις ἂν σήματʼ εὐπιθῆ  βροτοῖς·</l>
<l n="261">οὔτʼ ἀρχικός σοι πᾶς ὅδʼ αὐανθεὶς πυθμὴν</l>
<l n="262">βωμοῖς ἀρήξει βουθύτοις ἐν ἤμασιν.</l>
<l n="263">κόμιζʼ, ἀπὸ σμικροῦ δʼ ἂν ἄρειας  μέγαν</l>
<l n="264">δόμον, δοκοῦντα κάρτα νῦν πεπτωκέναι.</l>
<milestone ed="p" n="264" unit="card"/>
</sp>
<sp>
<speaker>Χορός</speaker>
<l n="265">ὦ παῖδες, ὦ σωτῆρες ἑστίας πατρός,</l>
<l n="266">σιγᾶθʼ, ὅπως μὴ πεύσεταί τις, ὦ τέκνα,</l>
<l n="267">γλώσσης χάριν δὲ πάντʼ ἀπαγγείλῃ τάδε</l>
<l n="268">πρὸς τοὺς κρατοῦντας· οὓς ἴδοιμʼ ἐγώ ποτε</l>
<l n="269">θανόντας ἐν κηκῖδι πισσήρει φλογός.</l>
</sp>
<sp>
<speaker>Ὀρέστης</speaker>
<l n="270">οὔτοι  προδώσει Λοξίου μεγασθενὴς</l>
<l n="271">χρησμὸς κελεύων τόνδε κίνδυνον περᾶν,</l>
<l n="272">κἀξορθιάζων  πολλὰ καὶ δυσχειμέρους</l>
<l n="273">ἄτας ὑφʼ ἧπαρ θερμὸν ἐξαυδώμενος,</l>
<l n="274">εἰ μὴ μέτειμι τοῦ πατρὸς τοὺς αἰτίους·</l>
<l n="275">τρόπον τὸν αὐτὸν ἀνταποκτεῖναι λέγων,</l>
<l n="276">ἀποχρημάτοισι ζημίαις ταυρούμενον·</l>
<l n="277">αὐτὸν δʼ ἔφασκε τῇ φίλῃ ψυχῇ τάδε</l>
<l n="278">τείσειν  μʼ ἔχοντα πολλὰ δυστερπῆ κακά.</l>
<l n="279">τὰ μὲν γὰρ ἐκ γῆς δυσφρόνων μηνίματα</l>
<l n="280">βροτοῖς πιφαύσκων εἶπε, τὰς δʼ αἰνῶν νόσους,</l>
<l n="281">σαρκῶν ἐπαμβατῆρας ἀγρίαις γνάθοις</l>
<l n="282">λειχῆνας  ἐξέσθοντας ἀρχαίαν φύσιν·</l>
<l n="283">λευκὰς δὲ κόρσας τῇδʼ ἐπαντέλλειν  νόσῳ·</l>
<l n="284">ἄλλας τʼ ἐφώνει  προσβολάς Ἐρινύων</l>
<l n="285">ἐκ τῶν πατρῴων αἱμάτων τελουμένας·</l>
<l n="286">τὸ γὰρ σκοτεινὸν τῶν ἐνερτέρων βέλος</l>
<l n="287">ἐκ προστροπαίων ἐν γένει πεπτωκότων,</l>
<l n="288">καὶ λύσσα καὶ μάταιος ἐκ νυκτῶν φόβος</l>
<l n="289">ὁρῶντα λαμπρὸν ἐν σκότῳ νωμῶντʼ ὀφρὺν</l>
<l n="290">κινεῖ, ταράσσει, καὶ διώκεσθαι πόλεως</l>
<l n="291">χαλκηλάτῳ πλάστιγγι λυμανθὲν δέμας.</l>
<l n="292">καὶ τοῖς τοιούτοις οὔτε κρατῆρος  μέρος</l>
<l n="293">εἶναι μετασχεῖν, οὐ φιλοσπόνδου λιβός,</l>
<l n="294">βωμῶν τʼ ἀπείργειν οὐχ ὁρωμένην πατρὸς</l>
<l n="295">μῆνιν· δέχεσθαι <add>δʼ</add> οὔτε συλλύειν τινά.</l>
<l n="296">πάντων δʼ ἄτιμον κἄφιλον θνῄσκειν χρόνῳ</l>
<l n="297">κακῶς ταριχευθέντα παμφθάρτῳ μόρῳ.</l>
<l n="298">
<milestone ed="P" unit="para"/>τοιοῖσδε χρησμοῖς ἆρα  χρὴ πεποιθέναι;</l>
<l n="299">κεἰ μὴ πέποιθα, τοὔργον ἔστʼ ἐργαστέον.</l>
<l n="300">πολλοὶ γὰρ εἰς ἓν συμπίτνουσιν  ἵμεροι,</l>
<l n="301">θεοῦ τʼ ἐφετμαὶ καὶ πατρὸς πένθος μέγα,</l>
<l n="302">καὶ πρὸς πιέζει  χρημάτων ἀχηνία,</l>
<l n="303">τὸ μὴ πολίτας εὐκλεεστάτους βροτῶν,</l>
<l n="304">Τροίας ἀναστατῆρας εὐδόξῳ φρενί,</l>
<l n="305">δυοῖν γυναικοῖν ὧδʼ ὑπηκόους πέλειν.</l>
<l n="306">θήλεια γὰρ φρήν· εἰ δὲ μή, τάχʼ εἴσεται.</l>
<milestone ed="p" n="306" unit="card"/>
</sp>
<div type="anapests">
<sp>
<speaker>Χορός</speaker>
<l n="307">ἀλλʼ ὦ μεγάλαι Μοῖραι, Διόθεν</l>
<l n="308">τῇδε τελευτᾶν,</l>
<l n="309">τὸ δίκαιον μεταβαίνει.</l>
<l n="310">ἀντὶ μὲν ἐχθρᾶς γλώσσης ἐχθρὰ</l>
<l n="311">γλῶσσα τελείσθω· τοὐφειλόμενον</l>
<l n="312">πράσσουσα Δίκη  μέγʼ ἀυτεῖ·</l>
<l n="313">ἀντὶ δὲ πληγῆς φονίας φονίαν</l>
<l n="314">πληγὴν τινέτω.  δράσαντι παθεῖν,</l>
<l n="315">τριγέρων μῦθος τάδε φωνεῖ.</l>
<milestone ed="p" n="315" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Ὀρέστης</speaker>
<l n="316">ὦ πάτερ αἰνόπατερ, τί σοι</l>
<l n="317">φάμενος ἢ τί ῥέξας</l>
<l n="318">τύχοιμʼ ἂν ἕκαθεν  οὐρίσας,</l>
<l n="319">ἔνθα σʼ ἔχουσιν εὐναί,</l>
<l n="320">σκότῳ φάος ἀντίμοι-</l>
<l n="321">ρον; χάριτες δʼ ὁμοίως</l>
<l n="322">κέκληνται γόος εὐκλεὴς</l>
<l n="323">προσθοδόμοις Ἀτρείδαις.</l>
<milestone ed="p" n="323" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="324">τέκνον, φρόνημα τοῦ</l>
<l n="325">θανόντος οὐ δαμάζει</l>
<l n="326">πυρὸς <del>ἡ</del> μαλερὰ γνάθος,</l>
<l n="327">φαίνει δʼ ὕστερον ὀργάς·</l>
<l n="328">ὀτοτύζεται δʼ ὁ θνῄσκων,</l>
<l n="329">ἀναφαίνεται δʼ ὁ βλάπτων.</l>
<l n="330">πατέρων τε καὶ τεκόντων</l>
<l n="331">γόος ἔνδικος ματεύει</l>
<l n="332">τὸ πᾶν ἀμφιλαφής ταραχθείς.</l>
<milestone ed="p" n="332" unit="card"/>
</sp>
</div>
<div type="antistrophe" n="1">
<sp>
<speaker>Ἠλέκτρα</speaker>
<l n="333">κλῦθὶ νυν, ὦ πάτερ, ἐν μέρει</l>
<l n="334">πολυδάκρυτα πένθη.</l>
<l n="335">δίπαις τοί σʼ  ἐπιτύμβιος</l>
<l n="336">θρῆνος ἀναστενάζει.</l>
<l n="337">τάφος δʼ ἱκέτας δέδεκται</l>
<l n="338">φυγάδας θʼ ὁμοίως.</l>
<l n="339">τί τῶνδʼ εὖ, τί δʼ ἄτερ κακῶν;</l>
<l n="340">οὐκ ἀτρίακτος ἄτα;</l>
<milestone ed="p" n="340" unit="card"/>
</sp>
</div>
<div type="anapests">
<sp>
<speaker>Χορός</speaker>
<l n="341">ἀλλʼ ἔτʼ ἂν ἐκ τῶνδε θεὸς χρῄζων</l>
<l n="342">θείη  κελάδους εὐφθογγοτέρους·</l>
<l n="343">ἀντὶ δὲ θρήνων ἐπιτυμβιδίων</l>
<l n="344">παιὰν  μελάθροις ἐν βασιλείοις</l>
<l n="345">νεοκρᾶτα φίλον κομίσειεν.</l>
<milestone ed="p" n="345" unit="card"/>
</sp>
</div>
<div type="strophe" n="3">
<sp>
<speaker>Ὀρέστης</speaker>
<l n="346">εἰ γὰρ ὑπʼ Ἰλίῳ</l>
<l n="347">πρός τινος Λυκίων, πάτερ,</l>
<l n="348">δορίτμητος κατηναρίσθης·</l>
<l n="349">λιπὼν ἂν εὔκλειαν ἐν δόμοισι</l>
<l n="350">τέκνων τʼ ἐν κελεύθοις</l>
<l n="351">ἐπιστρεπτὸν αἰῶ</l>
<l n="352">κτίσας  πολύχωστον ἂν εἶχες</l>
<l n="353">τάφον διαποντίου γᾶς</l>
<l n="354">δώμασιν εὐφόρητον,</l>
<milestone ed="p" n="354" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="355">φίλος φίλοισι τοῖς</l>
<l n="356">ἐκεῖ καλῶς θανοῦσιν</l>
<l n="357">κατὰ χθονὸς ἐμπρέπων</l>
<l n="358">σεμνότιμος ἀνάκτωρ,</l>
<l n="359">πρόπολός τε τῶν μεγίστων</l>
<l n="360">χθονίων ἐκεῖ τυράννων·</l>
<l n="361">βασιλεὺς γὰρ ἦσθʼ, ὄφρʼ ἔζης,</l>
<l n="362">μόριμον λάχος πιπλάντων</l>
<l n="363">χεροῖν πεισίβροτόν  τε βάκτρον.</l>
<milestone ed="p" n="363" unit="card"/>
</sp>
</div>
<div type="antistrophe" n="3">
<sp>
<speaker>Ἠλέκτρα</speaker>
<l n="364">μηδʼ ὑπὸ Τρωίας</l>
<l n="365">τείχεσι  φθίμενος, πάτερ,</l>
<l n="366">μετʼ ἄλλῳ  δουρικμῆτι  λαῷ</l>
<l n="367">παρὰ Σκαμάνδρου πόρον τεθάφθαι.</l>
<l n="368">πάρος δʼ οἱ κτανόντες</l>
<l n="369">νιν οὕτως  δαμῆναι</l>
<l n="370">
<add>φίλοις</add>, θανατηφόρον αἶσαν</l>
<l n="371">πρόσω  τινὰ πυνθάνεσθαι</l>
<l n="372">τῶνδε πόνων ἄπειρον.</l>
<milestone ed="p" n="372" unit="card"/>
</sp>
</div>
<div type="anapests">
<sp>
<speaker>Χορός</speaker>
<l n="373">ταῦτα μέν, ὦ παῖ, κρείσσονα χρυσοῦ,</l>
<l n="374">μεγάλης δὲ τύχης καὶ ὑπερβορέου</l>
<l n="375">μείζονα φωνεῖς· δύνασαι  γάρ.</l>
<l n="376">ἀλλὰ διπλῆς γὰρ τῆσδε μαράγνης</l>
<l n="377">δοῦπος ἱκνεῖται· τῶν μὲν ἀρωγοὶ</l>
<l n="378">κατὰ γῆς ἤδη, τῶν δὲ κρατούντων</l>
<l n="379">χέρες οὐχ ὅσιαι στυγερῶν τούτων·</l>
<l n="380">παισὶ δὲ μᾶλλον γεγένηται.</l>
<milestone ed="p" n="380" unit="card"/>
</sp>
</div>
<div type="strophe" n="4">
<sp>
<speaker>Ὀρέστης</speaker>
<l n="381">τοῦτο διαμπερὲς οὖς</l>
<l n="382">ἵκεθʼ ἅπερ τι  βέλος.</l>
<l n="383">Ζεῦ Ζεῦ, κάτωθεν ἀμπέμπων</l>
<l n="384">ὑστερόποινον ἄταν</l>
<l n="385">βροτῶν τλάμονι   καὶ πανούργῳ</l>
<l n="386">χειρὶ—τοκεῦσι δʼ ὅμως τελεῖται.</l>
<milestone ed="p" n="386" unit="card"/>
</sp>
</div>
<div type="strophe" n="5">
<sp>
<speaker>Χορός</speaker>
<l n="387">ἐφυμνῆσαι γένοιτό μοι πυκά-</l>
<l n="388">εντʼ  ὀλολυγμὸν ἀνδρὸς</l>
<l n="389">θεινομένου, γυναικός τʼ</l>
<l n="390">ὀλλυμένας· τί γὰρ κεύθω φρενὸς οἷον  ἔμπας</l>
<l n="391">ποτᾶται; πάροιθεν δὲ πρῴρας</l>
<l n="392">δριμὺς ἄηται κραδίας</l>
<l n="393">θυμὸς ἔγκοτον στύγος.</l>
<milestone ed="p" n="394" unit="card"/>
</sp>
</div>
<div type="antistrophe" n="4">
<sp>
<speaker>Ἠλέκτρα</speaker>
<l n="394">καί πότʼ ἂν ἀμφιθαλὴς</l>
<l n="395">Ζεὺς ἐπὶ χεῖρα βάλοι,</l>
<l n="396">φεῦ φεῦ, κάρανα δαΐξας;</l>
<l n="397">πιστὰ γένοιτο χώρᾳ.</l>
<l n="398">δίκαν δʼ ἐξ ἀδίκων ἀπαιτῶ.</l>
<l n="399">κλῦτε δὲ Γᾶ χθονίων τε τιμαί.</l>
<milestone ed="p" n="400" unit="card"/>
</sp>
</div>
<div type="anapests">
<sp>
<speaker>Χορός</speaker>
<l n="400">ἀλλὰ νόμος  μὲν φονίας σταγόνας</l>
<l n="401">χυμένας ἐς πέδον ἄλλο προσαιτεῖν</l>
<l n="402">αἷμα.  βοᾷ γὰρ λοιγὸς Ἐρινὺν</l>
<l n="403">παρὰ τῶν πρότερον  φθιμένων ἄτην</l>
<l n="404">ἑτέραν ἐπάγουσαν ἐπʼ ἄτῃ.</l>
<milestone ed="p" n="405" unit="card"/>
</sp>
</div>
<div type="strophe" n="6">
<sp>
<speaker>Ὀρέστης</speaker>
<l n="405">πόποι  δὴ νερτέρων τυραννίδες,</l>
<l n="406">ἴδετε πολυκρατεῖς Ἀραὶ φθινομένων,</l>
<l n="407">ἴδεσθʼ Ἀτρειδᾶν τὰ λοίπʼ ἀμηχάνως</l>
<l n="408">ἔχοντα καὶ δωμάτων</l>
<l n="409">ἄτιμα.  πᾷ τις τράποιτʼ ἄν, ὦ Ζεῦ;</l>
<milestone ed="p" n="410" unit="card"/>
</sp>
</div>
<div type="antistrophe" n="5">
<sp>
<speaker>Χορός</speaker>
<l n="410">πέπαλται  δαὖτὲ  μοι φίλον κέαρ</l>
<l n="411">τόνδε κλύουσαν οἶκτον</l>
<l n="412">καὶ τότε μὲν δύσελπις,</l>
<l n="413">σπλάγχνα δέ μοι κελαινοῦ-</l>
<l n="414">ται πρὸς ἔπος κλυούσᾳ.</l>
<l n="415">ὅταν δʼ αὖτʼ ἐπʼ ἀλκῆς ἐπάρῃ <add>μʼ</add>
</l>
<l n="416">
<add>ἐλπὶς</add>, ἀπέστασεν ἄχος</l>
<l n="417">προσφανεῖσά  μοι καλῶς.</l>
<milestone ed="p" n="418" unit="card"/>
</sp>
</div>
<div type="antistrophe" n="6">
<sp>
<speaker>Ἠλέκτρα</speaker>
<l n="418">τί δʼ ἂν φάντες  τύχοιμεν ἢ  τά περ</l>
<l n="419">πάθομεν ἄχεα  πρός γε τῶν τεκομένων;</l>
<l n="420">πάρεστι σαίνειν, τὰ δʼ οὔτι θέλγεται.</l>
<l n="421">λύκος γὰρ ὥστʼ ὠμόφρων</l>
<l n="422">ἄσαντος ἐκ ματρός ἐστι θυμός.</l>
<milestone ed="p" n="423" unit="card"/>
</sp>
</div>
<div type="strophe" n="7">
<sp>
<speaker>Χορός</speaker>
<l n="423">ἔκοψα κομμὸν Ἄριον  ἔν τε  Κισσίας</l>
<l n="424">νόμοις ἰηλεμιστρίας,</l>
<l n="425">ἀπριγδόπληκτα πολυπλάνητα  δʼ ἦν  ἰδεῖν</l>
<l n="426">ἐπασσυτεροτριβῆ τὰ χερὸς ὀρέγματα</l>
<l n="427">ἄνωθεν ἀνέκαθεν, κτύπῳ δʼ ἐπερρόθει</l>
<l n="428">κροτητὸν ἀμὸν καὶ πανάθλιον κάρα.</l>
<milestone ed="p" n="429" unit="card"/>
</sp>
</div>
<div type="strophe" n="8">
<sp>
<speaker>Ἠλέκτρα</speaker>
<l n="429">ἰὼ <del>ἰὼ</del> δαΐα</l>
<l n="430">πάντολμε μᾶτερ, δαΐαις ἐν ἐκφοραῖς</l>
<l n="431">ἄνευ πολιτᾶν ἄνακτʼ,</l>
<l n="432">ἄνευ δὲ πενθημάτων</l>
<l n="433">ἔτλας  ἀνοίμωκτον ἄνδρα θάψαι.</l>
<milestone ed="p" n="434" unit="card"/>
</sp>
</div>
<div type="strophe" n="9">
<sp>
<speaker>Ὀρέστης</speaker>
<l n="434">τὸ πᾶν ἀτίμως ἔλεξας, οἴμοι.</l>
<l n="435">πατρὸς δʼ ἀτίμωσιν ἆρα  τείσει</l>
<l n="436">ἕκατι μὲν δαιμόνων,</l>
<l n="437">ἕκατι δʼ ἀμᾶν χερῶν;</l>
<l n="438">ἔπειτʼ ἐγὼ νοσφίσας ὀλοίμαν.</l>
<milestone ed="p" n="439" unit="card"/>
</sp>
</div>
<div type="antistrophe" n="9">
<sp>
<speaker>Χορός</speaker>
<l n="439">ἐμασχαλίσθη  δέ γʼ, ὡς τόδʼ εἰδῇς·</l>
<l n="440">ἔπρασσε δʼ, ᾇπέρ  νιν ὧδε θάπτει,</l>
<l n="441">μόρον κτίσαι  μωμένα</l>
<l n="442">ἄφερτον  αἰῶνι σῷ.</l>
<l n="443">κλύεις  πατρῴους δύας ἀτίμους.</l>
<milestone ed="p" n="445" unit="card"/>
</sp>
</div>
<div type="antistrophe" n="7">
<sp>
<speaker>Ἠλέκτρα</speaker>
<l n="444">λέγεις πατρῷον μόρον· ἐγὼ δʼ ἀπεστάτουν</l>
<l n="445">ἄτιμος, οὐδὲν ἀξία·</l>
<l n="446">μυχῷ  δʼ ἄφερκτος πολυσινοῦς  κυνὸς δίκαν</l>
<l n="447">ἑτοιμότερα γέλωτος ἀνέφερον λίβη,</l>
<l n="448">χέουσα  πολύδακρυν γόον κεκρυμμένα.</l>
<l n="449">τοιαῦτʼ ἀκούων ἐν φρεσὶν  γράφου <add>˘ ¯</add>.</l>
<milestone ed="p" n="451" unit="card"/>
</sp>
</div>
<div type="antistrophe" n="8">
<sp>
<speaker>Χορός</speaker>
<l n="450">διʼ ὤτων δὲ συν-</l>
<l n="451">τέτραινε μῦθον ἡσύχῳ φρενῶν  βάσει.</l>
<l n="452">τὰ μὲν γὰρ οὕτως ἔχει,</l>
<l n="453">τὰ δʼ αὐτὸς ὄργα  μαθεῖν.</l>
<l n="454">πρέπει δʼ ἀκάμπτῳ μένει καθήκειν.</l>
<milestone ed="p" n="456" unit="card"/>
</sp>
</div>
<div type="strophe" n="10">
<sp>
<speaker>Ὀρέστης</speaker>
<l n="455">σὲ τοι λέγω, ξυγγενοῦ, πάτερ, φίλοις.</l>
</sp>
<sp>
<speaker>Ἠλέκτρα</speaker>
<l n="456">ἐγὼ δʼ ἐπιφθέγγομαι κεκλαυμένα.</l>
</sp>
<sp>
<speaker>Χορός</speaker>
<l n="457">στάσις δὲ πάγκοινος ἅδʼ ἐπιρροθεῖ·</l>
<l n="458">ἄκουσον ἐς φάος μολών,</l>
<l n="459">ξὺν δὲ γενοῦ πρὸς ἐχθρούς.</l>
<milestone ed="p" n="461" unit="card"/>
</sp>
</div>
<div type="antistrophe" n="10">
<sp>
<speaker>Ὀρέστης</speaker>
<l n="460">Ἄρης Ἄρει ξυμβαλεῖ, Δίκᾳ Δίκα.</l>
</sp>
<sp>
<speaker>Ἠλέκτρα</speaker>
<l n="461">ἰὼ θεοί, κραίνετʼ ἐνδίκως <add>δίκας.</add>
</l>
</sp>
<sp>
<speaker>Χορός</speaker>
<l n="462">τρόμος μʼ ὑφέρπει κλύουσαν εὐγμάτων.</l>
<l n="463">τὸ μόρσιμον μένει πάλαι,</l>
<l n="464">εὐχομένοις δʼ ἂν ἔλθοι.</l>
<milestone ed="p" n="466" unit="card"/>
</sp>
</div>
<div type="strophe" n="11">
<sp>
<speaker>Χορός</speaker>
<l n="465">ὦ  πόνος ἐγγενὴς</l>
<l n="466">καὶ παράμουσος Ἄτας</l>
<l n="467">αἱματόεσσα πλαγά.</l>
<l n="468">ἰὼ δύστονʼ ἄφερτα κήδη·</l>
<l n="469">ἰὼ δυσκατάπαυστον ἄλγος.</l>
<milestone ed="p" n="471" unit="card"/>
</sp>
</div>
<div type="antistrophe" n="11">
<sp>
<speaker>Χορός</speaker>
<l n="470">δώμασιν ἔμμοτον</l>
<l n="471">τῶνδʼ ἄκος, οὐδʼ ἀπʼ ἄλλων</l>
<l n="472">ἔκτοθεν, ἀλλʼ ἀπʼ αὐτῶν,</l>
<l n="473">διʼ ὠμὰν ἔριν αἱματηράν.</l>
<l n="474">θεῶν <add>τῶν</add> κατὰ γᾶς ὅδʼ ὕμνος.</l>
<milestone ed="p" n="476" unit="card"/>
</sp>
</div>
<div type="anapests">
<sp>
<speaker>Χορός</speaker>
<l n="475">ἀλλὰ κλύοντες, μάκαρες χθόνιοι,</l>
<l n="476">τῆσδε κατευχῆς πέμπετʼ ἀρωγὴν</l>
<l n="477">παισὶν προφρόνως ἐπὶ νίκῃ.</l>
<milestone ed="p" n="479" unit="card"/>
</sp>
</div>
</div>
<div type="episode">
<sp>
<speaker>Ὀρέστης</speaker>
<l n="478">πάτερ, τρόποισιν οὐ τυραννικοῖς θανών,</l>
<l n="479">αἰτουμένῳ  μοι δὸς κράτος τῶν σῶν δόμων.</l>
</sp>
<sp>
<speaker>Ἠλέκτρα</speaker>
<l n="480">κἀγώ, πάτερ, τοιάνδε  σου χρείαν ἔχω,</l>
<l n="481">φυγεῖν μέγαν προσθεῖσαν Αἰγίσθῳ <add>φθόρον</add>.</l>
</sp>
<sp>
<speaker>Ὀρέστης</speaker>
<l n="482">οὕτω γὰρ ἄν σοι δαῖτες ἔννομοι βροτῶν</l>
<l n="483">κτιζοίατʼ· εἰ δὲ μή, παρʼ εὐδείπνοις ἔσῃ</l>
<l n="484">ἄτιμος ἐμπύροισι  κνισωτοῖς χθονός.</l>
</sp>
<sp>
<speaker>Ἠλέκτρα</speaker>
<l n="485">κἀγὼ χοάς σοι τῆς ἐμῆς παγκληρίας</l>
<l n="486">οἴσω πατρῴων ἐκ δόμων γαμηλίους·</l>
<l n="487">πάντων δὲ πρῶτον τόνδε πρεσβεύσω τάφον.</l>
</sp>
<sp>
<speaker>Ὀρέστης</speaker>
<l n="488">ὦ Γαῖʼ, ἄνες μοι πατέρʼ  ἐποπτεῦσαι μάχην.</l>
</sp>
<sp>
<speaker>Ἠλέκτρα</speaker>
<l n="489">ὦ Περσέφασσα, δὸς δʼ ἔτʼ  εὔμορφον κράτος.</l>
</sp>
<sp>
<speaker>Ὀρέστης</speaker>
<l n="490">μέμνησο λουτρῶν οἷς ἐνοσφίσθης, πάτερ.</l>
</sp>
<sp>
<speaker>Ἠλέκτρα</speaker>
<l n="491">μέμνησο δʼ ἀμφίβληστρον ὡς  ἐκαίνισαν.</l>
</sp>
<sp>
<speaker>Ὀρέστης</speaker>
<l n="492">πέδαις δʼ ἀχαλκεύτοις ἐθηρεύθης, πάτερ.</l>
</sp>
<sp>
<speaker>Ἠλέκτρα</speaker>
<l n="493">αἰσχρῶς τε βουλευτοῖσιν ἐν καλύμμασιν.</l>
</sp>
<sp>
<speaker>Ὀρέστης</speaker>
<l n="494">ἆρʼ ἐξεγείρῃ τοῖσδʼ ὀνείδεσιν, πάτερ;</l>
</sp>
<sp>
<speaker>Ἠλέκτρα</speaker>
<l n="495">ἆρʼ ὀρθὸν αἴρεις φίλτατον τὸ σὸν κάρα;</l>
</sp>
<sp>
<speaker>Ὀρέστης</speaker>
<l n="496">ἤτοι δίκην ἴαλλε σύμμαχον φίλοις,</l>
<l n="497">ἢ τὰς ὁμοίας ἀντίδος λαβὰς  λαβεῖν,</l>
<l n="498">εἴπερ κρατηθείς γʼ ἀντινικῆσαι θέλεις.</l>
</sp>
<sp>
<speaker>Ἠλέκτρα</speaker>
<l n="499">καὶ τῆσδʼ ἄκουσον λοισθίου βοῆς, πάτερ,</l>
<l n="500">ἰδὼν νεοσσοὺς τούσδʼ ἐφημένους τάφῳ·</l>
<l n="501">οἴκτιρε  θῆλυν ἄρσενός θʼ ὁμοῦ γόνον,</l>
<l n="502">καὶ μὴ ʼξαλείψῃς σπέρμα Πελοπιδῶν τόδε</l>
<l n="503">οὕτω γὰρ οὐ τέθνηκας οὐδὲ περ θανών·</l>
<l n="504">παῖδες γὰρ ἀνδρὶ κληδόνες σωτήριοι</l>
<l n="505">θανόντι· φελλοὶ δʼ ὣς ἄγουσι δίκτυον,</l>
<l n="506">τὸν ἐκ βυθοῦ κλωστῆρα σῴζοντες λίνου.</l>
<l n="507">ἄκουʼ, ὑπὲρ σοῦ τοιάδʼ ἔστʼ ὀδύρματα.</l>
<l n="508">αὐτὸς δὲ σῴζῃ τόνδε τιμήσας λόγον.</l>
<milestone ed="p" n="510" unit="card"/>
</sp>
<sp>
<speaker>Χορός</speaker>
<l n="509">καὶ μὴν ἀμεμφῆ τόνδʼ ἐτείνατον  λόγον,</l>
<l n="510">τίμημα τύμβου τῆς ἀνοιμώκτου τύχης.</l>
<l n="511">τὰ δʼ ἄλλʼ, ἐπειδὴ δρᾶν κατώρθωσαι φρενί,</l>
<l n="512">ἔρδοις ἂν ἤδη δαίμονος πειρώμενος.</l>
</sp>
<sp>
<speaker>Ὀρέστης</speaker>
<l n="513">ἔσται· πυθέσθαι δʼ οὐδέν ἐστʼ ἔξω δρόμου,</l>
<l n="514">πόθεν χοὰς ἔπεμψεν, ἐκ τίνος λόγου</l>
<l n="515">μεθύστερον τιμῶσʼ ἀνήκεστον πάθος;</l>
<l n="516">θανόντι  δʼ οὐ φρονοῦντι δειλαία χάρις</l>
<l n="517">ἐπέμπετʼ· οὐκ ἔχοιμʼ ἂν εἰκάσαι τόδε.</l>
<l n="518">τὰ δῶρα μείω  δʼ ἐστὶ τῆς ἁμαρτίας.</l>
<l n="519">τὰ πάντα γάρ τις ἐκχέας ἀνθʼ αἵματος</l>
<l n="520">ἑνός, μάτην ὁ μόχθος· ὧδʼ ἔχει λόγος.</l>
<l n="521">θέλοντι δʼ, εἴπερ οἶσθʼ, ἐμοὶ φράσον τάδε.</l>
</sp>
<sp>
<speaker>Χορός</speaker>
<l n="522">οἶδʼ, ὦ τέκνον, παρῆ  γάρ· ἔκ τʼ ὀνειράτων</l>
<l n="523">καὶ νυκτιπλάγκτων δειμάτων πεπαλμένη</l>
<l n="524">χοὰς ἔπεμψε τάσδε δύσθεος γυνή.</l>
</sp>
<sp>
<speaker>Ὀρέστης</speaker>
<l n="525">ἦ καὶ πέπυσθε τοὔναρ, ὥστʼ ὀρθῶς φράσαι;</l>
</sp>
<sp>
<speaker>Χορός</speaker>
<l n="526">τεκεῖν δράκοντʼ ἔδοξεν, ὡς αὐτὴ λέγει.</l>
</sp>
<sp>
<speaker>Ὀρέστης</speaker>
<l n="527">καὶ ποῖ τελευτᾷ καὶ καρανοῦται λόγος;</l>
</sp>
<sp>
<speaker>Χορός</speaker>
<!-- the bracketed word was marked "noparse", presumably as a flag to the morphology code? -->
<l n="528">ἐν <del>ι</del> παιδὸς ὁρμίσαι δίκην.</l>
</sp>
<sp>
<speaker>Ὀρέστης</speaker>
<l n="529">τίνος  βορᾶς χρῄζοντα, νεογενὲς  δάκος;</l>
</sp>
<sp>
<speaker>Χορός</speaker>
<l n="530">αὐτὴ προσέσχε μαζὸν ἐν τὠνείρατι.</l>
</sp>
<sp>
<speaker>Ὀρέστης</speaker>
<l n="531">καὶ πῶς ἄτρωτον οὖθαρ ἦν  ὑπὸ στύγους;</l>
</sp>
<sp>
<speaker>Χορός</speaker>
<l n="532">ὥστʼ ἐν γάλακτι θρόμβον αἵματος σπάσαι.</l>
</sp>
<sp>
<speaker>Ὀρέστης</speaker>
<l n="533">οὔτοι μάταιον· ἀνδρὸς ὄψανον πέλει.</l>
</sp>
<sp>
<speaker>Χορός</speaker>
<l n="534">ἡ δʼ ἐξ ὕπνου κέκλαγγεν  ἐπτοημένη.</l>
<l n="535">πολλοὶ δʼ ἀνῇθον, ἐκτυφλωθέντες σκότῳ,</l>
<l n="536">λαμπτῆρες ἐν δόμοισι δεσποίνης χάριν·</l>
<l n="537">πέμπει τʼ ἔπειτα τάσδε κηδείους χοάς,</l>
<l n="538">ἄκος τομαῖον ἐλπίσασα πημάτων.</l>
<milestone ed="p" n="540" unit="card"/>
</sp>
<sp>
<speaker>Ὀρέστης</speaker>
<l n="539">ἀλλʼ εὔχομαι γῇ τῇδε καὶ πατρὸς τάφῳ</l>
<l n="540">τοὔνειρον εἶναι τοῦτʼ ἐμοὶ τελεσφόρον.</l>
<l n="541">κρίνω δέ τοί νιν ὥστε συγκόλλως  ἔχειν.</l>
<l n="542">εἰ γὰρ τὸν αὐτὸν χῶρον ἐκλιπὼν  ἐμοὶ</l>
<l n="543">οὕφις ἐμοῖσι  σπαργάνοις ὡπλίζετο,</l>
<l n="544">καὶ μαστὸν  ἀμφέχασκʼ ἐμὸν θρεπτήριον,</l>
<l n="545">θρόμβῳ δʼ ἔμειξεν  αἵματος φίλον γάλα,</l>
<l n="546">ἡ δʼ ἀμφὶ τάρβει τῷδʼ  ἐπῴμωξεν πάθει,</l>
<l n="547">δεῖ τοί νιν, ὡς ἔθρεψεν ἔκπαγλον τέρας,</l>
<l n="548">θανεῖν βιαίως· ἐκδρακοντωθεὶς δʼ ἐγὼ</l>
<l n="549">κτείνω νιν, ὡς τοὔνειρον ἐννέπει τόδε.</l>
</sp>
<sp>
<speaker>Χορός</speaker>
<l n="550">τερασκόπον δὴ  τῶνδέ σʼ αἱροῦμαι πέρι.</l>
<l n="551">γένοιτο δʼ οὕτως.  τἄλλα δʼ ἐξηγοῦ φίλοις,</l>
<l n="552">τοὺς μέν  τι ποιεῖν, τοὺς δὲ μή τι δρᾶν λέγων.</l>
</sp>
<sp>
<speaker>Ὀρέστης</speaker>
<l n="553">ἁπλοῦς ὁ μῦθος· τήνδε μὲν στείχειν  ἔσω,</l>
<l n="554">αἰνῶ δὲ κρύπτειν τάσδε συνθήκας ἐμάς,</l>
<l n="555">ὡς ἂν δόλῳ κτείναντες  ἄνδρα τίμιον</l>
<l n="556">δόλοισι  καὶ ληφθῶσιν ἐν ταὐτῷ βρόχῳ</l>
<l n="557">θανόντες,  καὶ Λοξίας ἐφήμισεν,</l>
<l n="558">ἄναξ Ἀπόλλων, μάντις ἀψευδὴς τὸ πρίν.</l>
<l n="559">
<milestone ed="P" unit="para"/>ξένῳ γὰρ εἰκώς, παντελῆ σαγὴν ἔχων,</l>
<l n="560">ἥξω σὺν ἀνδρὶ τῷδʼ ἐφʼ ἑρκείους  πύλας</l>
<l n="561">Πυλάδῃ, ξένος τε καὶ δορύξενος δόμων.</l>
<l n="562">ἄμφω δὲ φωνὴν ἥσομεν  Παρνησσίδα,</l>
<l n="563">γλώσσης ἀυτὴν Φωκίδος μιμουμένω.</l>
<l n="564">καὶ δὴ θυρωρῶν οὔτις ἂν φαιδρᾷ φρενὶ</l>
<l n="565">δέξαιτʼ, ἐπειδὴ δαιμονᾷ δόμος κακοῖς·</l>
<l n="566">μενοῦμεν οὕτως ὥστʼ ἐπεικάζειν τινὰ</l>
<l n="567">δόμους  παραστείχοντα  καὶ τάδʼ ἐννέπειν·</l>
<l n="568">‘τί δὴ πύλαισι  τὸν ἱκέτην ἀπείργεται</l>
<l n="569">Αἴγισθος, εἴπερ οἶδεν ἔνδημος παρών;’</l>
<l n="570">
<milestone ed="P" unit="para"/>εἰ δʼ οὖν ἀμείψω βαλὸν ἑρκείων  πυλῶν</l>
<l n="571">κἀκεῖνον ἐν θρόνοισιν εὑρήσω πατρός,</l>
<l n="572">ἢ καὶ μολὼν ἔπειτά μοι κατὰ στόμα</l>
<l n="573">ἀρεῖ, σάφʼ ἴσθι, καὶ κατʼ ὀφθαλμοὺς βαλεῖ,</l>
<l n="574">πρὶν αὐτὸν εἰπεῖν <q>ποδαπὸς ὁ ξένος;</q> νεκρὸν</l>
<l n="575">θήσω, ποδώκει περιβαλὼν χαλκεύματι.</l>
<l n="576">φόνου δʼ Ἐρινὺς οὐχ ὑπεσπανισμένη</l>
<l n="577">ἄκρατον αἷμα πίεται τρίτην πόσιν.</l>
<l n="578">
<milestone ed="P" unit="para"/>νῦν  οὖν σὺ μὲν φύλασσε τἀν οἴκῳ καλῶς,</l>
<l n="579">ὅπως ἂν ἀρτίκολλα συμβαίνῃ τάδε·</l>
<l n="580">ὑμῖν δʼ ἐπαινῶ γλῶσσαν εὔφημον φέρειν,</l>
<l n="581">σιγᾶν θʼ ὅπου δεῖ καὶ λέγειν τὰ καίρια.</l>
<l n="582">τὰ δʼ ἄλλα τούτῳ δεῦρʼ ἐποπτεῦσαι λέγω,</l>
<l n="583">ξιφηφόρους ἀγῶνας ὀρθώσαντί μοι.</l>
<milestone ed="p" n="585" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="584">πολλὰ μὲν γᾶ  τρέφει</l>
<l n="585">δεινὰ <del>καὶ</del>  δειμάτων ἄχη,</l>
<l n="586">πόντιαί τʼ ἀγκάλαι κνωδάλων</l>
<l n="587">ἀνταίων βρύουσι·</l>
<l n="588">πλάθουσι <del>βλαστοῦσι</del> καὶ πεδαίχμιοι</l>
<l n="589">λαμπάδες πεδάοροι,</l>
<l n="590">πτανά τε καὶ πεδοβά-</l>
<l n="591">μονα κἀνεμοέντʼ ἂν</l>
<l n="592">αἰγίδων φράσαι κότον.</l>
<milestone ed="p" n="594" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="593">ἀλλʼ ὑπέρτολμον ἀν-</l>
<l n="594">δρὸς φρόνημα τίς λέγοι</l>
<l n="595">καὶ γυναικῶν φρεσὶν  τλαμόνων  <del>καὶ</del>
</l>
<l n="596">παντόλμους ἔρωτας</l>
<l n="597">ἄταισι συννόμους βροτῶν;</l>
<l n="598">ξυζύγους δʼ ὁμαυλίας</l>
<l n="599">θηλυκρατὴς ἀπέρω-</l>
<l n="600">τος ἔρως παρανικᾷ</l>
<l n="601">κνωδάλων τε καὶ βροτῶν.</l>
<milestone ed="p" n="602" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="602">ἴστω δʼ, ὅστις οὐχ ὑπόπτερος</l>
<l n="603">φροντίσιν, δαεὶς</l>
<l n="604">τὰν ἁ παιδολυ-</l>
<l n="605">μὰς τάλαινα Θεστιὰς μήσατο</l>
<l n="606">πυρδαῆτιν  πρόνοιαν,</l>
<l n="607">καταίθουσα  παιδὸς δαφοινὸν</l>
<l n="608">δαλὸν ἥλικʼ, ἐπεὶ μολὼν</l>
<l n="609">ματρόθεν κελάδησε,</l>
<l n="610">ξύμμετρόν τε διαὶ  βίου</l>
<l n="611">μοιρόκραντον  ἐς ἆμαρ.</l>
<milestone ed="p" n="612" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="612">ἄλλαν  δεῖ τινʼ  ἐν λόγοις στυγεῖν</l>
<l n="613">φοινίαν κόραν,</l>
<l n="614">ἅτʼ  ἐχθρῶν ὑπαὶ</l>
<l n="615">φῶτʼ ἀπώλεσεν  φίλον Κρητικοῖς</l>
<l n="616">χρυσοκμήτοισιν  ὅρμοις</l>
<l n="617">πιθήσασα  δώροισι  Μίνω,</l>
<l n="618">Νῖσον ἀθανάτας τριχὸς</l>
<l n="619">νοσφίσασʼ ἀπροβούλως</l>
<l n="620">πνέονθʼ ἁ κυνόφρων ὕπνῳ.</l>
<l n="621">κιγχάνει  δέ μιν Ἑρμῆς.</l>
<milestone ed="p" n="623" unit="card"/>
</sp>
</div>
<div type="strophe" n="3">
<sp>
<speaker>Χορός</speaker>
<l n="622">ἐπεὶ δʼ ἐπεμνασάμαν  ἀμειλίχων</l>
<l n="623">πόνων, ὁ καιρὸς δὲ δυσφιλὲς γαμή-</l>
<l n="624">λευμʼ ἀπεύχετον δόμοις</l>
<l n="625">γυναικοβούλους τε μήτιδας φρενῶν</l>
<l n="626">ἐπʼ ἀνδρὶ τευχεσφόρῳ,</l>
<l n="627">ἐπʼ ἀνδρὶ  δᾴοις ἐπεικότως σέβαι.</l>
<l n="628">τίω  δʼ ἀθέρμαντον ἑστίαν δόμων</l>
<l n="629">γυναικείαν <add>τʼ</add>  ἄτολμον αἰχμάν.</l>
<milestone ed="p" n="631" unit="card"/>
</sp>
</div>
<div type="antistrophe" n="3">
<sp>
<speaker>Χορός</speaker>
<l n="630">κακῶν δὲ πρεσβεύεται τὸ Λήμνιον</l>
<l n="631">λόγῳ· γοᾶται δὲ δὴ πάθος κατά-</l>
<l n="632">πτυστον· ᾔκασεν δέ τις</l>
<l n="633">τὸ δεινὸν αὖ Λημνίοισι πήμασιν.</l>
<l n="634">θεοστυγήτῳ δʼ ἄχει</l>
<l n="635">βροτῶν ἀτιμωθὲν οἴχεται γένος.</l>
<l n="636">σέβει γὰρ οὔτις τὸ δυσφιλὲς θεοῖς.</l>
<l n="637">τί τῶνδʼ οὐκ ἐνδίκως ἀγείρω;</l>
<milestone ed="p" n="639" unit="card"/>
</sp>
</div>
<div type="strophe" n="4">
<sp>
<speaker>Χορός</speaker>
<l n="638">τὸ δʼ ἄγχι πλευμόνων ξίφος</l>
<l n="639">διανταίαν ὀξυπευκὲς οὐτᾷ</l>
<l n="640">διαὶ Δίκας.  τὸ μὴ θέμις γὰρ οὖν</l>
<l n="641">λὰξ πέδοι  πατούμενον, τὸ πᾶν Διὸς</l>
<l n="642">σέβας παρεκβάντος  οὐ θεμιστῶς.</l>
<milestone ed="p" n="646" unit="card"/>
</sp>
</div>
<div type="antistrophe" n="4">
<sp>
<speaker>Χορός</speaker>
<l n="643">Δίκας  δʼ ἐρείδεται πυθμήν·</l>
<l n="644">προχαλκεύει  δʼ Αἶσα φασγανουργός·</l>
<l n="645">τέκνον δʼ ἐπεισφέρει δόμοισιν</l>
<l n="646">αἱμάτων  παλαιτέρων τίνειν  μύσος</l>
<l n="647">χρόνῳ κλυτὰ  βυσσόφρων Ἐρινύς.</l>
<milestone ed="p" n="653" unit="card"/>
</sp>
</div>
</div>
<div type="episode">
<sp>
<speaker>Ὀρέστης</speaker>
<l n="648">παῖ παῖ, θύρας ἄκουσον ἑρκείας κτύπον.</l>
<l n="649">τίς ἔνδον, ὦ παῖ, παῖ, μάλʼ αὖθις, ἐν δόμοις;</l>
<l n="650">τρίτον τόδʼ ἐκπέραμα δωμάτων καλῶ,</l>
<l n="651">εἴπερ φιλόξενʼ ἐστὶν Αἰγίσθου διαί.</l>
</sp>
<sp>
<speaker>Οἰκέτης</speaker>
<l n="652">εἶεν, ἀκούω· ποδαπὸς ὁ ξένος; πόθεν;</l>
</sp>
<sp>
<speaker>Ὀρέστης</speaker>
<l n="653">ἄγγελλε τοῖσι κυρίοισι δωμάτων,</l>
<l n="654">πρὸς οὕσπερ ἥκω καὶ φέρω καινοὺς λόγους.</l>
<l n="655">τάχυνε δʼ, ὡς καὶ νυκτὸς ἅρμʼ ἐπείγεται</l>
<l n="656">σκοτεινόν, ὥρα  δʼ ἐμπόρους καθιέναι</l>
<l n="657">ἄγκυραν ἐν δόμοισι πανδόκοις ξένων.</l>
<l n="658">ἐξελθέτω τις δωμάτων τελεσφόρος</l>
<l n="659">γυνὴ τόπαρχος, ἄνδρα δʼ  εὐπρεπέστερον·</l>
<l n="660">αἰδὼς γὰρ ἐν λεχθεῖσιν οὐκ ἐπαργέμους</l>
<l n="661">λόγους τίθησιν· εἶπε θαρσήσας ἀνὴρ</l>
<l n="662">πρὸς ἄνδρα κἀσήμηνεν ἐμφανὲς τέκμαρ.</l>
</sp>
<sp>
<speaker>Κλυταιμνήστρα</speaker>
<l n="663">ξένοι, λέγοιτʼ ἂν εἴ τι δεῖ· πάρεστι γὰρ</l>
<l n="664">ὁποῖά περ δόμοισι τοῖσδʼ ἐπεικότα,</l>
<l n="665">καὶ θερμὰ λουτρὰ καὶ πόνων θελκτηρία</l>
<l n="666">στρωμνή, δικαίων τʼ ὀμμάτων παρουσία.</l>
<l n="667">εἰ δʼ ἄλλο πρᾶξαι δεῖ τι βουλιώτερον,</l>
<l n="668">ἀνδρῶν τόδʼ ἐστὶν ἔργον, οἷς κοινώσομεν</l>
</sp>
<sp>
<speaker>Ὀρέστης</speaker>
<l n="669">ξένος μέν εἰμι Δαυλιεὺς ἐκ Φωκέων·</l>
<l n="670">στείχοντα δʼ αὐτόφορτον οἰκείᾳ  σαγῇ</l>
<l n="671">εἰς Ἄργος, ὥσπερ δεῦρʼ ἀπεζύγην πόδα,</l>
<l n="672">ἀγνὼς πρὸς ἀγνῶτʼ εἶπε συμβαλὼν ἀνήρ,</l>
<l n="673">ἐξιστορήσας καὶ σαφηνίσας ὁδόν,</l>
<l n="674">Στροφίος ὁ Φωκεύς· πεύθομαι γὰρ ἐν λόγῳ</l>
<l n="675">‘ἐπείπερ ἄλλως, ὦ ξένʼ, εἰς  Ἄργος κίεις,</l>
<l n="676">πρὸς τοὺς τεκόντας πανδίκως μεμνημένος</l>
<l n="677">τεθνεῶτʼ Ὀρέστην εἰπέ, μηδαμῶς λάθῃ.</l>
<l n="678">εἴτʼ οὖν κομίζειν δόξα νικήσει φίλων,</l>
<l n="679">εἴτʼ οὖν μέτοικον, εἰς τὸ πᾶν ἀεὶ ξένον,</l>
<l n="680">θάπτειν, ἐφετμὰς τάσδε πόρθμευσον πάλιν.</l>
<l n="681">νῦν γὰρ λέβητος χαλκέου πλευρώματα</l>
<l n="682">σποδὸν κέκευθεν ἀνδρὸς εὖ κεκλαυμένου.’</l>
<l n="683">τοσαῦτʼ ἀκούσας εἶπον.  εἰ δὲ τυγχάνω</l>
<l n="684">τοῖς κυρίοισι καὶ προσήκουσιν λέγων</l>
<l n="685">οὐκ οἶδα, τὸν τεκόντα δʼ εἰκὸς εἰδέναι.</l>
<milestone ed="p" n="691" unit="card"/>
</sp>
<sp>
<speaker>Κλυταιμνήστρα</speaker>
<l n="686">οἲ ʼγώ, κατʼ ἄκρας εἶπας  ὡς πορθούμεθα.</l>
<l n="687">ὦ δυσπάλαιστε τῶνδε δωμάτων Ἀρά,</l>
<l n="688">ὡς πόλλʼ ἐπωπᾷς, κἀκποδὼν εὖ κείμενα</l>
<l n="689">τόξοις πρόσωθεν εὐσκόποις χειρουμένη,</l>
<l n="690">φίλων ἀποψιλοῖς με τὴν παναθλίαν.</l>
<l n="691">καὶ νῦν Ὀρέστης—ἦν γὰρ εὐβούλως ἔχων,</l>
<l n="692">ἔξω κομίζων  ὀλεθρίου πηλοῦ πόδα,—</l>
<l n="693">νῦν δʼ ἥπερ  ἐν δόμοισι βακχείας  καλῆς</l>
<l n="694">ἰατρὸς ἐλπὶς ἦν, προδοῦσαν ἔγγραφε.</l>
</sp>
<sp>
<speaker>Ὀρέστης</speaker>
<l n="695">ἐγὼ μὲν οὖν  ξένοισιν ὧδʼ εὐδαίμοσιν</l>
<l n="696">κεδνῶν ἕκατι πραγμάτων ἂν ἤθελον</l>
<l n="697">γνωστὸς γενέσθαι καὶ ξενωθῆναι· τί γὰρ</l>
<l n="698">ξένου ξένοισίν ἐστιν εὐμενέστερον;</l>
<l n="699">πρὸς δυσσεβείας <add>δʼ</add>  ἦν ἐμοὶ τόδʼ ἐν φρεσίν,</l>
<l n="700">τοιόνδε πρᾶγμα μὴ καρανῶσαι φίλοις,</l>
<l n="701">καταινέσαντα καὶ κατεξενωμένον.</l>
</sp>
<sp>
<speaker>Κλυταιμνήστρα</speaker>
<l n="702">οὔτοι κυρήσεις μεῖον ἀξίως σέθεν,</l>
<l n="703">οὐδʼ ἧσσον ἂν γένοιο δώμασιν φίλος.</l>
<l n="704">ἄλλος δʼ ὁμοίως ἦλθεν ἂν τάδʼ ἀγγελῶν.</l>
<l n="705">ἀλλʼ ἔσθʼ ὁ καιρὸς ἡμερεύοντας ξένους</l>
<l n="706">μακρᾶς κελεύθου τυγχάνειν τὰ πρόσφορα.</l>
<l n="707">ἄγʼ αὐτὸν εἰς ἀνδρῶνας εὐξένους δόμων,</l>
<l n="708">ὀπισθόπους τε  τούσδε καὶ ξυνέμπορον·</l>
<l n="709">κἀκεῖ κυρούντων δώμασιν τὰ πρόσφορα.</l>
<l n="710">αἰνῶ δὲ πράσσειν ὡς ὑπευθύνῳ  τάδε.</l>
<l n="711">ἡμεῖς δὲ ταῦτα τοῖς κρατοῦσι δωμάτων</l>
<l n="712">κοινώσομέν  τε κοὐ σπανίζοντες φίλων</l>
<l n="713">βουλευσόμεσθα  τῆσδε συμφορᾶς πέρι.</l>
<milestone ed="p" n="719" unit="card"/>
</sp>
<div type="anapests">
<sp>
<speaker>Χορός</speaker>
<l n="714">εἶεν, φίλιαι δμωίδες  οἴκων,</l>
<l n="715">πότε δὴ στομάτων</l>
<l n="716">δείξομεν ἰσχὺν ἐπʼ Ὀρέστῃ;</l>
<l n="717">ὦ πότνια χθὼν καὶ πότνιʼ ἀκτὴ</l>
<l n="718">χώματος, ἣ νῦν ἐπὶ ναυάρχῳ</l>
<l n="719">σώματι κεῖσαι τῷ βασιλείῳ,</l>
<l n="720">νῦν ἐπάκουσον, νῦν ἐπάρηξον·</l>
<l n="721">νῦν γὰρ ἀκμάζει Πειθὼ δολίαν</l>
<l n="722">ξυγκαταβῆναι, χθόνιον δʼ Ἑρμῆν</l>
<l n="723">καὶ τὸν νύχιον τοῖσδʼ ἐφοδεῦσαι</l>
<l n="724">ξιφοδηλήτοισιν ἀγῶσιν.</l>
<milestone ed="p" n="730" unit="card"/>
</sp>
<sp>
<speaker>Χορός</speaker>
<l n="725">ἔοικεν ἁνὴρ  ὁ ξένος τεύχειν κακόν·</l>
<l n="726">τροφὸν δʼ Ὀρέστου τήνδʼ ὁρῶ κεκλαυμένην.</l>
<l n="727">ποῖ δὴ πατεῖς, Κίλισσα, δωμάτων πύλας;</l>
<l n="728">λύπη δʼ ἄμισθός ἐστί σοι ξυνέμπορος;</l>
</sp>
<sp>
<speaker>Τροφός</speaker>
<l n="729">Αἴγισθον ἡ κρατοῦσα τοῖς ξένοις  καλεῖν</l>
<l n="730">ὅπως τάχιστʼ ἄνωγεν, ὡς σαφέστερον</l>
<l n="731">ἀνὴρ ἀπʼ ἀνδρὸς τὴν νεάγγελτον φάτιν</l>
<l n="732">ἐλθὼν πύθηται τήνδε, πρὸς μὲν οἰκέτας</l>
<l n="733">θετοσκυθρωπῶν  ἐντὸς ὀμμάτων γέλων</l>
<l n="734">κεύθουσʼ ἐπʼ ἔργοις διαπεπραγμένοις καλῶς</l>
<l n="735">κείνῃ, δόμοις δὲ τοῖσδε παγκάκως ἔχειν,</l>
<l n="736">φήμης ὕφʼ  ἧς ἤγγειλαν οἱ ξένοι τορῶς.</l>
<l n="737">ἦ δὴ κλύων ἐκεῖνος  εὐφρανεῖ νόον,</l>
<l n="738">εὖτʼ ἂν πύθηται μῦθον.  ὦ τάλαινʼ ἐγώ·</l>
<l n="739">ὥς μοι τὰ μὲν παλαιὰ συγκεκραμένα</l>
<l n="740">ἄλγη δύσοιστα τοῖσδʼ ἐν Ἀτρέως δόμοις</l>
<l n="741">τυχόντʼ ἐμὴν ἤλγυνεν ἐν στέρνοις φρένα.</l>
<l n="742">ἀλλʼ οὔτι πω τοιόνδε πῆμʼ ἀνεσχόμην·</l>
<l n="743">τὰ μὲν γὰρ ἄλλα τλημόνως ἤντλουν κακά·</l>
<l n="744">φίλον δʼ Ὀρέστην, τῆς ἐμῆς ψυχῆς τριβήν,</l>
<l n="745">ὃν ἐξέθρεψα μητρόθεν δεδεγμένη,—</l>
<l n="746">κἀκʼ  νυκτιπλάγκτων ὀρθίων κελευμάτων</l>
<l n="747">καὶ πολλὰ καὶ μοχθήρʼ ἀνωφέλητʼ ἐμοὶ</l>
<l n="748">τλάσῃ·—τὸ μὴ φρονοῦν γὰρ ὡσπερεὶ βοτὸν</l>
<l n="749">τρέφειν ἀνάγκη, πῶς γὰρ οὔ; τρόπῳ φρενός·</l>
<l n="750">οὐ γάρ τι φωνεῖ παῖς ἔτʼ ὢν ἐν σπαργάνοις,</l>
<l n="751">εἰ  λιμός, ἢ δίψη τις, ἢ λιψουρία</l>
<l n="752">ἔχει· νέα δὲ νηδὺς αὐτάρκης τέκνων.</l>
<l n="753">τούτων πρόμαντις οὖσα, πολλὰ δʼ, οἴομαι,</l>
<l n="754">ψευσθεῖσα παιδὸς σπαργάνων φαιδρύντρια,</l>
<l n="755">γναφεὺς τροφεύς  τε ταὐτὸν εἰχέτην τέλος.</l>
<l n="756">ἐγὼ διπλᾶς δὲ τάσδε χειρωναξίας</l>
<l n="757">ἔχουσʼ Ὀρέστην ἐξεδεξάμην πατρί·</l>
<l n="758">τεθνηκότος δὲ νῦν τάλαινα πεύθομαι.</l>
<l n="759">στείχω  δʼ ἐπʼ ἄνδρα τῶνδε  λυμαντήριον</l>
<l n="760">οἴκων, θέλων δὲ τόνδε πεύσεται λόγον.</l>
<milestone ed="p" n="766" unit="card"/>
</sp>
<sp>
<speaker>Χορός</speaker>
<l n="761">πῶς οὖν κελεύει νιν μολεῖν ἐσταλμένον;</l>
</sp>
<sp>
<speaker>Τροφός</speaker>
<l n="762">ἦ  πῶς; λέγʼ αὖθις, ὡς μάθω σαφέστερον.</l>
</sp>
<sp>
<speaker>Χορός</speaker>
<l n="763">εἰ  ξὺν λοχίταις εἴτε καὶ μονοστιβῆ.</l>
</sp>
<sp>
<speaker>Τροφός</speaker>
<l n="764">ἄγειν κελεύει δορυφόρους ὀπάονας.</l>
</sp>
<sp>
<speaker>Χορός</speaker>
<l n="765">μή νυν σὺ ταῦτʼ ἄγγελλε  δεσπότου στύγει·</l>
<l n="766">ἀλλʼ αὐτὸν ἐλθεῖν, ὡς ἀδειμάντως κλύῃ,</l>
<l n="767">ἄνωχθʼ ὅσον τάχιστα γηθούσῃ  φρενί.</l>
<l n="768">ἐν ἀγγέλῳ γὰρ κυπτὸς ὀρθοῦται λόγος.</l>
</sp>
<sp>
<speaker>Τροφός</speaker>
<l n="769">ἀλλʼ ἦ φρονεῖς εὖ τοῖσι νῦν ἠγγελμένοις;</l>
</sp>
<sp>
<speaker>Χορός</speaker>
<l n="770">ἀλλʼ εἰ τροπαίαν Ζεὺς κακῶν θήσει ποτέ.</l>
</sp>
<sp>
<speaker>Τροφός</speaker>
<l n="771">καὶ πῶς; Ὀρέστης ἐλπὶς οἴχεται δόμων.</l>
</sp>
<sp>
<speaker>Χορός</speaker>
<l n="772">οὔπω· κακός γε μάντις ἂν γνοίη τάδε.</l>
</sp>
<sp>
<speaker>Τροφός</speaker>
<l n="773">τί φής; ἔχεις τι τῶν λελεγμένων δίχα;</l>
</sp>
<sp>
<speaker>Χορός</speaker>
<l n="774">ἄγγελλʼ  ἰοῦσα, πρᾶσσε τἀπεσταλμένα.</l>
<l n="775">μέλει  θεοῖσιν ὧνπερ ἂν μέλῃ  πέρι.</l>
</sp>
<sp>
<speaker>Τροφός</speaker>
<l n="776">ἀλλʼ εἶμι καὶ σοῖς ταῦτα πείσομαι λόγοις.</l>
<l n="777">γένοιτο δʼ ὡς ἄριστα σὺν θεῶν δόσει.</l>
<milestone ed="p" n="783" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="778">νῦν παραιτουμένᾳ μοι, πάτερ</l>
<l n="779">Ζεῦ θεῶν Ὀλυμπίων,</l>
<l n="780">δὸς τύχας τυχεῖν δόμου  κυρίως</l>
<l n="781">τὰ σώφρονʼ εὖ  μαιομένοις ἰδεῖν.</l>
<l n="782">διὰ δίκας  πᾶν ἔπος</l>
<l n="783">ἔλακον· <add>ὦ</add> Ζεῦ, σύ  νιν φυλάσσοις.</l>
<milestone ed="p" n="789" unit="card"/>
</sp>
</div>
<div type="ephymn" n="1">
<sp>
<speaker>Χορός</speaker>
<l n="784">ἓ ἕ, πρὸ δὲ δὴ ʼχθρῶν</l>
<l n="785">τὸν ἔσωθεν μελάθρων, Ζεῦ,</l>
<l n="786">θές, ἐπεί νιν  μέγαν ἄρας,</l>
<l n="787">δίδυμα καὶ τριπλᾶ</l>
<l n="788">παλίμποινα θέλων ἀμείψει.</l>
<milestone ed="p" n="794" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="789">ἴσθι δʼ ἀνδρὸς φίλου πῶλον εὖ-</l>
<l n="790">νιν ζυγέντʼ ἐν ἅρμασιν</l>
<l n="791">πημάτων.  <add>σὺ δʼ</add> ἐν δρόμῳ προστιθεὶς</l>
<l n="792">μέτρον κτίσον  σῳζόμενον ῥυθμὸν</l>
<l n="793">τοῦτʼ ἰδεῖν διὰ πέδον</l>
<l n="794">ἀνομένων βημάτων ὄρεγμα;</l>
<milestone ed="p" n="800" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="795">οἵ τʼ ἔσω  δωμάτων</l>
<l n="796">πλουτογαθῆ  μυχὸν νομίζετε,</l>
<l n="797">κλῦτε, σύμφρονες  θεοί·</l>
<l n="798">
<del>ἄγετε</del>  τῶν πάλαι πεπραγμένων</l>
<l n="799">λύσασθʼ αἷμα προσφάτοις  δίκαις.</l>
<l n="800">γέρων φόνος μηκέτʼ ἐν δόμοις τέκοι.</l>
<milestone ed="p" n="806" unit="card"/>
</sp>
</div>
<div type="ephymn" n="2">
<sp>
<speaker>Χορός</speaker>
<l n="801">τὸ δὲ  καλῶς κτίμενον  ὦ μέγα ναίων</l>
<l n="802">στόμιον, εὖ δὸς ἀνιδεῖν δόμον ἀνδρός,</l>
<l n="803">καί νιν ἐλευθερίας <add>φῶς</add>
</l>
<l n="804">λαμπρὸν  ἰδεῖν φιλίοις</l>
<l n="805">ὄμμασιν <add>ἐκ</add>  δνοφερᾶς καλύπτρας.</l>
<milestone ed="p" n="811" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="806">ξυλλάβοι δʼ ἐνδίκως</l>
<l n="807">παῖς ὁ Μαίας, ἐπεὶ φορώτατος</l>
<l n="808">πρᾶξιν οὐρίαν θέλων·</l>
<l n="809">
<del>πολλὰ δʼ ἄλλα φανεῖ χρηίζων κρυπτά</del>.</l>
<l n="810">ἄσκοπον δʼ ἔπος λέγων</l>
<l n="811">νύκτα πρό τʼ ὀμμάτων σκότον φέρει,</l>
<l n="812">καθʼ ἡμέραν δʼ οὐδὲν ἐμφανέστερος.</l>
<milestone ed="p" n="819" unit="card"/>
</sp>
</div>
<div type="strophe" n="3">
<sp>
<speaker>Χορός</speaker>
<l n="813">καὶ τότʼ ἤδη  κλυτὸν</l>
<l n="814">δωμάτων λυτήριον,</l>
<l n="815">θῆλυν οὐριοστάταν οὐδʼ</l>
<l n="816">ὀξύκρεκτον  γοα-</l>
<l n="817">τᾶν  νόμον θήσομεν· ‘πλεῖ  τάδʼ  εὖ·</l>
<l n="818">ἐμὸν ἐμὸν κέρδος αὔξεται  τόδʼ· ἄ-</l>
<l n="819">τα δʼ ἀποστατεῖ φίλων.’</l>
<milestone ed="p" n="827" unit="card"/>
</sp>
</div>
<div type="ephymn" n="3">
<sp>
<speaker>Χορός</speaker>
<l n="820">σὺ δὲ θαρσῶν, ὅταν ἥκῃ μέρος ἔργων,</l>
<l n="821">ἐπαΰσας πατρὸς αὐδὰν</l>
<l n="822">θροούσᾳ <del>πρὸς σὲ</del> τέκνον <del>πατρὸς αὐδὰν</del>
</l>
<l n="823">
<del>καὶ</del> πέραινʼ  ἀνεπίμομφον  ἄταν.</l>
<milestone ed="p" n="831" unit="card"/>
</sp>
</div>
<div type="antistrophe" n="3">
<sp>
<speaker>Χορός</speaker>
<l n="824">Περσέως τʼ ἐν φρεσὶν</l>
<l n="825">καρδίαν ἀνασχεθών,</l>
<l n="826">τοῖς θʼ  ὑπὸ χθονὸς φίλοισιν,</l>
<l n="827">τοῖς τʼ ἄνωθεν πρόπρασ-</l>
<l n="828">σε  χάριν  ὀργᾶς λυγρᾶς, ἔνδοθεν</l>
<l n="829">φόνιον  ἄταν τιθείς, τὸν αἴτιον δʼ</l>
<l n="830">ἐξαπολλύων  μόρου.</l>
<milestone ed="p" n="838" unit="card"/>
</sp>
</div>
</div>
<div type="episode">
<sp>
<speaker>Αἴγισθος</speaker>
<l n="831">ἥκω μὲν οὐκ ἄκλητος, ἀλλʼ ὑπάγγελος·</l>
<l n="832">νέαν φάτιν δὲ πεύθομαι λέγειν τινὰς</l>
<l n="833">ξένους μολόντας οὐδαμῶς ἐφίμερον,</l>
<l n="834">μόρον δʼ Ὀρέστου.  καὶ τόδʼ ἀμφέρειν δόμοις</l>
<l n="835">γένοιτʼ ἂν ἄχθος δειματοσταγὲς  φόνῳ</l>
<l n="836">τῷ πρόσθεν ἑλκαίνουσι καὶ δεδηγμένοις.</l>
<l n="837">πῶς ταῦτʼ ἀληθῆ καὶ βλέποντα δοξάσω;</l>
<l n="838">ἢ πρὸς γυναικῶν δειματούμενοι λόγοι</l>
<l n="839">πεδάρσιοι θρῴσκουσι, θνῄσκοντες μάτην;</l>
<l n="840">τί τῶνδʼ ἂν εἴποις ὥστε δηλῶσαι φρενί;</l>
</sp>
<sp>
<speaker>Χορός</speaker>
<l n="841">ἠκούσαμεν μέν, πυνθάνου δὲ τῶν ξένων</l>
<l n="842">ἔσω παρελθών.  οὐδὲν ἀγγέλων σθένος</l>
<l n="843">ὡς αὐτὸν  αὐτῶν  ἄνδρα πεύθεσθαι πάρα.</l>
</sp>
<sp>
<speaker>Αἴγισθος</speaker>
<l n="844">ἰδεῖν ἐλέγξαι τʼ αὖ  θέλω τὸν ἄγγελον,</l>
<l n="845">εἴτʼ αὐτὸς ἦν θνῄσκοντος  ἐγγύθεν παρών,</l>
<l n="846">εἴτʼ ἐξ ἀμαυρᾶς κληδόνος λέγει μαθών.</l>
<l n="847">οὔτοι φρένʼ ἂν  κλέψειεν  ὠμματωμένην.</l>
<milestone ed="p" n="855" unit="card"/>
</sp>
<div type="anapests">
<sp>
<speaker>Χορός</speaker>
<l n="848">Ζεῦ Ζεῦ, τί λέγω, πόθεν ἄρξωμαι</l>
<l n="849">τάδʼ ἐπευχομένη κἀπιθεάζουσʼ,</l>
<l n="850">ὑπὸ δʼ εὐνοίας</l>
<l n="851">πῶς ἴσον εἰποῦσʼ ἀνύσωμαι;</l>
<l n="852">νῦν γὰρ μέλλουσι μιανθεῖσαι</l>
<l n="853">πειραὶ κοπάνων ἀνδροδαΐκτων</l>
<l n="854">ἢ πάνυ θήσειν Ἀγαμεμνονίων</l>
<l n="855">οἴκων ὄλεθρον διὰ παντός,</l>
<l n="856">ἢ πῦρ καὶ φῶς ἐπʼ ἐλευθερίᾳ</l>
<l n="857">δαίων ἀρχάς τε πολισσονόμους</l>
<l n="858">πατέρων <add>θʼ</add> ἕξει  μέγαν ὄλβον.</l>
<l n="859">τοιάνδε πάλην μόνος ὢν ἔφεδρος</l>
<l n="860">δισσοῖς μέλλει θεῖος  Ὀρέστης</l>
<l n="861">ἅψειν.  εἴη δʼ ἐπὶ νίκῃ.</l>
<milestone ed="p" n="869" unit="card"/>
</sp>
<sp>
<speaker>Αἴγισθος</speaker>
<l n="862">ἒ ἔ, ὀτοτοτοῖ.</l>
</sp>
<sp>
<speaker>Χορός</speaker>
<l n="863">ἔα ἔα μάλα·</l>
<l n="864">πῶς ἔχει; πῶς κέκρανται δόμοις;</l>
<l n="865">ἀποσταθῶμεν  πράγματος τελουμένου,</l>
<l n="866">ὅπως δοκῶμεν τῶνδʼ ἀναίτιαι κακῶν</l>
<l n="867">εἶναι· μάχης γὰρ δὴ κεκύρωται τέλος.</l>
<milestone ed="p" n="875" unit="card"/>
</sp>
<sp>
<speaker>Οἰκέτης</speaker>
<l n="868">οἴμοι, πανοίμοι  δεσπότου πεπληγμένου·</l>
<l n="869">οἴμοι μάλʼ αὖθις ἐν τρίτοις προσφθέγμασιν.</l>
<l n="870">Αἴγισθος οὐκέτʼ ἔστιν.  ἀλλʼ ἀνοίξατε</l>
<l n="871">ὅπως τάχιστα, καὶ γυναικείους πύλας</l>
<l n="872">μοχλοῖς χαλᾶτε· καὶ μάλʼ ἡβῶντος δὲ δεῖ,</l>
<l n="873">οὐχ ὡς δʼ ἀρῆξαι διαπεπραγμένῳ· τί γάρ;</l>
<l n="874">ἰοὺ ἰού.</l>
<l n="875">κωφοῖς ἀυτῶ καὶ καθεύδουσιν μάτην</l>
<l n="876">ἄκραντα βάζω; ποῖ Κλυταιμήστρα; τί δρᾷ;</l>
<l n="877">ἔοικε νῦν αὐτῆς ἐπὶ ξυροῦ πέλας</l>
<l n="878">αὐχὴν πεσεῖσθαι πρὸς δίκην  πεπληγμένος.</l>
</sp>
<sp>
<speaker>Κλυταιμνήστρα</speaker>
<l n="879">τί δʼ ἐστὶ χρῆμα; τίνα βοὴν ἵστης δόμοις;</l>
</sp>
<sp>
<speaker>Οἰκέτης</speaker>
<l n="880">τὸν ζῶντα καίνειν τοὺς τεθνηκότας λέγω.</l>
</sp>
<sp>
<speaker>Κλυταιμνήστρα</speaker>
<l n="881">οἲ ʼγώ.  ξυνῆκα τοὔπος ἐξ αἰνιγμάτων.</l>
<l n="882">δόλοις ὀλούμεθʼ, ὥσπερ οὖν ἐκτείναμεν.</l>
<l n="883">δοίη τις ἀνδροκμῆτα πέλεκυν ὡς τάχος·</l>
<l n="884">εἰδῶμεν εἰ  νικῶμεν, ἢ νικώμεθα·</l>
<l n="885">ἐνταῦθα γὰρ δὴ τοῦδʼ ἀφικόμην κακοῦ.</l>
</sp>
<sp>
<speaker>Ὀρέστης</speaker>
<l n="886">σὲ καὶ ματεύω· τῷδε δʼ ἀρκούντως ἔχει.</l>
</sp>
<sp>
<speaker>Κλυταιμνήστρα</speaker>
<l n="887">οἲ ʼγώ.  τέθνηκας, φίλτατʼ Αἰγίσθου βία.</l>
</sp>
<sp>
<speaker>Ὀρέστης</speaker>
<l n="888">φιλεῖς τὸν ἄνδρα; τοιγὰρ ἐν ταὐτῷ τάφῳ</l>
<l n="889">κείσῃ· θανόντα δʼ οὔτι μὴ προδῷς ποτε.</l>
</sp>
<sp>
<speaker>Κλυταιμνήστρα</speaker>
<l n="890">ἐπίσχες, ὦ παῖ, τόνδε δʼ αἴδεσαι, τέκνον,</l>
<l n="891">μαστόν, πρὸς ᾧ σὺ  πολλὰ δὴ βρίζων ἅμα</l>
<l n="892">οὔλοισιν ἐξήμελξας εὐτραφὲς γάλα.</l>
</sp>
<sp>
<speaker>Ὀρέστης</speaker>
<l n="893">Πυλάδη τί δράσω; μητέρʼ αἰδεσθῶ κτανεῖν;</l>
<milestone ed="p" n="900" unit="card"/>
</sp>
<sp>
<speaker>Πυλάδης</speaker>
<l n="894">ποῦ δὴ  τὰ λοιπὰ Λοξίου μαντεύματα</l>
<l n="895">τὰ πυθόχρηστα, πιστὰ δʼ εὐορκώματα;</l>
<l n="896">ἅπαντας ἐχθροὺς τῶν θεῶν ἡγοῦ πλέον.</l>
</sp>
<sp>
<speaker>Ὀρέστης</speaker>
<l n="897">κρίνω σὲ νικᾶν, καὶ παραινεῖς μοι καλῶς.</l>
<l n="898">ἕπου, πρὸς αὐτὸν τόνδε σὲ σφάξαι θέλω.</l>
<l n="899">καὶ ζῶντα γάρ νιν κρείσσονʼ  ἡγήσω πατρός·</l>
<l n="900">τούτῳ θανοῦσα ξυγκάθευδʼ, ἐπεὶ φιλεῖς</l>
<l n="901">τὸν ἄνδρα τοῦτον, ὃν δʼ ἐχρῆν φιλεῖν στυγεῖς.</l>
</sp>
<sp>
<speaker>Κλυταιμνήστρα</speaker>
<l n="902">ἐγώ σʼ ἔθρεψα, σὺν  δὲ γηράναι θέλω.</l>
</sp>
<sp>
<speaker>Ὀρέστης</speaker>
<l n="903">πατροκτονοῦσα γὰρ ξυνοικήσεις ἐμοί;</l>
</sp>
<sp>
<speaker>Κλυταιμνήστρα</speaker>
<l n="904">ἡ Μοῖρα τούτων, ὦ τέκνον, παραιτία.</l>
</sp>
<sp>
<speaker>Ὀρέστης</speaker>
<l n="905">καὶ τόνδε τοίνυν Μοῖρʼ ἐπόρσυνεν  μόρον.</l>
</sp>
<sp>
<speaker>Κλυταιμνήστρα</speaker>
<l n="906">οὐδὲν σεβίζῃ γενεθλίους ἀράς, τέκνον;</l>
</sp>
<sp>
<speaker>Ὀρέστης</speaker>
<l n="907">τεκοῦσα γάρ μʼ ἔρριψας ἐς τὸ δυστυχές.</l>
</sp>
<sp>
<speaker>Κλυταιμνήστρα</speaker>
<l n="908">οὔτοι σʼ ἀπέρριψʼ εἰς δόμους δορυξένους.</l>
</sp>
<sp>
<speaker>Ὀρέστης</speaker>
<l n="909">αἰκῶς  ἐπράθην ὢν ἐλευθέρου πατρός.</l>
</sp>
<sp>
<speaker>Κλυταιμνήστρα</speaker>
<l n="910">ποῦ δῆθʼ ὁ τῖμος, ὅντινʼ ἀντεδεξάμην;</l>
</sp>
<sp>
<speaker>Ὀρέστης</speaker>
<l n="911">αἰσχύνομαί σοι  τοῦτʼ ὀνειδίσαι σαφῶς.</l>
</sp>
<sp>
<speaker>Κλυταιμνήστρα</speaker>
<l n="912">μὴ ἀλλʼ εἴφʼ ὁμοίως καὶ πατρὸς τοῦ σοῦ μάτας.</l>
</sp>
<sp>
<speaker>Ὀρέστης</speaker>
<l n="913">μὴ ʼλεγχε τὸν πονοῦντʼ ἔσω καθημένη.</l>
</sp>
<sp>
<speaker>Κλυταιμνήστρα</speaker>
<l n="914">ἄλγος γυναιξὶν ἀνδρὸς εἴργεσθαι, τέκνον.</l>
</sp>
<sp>
<speaker>Ὀρέστης</speaker>
<l n="915">τρέφει δέ γʼ ἀνδρὸς μόχθος ἡμένας ἔσω.</l>
</sp>
<sp>
<speaker>Κλυταιμνήστρα</speaker>
<l n="916">κτενεῖν ἔοικας, ὦ τέκνον, τὴν μητέρα.</l>
</sp>
<sp>
<speaker>Ὀρέστης</speaker>
<l n="917">σύ τοι σεαυτήν, οὐκ ἐγώ, κατακτενεῖς.</l>
</sp>
<sp>
<speaker>Κλυταιμνήστρα</speaker>
<l n="918">ὅρα, φύλαξαι μητρὸς ἐγκότους κύνας.</l>
</sp>
<sp>
<speaker>Ὀρέστης</speaker>
<l n="919">τὰς τοῦ πατρὸς δὲ πῶς φύγω, παρεὶς τάδε;</l>
</sp>
<sp>
<speaker>Κλυταιμνήστρα</speaker>
<l n="920">ἔοικα θρηνεῖν ζῶσα πρὸς τύμβον μάτην.</l>
</sp>
<sp>
<speaker>Ὀρέστης</speaker>
<l n="921">πατρὸς γὰρ αἶσα τόνδε σοὐρίζει  μόρον.</l>
</sp>
<sp>
<speaker>Κλυταιμνήστρα</speaker>
<l n="922">οἲ ʼγὼ τεκοῦσα τόνδʼ ὄφιν ἐθρεψάμην.</l>
</sp>
<sp>
<speaker>Ὀρέστης</speaker>
<l n="923">ἦ κάρτα μάντις οὑξ ὀνειράτων φόβος.</l>
<l n="924">ἔκανες  ὃν οὐ χρῆν, καὶ τὸ μὴ χρεὼν πάθε.</l>
</sp>
<sp>
<speaker>Χορός</speaker>
<l n="925">στένω μὲν οὖν καὶ τῶνδε συμφορὰν διπλῆν.</l>
<l n="926">ἐπεὶ δὲ πολλῶν αἱμάτων ἐπήκρισε</l>
<l n="927">τλήμων Ὀρέστης, τοῦθʼ ὅμως αἱρούμεθα,</l>
<l n="928">ὀφθαλμὸν οἴκων μὴ πανώλεθρον πεσεῖν.</l>
<milestone ed="p" n="935" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="929">ἔμολε μὲν δίκα Πριαμίδαις χρόνῳ,</l>
<l n="930">βαρύδικος  ποινά·</l>
<l n="931">ἔμολε δʼ ἐς δόμον τὸν Ἀγαμέμνονος</l>
<l n="932">διπλοῦς λέων, διπλοῦς Ἄρης.</l>
<l n="933">ἔλασε  δʼ ἐς τὸ πᾶν</l>
<l n="934">ὁ πυθόχρηστος  φυγὰς</l>
<l n="935">θεόθεν εὖ φραδαῖσιν  ὡρμημένος.</l>
<milestone ed="p" n="942" unit="card"/>
</sp>
</div>
<div type="ephymn" n="1">
<sp>
<speaker>Χορός</speaker>
<l n="936">ἐπολολύξατʼ ὦ δεσποσύνων δόμων</l>
<l n="937">ἀναφυγᾶς  κακῶν καὶ κτεάνων τριβᾶς</l>
<l n="938">ὑπαὶ  δυοῖν μιαστόροιν,</l>
<l n="939">δυσοίμου τύχας.</l>
<milestone ed="p" n="946" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="940">ἔμολε δʼ ᾧ μέλει κρυπταδίου μάχας</l>
<l n="941">δολιόφρων ποινά·</l>
<l n="942">ἔθιγε δʼ ἐν  μάχᾳ χερὸς ἐτήτυμος</l>
<l n="943">Διὸς κόρα—Δίκαν δέ νιν</l>
<l n="944">προσαγορεύομεν βροτοὶ τυχόντες καλῶς—</l>
<l n="945">ὀλέθριον πνέουσʼ ἐν ἐχθροῖς κότον.</l>
<milestone ed="p" n="942a" unit="card"/>
</sp>
</div>
<div type="ephymn" n="1">
<sp>
<speaker>Χορός</speaker>
<l n="946">
<add>ἐπολολύξατʼ ὦ δεσποσύνων δόμων</add>
</l>
<l n="947">
<add>ἀναφυγᾶς κακῶν καὶ κτεάνων τριβᾶς</add>
</l>
<l n="948">
<add>ὑπαὶ δυοῖν μιαστόροιν,</add>
</l>
<l n="949">
<add>δυσοίμου τύχας.</add>
</l>
<milestone ed="p" n="953" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="950">τά περ ὁ Λοξίας ὁ Παρνασσίας</l>
<l n="951">μέγαν ἔχων μυχὸν χθονὸς ἐπωρθία-</l>
<l n="952">ξεν  ἀδόλως δόλοις</l>
<l n="953">βλάβαν  ἐγχρονισθεῖσαν  ἐποίχεται.</l>
<l n="954">†κρατεῖταί πως τὸ θεῖον παρὰ τὸ μὴ</l>
<l n="955">ὑπουργεῖν κακοῖσ†.</l>
<l n="956">ἄξια  δʼ οὐρανοῦχον ἀρχὰν σέβειν.</l>
<milestone ed="p" n="961" unit="card"/>
</sp>
</div>
<div type="ephymn" n="2">
<sp>
<speaker>Χορός</speaker>
<l n="957">πάρα τε φῶς ἰδεῖν</l>
<l n="958">μέγα  τʼ ἀφῃρέθην ψάλιον οἰκέων.</l>
<l n="959">ἄναγε μὰν  δόμοι· πολὺν ἄγαν χρόνον</l>
<l n="960">χαμαιπετεῖς ἔκεισθʼ  ἀεί.</l>
<milestone ed="p" n="966" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="961">τάχα δὲ παντελὴς χρόνος ἀμείψεται</l>
<l n="962">πρόθυρα δωμάτων, ὅταν ἀφʼ ἑστίας</l>
<l n="963">πᾶν ἐλαθῇ  μύσος</l>
<l n="964">καθαρμοῖσιν  ἀτᾶν ἐλατηρίοις.</l>
<l n="965">τύχαι δʼ εὐπροσωποκοῖται  τὸ πᾶν</l>
<l n="966">ἰδεῖν <del>ἀκοῦσαι</del> πρευμενεῖς</l>
<l n="967">μετοίκοις δόμων  πεσοῦνται πάλιν.</l>
<milestone ed="p" n="972" unit="card"/>
</sp>
</div>
<div type="ephymn" n="2">
<sp>
<speaker>Χορός</speaker>
<l n="968">πάρα τε φῶς ἰδεῖν</l>
<l n="969">
<add>μέγα τʼ ἀφῃρέθην ψάλιον οἰκέων.</add>
</l>
<l n="970">
<add>ἄναγε μὰν δόμοι· πολὺν ἄγαν χρόνον</add>
</l>
<l n="971">
<add>χαμαιπετεῖς ἔκεισθʼ ἀεί.</add>
</l>
<milestone ed="p" n="973" unit="card"/>
</sp>
</div>
</div>
<div type="episode">
<sp>
<speaker>Ὀρέστης</speaker>
<l n="972">ἴδεσθε χώρας τὴν διπλῆν τυραννίδα</l>
<l n="973">πατροκτόνους τε δωμάτων πορθήτορας.</l>
<l n="974">σεμνοὶ μὲν ἦσαν ἐν θρόνοις τόθʼ ἥμενοι,</l>
<l n="975">φίλοι δὲ καὶ  νῦν, ὡς ἐπεικάσαι πάθη</l>
<l n="976">πάρεστιν, ὅρκος τʼ ἐμμένει πιστώμασι.</l>
<l n="977">ξυνώμοσαν μὲν θάνατον ἀθλίῳ  πατρὶ</l>
<l n="978">καὶ ξυνθανεῖσθαι· καὶ τάδʼ εὐόρκως ἔχει.</l>
<l n="979">
<milestone ed="P" unit="para"/>ἴδεσθε δʼ αὖτε, τῶνδʼ ἐπήκοοι κακῶν,</l>
<l n="980">τὸ μηχάνημα, δεσμὸν ἀθλίῳ πατρί,</l>
<l n="981">πέδας τε χειροῖν καὶ ποδοῖν ξυνωρίδα.</l>
<l n="982">ἐκτείνατʼ αὐτὸ  καὶ κύκλῳ παρασταδὸν</l>
<l n="983">στέγαστρον ἀνδρὸς δείξαθʼ, ὡς ἴδῃ πατήρ,</l>
<l n="984">οὐχ οὑμός, ἀλλʼ ὁ πάντʼ ἐποπτεύων τάδε</l>
<l n="985">Ἥλιος, ἄναγνα μητρὸς ἔργα τῆς ἐμῆς,</l>
<l n="986">ὡς ἂν παρῇ μοι μάρτυς ἐν δίκῃ ποτέ,</l>
<l n="987">ὡς τόνδʼ ἐγὼ μετῆλθον ἐνδίκως μόρον</l>
<l n="988">τὸν μητρός· Αἰγίσθου γὰρ οὐ λέγω  μόρον·</l>
<l n="989">ἔχει γὰρ αἰσχυντῆρος, ὡς νόμος, δίκην·</l>
<l n="990">
<milestone ed="P" unit="para"/>ἥτις δʼ ἐπʼ ἀνδρὶ τοῦτʼ ἐμήσατο στύγος,</l>
<l n="991">ἐξ οὗ  τέκνων ἤνεγχʼ ὑπὸ  ζώνην βάρος,</l>
<l n="992">φίλον τέως, νῦν δʼ ἐχθρόν, ὡς φαίνει, κακόν,</l>
<l n="993">τί σοι δοκεῖ; μύραινά γʼ εἴτʼ  ἔχιδνʼ ἔφυ</l>
<l n="994">σήπειν θιγοῦσʼ ἂν  ἄλλον οὐ δεδηγμένον</l>
<l n="995">τόλμης ἕκατι κἀκδίκου  φρονήματος.</l>
<l n="996">
<milestone ed="P" unit="para"/>τί νιν προσείπω, κἂν τύχω μάλʼ εὐστομῶν;</l>
<l n="997">ἄγρευμα θηρός, ἢ νεκροῦ ποδένδυτον</l>
<l n="998">δροίτης κατασκήνωμα; δίκτυον μὲν οὖν,</l>
<l n="999">ἄρκυν τʼ ἂν  εἴποις καὶ ποδιστῆρας πέπλους.</l>
<l n="1000">τοιοῦτον ἂν  κτήσαιτο φηλήτης  ἀνήρ,</l>
<l n="1001">ξένων ἀπαιόλημα κἀργυροστερῆ</l>
<l n="1002">βίον νομίζων, τῷδέ τʼ ἂν δολώματι</l>
<l n="1003">πολλοὺς ἀναιρῶν πολλὰ θερμαίνοι φρένα.</l>
<l n="1004">
<milestone ed="P" unit="para"/>τοιάδʼ ἐμοὶ ξύνοικος ἐν δόμοισι μὴ</l>
<l n="1005">γένοιτʼ· ὀλοίμην πρόσθεν  ἐκ θεῶν ἄπαις.</l>
<milestone ed="p" n="1007" unit="card"/>
</sp>
<div type="anapests">
<sp>
<speaker>Χορός</speaker>
<l n="1006">αἰαῖ  <add>αἰαῖ</add> μελέων ἔργων·</l>
<l n="1007">στυγερῷ θανάτῳ διεπράχθης.</l>
<l n="1008">ἒ ἔ,</l>
<l n="1009">μίμνοντι δὲ καὶ πάθος ἀνθεῖ.</l>
<milestone ed="p" n="1010" unit="card"/>
</sp>
<sp>
<speaker>Ὀρέστης</speaker>
<l n="1010">ἔδρασεν ἢ οὐκ ἔδρασε; μαρτυρεῖ δέ μοι</l>
<l n="1011">φᾶρος τόδʼ, ὡς ἔβαψεν Αἰγίσθου ξίφος.</l>
<l n="1012">φόνου δὲ κηκὶς ξὺν χρόνῳ ξυμβάλλεται,</l>
<l n="1013">πολλὰς βαφὰς φθείρουσα τοῦ ποικίλματος.</l>
<l n="1014">
<milestone ed="P" unit="para"/>νῦν αὐτὸν αἰνῶ, νῦν ἀποιμώζω παρών,</l>
<l n="1015">πατροκτόνον θʼ ὕφασμα προσφωνῶν τόδε.</l>
<l n="1016">ἀλγῶ μὲν ἔργα καὶ πάθος γένος τε πᾶν,</l>
<l n="1017">ἄζηλα νίκης τῆσδʼ ἔχων μιάσματα.</l>
<milestone ed="p" n="1018" unit="card"/>
</sp>
</div>
<div type="anapests">
<sp>
<speaker>Χορός</speaker>
<l n="1018">οὔτις μερόπων ἀσινὴς  βίοτον</l>
<l n="1019">διὰ παντὸς  ἀπήμονʼ  ἀμείψει.</l>
<l n="1020">ἒ ἔ,</l>
<l n="1021">μόχθος  δʼ ὁ μὲν αὐτίχʼ, ὁ δʼ ἥξει.</l>
<milestone ed="p" n="1021" unit="card"/>
</sp>
<sp>
<speaker>Ὀρέστης</speaker>
<l n="1022">ἀλλʼ, ὡς ἂν εἰδῆτʼ, οὐ γὰρ  οἶδʼ ὅπη τελεῖ,</l>
<l n="1023">ὥσπερ ξὺν ἵπποις ἡνιοστροφῶ  δρόμου</l>
<l n="1024">ἐξωτέρω· φέρουσι γὰρ νικώμενον</l>
<l n="1025">φρένες δύσαρκτοι· πρὸς δὲ καρδίᾳ φόβος</l>
<l n="1026">ᾄδειν ἕτοιμος ἠδʼ ὑπορχεῖσθαι κότῳ.</l>
<l n="1027">ἕως δʼ ἔτʼ  ἔμφρων εἰμί, κηρύσσω φίλοις</l>
<l n="1028">κτανεῖν τέ φημι μητέρʼ οὐκ ἄνευ δίκης,</l>
<l n="1029">πατροκτόνον μίασμα καὶ θεῶν στύγος.</l>
<l n="1030">καὶ φίλτρα τόλμης τῆσδε πλειστηρίζομαι</l>
<l n="1031">
<milestone ed="P" unit="para"/>τὸν πυθόμαντιν Λοξίαν, χρήσαντʼ ἐμοὶ</l>
<l n="1032">πράξαντι μὲν ταῦτʼ ἐκτὸς αἰτίας κακῆς</l>
<l n="1033">εἶναι, παρέντα δʼ—οὐκ ἐρῶ τὴν ζημίαν·</l>
<l n="1034">τόξῳ γὰρ οὔτις πημάτων ἐφίξεται.</l>
<l n="1035">
<milestone ed="P" unit="para"/>καὶ νῦν ὁρᾶτέ μʼ, ὡς παρεσκευασμένος</l>
<l n="1036">ξὺν τῷδε θαλλῷ καὶ στέφει προσίξομαι</l>
<l n="1037">μεσόμφαλόν θʼ ἵδρυμα, Λοξίου πέδον,</l>
<l n="1038">πυρός τε φέγγος ἄφθιτον κεκλημένον,</l>
<l n="1039">φεύγων τόδʼ αἷμα κοινόν· οὐδʼ ἐφʼ ἑστίαν</l>
<l n="1040">ἄλλην τραπέσθαι Λοξίας ἐφίετο.</l>
<l n="1041">καὶ μαρτυρεῖν μὲν ὡς  ἐπορσύνθη κακὰ</l>
<l n="1042">τάδʼ ἐν χρόνῳ μοι πάντας Ἀργείους λέγω·</l>
<l n="1043">ἐγὼ δʼ ἀλήτης τῆσδε γῆς ἀπόξενος,</l>
<l n="1044">ζῶν καὶ τεθνηκὼς τάσδε κληδόνας λιπών.</l>
</sp>
<sp>
<speaker>Χορός</speaker>
<l n="1045">ἀλλʼ εὖ γʼ ἔπραξας, μηδʼ ἐπιζευχθῇς  στόμα</l>
<l n="1046">φήμῃ πονηρᾷ  μηδʼ ἐπιγλωσσῶ κακά,</l>
<l n="1047">ἐλευθερώσας πᾶσαν Ἀργείων  πόλιν,</l>
<l n="1048">δυοῖν δρακόντοιν εὐπετῶς τεμὼν κάρα.</l>
</sp>
<sp>
<speaker>Ὀρέστης</speaker>
<l n="1049">ἆ, ἆ.  <!-- extra metrum --></l>
<l n="1050">δμωαὶ γυναῖκες, αἵδε Γοργόνων δίκην</l>
<l n="1051">φαιοχίτωνες καὶ πεπλεκτανημέναι</l>
<l n="1052">πυκνοῖς δράκουσιν· οὐκέτʼ ἂν μείναιμʼ  ἐγώ.</l>
<milestone ed="p" n="1051" unit="card"/>
</sp>
<sp>
<speaker>Χορός</speaker>
<l n="1053">τίνες σε δόξαι, φίλτατʼ ἀνθρώπων πατρί,</l>
<l n="1054">στροβοῦσιν; ἴσχε, μὴ φόβου νικῶ  πολύ.</l>
</sp>
<sp>
<speaker>Ὀρέστης</speaker>
<l n="1055">οὐκ εἰσὶ δόξαι τῶνδε πημάτων ἐμοί·</l>
<l n="1056">σαφῶς γὰρ αἵδε μητρὸς ἔγκοτοι κύνες.</l>
</sp>
<sp>
<speaker>Χορός</speaker>
<l n="1057">ποταίνιον γὰρ αἷμά σοι χεροῖν ἔτι·</l>
<l n="1058">ἐκ τῶνδέ τοι ταραγμὸς ἐς φρένας πίτνει.</l>
</sp>
<sp>
<speaker>Ὀρέστης</speaker>
<l n="1059">ἄναξ Ἄπολλον, αἵδε πληθύουσι  δή,</l>
<l n="1060">κἀξ ὀμμάτων στάζουσιν αἷμα δυσφιλές.</l>
</sp>
<sp>
<speaker>Χορός</speaker>
<l n="1061">εἷς σοὶ  καθαρμός· Λοξίας  δὲ προσθιγὼν</l>
<l n="1062">ἐλεύθερόν σε τῶνδε πημάτων κτίσει.</l>
</sp>
<sp>
<speaker>Ὀρέστης</speaker>
<l n="1063">ὑμεῖς μὲν οὐχ ὁρᾶτε τάσδʼ, ἐγὼ δʼ ὁρῶ·</l>
<l n="1064">ἐλαύνομαι δὲ κοὐκέτʼ ἂν μείναιμʼ  ἐγὼ.</l>
</sp>
<sp>
<speaker>Χορός</speaker>
<l n="1065">ἀλλʼ εὐτυχοίης, καί σʼ ἐποπτεύων πρόφρων</l>
<l n="1066">θεὸς φυλάσσοι καιρίοισι συμφοραῖς.</l>
<milestone ed="p" n="1065" unit="card"/>
</sp>
</div>
<div type="anapests">
<sp>
<speaker>Χορός</speaker>
<l n="1067">ὅδε τοι μελάθροις τοῖς βασιλείοις</l>
<l n="1068">τρίτος αὖ χειμὼν</l>
<l n="1069">πνεύσας γονίας ἐτελέσθη.</l>
<l n="1070">παιδοβόροι  μὲν πρῶτον ὑπῆρξαν</l>
<l n="1071">μόχθοι τάλανές <del>τε Θυέστου</del>·</l>
<l n="1072">δεύτερον ἀνδρὸς βασίλεια πάθη·</l>
<l n="1073">λουτροδάικτος δʼ ὤλετʼ Ἀχαιῶν</l>
<l n="1074">πολέμαρχος ἀνήρ·</l>
<l n="1075">νῦν δʼ αὖ τρίτος ἦλθέ ποθεν σωτήρ,</l>
<l n="1076">ἢ μόρον εἴπω;</l>
<l n="1077">ποῖ δῆτα κρανεῖ, ποῖ καταλήξει</l>
<l n="1078">μετακοιμισθὲν μένος ἄτης;</l>
</sp>
</div>
</div>
</div></body>
</text>
</TEI>