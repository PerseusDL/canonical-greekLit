<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="PB">Prometheus Bound</title>
<title type="sub">Machine readable text</title>
<author n="Aesch.">Aeschylus</author>
<editor role="editor" n="Smyth">Herbert Weir Smyth, Ph.D.</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 80Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Aeschylus</author>
<title>Aeschylus, with an English translation by Herbert Weir Smyth, Ph. D. in two volumes. 1.Prometheus</title>
<imprint>
<pubPlace>Cambridge</pubPlace>
<publisher>Cambridge, Mass., Harvard University Press; London, William Heinemann, Ltd.</publisher>
<date>1926</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="TEI.2">
<refState unit="card"/>
</refsDecl>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by EM, Scott Ettinger and Roger Travis.</change><change><date>9/19/90</date><label>ed.</label><name>EM</name>Final check of cardbreaks, tags, and linenumbers.</change><change><date>8/91</date><label>ed.</label><name>EM</name>Revise DTDs and recheck texts.</change><change><date>8/91</date><label>ed.</label><name>Bill Merrill</name>Compare with TLG text for missing words or other scanner omissions.</change><change><date>10/98</date><label>ed.</label><name>Bill Merrill</name>Fixed card breaks at 113, 127, 144, 342 and 906 and added 128b, 130b, 143b, 343b, and 906b for lines miscounted in the Loeb edition.</change><change><date>23-Dec-99</date><label>Markup</label><name>Anne Mahoney</name>
$Log: aesch.pb_gk.xml,v $
Revision 1.1  2013-09-13 11:17:27  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:17  gcrane
tagging now should be compatible with CTS

Revision 1.5  2011-09-07 12:30:31  rsingh04
adding rend attribute to lb tags which are numbered

Revision 1.4  2011-01-13 03:38:22  gcrane
more refinements making these files SDL compatible

Revision 1.3  2010-12-25 19:15:19  gcrane
now using LB milestones rather than L tags

Revision 1.2  2010-12-24 12:39:25  gcrane
ADD tags replace lt/gt entities
DEL tags replace lsqb/rsqb entities
GAP tags replace "..."

Revision 1.1  2010-12-24 11:56:44  gcrane
base SDL file

Revision 1.1  2009/10/09 19:49:17  rsingh04
more reorganizing of texts module by collection

Revision 1.1  2009/10/07 20:59:53  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2005/08/01 15:44:56  packel
really removed item tags

Revision 1.2  2005/08/01 15:32:41  packel
removed stray item tags

Revision 1.1  2005/07/25 14:27:14  packel
Converted to XML

Revision 1.10  2004/04/21 20:28:10  mimno
added card 1s

Revision 1.9  2003/07/01 22:14:25  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/15 17:03:56  amahoney
make sure cardbreaks never come before the end of a speech with an n
attribute -- this repeats the speaker name

Revision 1.7  2000/03/06 20:05:31  amahoney
fix headers for TOC

Revision 1.6  2000/03/04 20:33:49  dasmith
Added separate funder entity to TEI header.

Revision 1.5  2000/02/17 17:46:03  amahoney
use n on sp for speeches interrupted by cardbreaks;  put cards at ends of
such speeches after the close tag;  put sp and speaker tags on the divs
of the choruses, which were not marked at all (but div2 closes sp, so
we lost the speaker info)

Revision 1.4  1999/12/23 18:19:40  amahoney
convert to P3

</change></revisionDesc></teiHeader>
<text>
<body>
<div n="urn:cts:greekLit:tlg0085.tlg003.perseus-grc1" type="edition" xml:lang="grc"><div type="episode">
<milestone ed="p" n="1" unit="card"/>
<sp>
<speaker>Κράτος</speaker>
<l n="1">Χθονὸς μὲν ἐς τηλουρὸν ἥκομεν πέδον,</l>
<l n="2">Σκύθην ἐς οἷμον, ἄβατον  εἰς ἐρημίαν.</l>
<l n="3">Ἥφαιστε, σοὶ δὲ χρὴ μέλειν ἐπιστολὰς</l>
<l n="4">ἅς σοι πατὴρ ἐφεῖτο, τόνδε πρὸς πέτραις</l>
<l n="5">ὑψηλοκρήμνοις τὸν λεωργὸν ὀχμάσαι</l>
<l n="6">ἀδαμαντίνων δεσμῶν ἐν ἀρρήκτοις πέδαις.</l>
<l n="7">τὸ σὸν γὰρ ἄνθος, παντέχνου πυρὸς σέλας,</l>
<l n="8">θνητοῖσι κλέψας ὤπασεν. τοιᾶσδέ τοι</l>
<l n="9">ἁμαρτίας σφε δεῖ θεοῖς δοῦναι δίκην,</l>
<l n="10">ὡς ἂν διδαχθῇ τὴν Διὸς τυραννίδα</l>
<l n="11">στέργειν, φιλανθρώπου δὲ παύεσθαι τρόπου.</l>
</sp>
<sp>
<speaker>Ἥφαιστος</speaker>
<l n="12">Κράτος Βία τε, σφῷν μὲν ἐντολὴ Διὸς</l>
<l n="13">ἔχει τέλος δὴ κοὐδὲν ἐμποδὼν ἔτι·</l>
<l n="14">ἐγὼ δʼ ἄτολμός εἰμι συγγενῆ θεὸν</l>
<l n="15">δῆσαι βίᾳ φάραγγι πρὸς  δυσχειμέρῳ.</l>
<l n="16">πάντως δʼ ἀνάγκη τῶνδέ μοι τόλμαν σχεθεῖν·</l>
<l n="17">ἐξωριάζειν γὰρ πατρὸς λόγους βαρύ.</l>
<l n="18">
<milestone ed="P" unit="para"/>τῆς ὀρθοβούλου Θέμιδος αἰπυμῆτα παῖ,</l>
<l n="19">ἄκοντά σʼ ἄκων δυσλύτοις χαλκεύμασι</l>
<l n="20">προσπασσαλεύσω τῷδʼ ἀπανθρώπῳ πάγῳ</l>
<l n="21">ἵνʼ οὔτε φωνὴν οὔτε του μορφὴν βροτῶν</l>
<l n="22">ὄψει, σταθευτὸς δʼ ἡλίου φοίβῃ φλογὶ</l>
<l n="23">χροιᾶς ἀμείψεις ἄνθος. ἀσμένῳ δέ σοι</l>
<l n="24">ἡ ποικιλείμων νὺξ ἀποκρύψει φάος,</l>
<l n="25">πάχνην θʼ  ἑῴαν ἥλιος σκεδᾷ πάλιν·</l>
<l n="26">ἀεὶ  δὲ τοῦ παρόντος ἀχθηδὼν κακοῦ</l>
<l n="27">τρύσει σʼ· ὁ λωφήσων γὰρ οὐ πέφυκέ πω.</l>
<l n="28">
<milestone ed="P" unit="para"/>τοιαῦτʼ ἐπηύρω  τοῦ φιλανθρώπου τρόπου.</l>
<l n="29">θεὸς θεῶν γὰρ οὐχ ὑποπτήσσων χόλον</l>
<l n="30">βροτοῖσι τιμὰς ὤπασας πέρα δίκης.</l>
<l n="31">ἀνθʼ ὧν ἀτερπῆ τήνδε φρουρήσεις πέτραν</l>
<l n="32">ὀρθοστάδην, ἄυπνος, οὐ κάμπτων γόνυ·</l>
<l n="33">πολλοὺς δʼ ὀδυρμοὺς καὶ γόους ἀνωφελεῖς</l>
<l n="34">φθέγξῃ· Διὸς γὰρ δυσπαραίτητοι φρένες.</l>
<l n="35">ἅπας δὲ τραχὺς ὅστις ἂν νέον κρατῇ.</l>
<milestone ed="p" n="36" unit="card"/>
</sp>
<sp>
<speaker>Κράτος</speaker>
<l n="36">εἶεν, τί μέλλεις καὶ κατοικτίζῃ  μάτην;</l>
<l n="37">τί τὸν θεοῖς ἔχθιστον οὐ στυγεῖς θεόν,</l>
<l n="38">ὅστις τὸ σὸν θνητοῖσι προὔδωκεν γέρας;</l>
</sp>
<sp>
<speaker>Ἥφαιστος</speaker>
<l n="39">τὸ συγγενές τοι δεινὸν ἥ θʼ ὁμιλία.</l>
</sp>
<sp>
<speaker>Κράτος</speaker>
<l n="40">σύμφημʼ· ἀνηκουστεῖν δὲ τῶν πατρὸς λόγων</l>
<l n="41">οἷόν τε πῶς; οὐ τοῦτο δειμαίνεις πλέον;</l>
</sp>
<sp>
<speaker>Ἥφαιστος</speaker>
<l n="42">αἰεί γε  δὴ νηλὴς σὺ καὶ θράσους πλέως.</l>
</sp>
<sp>
<speaker>Κράτος</speaker>
<l n="43">ἄκος γὰρ οὐδὲν τόνδε θρηνεῖσθαι. σὺ δὲ</l>
<l n="44">τὰ μηδὲν ὠφελοῦντα μὴ πόνει μάτην.</l>
</sp>
<sp>
<speaker>Ἥφαιστος</speaker>
<l n="45">ὦ πολλὰ μισηθεῖσα χειρωναξία.</l>
</sp>
<sp>
<speaker>Κράτος</speaker>
<l n="46">τί νιν στυγεῖς; πόνων γὰρ ὡς ἁπλῷ λόγῳ</l>
<l n="47">τῶν νῦν παρόντων οὐδὲν αἰτία τέχνη.</l>
</sp>
<sp>
<speaker>Ἥφαιστος</speaker>
<l n="48">ἔμπας τις αὐτὴν ἄλλος ὤφελεν λαχεῖν.</l>
</sp>
<sp>
<speaker>Κράτος</speaker>
<l n="49">ἅπαντʼ ἐπαχθῆ  πλὴν θεοῖσι κοιρανεῖν·</l>
<l n="50">ἐλεύθερος γὰρ οὔτις ἐστὶ πλὴν Διός.</l>
</sp>
<sp>
<speaker>Ἥφαιστος</speaker>
<l n="51">ἔγνωκα τοῖσδε κοὐδὲν ἀντειπεῖν ἔχω.</l>
</sp>
<sp>
<speaker>Κράτος</speaker>
<l n="52">οὔκουν ἐπείξῃ τῷδε δεσμὰ  περιβαλεῖν,</l>
<l n="53">ὡς μή σʼ ἐλινύοντα προσδερχθῇ πατήρ;</l>
</sp>
<sp>
<speaker>Ἥφαιστος</speaker>
<l n="54">καὶ δὴ πρόχειρα ψάλια  δέρκεσθαι πάρα.</l>
</sp>
<sp>
<speaker>Κράτος</speaker>
<l n="55">βαλών  νιν ἀμφὶ χερσὶν ἐγκρατεῖ σθένει</l>
<l n="56">ῥαιστῆρι θεῖνε, πασσάλευε πρὸς πέτραις.</l>
</sp>
<sp>
<speaker>Ἥφαιστος</speaker>
<l n="57">περαίνεται δὴ κοὐ ματᾷ τοὔργον τόδε.</l>
</sp>
<sp>
<speaker>Κράτος</speaker>
<l n="58">ἄρασσε μᾶλλον, σφίγγε, μηδαμῇ χάλα.</l>
<l n="59">δεινὸς γὰρ εὑρεῖν κἀξ ἀμηχάνων πόρον.</l>
</sp>
<sp>
<speaker>Ἥφαιστος</speaker>
<l n="60">ἄραρεν ἥδε γʼ ὠλένη δυσεκλύτως.</l>
<milestone ed="p" n="61" unit="card"/>
</sp>
<sp>
<speaker>Κράτος</speaker>
<l n="61">καὶ τήνδε νῦν πόρπασον ἀσφαλῶς, ἵνα</l>
<l n="62">μάθῃ σοφιστὴς ὢν Διὸς νωθέστερος.</l>
</sp>
<sp>
<speaker>Ἥφαιστος</speaker>
<l n="63">πλὴν τοῦδʼ ἂν οὐδεὶς ἐνδίκως μέμψαιτό μοι.</l>
</sp>
<sp>
<speaker>Κράτος</speaker>
<l n="64">ἀδαμαντίνου νῦν σφηνὸς αὐθάδη γνάθον</l>
<l n="65">στέρνων διαμπὰξ πασσάλευʼ ἐρρωμένως.</l>
</sp>
<sp>
<speaker>Ἥφαιστος</speaker>
<l n="66">αἰαῖ, Προμηθεῦ, σῶν ὑπερστένω  πόνων.</l>
</sp>
<sp>
<speaker>Κράτος</speaker>
<l n="67">σὺ δʼ αὖ κατοκνεῖς τῶν Διός τʼ ἐχθρῶν ὕπερ</l>
<l n="68">στένεις; ὅπως μὴ σαυτὸν οἰκτιεῖς ποτε.</l>
</sp>
<sp>
<speaker>Ἥφαιστος</speaker>
<l n="69">ὁρᾷς θέαμα δυσθέατον ὄμμασιν.</l>
</sp>
<sp>
<speaker>Κράτος</speaker>
<l n="70">ὁρῶ κυροῦντα τόνδε  τῶν ἐπαξίων.</l>
<l n="71">ἀλλʼ ἀμφὶ πλευραῖς μασχαλιστῆρας βάλε.</l>
</sp>
<sp>
<speaker>Ἥφαιστος</speaker>
<l n="72">δρᾶν ταῦτʼ ἀνάγκη, μηδὲν ἐγκέλευʼ ἄγαν.</l>
</sp>
<sp>
<speaker>Κράτος</speaker>
<l n="73">ἦ μὴν κελεύσω κἀπιθωύξω γε πρός.</l>
<l n="74">χώρει κάτω, σκέλη δὲ κίρκωσον βίᾳ.</l>
</sp>
<sp>
<speaker>Ἥφαιστος</speaker>
<l n="75">καὶ δὴ πέπρακται τοὔργον οὐ μακρῷ  πόνῳ.</l>
</sp>
<sp>
<speaker>Κράτος</speaker>
<l n="76">ἐρρωμένως νῦν θεῖνε διατόρους πέδας·</l>
<l n="77">ὡς οὑπιτιμητής γε  τῶν ἔργων βαρύς.</l>
</sp>
<sp>
<speaker>Ἥφαιστος</speaker>
<l n="78">ὅμοια μορφῇ γλῶσσά σου γηρύεται.</l>
</sp>
<sp>
<speaker>Κράτος</speaker>
<l n="79">σὺ μαλθακίζου, τὴν δʼ ἐμὴν αὐθαδίαν</l>
<l n="80">ὀργῆς τε τραχύτητα  μὴ ʼπίπλησσέ μοι.</l>
</sp>
<sp>
<speaker>Ἥφαιστος</speaker>
<l n="81">στείχωμεν, ὡς κώλοισιν ἀμφίβληστρʼ ἔχει.</l>
</sp>
<sp>
<speaker>Κράτος</speaker>
<l n="82">ἐνταῦθα νῦν ὕβριζε καὶ θεῶν γέρα</l>
<l n="83">συλῶν ἐφημέροισι προστίθει.  τί σοι</l>
<l n="84">οἷοί τε θνητοὶ τῶνδʼ ἀπαντλῆσαι πόνων;</l>
<l n="85">ψευδωνύμως σε δαίμονες Προμηθέα</l>
<l n="86">καλοῦσιν· αὐτὸν γάρ σε δεῖ προμηθέως,</l>
<l n="87">ὅτῳ τρόπῳ τῆσδʼ ἐκκυλισθήσῃ τέχνης.</l>
<milestone ed="p" n="88" unit="card"/>
</sp>
<sp>
<speaker>Προμηθεύς</speaker>
<l n="88">ὦ δῖος  αἰθὴρ καὶ ταχύπτεροι πνοαί,</l>
<l n="89">ποταμῶν τε πηγαί, ποντίων τε κυμάτων</l>
<l n="90">ἀνήριθμον γέλασμα, παμμῆτόρ  τε γῆ,</l>
<l n="91">καὶ τὸν πανόπτην κύκλον ἡλίου καλῶ.</l>
<l n="92">ἴδεσθέ μʼ οἷα πρὸς θεῶν πάσχω θεός.</l>
<l n="93">δέρχθηθʼ οἵαις αἰκείαισιν</l>
<l n="94">διακναιόμενος τὸν μυριετῆ</l>
</sp>
<milestone ed="p" n="95" unit="card"/>
<div type="anapests">
<sp n="*promhqeu/s">
<speaker>Προμηθεύς</speaker>
<l n="95">χρόνον ἀθλεύσω.</l>
<l n="96">τοιόνδʼ ὁ νέος ταγὸς μακάρων</l>
<l n="97">ἐξηῦρʼ ἐπʼ ἐμοὶ δεσμὸν ἀεικῆ.</l>
<l n="98">φεῦ φεῦ, τὸ παρὸν τό τʼ ἐπερχόμενον</l>
<l n="99">πῆμα στενάχω, πῇ  ποτε μόχθων</l>
<l n="100">χρὴ τέρματα τῶνδʼ  ἐπιτεῖλαι.</l>
<milestone ed="p" n="101" unit="card"/>
<l n="101">καίτοι τί φημι; πάντα προυξεπίσταμαι</l>
<l n="102">σκεθρῶς τὰ μέλλοντʼ, οὐδέ μοι ποταίνιον</l>
<l n="103">πῆμʼ οὐδὲν ἥξει.  τὴν πεπρωμένην δὲ χρὴ</l>
<l n="104">αἶσαν φέρειν ὡς ῥᾷστα, γιγνώσκονθʼ ὅτι</l>
<l n="105">τὸ τῆς ἀνάγκης ἔστʼ ἀδήριτον σθένος.</l>
<l n="106">ἀλλʼ  οὔτε σιγᾶν οὔτε μὴ σιγᾶν τύχας</l>
<l n="107">οἷόν τέ μοι τάσδʼ ἐστί.  θνητοῖς γὰρ γέρα</l>
<l n="108">πορὼν ἀνάγκαις ταῖσδʼ ἐνέζευγμαι τάλας.</l>
<l n="109">ναρθηκοπλήρωτον δὲ θηρῶμαι πυρὸς</l>
<l n="110">πηγὴν κλοπαίαν, ἣ διδάσκαλος τέχνης</l>
<l n="111">πάσης βροτοῖς πέφηνε καὶ μέγας πόρος.</l>
<l n="112">τοιῶνδε  ποινὰς ἀμπλακημάτων τίνω</l>
<l n="113">ὑπαιθρίοις  δεσμοῖς πεπασσαλευμένος.</l>
</sp>
<milestone ed="p" n="114" unit="card"/>
</div>
<div type="lyric">
<sp n="*promhqeu/s">
<speaker>Προμηθεύς</speaker>
<l n="114">ἆ ἆ ἔα ἔα.</l>
<l n="115">τίς ἀχώ, τίς ὀδμὰ προσέπτα μʼ ἀφεγγής,</l>
<l n="116">θεόσυτος, ἢ βρότειος, ἢ κεκραμένη;</l>
<l n="117">ἵκετο τερμόνιον ἐπὶ πάγον</l>
<l n="118">πόνων ἐμῶν  θεωρός, ἢ τί δὴ θέλων;</l>
<l n="119">ὁρᾶτε δεσμώτην με δύσποτμον θεόν</l>
<l n="120">τὸν Διὸς ἐχθρόν, τὸν πᾶσι θεοῖς</l>
</sp>
<milestone ed="p" n="121" unit="card"/>
</div>
<div type="anapests">
<sp n="*promhqeu/s">
<speaker>Προμηθεύς</speaker>
<l n="121">διʼ ἀπεχθείας ἐλθόνθʼ ὁπόσοι</l>
<l n="122">τὴν Διὸς αὐλὴν εἰσοιχνεῦσιν,</l>
<l n="123">διὰ τὴν λίαν φιλότητα βροτῶν.</l>
<l n="124">φεῦ φεῦ, τί ποτʼ αὖ κινάθισμα κλύω</l>
<l n="125">πέλας οἰωνῶν; αἰθὴρ δʼ ἐλαφραῖς</l>
<l n="126">πτερύγων ῥιπαῖς ὑποσυρίζει.</l>
<l n="127">πᾶν μοι φοβερὸν τὸ προσέρπον.</l>
</sp>
</div>
</div>
<milestone ed="p" n="128" unit="card"/>
<div type="choral">
<div type="strophe" n="1">
<sp>
<speaker>Χορός</speaker>
<l n="128">μηδὲν φοβηθῇς· φιλία</l>
<l n="129">γὰρ ἅδε  τάξις πτερύγων</l>
<l n="130">θοαῖς ἁμίλλαις προσέβα</l>
<l n="131">τόνδε πάγον, πατρῴας</l>
<l n="132">μόγις παρειποῦσα φρένας.</l>
<l n="133">κραιπνοφόροι δέ μʼ ἔπεμψαν αὖραι·</l>
<l n="134">κτύπου γὰρ ἀχὼ χάλυβος</l>
<l n="135">διῇξεν ἄντρων μυχόν, ἐκ</l>
<l n="136">δʼ ἔπληξέ μου τὰν θεμερῶπιν  αἰδῶ·</l>
<l n="137">σύθην δʼ  ἀπέδιλος ὄχῳ πτερωτῷ.</l>
<milestone ed="p" n="136" unit="card"/>
</sp>
</div>
<div type="anapests">
<sp>
<speaker>Προμηθεύς</speaker>
<l n="138">αἰαῖ αἰαῖ,</l>
<l n="139">τῆς πολυτέκνου Τηθύος ἔκγονα,</l>
<l n="140">τοῦ περὶ πᾶσάν θʼ εἱλισσομένου</l>
<l n="141">χθόνʼ ἀκοιμήτῳ ῥεύματι παῖδες</l>
<l n="142">πατρὸς, Ὠκεανοῦ,</l>
<l n="143">δέρχθητʼ, ἐσίδεσθʼ οἵῳ δεσμῷ,</l>
<l n="144">προσπορπατὸς  τῆσδε φάραγγος</l>
<l n="145">σκοπέλοις ἐν ἄκροις</l>
<l n="146">φρουρὰν ἄζηλον ὀχήσω.</l>
<milestone ed="p" n="144" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="147">λεύσσω, Προμηθεῦ· φοβερὰ</l>
<l n="148">δʼ ἐμοῖσιν ὄσσοις ὀμίχλα</l>
<l n="149">προσῇξε πλήρης δακρύων</l>
<l n="150">σὸν δέμας εἰσιδούσᾳ</l>
<l n="151">πέτραις  προσαυαινόμενον</l>
<l n="152">ταῖσδʼ  ἀδαμαντοδέτοισι  λύμαις.</l>
<l n="153">νέοι γὰρ οἰακονόμοι</l>
<l n="154">κρατοῦσʼ, Ὀλύμπου· νεοχμοῖς</l>
<l n="155">δὲ δὴ νόμοις Ζεὺς ἀθέτως   κρατύνει.</l>
<l n="156">τὰ πρὶν δὲ πελώρια νῦν ἀιστοῖ.</l>
<milestone ed="p" n="152" unit="card"/>
</sp>
</div>
<div type="anapests">
<sp>
<speaker>Προμηθεύς</speaker>
<l n="157">εἰ γάρ μʼ ὑπὸ γῆν νέρθεν θʼ  Ἅιδου</l>
<l n="158">τοῦ νεκροδέγμονος εἰς ἀπέρατον</l>
<l n="159">Τάρταρον ἧκεν,</l>
<l n="160">δεσμοῖς ἀλύτοις ἀγρίως  πελάσας,</l>
<l n="161">ὡς μήτε  θεὸς μήτε τις ἄλλος</l>
<l n="162">τοῖσδʼ ἐπεγήθει.</l>
<l n="163">νῦν δʼ αἰθέριον κίνυγμʼ ὁ τάλας</l>
<l n="164">ἐχθροῖς ἐπίχαρτα πέπονθα.</l>
<milestone ed="p" n="160" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="165">τίς ὧδε τλησικάρδιος</l>
<l n="166">θεῶν, ὅτῳ τάδʼ ἐπιχαρῆ;</l>
<l n="167">τίς οὐ ξυνασχαλᾷ κακοῖς</l>
<l n="168">τεοῖσι, δίχα γε Διός; ὁ δʼ ἐπικότως ἀεὶ</l>
<l n="169">θέμενος ἄγναμπτον  νόον</l>
<l n="170">δάμναται Οὐρανίαν</l>
<l n="171">γένναν, οὐδὲ λήξει, πρὶν ἂν ἢ κορέσῃ κέαρ ἢ παλάμᾳ τινὶ</l>
<l n="172">τὰν δυσάλωτον ἕλῃ τις ἀρχάν.</l>
<milestone ed="p" n="168" unit="card"/>
</sp>
</div>
<div type="anapests">
<sp>
<speaker>Προμηθεύς</speaker>
<l n="173">ἦ μὴν ἔτʼ ἐμοῦ, καίπερ κρατεραῖς</l>
<l n="174">ἐν γυιοπέδαις  αἰκιζομένου,</l>
<l n="175">χρείαν ἕξει μακάρων πρύτανις,</l>
<l n="176">δεῖξαι τὸ νέον βούλευμʼ ὑφʼ  ὅτου</l>
<l n="177">σκῆπτρον τιμάς τʼ ἀποσυλᾶται.</l>
<l n="178">καί μʼ οὔτι  μελιγλώσσοις πειθοῦς</l>
<l n="179">ἐπαοιδαῖσιν θέλξει, στερεάς τʼ</l>
<l n="180">οὔποτʼ  ἀπειλὰς πτήξας τόδʼ ἐγὼ</l>
<l n="181">καταμηνύσω,</l>
<l n="182">πρὶν ἂν ἐξ ἀγρίων δεσμῶν χαλάσῃ</l>
<l n="183">ποινάς τε τίνειν</l>
<l n="184">τῆσδʼ  αἰκείας  ἐθελήσῃ.</l>
<milestone ed="p" n="180" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="185">σὺ μὲν θρασύς τε καὶ πικραῖς</l>
<l n="186">δύαισιν οὐδὲν ἐπιχαλᾷς,</l>
<l n="187">ἄγαν δʼ ἐλευθεροστομεῖς.</l>
<l n="188">ἐμὰς δὲ φρένας ἐρέθισε  διάτορος φόβος·</l>
<l n="189">δέδια δʼ  ἀμφὶ σαῖς τύχαις,</l>
<l n="190">πᾷ  ποτε τῶνδε πόνων</l>
<l n="191">χρή σε τέρμα κέλ-</l>
<l n="192">σαντʼ ἐσιδεῖν· ἀκίχητα γὰρ ἤθεα καὶ κέαρ</l>
<l n="193">ἀπαράμυθον  ἔχει Κρόνου παῖς.</l>
<milestone ed="p" n="189" unit="card"/>
</sp>
</div>
<div type="anapests">
<sp>
<speaker>Προμηθεύς</speaker>
<l n="194">οἶδʼ ὅτι τραχὺς καὶ  παρʼ ἑαυτῷ</l>
<l n="195">τὸ δίκαιον ἔχων Ζεύς. ἀλλʼ ἔμπας  <del>ὀίω</del>
</l>
<l n="196">μαλακογνώμων</l>
<l n="197">ἔσται ποθʼ, ὅταν ταύτῃ ῥαισθῇ·</l>
<l n="198">τὴν δʼ ἀτέραμνον στορέσας ὀργὴν</l>
<l n="199">εἰς ἀρθμὸν ἐμοὶ καὶ φιλότητα</l>
<l n="200">σπεύδων σπεύδοντί ποθʼ  ἥξει.</l>
<milestone ed="p" n="196" unit="card"/>
</sp>
</div>
</div>
<div type="episode">
<sp>
<speaker>Χορός</speaker>
<l n="201">πάντʼ ἐκκάλυψον καὶ γέγωνʼ ἡμῖν λόγον,</l>
<l n="202">ποίῳ λαβών σε Ζεὺς ἐπʼ αἰτιάματι,</l>
<l n="203">οὕτως ἀτίμως καὶ πικρῶς αἰκίζεται·</l>
<l n="204">δίδαξον ἡμᾶς, εἴ τι μὴ βλάπτει λόγῳ.</l>
</sp>
<sp>
<speaker>Προμηθεύς</speaker>
<l n="205">ἀλγεινὰ μέν μοι καὶ λέγειν ἐστὶν τάδε,</l>
<l n="206">ἄλγος δὲ σιγᾶν, πανταχῇ δὲ δύσποτμα.</l>
<l n="207">ἐπεὶ τάχιστʼ ἤρξαντο δαίμονες χόλου</l>
<l n="208">στάσις τʼ ἐν ἀλλήλοισιν ὠροθύνετο,</l>
<l n="209">οἱ μὲν θέλοντες ἐκβαλεῖν ἕδρας  Κρόνον,</l>
<l n="210">ὡς Ζεὺς ἀνάσσοι δῆθεν, οἱ δὲ τοὔμπαλιν</l>
<l n="211">σπεύδοντες, ὡς Ζεὺς μήποτʼ  ἄρξειεν θεῶν,</l>
<l n="212">ἐνταῦθʼ ἐγὼ τὰ λῷστα βουλεύων πιθεῖν</l>
<l n="213">Τιτᾶνας, Οὐρανοῦ τε καὶ Χθονὸς τέκνα,</l>
<l n="214">οὐκ ἠδυνήθην. αἱμύλας δὲ μηχανὰς</l>
<l n="215">ἀτιμάσαντες καρτεροῖς φρονήμασιν</l>
<l n="216">ᾤοντʼ  ἀμοχθεὶ  πρὸς βίαν τε δεσπόσειν·</l>
<l n="217">ἐμοὶ δὲ μήτηρ οὐχ ἅπαξ μόνον Θέμις,</l>
<l n="218">καὶ Γαῖα, πολλῶν ὀνομάτων μορφὴ μία,</l>
<l n="219">τὸ μέλλον  κραίνοιτο προυτεθεσπίκει,</l>
<l n="220">ὡς οὐ κατʼ ἰσχὺν οὐδὲ πρὸς τὸ καρτερόν</l>
<l n="221">χρείη, δόλῳ δὲ τοὺς ὑπερσχόντας  κρατεῖν.</l>
<l n="222">τοιαῦτʼ ἐμοῦ λόγοισιν ἐξηγουμένου</l>
<l n="223">οὐκ ἠξίωσαν οὐδὲ προσβλέψαι τὸ πᾶν.</l>
<l n="224">κράτιστα δή μοι τῶν παρεστώτων τότε</l>
<l n="225">ἐφαίνετʼ εἶναι προσλαβόντα  μητέρα</l>
<l n="226">ἑκόνθʼ ἑκόντι Ζηνὶ συμπαραστατεῖν.</l>
<l n="227">ἐμαῖς δὲ βουλαῖς Ταρτάρου μελαμβαθὴς</l>
<l n="228">κευθμὼν καλύπτει τὸν παλαιγενῆ Κρόνον</l>
<l n="229">αὐτοῖσι συμμάχοισι.  τοιάδʼ ἐξ ἐμοῦ</l>
<l n="230">ὁ τῶν θεῶν τύραννος ὠφελημένος</l>
<l n="231">κακαῖσι ποιναῖς ταῖσδὲ μʼ ἐξημείψατο.</l>
<l n="232">ἔνεστι γάρ πως τοῦτο τῇ τυραννίδι</l>
<l n="233">νόσημα, τοῖς φίλοισι μὴ πεποιθέναι.</l>
<l n="234">
<milestone ed="P" unit="para"/>ὃ δʼ οὖν ἐρωτᾶτʼ, αἰτίαν καθʼ ἥντινα</l>
<l n="235">αἰκίζεταί με, τοῦτο δὴ σαφηνιῶ.</l>
<l n="236">
<milestone ed="P" unit="para"/>ὅπως τάχιστα τὸν πατρῷον ἐς θρόνον</l>
<l n="237">καθέζετʼ, εὐθὺς δαίμοσιν  νέμει γέρα</l>
<l n="238">ἄλλοισιν ἄλλα καὶ διεστοιχίζετο</l>
<l n="239">ἀρχήν· βροτῶν δὲ τῶν ταλαιπώρων λόγον</l>
<l n="240">οὐκ ἔσχεν οὐδένʼ, ἀλλʼ ἀιστώσας γένος</l>
<l n="241">τὸ πᾶν ἔχρῃζεν ἄλλο φιτῦσαι νέον.</l>
<l n="242">καὶ τοῖσιν  οὐδεὶς ἀντέβαινε πλὴν ἐμοῦ.</l>
<l n="243">ἐγὼ δʼ ἐτόλμησʼ·  ἐξελυσάμην βροτοὺς</l>
<l n="244">τὸ μὴ  διαρραισθέντας εἰς Ἅιδου μολεῖν.</l>
<l n="245">τῷ τοι  τοιαῖσδε πημοναῖσι κάμπτομαι,</l>
<l n="246">πάσχειν μὲν ἀλγειναῖσιν, οἰκτραῖσιν δʼ ἰδεῖν·</l>
<l n="247">θνητοὺς δʼ ἐν οἴκτῳ προθέμενος, τούτου τυχεῖν</l>
<l n="248">οὐκ ἠξιώθην αὐτός, ἀλλὰ νηλεῶς</l>
<l n="249">ὧδʼ ἐρρύθμισμαι,  Ζηνὶ δυσκλεὴς θέα.</l>
<milestone ed="p" n="244" unit="card"/>
</sp>
<sp>
<speaker>Χορός</speaker>
<l n="250">σιδηρόφρων τε κἀκ πέτρας εἰργασμένος</l>
<l n="251">ὅστις, Προμηθεῦ, σοῖσιν οὐ συνασχαλᾷ</l>
<l n="252">μόχθοις· ἐγὼ γὰρ οὔτʼ ἂν εἰσιδεῖν τάδε</l>
<l n="253">ἔχρῃζον εἰσιδοῦσά τʼ ἠλγύνθην  κέαρ.</l>
</sp>
<sp>
<speaker>Προμηθεύς</speaker>
<l n="254">καὶ μὴν φίλοις <add>γʼ </add> ἐλεινὸς  εἰσορᾶν ἐγώ.</l>
</sp>
<sp>
<speaker>Χορός</speaker>
<l n="255">μή πού τι προύβης τῶνδε καὶ περαιτέρω;</l>
</sp>
<sp>
<speaker>Προμηθεύς</speaker>
<l n="256">θνητούς γʼ  ἔπαυσα μὴ προδέρκεσθαι  μόρον.</l>
</sp>
<sp>
<speaker>Χορός</speaker>
<l n="257">τὸ ποῖον εὑρὼν τῆσδε φάρμακον νόσου;</l>
</sp>
<sp>
<speaker>Προμηθεύς</speaker>
<l n="258">τυφλὰς ἐν αὐτοῖς ἐλπίδας κατῴκισα.</l>
</sp>
<sp>
<speaker>Χορός</speaker>
<l n="259">μέγʼ ὠφέλημα  τοῦτʼ ἐδωρήσω βροτοῖς.</l>
</sp>
<sp>
<speaker>Προμηθεύς</speaker>
<l n="260">πρὸς τοῖσδε μέντοι πῦρ ἐγώ σφιν ὤπασα.</l>
</sp>
<sp>
<speaker>Χορός</speaker>
<l n="261">καὶ νῦν φλογωπὸν πῦρ ἔχουσʼ ἐφήμεροι;</l>
</sp>
<sp>
<speaker>Προμηθεύς</speaker>
<l n="262">ἀφʼ οὗ γε πολλὰς ἐκμαθήσονται τέχνας.</l>
</sp>
<sp>
<speaker>Χορός</speaker>
<l n="263">τοιοῖσδε δή σε Ζεὺς ἐπʼ αἰτιάμασιν—</l>
</sp>
<sp>
<speaker>Προμηθεύς</speaker>
<l n="264">αἰκίζεταί τε κοὐδαμῇ χαλᾷ κακῶν.</l>
</sp>
<sp>
<speaker>Χορός</speaker>
<l n="265">οὐδʼ ἔστιν ἄθλου τέρμα σοι προκείμενον;</l>
</sp>
<sp>
<speaker>Προμηθεύς</speaker>
<l n="266">οὐκ ἄλλο γʼ οὐδέν, πλὴν ὅταν κείνῳ δοκῇ.</l>
</sp>
<sp>
<speaker>Χορός</speaker>
<l n="267">δόξει δὲ πῶς; τίς ἐλπίς; οὐχ ὁρᾷς ὅτι</l>
<l n="268">ἥμαρτες; ὡς δʼ ἥμαρτες οὔτʼ ἐμοὶ λέγειν</l>
<l n="269">καθʼ ἡδονὴν σοί τʼ ἄλγος.  ἀλλὰ ταῦτα μὲν</l>
<l n="270">μεθῶμεν, ἄθλου δʼ ἔκλυσιν ζήτει τινά.</l>
<milestone ed="p" n="265" unit="card"/>
</sp>
<sp>
<speaker>Προμηθεύς</speaker>
<l n="271">ἐλαφρὸν ὅστις πημάτων ἔξω πόδα</l>
<l n="272">ἔχει παραινεῖν νουθετεῖν τε τὸν κακῶς</l>
<l n="273">πράσσοντʼ·  ἐγὼ δὲ ταῦθʼ ἅπαντʼ ἠπιστάμην.</l>
<l n="274">ἑκὼν ἑκὼν ἥμαρτον, οὐκ ἀρνήσομαι·</l>
<l n="275">θνητοῖς ἀρήγων αὐτὸς ηὑρόμην  πόνους.</l>
<l n="276">οὐ μήν τι ποιναῖς γʼ ᾠόμην τοίαισί με</l>
<l n="277">κατισχνανεῖσθαι  πρὸς πέτραις πεδαρσίοις,</l>
<l n="278">τυχόντʼ ἐρήμου τοῦδʼ ἀγείτονος πάγου.</l>
<l n="279">καί μοι τὰ μὲν παρόντα μὴ δύρεσθʼ ἄχη,</l>
<l n="280">πέδοι δὲ βᾶσαι τὰς προσερπούσας τύχας</l>
<l n="281">ἀκούσαθʼ, ὡς μάθητε διὰ τέλους τὸ πᾶν.</l>
<l n="282">πίθεσθέ μοι πίθεσθε, συμπονήσατε</l>
<l n="283">τῷ νῦν μογοῦντι.  ταὐτά τοι  πλανωμένη</l>
<l n="284">πρὸς ἄλλοτʼ ἄλλον πημονὴ προσιζάνει.</l>
<milestone ed="p" n="279" unit="card"/>
</sp>
<div type="anapests">
<sp>
<speaker>Χορός</speaker>
<l n="285">οὐκ ἀκούσαις ἐπεθώυξας</l>
<l n="286">τοῦτο, Προμηθεῦ.</l>
<l n="287">καὶ νῦν ἐλαφρῷ ποδὶ κραιπνόσυτον</l>
<l n="288">θᾶκον προλιποῦσʼ, αἰθέρα θʼ ἁγνὸν</l>
<l n="289">πόρον οἰωνῶν, ὀκριοέσσῃ</l>
<l n="290">χθονὶ τῇδε πελῶ, τοὺς σοὺς δὲ πόνους</l>
<l n="291">χρῄζω διὰ παντὸς ἀκοῦσαι.</l>
</sp>
</div>
<div type="anapests">
<sp>
<speaker>Ὠκεανός</speaker>
<l n="292">ἥκω δολιχῆς τέρμα κελεύθου</l>
<l n="293">διαμειψάμενος πρὸς σέ, Προμηθεῦ,</l>
<l n="294">τὸν πτερυγωκῆ τόνδʼ οἰωνὸν</l>
<l n="295">γνώμῃ στομίων ἄτερ εὐθύνων·</l>
<l n="296">ταῖς σαῖς δὲ τύχαις, ἴσθι, συναλγῶ.</l>
<l n="297">τὸ τε γάρ με, δοκῶ, συγγενὲς οὕτως</l>
<l n="298">ἐσαναγκάζει,</l>
<l n="299">χωρίς τε γένους οὐκ ἔστιν ὅτῳ</l>
<l n="300">μείζονα μοῖραν νείμαιμʼ ἢ σοί.</l>
<l n="301">γνώσῃ δὲ τάδʼ ὡς ἔτυμʼ, οὐδὲ μάτην</l>
<l n="302">χαριτογλωσσεῖν  ἔνι μοι· φέρε γὰρ</l>
<l n="303">σήμαινʼ ὅ τι χρή σοι συμπράσσειν·</l>
<l n="304">οὐ γάρ ποτʼ ἐρεῖς ὡς Ὠκεανοῦ</l>
<l n="305">φίλος ἐστὶ βεβαιότερός σοι.</l>
<milestone ed="p" n="300" unit="card"/>
</sp>
<sp>
<speaker>Προμηθεύς</speaker>
<l n="306">ἔα· τί χρῆμα λεύσσω;  καὶ σὺ δὴ πόνων ἐμῶν</l>
<l n="307">ἥκεις ἐπόπτης; πῶς ἐτόλμησας, λιπὼν</l>
<l n="308">ἐπώνυμόν τε ῥεῦμα καὶ πετρηρεφῆ</l>
<l n="309">αὐτόκτιτʼ ἄντρα, τὴν σιδηρομήτορα</l>
<l n="310">ἐλθεῖν ἐς αἶαν; ἦ  θεωρήσων τύχας</l>
<l n="311">ἐμὰς ἀφῖξαι καὶ συνασχαλῶν κακοῖς;</l>
<l n="312">δέρκου θέαμα, τόνδε τὸν Διὸς φίλον,</l>
<l n="313">τὸν συγκαταστήσαντα τὴν τυραννίδα,</l>
<l n="314">οἵαις ὑπʼ αὐτοῦ πημοναῖσι κάμπτομαι.</l>
</sp>
<sp>
<speaker>Ὠκεανός</speaker>
<l n="315">ὁρῶ, Προμηθεῦ, καὶ παραινέσαι γέ σοι</l>
<l n="316">θέλω τὰ λῷστα, καίπερ ὄντι ποικίλῳ.</l>
<l n="317">γίγνωσκε σαυτὸν καὶ μεθάρμοσαι τρόπους</l>
<l n="318">νέους· νέος γὰρ καὶ τύραννος ἐν θεοῖς.</l>
<l n="319">εἰ δʼ ὧδε τραχεῖς καὶ τεθηγμένους λόγους</l>
<l n="320">ῥίψεις, τάχʼ ἄν σου καὶ μακρὰν ἀνωτέρω</l>
<l n="321">θακῶν κλύοι Ζεύς, ὥστε σοι τὸν νῦν ὄχλον</l>
<l n="322">παρόντα μόχθων παιδιὰν εἶναι δοκεῖν.</l>
<l n="323">ἀλλʼ, ὦ ταλαίπωρʼ, ἃς ἔχεις ὀργὰς ἄφες,</l>
<l n="324">ζήτει δὲ τῶνδε πημάτων ἀπαλλαγάς.</l>
<l n="325">ἀρχαῖʼ ἴσως σοι φαίνομαι λέγειν τάδε·</l>
<l n="326">τοιαῦτα μέντοι τῆς ἄγαν ὑψηγόρου</l>
<l n="327">γλώσσης, Προμηθεῦ, τἀπίχειρα γίγνεται.</l>
<l n="328">σὺ δʼ οὐδέπω ταπεινὸς οὐδʼ εἴκεις κακοῖς,</l>
<l n="329">πρὸς τοῖς παροῦσι δʼ ἄλλα προσλαβεῖν θέλεις.</l>
<l n="330">οὔκουν ἔμοιγε χρώμενος διδασκάλῳ</l>
<l n="331">πρὸς κέντρα κῶλον ἐκτενεῖς, ὁρῶν ὅτι</l>
<l n="332">τραχὺς μόναρχος οὐδʼ ὑπεύθυνος κρατεῖ.</l>
<l n="333">καὶ νῦν ἐγὼ μὲν εἶμι καὶ πειράσομαι</l>
<l n="334">ἐὰν δύνωμαι τῶνδέ σʼ ἐκλῦσαι πόνων.</l>
<l n="335">σὺ δʼ ἡσύχαζε μηδʼ ἄγαν λαβροστόμει.</l>
<l n="336">ἢ οὐκ οἶσθʼ  ἀκριβῶς ὢν περισσόφρων ὅτι</l>
<l n="337">γλώσσῃ ματαίᾳ ζημία προστρίβεται;</l>
<milestone ed="p" n="332" unit="card"/>
</sp>
<sp>
<speaker>Προμηθεύς</speaker>
<l n="338">ζηλῶ σʼ ὁθούνεκʼ ἐκτὸς αἰτίας κυρεῖς</l>
<l n="339">τούτων  μετασχεῖν  καὶ τετολμηκὼς ἐμοί.</l>
<l n="340">καὶ νῦν ἔασον μηδέ  σοι μελησάτω.</l>
<l n="341">πάντως γὰρ οὐ πείσεις  νιν· οὐ γὰρ εὐπιθής.</l>
<l n="342">πάπταινε δʼ αὐτὸς μή τι πημανθῇς ὁδῷ.</l>
</sp>
<sp>
<speaker>Ὠκεανός</speaker>
<l n="343">πολλῷ γʼ ἀμείνων τοὺς πέλας φρενοῦν ἔφυς</l>
<l n="344">ἢ σαυτόν· ἔργῳ κοὐ λόγῳ τεκμαίρομαι.</l>
<l n="345">ὁρμώμενον δὲ μηδαμῶς ἀντισπάσῃς.</l>
<l n="346">αὐχῶ γὰρ αὐχῶ τήνδε δωρεὰν ἐμοὶ</l>
<l n="347">δώσειν Δίʼ, ὥστε τῶνδέ σʼ ἐκλῦσαι πόνων.</l>
<milestone ed="p" n="343" unit="card"/>
</sp>
<sp>
<speaker>Προμηθεύς</speaker>
<l n="348">τὰ μὲν σʼ ἐπαινῶ κοὐδαμῇ  λήξω ποτέ·</l>
<l n="349">προθυμίας γὰρ οὐδὲν ἐλλείπεις.  ἀτὰρ</l>
<l n="350">μηδὲν πόνει. μάτην γὰρ οὐδὲν ὠφελῶν</l>
<l n="351">ἐμοὶ πονήσεις, εἴ τι καὶ πονεῖν θέλεις.</l>
<l n="352">ἀλλʼ ἡσύχαζε σαυτὸν ἐκποδὼν ἔχων·</l>
<l n="353">ἐγὼ γὰρ οὐκ, εἰ δυστυχῶ, τοῦδʼ εἵνεκα</l>
<l n="354">θέλοιμʼ ἂν ὡς πλείστοισι πημονὰς τυχεῖν.</l>
<l n="355">οὐ δῆτʼ ἐπεί με καὶ κασιγνήτου τύχαι</l>
<l n="356">τείρουσʼ Ἄτλαντος, ὃς πρὸς  ἑσπέρους τόπους</l>
<l n="357">ἕστηκε κίονʼ οὐρανοῦ τε καὶ χθονὸς</l>
<l n="358">ὤμοις ἐρείδων, ἄχθος οὐκ εὐάγκαλον.</l>
<l n="359">τὸν γηγενῆ τε Κιλικίων οἰκήτορα</l>
<l n="360">ἄντρων ἰδὼν ᾤκτιρα, δάιον τέρας</l>
<l n="361">ἑκατογκάρανον  πρὸς βίαν χειρούμενον</l>
<l n="362">Τυφῶνα θοῦρον· πᾶσιν <del>ὅς</del>  ἀντέστη θεοῖς,</l>
<l n="363">σμερδναῖσι γαμφηλαῖσι συρίζων φόβον·</l>
<l n="364">ἐξ ὀμμάτων δʼ ἤστραπτε γοργωπὸν σέλας,</l>
<l n="365">ὡς τὴν Διὸς τυραννίδʼ ἐκπέρσων βίᾳ·</l>
<l n="366">ἀλλʼ  ἦλθεν αὐτῷ Ζηνὸς ἄγρυπνον βέλος,</l>
<l n="367">καταιβάτης κεραυνὸς ἐκπνέων φλόγα,</l>
<l n="368">ὃς αὐτὸν ἐξέπληξε τῶν ὑψηγόρων</l>
<l n="369">κομπασμάτων.  φρένας γὰρ εἰς αὐτὰς τυπεὶς</l>
<l n="370">ἐφεψαλώθη κἀξεβροντήθη σθένος.</l>
<l n="371">καὶ νῦν ἀχρεῖον καὶ παράορον  δέμας</l>
<l n="372">κεῖται στενωποῦ πλησίον θαλασσίου</l>
<l n="373">ἰπούμενος ῥίζαισιν Αἰτναίαις ὕπο·</l>
<l n="374">κορυφαῖς δʼ ἐν ἄκραις ἥμενος μυδροκτυπεῖ</l>
<l n="375">Ἥφαιστος· ἔνθεν ἐκραγήσονταί ποτε</l>
<l n="376">ποταμοὶ πυρὸς δάπτοντες ἀγρίαις γνάθοις</l>
<l n="377">τῆς καλλικάρπου Σικελίας λευροὺς γύας·</l>
<l n="378">τοιόνδε Τυφὼς ἐξαναζέσει χόλον</l>
<l n="379">θερμοῖς  ἀπλάτου  βέλεσι  πυρπνόου ζάλης,</l>
<l n="380">καίπερ κεραυνῷ Ζηνὸς ἠνθρακωμένος.</l>
<l n="381">
<milestone ed="P" unit="para"/>σὺ δʼ  οὐκ ἄπειρος, οὐδʼ ἐμοῦ διδασκάλου</l>
<l n="382">χρῄζεις· σεαυτὸν σῷζʼ ὅπως ἐπίστασαι·</l>
<l n="383">ἐγὼ δὲ τὴν παροῦσαν ἀντλήσω τύχην,</l>
<l n="384">ἔστʼ ἂν Διὸς φρόνημα λωφήσῃ χόλου.</l>
<milestone ed="p" n="379" unit="card"/>
</sp>
<sp>
<speaker>Ὠκεανός</speaker>
<l n="385">οὔκουν, Προμηθεῦ, τοῦτο γιγνώσκεις, ὅτι</l>
<l n="386">ὀργῆς  νοσούσης εἰσὶν ἰατροὶ λόγοι;</l>
</sp>
<sp>
<speaker>Προμηθεύς</speaker>
<l n="387">ἐάν τις ἐν καιρῷ γε μαλθάσσῃ κέαρ</l>
<l n="388">καὶ μὴ σφριγῶντα θυμὸν ἰσχναίνῃ βίᾳ.</l>
</sp>
<sp>
<speaker>Ὠκεανός</speaker>
<l n="389">ἐν τῷ προθυμεῖσθαι δὲ καὶ τολμᾶν τίνα</l>
<l n="390">ὁρᾷς ἐνοῦσαν ζημίαν; δίδασκέ με.</l>
</sp>
<sp>
<speaker>Προμηθεύς</speaker>
<l n="391">μόχθον περισσὸν κουφόνουν τʼ  εὐηθίαν.</l>
</sp>
<sp>
<speaker>Ὠκεανός</speaker>
<l n="392">ἔα με τῇδε τῇ νόσῳ νοσεῖν, ἐπεὶ</l>
<l n="393">κέρδιστον εὖ φρονοῦντα μὴ φρονεῖν δοκεῖν.</l>
</sp>
<sp>
<speaker>Προμηθεύς</speaker>
<l n="394">ἐμὸν δοκήσει τἀμπλάκημʼ εἶναι τόδε.</l>
</sp>
<sp>
<speaker>Ὠκεανός</speaker>
<l n="395">σαφῶς μʼ ἐς οἶκον σὸς λόγος στέλλει πάλιν.</l>
</sp>
<sp>
<speaker>Προμηθεύς</speaker>
<l n="396">μὴ γάρ σε θρῆνος οὑμὸς εἰς ἔχθραν βάλῃ.</l>
</sp>
<sp>
<speaker>Ὠκεανός</speaker>
<l n="397">ἦ τῷ νέον θακοῦντι παγκρατεῖς ἕδρας;</l>
</sp>
<sp>
<speaker>Προμηθεύς</speaker>
<l n="398">τούτου φυλάσσου μή ποτʼ ἀχθεσθῇ κέαρ.</l>
</sp>
<sp>
<speaker>Ὠκεανός</speaker>
<l n="399">ἡ σή, Προμηθεῦ, συμφορὰ διδάσκαλος.</l>
</sp>
<sp>
<speaker>Προμηθεύς</speaker>
<l n="400">στέλλου, κομίζου, σῷζε τὸν παρόντα νοῦν.</l>
</sp>
<sp>
<speaker>Ὠκεανός</speaker>
<l n="401">ὁρμωμένῳ μοι τόνδʼ ἐθώυξας λόγον.</l>
<l n="402">λευρὸν γὰρ οἷμον αἰθέρος ψαίρει πτεροῖς</l>
<l n="403">τετρασκελὴς οἰωνός· ἄσμενος δέ τἂν</l>
<l n="404">σταθμοῖς ἐν οἰκείοισι κάμψειεν γόνυ.</l>
<milestone ed="p" n="399" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="405">στένω σε τᾶς οὐλομένας  τύχας, Προμηθεῦ·</l>
<l n="406">δακρυσίστακτα  δʼ ἀπʼ ὄσσων</l>
<l n="407">ῥαδινὰν λειβομένα ῥέος παρειὰν</l>
<l n="408">νοτίοις ἔτεγξα παγαῖς·</l>
<l n="409">ἀμέγαρτα γὰρ τάδε Ζεὺς</l>
<l n="410">ἰδίοις νόμοις κρατύνων</l>
<l n="411">ὑπερήφανον  θεοῖς τοῖς</l>
<l n="412">πάρος ἐνδείκνυσιν αἰχμάν.</l>
<milestone ed="p" n="407" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="413">πρόπασα δʼ ἤδη στονόεν λέλακε χώρα,</l>
<l n="414">μεγαλοσχήμονά ἀρχαι-</l>
<l n="415">οπρεπῆ <add/>   στένουσι τὰν σὰν</l>
<l n="416">ξυνομαιμόνων τε τιμάν,</l>
<l n="417">ὁπόσοι τʼ ἔποικον ἁγνᾶς</l>
<l n="418">Ἀσίας ἕδος νέμονται,</l>
<l n="419">μεγαλοστόνοισι σοῖς πή-</l>
<l n="420">μασι συγκάμνουσι θνατοί.</l>
<milestone ed="p" n="415" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="421">Κολχίδος τε γᾶς ἔνοικοι</l>
<l n="422">παρθένοι, μάχας ἄτρεστοι,</l>
<l n="423">καὶ Σκύθης ὅμιλος, οἳ γᾶς</l>
<l n="424">ἔσχατον τόπον ἀμφὶ Μαι-</l>
<l n="425">ῶτιν ἔχουσι λίμναν,</l>
<milestone ed="p" n="420" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="426">†Ἀραβίας τʼ  ἄρειον ἄνθος,</l>
<l n="427">ὑψίκρημνον  οἳ πόλισμα</l>
<l n="428">Καυκάσου πέλας νέμονται,</l>
<l n="429">δάιος στρατός, ὀξυπρῴ-</l>
<l n="430">ροισι βρέμων ἐν αἰχμαῖς.</l>
<milestone ed="p" n="425" unit="card"/>
</sp>
</div>
<div type="epode">
<sp>
<speaker>Χορός</speaker>
<l n="431">†μόνον δὴ  πρόσθεν ἄλλον ἐν πόνοις</l>
<l n="432">δαμέντʼ ἀδαμαντοδέτοις</l>
<l n="433">Τιτᾶνα λύμαις εἰσιδόμαν, θεόν,</l>
<l n="434">Ἄτλαντος <del>αἰὲν</del>;  ὑπέροχον  σθένος κραταιόν,</l>
<l n="435">
<add>ὃς</add> οὐράνιόν <del>τε</del> πόλον</l>
<l n="436">νώτοις <add>στέγων</add> ὑποστενάζει.†</l>
</sp>
</div>
<div type="epode">
<sp>
<speaker>Χορός</speaker>
<l n="437">βοᾷ δὲ πόντιος κλύδων</l>
<l n="438">ξυμπίτνων, στένει βυθός,</l>
<l n="439">κελαινὸς δʼ Ἄιδος ὑποβρέμει μυχὸς γᾶς,</l>
<l n="440">παγαί θʼ ἁγνορύτων ποταμῶν</l>
<l n="441">στένουσιν ἄλγος οἰκτρόν.</l>
<milestone ed="p" n="436" unit="card"/>
</sp>
</div>
</div>
<div type="episode">
<sp>
<speaker>Προμηθεύς</speaker>
<l n="442">μή τοι χλιδῇ δοκεῖτε μηδʼ αὐθαδίᾳ</l>
<l n="443">σιγᾶν με· συννοίᾳ δὲ δάπτομαι κέαρ,</l>
<l n="444">ὁρῶν ἐμαυτὸν ὧδε προυσελούμενον.</l>
<l n="445">καίτοι θεοῖσι τοῖς νέοις τούτοις γέρα</l>
<l n="446">τίς ἄλλος ἢ ʼγὼ παντελῶς διώρισεν;</l>
<l n="447">ἀλλʼ αὐτὰ σιγῶ·  καὶ γὰρ εἰδυίαισιν ἂν</l>
<l n="448">ὑμῖν λέγοιμι· τἀν βροτοῖς δὲ πήματα</l>
<l n="449">ἀκούσαθʼ, ὥς σφας νηπίους ὄντας τὸ πρὶν</l>
<l n="450">ἔννους ἔθηκα καὶ φρενῶν ἐπηβόλους.</l>
<l n="451">λέξω δέ, μέμψιν οὔτινʼ  ἀνθρώποις ἔχων,</l>
<l n="452">ἀλλʼ ὧν δέδωκʼ εὔνοιαν ἐξηγούμενος·</l>
<l n="453">
<milestone ed="P" unit="para"/>οἳ πρῶτα μὲν βλέποντες ἔβλεπον μάτην,</l>
<l n="454">κλύοντες οὐκ ἤκουον, ἀλλʼ ὀνειράτων</l>
<l n="455">ἀλίγκιοι μορφαῖσι τὸν μακρὸν βίον</l>
<l n="456">ἔφυρον εἰκῇ πάντα, κοὔτε πλινθυφεῖς</l>
<l n="457">δόμους προσείλους, ᾖσαν, οὐ ξυλουργίαν·</l>
<l n="458">κατώρυχες δʼ ἔναιον ὥστʼ ἀήσυροι</l>
<l n="459">μύρμηκες ἄντρων ἐν μυχοῖς ἀνηλίοις.</l>
<l n="460">ἦν δʼ οὐδὲν αὐτοῖς οὔτε χείματος τέκμαρ</l>
<l n="461">οὔτʼ  ἀνθεμώδους ἦρος οὔτε καρπίμου</l>
<l n="462">θέρους βέβαιον, ἀλλʼ ἄτερ γνώμης τὸ πᾶν</l>
<l n="463">ἔπρασσον, ἔστε δή σφιν ἀντολὰς ἐγὼ</l>
<l n="464">ἄστρων ἔδειξα τάς τε δυσκρίτους δύσεις.</l>
<l n="465">
<milestone ed="P" unit="para"/>καὶ μὴν ἀριθμόν, ἔξοχον σοφισμάτων,</l>
<l n="466">ἐξηῦρον  αὐτοῖς, γραμμάτων τε συνθέσεις,</l>
<l n="467">μνήμην  ἁπάντων, μουσομήτορʼ ἐργάνην.</l>
<l n="468">κἄζευξα πρῶτος ἐν ζυγοῖσι κνώδαλα</l>
<l n="469">ζεύγλαισι δουλεύοντα σάγμασὶν  θʼ, ὅπως</l>
<l n="470">θνητοῖς μεγίστων διάδοχοι μοχθημάτων</l>
<l n="471">γένοινθʼ , ὑφʼ ἅρμα τʼ ἤγαγον φιληνίους</l>
<l n="472">ἵππους, ἄγαλμα τῆς ὑπερπλούτου χλιδῆς.</l>
<l n="473">θαλασσόπλαγκτα  δʼ οὔτις ἄλλος ἀντʼ ἐμοῦ</l>
<l n="474">λινόπτερʼ ηὗρε  ναυτίλων  ὀχήματα.</l>
<l n="475">
<milestone ed="P" unit="para"/>τοιαῦτα μηχανήματʼ ἐξευρὼν τάλας</l>
<l n="476">βροτοῖσιν, αὐτὸς οὐκ ἔχω σόφισμʼ ὅτῳ</l>
<l n="477">τῆς νῦν παρούσης πημονῆς ἀπαλλαγῶ.</l>
<milestone ed="p" n="472" unit="card"/>
</sp>
<sp>
<speaker>Χορός</speaker>
<l n="478">πέπονθας αἰκὲς  πῆμʼ· ἀποσφαλεὶς φρενῶν</l>
<l n="479">πλανᾷ, κακὸς δʼ ἰατρὸς ὥς τις ἐς νόσον</l>
<l n="480">πεσὼν ἀθυμεῖς καὶ σεαυτὸν οὐκ ἔχεις</l>
<l n="481">εὑρεῖν ὁποίοις φαρμάκοις ἰάσιμος.</l>
</sp>
<sp>
<speaker>Προμηθεύς</speaker>
<l n="482">τὰ λοιπά μου κλύουσα θαυμάσῃ πλέον,</l>
<l n="483">οἵας τέχνας τε καὶ πόρους ἐμησάμην.</l>
<l n="484">τὸ μὲν μέγιστον, εἴ τις ἐς  νόσον πέσοι,</l>
<l n="485">οὐκ ἦν ἀλέξημʼ οὐδέν, οὔτε  βρώσιμον,</l>
<l n="486">οὐ χριστόν, οὐδὲ πιστόν, ἀλλὰ φαρμάκων</l>
<l n="487">χρείᾳ κατεσκέλλοντο, πρίν γʼ ἐγώ σφισιν</l>
<l n="488">ἔδειξα κράσεις ἠπίων ἀκεσμάτων,</l>
<l n="489">αἷς τὰς ἁπάσας ἐξαμύνονται νόσους.</l>
<l n="490">τρόπους τε πολλοὺς μαντικῆς ἐστοίχισα,</l>
<l n="491">κἄκρινα πρῶτος ἐξ ὀνειράτων ἃ χρὴ</l>
<l n="492">ὕπαρ γενέσθαι, κληδόνας τε δυσκρίτους</l>
<l n="493">ἐγνώρισʼ αὐτοῖς ἐνοδίους τε συμβόλους·</l>
<l n="494">γαμψωνύχων τε πτῆσιν οἰωνῶν σκεθρῶς</l>
<l n="495">διώρισʼ, οἵτινές τε δεξιοὶ φύσιν</l>
<l n="496">εὐωνύμους τε, καὶ δίαιταν ἥντινα</l>
<l n="497">ἔχουσʼ ἕκαστοι, καὶ πρὸς ἀλλήλους τίνες</l>
<l n="498">ἔχθραι τε καὶ στέργηθρα καὶ συνεδρίαι·</l>
<l n="499">σπλάγχνων τε λειότητα, καὶ χροιὰν τίνα</l>
<l n="500">ἔχουσʼ  ἂν εἴη δαίμοσιν πρὸς ἡδονὴν</l>
<l n="501">χολή, λοβοῦ τε ποικίλην εὐμορφίαν.</l>
<l n="502">κνίσῃ τε κῶλα συγκαλυπτὰ καὶ μακρὰν</l>
<l n="503">ὀσφῦν πυρώσας δυστέκμαρτον ἐς τέχνην</l>
<l n="504">ὥδωσα θνητούς, καὶ φλογωπὰ σήματα</l>
<l n="505">ἐξωμμάτωσα, πρόσθεν ὄντʼ ἐπάργεμα.</l>
<l n="506">τοιαῦτα μὲν δὴ ταῦτʼ· ἔνερθε δὲ χθονὸς</l>
<l n="507">κεκρυμμένʼ, ἀνθρώποισιν ὠφελήματα,</l>
<l n="508">χαλκόν, σίδηρον,  ἄργυρον, χρυσόν τε τίς</l>
<l n="509">φήσειεν ἂν πάροιθεν ἐξευρεῖν ἐμοῦ;</l>
<l n="510">οὐδείς, σάφʼ οἶδα, μὴ μάτην φλύσαι θέλων.</l>
<l n="511">βραχεῖ δὲ μύθῳ πάντα  συλλήβδην μάθε,</l>
<l n="512">πᾶσαι τέχναι βροτοῖσιν ἐκ Προμηθέως.</l>
<milestone ed="p" n="507" unit="card"/>
</sp>
<sp>
<speaker>Χορός</speaker>
<l n="513">μή νυν βροτοὺς μὲν ὠφέλει καιροῦ πέρα,</l>
<l n="514">σαυτοῦ δʼ ἀκήδει δυστυχοῦντος. ὡς ἐγὼ</l>
<l n="515">εὔελπίς εἰμι τῶνδέ σʼ ἐκ δεσμῶν ἔτι</l>
<l n="516">λυθέντα μηδὲν μεῖον ἰσχύσειν Διός.</l>
</sp>
<sp>
<speaker>Προμηθεύς</speaker>
<l n="517">οὐ ταῦτα ταύτῃ Μοῖρά πω τελεσφόρος</l>
<l n="518">κρᾶναι πέπρωται, μυρίαις δὲ πημοναῖς</l>
<l n="519">δύαις τε καμφθεὶς ὧδε δεσμὰ φυγγάνω·</l>
<l n="520">τέχνη δʼ ἀνάγκης ἀσθενεστέρα μακρῷ.</l>
</sp>
<sp>
<speaker>Χορός</speaker>
<l n="521">τίς οὖν ἀνάγκης ἐστὶν οἰακοστρόφος;</l>
</sp>
<sp>
<speaker>Προμηθεύς</speaker>
<l n="522">Μοῖραι τρίμορφοι μνήμονές τʼ  Ἐρινύες</l>
</sp>
<sp>
<speaker>Χορός</speaker>
<l n="523">τούτων ἄρα Ζεύς ἐστιν ἀσθενέστερος;</l>
</sp>
<sp>
<speaker>Προμηθεύς</speaker>
<l n="524">οὔκουν ἂν ἐκφύγοι γε τὴν πεπρωμένην.</l>
</sp>
<sp>
<speaker>Χορός</speaker>
<l n="525">τί γὰρ πέπρωται Ζηνὶ πλὴν  ἀεὶ κρατεῖν;</l>
</sp>
<sp>
<speaker>Προμηθεύς</speaker>
<l n="526">τοῦτʼ οὐκέτʼ ἂν  πύθοιο μηδὲ λιπάρει.</l>
</sp>
<sp>
<speaker>Χορός</speaker>
<l n="527">ἦ πού τι σεμνόν ἐστιν ὃ ξυναμπέχεις.</l>
</sp>
<sp>
<speaker>Προμηθεύς</speaker>
<l n="528">ἄλλου λόγου μέμνησθε, τόνδε δʼ οὐδαμῶς</l>
<l n="529">καιρὸς γεγωνεῖν, ἀλλὰ συγκαλυπτέος</l>
<l n="530">ὅσον μάλιστα· τόνδε γὰρ σῴζων ἐγὼ</l>
<l n="531">δεσμοὺς ἀεικεῖς καὶ δύας ἐκφυγγάνω.</l>
<milestone ed="p" n="526" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="532">μηδάμʼ  ὁ πάντα νέμων</l>
<l n="533">θεῖτʼ ἐμᾷ γνώμᾳ κράτος ἀντίπαλον Ζεύς,</l>
<l n="534">μηδʼ ἐλινύσαιμι θεοὺς ὁσίαις θοίναις ποτινισομένα</l>
<l n="535">βουφόνοις παρʼ Ὠκεανοῦ πατρὸς ἄσβεστον πόρον,</l>
<l n="536">μηδʼ  ἀλίτοιμι λόγοις·</l>
<l n="537">ἀλλά μοι τόδʼ ἐμμένοι καὶ μήποτʼ ἐκτακείη·</l>
<milestone ed="p" n="537" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="538">ἁδύ  τι θαρσαλέαις</l>
<l n="539">τὸν μακρὸν τείνειν βίον ἐλπίσι, φαναῖς</l>
<l n="540">θυμὸν ἀλδαίνουσαν ἐν εὐφροσύναις.  φρίσ-</l>
<l n="541">σω δέ σε δερκομένα</l>
<l n="542">μυρίοις μόχθοις διακναιόμενον <add/>.</l>
<l n="543">Ζῆνα γὰρ οὐ τρομέων</l>
<l n="544">ἰδίᾳ γνώμᾳ σέβῃ θνατοὺς ἄγαν, Προμηθεῦ.</l>
<milestone ed="p" n="545" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="545">φέρʼ, ὅπως ἄχαρις χάρις,  ὦ φίλος·</l>
<l n="546">εἰπὲ ποῦ τίς  ἀλκά;</l>
<l n="547">τίς ἐφαμερίων ἄρηξις; οὐδʼ ἐδέρχθης</l>
<l n="548">ὀλιγοδρανίαν ἄκικυν,</l>
<l n="549">ἰσόνειρον, ᾇ τὸ φωτῶν</l>
<l n="550">ἀλαὸν γένος ἐμπεποδισμένον;  οὔποτε <add/>
</l>
<l n="551">τὰν Διὸς ἁρμονίαν θνατῶν παρεξίασι βουλαί.</l>
<milestone ed="p" n="552" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="552">ἔμαθον τάδε σὰς προσιδοῦσʼ  ὀλο-</l>
<l n="553">ὰς τύχας, Προμηθεῦ.</l>
<l n="554">τὸ διαμφίδιον δέ μοι μέλος προσέπτα</l>
<l n="555">τόδʼ  ἐκεῖνό θʼ,  ὅ τʼ  ἀμφὶ λουτρὰ</l>
<l n="556">καὶ λέχος σὸν ὑμεναίουν</l>
<l n="557">ἰότατι γάμων, ὅτε τὰν ὁμοπάτριον ἕδνοις</l>
<l n="558">ἄγαγες Ἡσιόναν πείθὼν  δάμαρτα κοινόλεκτρον.</l>
<milestone ed="p" n="561" unit="card"/>
</sp>
</div>
</div>
<div type="episode">
<div type="anapests">
<sp>
<speaker>Ἰώ</speaker>
<l n="559">τίς γῆ; τί γένος; τίνα φῶ λεύσσειν</l>
<l n="560">τόνδε χαλινοῖς  ἐν πετρίνοισιν</l>
<l n="561">χειμαζόμενον;</l>
<l n="562">τίνος ἀμπλακίας ποινὰς ὀλέκῃ;</l>
<l n="563">σήμηνον ὅποι γῆς ἡ μογερὰ πεπλάνημαι.</l>
<milestone ed="p" n="566" unit="card"/>
</sp>
</div>
<div type="lyric">
<sp>
<speaker>Ἰώ</speaker>
<l n="564">ἆ ἆ, ἒ ἔ,</l>
<l n="565">χρίει τις αὖ με τὰν  τάλαιναν οἶστρος,</l>
<l n="566">εἴδωλον Ἄργου γηγενοῦς, ἄλευʼ ἆ δᾶ· φοβοῦμαι</l>
<l n="567">τὸν μυριωπὸν εἰσορῶσα βούταν.</l>
<l n="568">ὁ δὲ πορεύεται δόλιον ὄμμʼ ἔχων,</l>
<l n="569">ὃν οὐδὲ κατθανόντα γαῖα κεύθει.</l>
<l n="570">ἀλλʼ, ἐμὲ τὰν τάλαιναν</l>
<l n="571">ἐξ ἐνέρων περῶν κυναγετεῖ,  πλανᾷ</l>
<l n="572">τε νῆστιν ἀνὰ τὰν παραλίαν ψάμμαν.</l>
<milestone ed="p" n="575" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Ἰώ</speaker>
<l n="573">ὑπὸ δὲ κηρόπλαστος  ὀτοβεῖ  δόναξ</l>
<l n="574">ἀχέτας ὑπνοδόταν νόμον·</l>
<l n="575">ἰὼ ἰὼ πόποι,  ποῖ  μʼ ἄγουσι τη-</l>
<l n="576">λέπλαγκτοι πλάναι;</l>
<l n="577">τί ποτέ μʼ, ὦ Κρόνιε παῖ, τί ποτε ταῖσδʼ</l>
<l n="578">ἐνέζευξας εὑρὼν ἁμαρτοῦσαν ἐν</l>
<l n="579">πημοναῖσιν;  ἓ ἕ,</l>
<l n="580">οἰστρηλάτῳ δὲ δείματι</l>
<l n="581">δειλαίαν παράκοπον ὧδε τείρεις;</l>
<l n="582">πυρί <add>με </add> φλέξον, ἢ χθονὶ κάλυψον, ἤ</l>
<l n="583">ποντίοις  δάκεσι δὸς βοράν,</l>
<l n="584">μηδέ μοι φθονήσῃς</l>
<l n="585">εὐγμάτων, ἄναξ.</l>
<l n="586">ἄδην με πολύπλανοι πλάναι</l>
<l n="587">γεγυμνάκασιν, οὐδʼ ἔχω μαθεῖν ὅπα</l>
<l n="588">πημονὰς ἀλύξω.</l>
<l n="589">κλύεις φθέγμα τᾶς βούκερω παρθένου;</l>
<milestone ed="p" n="589" unit="card"/>
</sp>
<sp>
<speaker>Προμηθεύς</speaker>
<l n="590">πῶς δʼ οὐ κλύω τῆς οἰστροδινήτου κόρης,</l>
<l n="591">τῆς  Ἰναχείας;  ἣ Διὸς θάλπει κέαρ</l>
<l n="592">ἔρωτι, καὶ νῦν τοὺς ὑπερμήκεις δρόμους</l>
<l n="593">Ἥρᾳ στυγητὸς πρὸς βίαν γυμνάζεται.</l>
<milestone ed="p" n="593" unit="card"/>
</sp>
</div>
<div type="antistrophe" n="1">
<sp>
<speaker>Ἰώ</speaker>
<l n="594">πόθεν ἐμοῦ σὺ πατρὸς ὄνομʼ ἀπύεις;</l>
<l n="595">εἰπέ μοι τᾷ μογερᾷ τίς ὤν;</l>
<l n="596">τίς ἄρα μʼ, ὦ τάλας, τὰν τάλαιναν  ὧδʼ</l>
<l n="597">ἔτυμα προσθροεῖς;</l>
<l n="598">θεόσυτόν  τε νόσον ὠνόμασας, ἃ</l>
<l n="599">μαραίνει με χρίουσα κέντροις, <add>ἰώ</add>,</l>
<l n="600">φοιταλέοισιν  ἓ ἕ·</l>
<l n="601">σκιρτημάτων δὲ νήστισιν</l>
<l n="602">αἰκείαις  λαβρόσυτος  ἦλθον, <add>Ἥρας </add>
</l>
<l n="603">ἐπικότοισι μήδεσι δαμεῖσα.  δυσ-</l>
<l n="604">δαιμόνων δὲ τίνες οἵ, ἓ ἕ,</l>
<l n="605">οἷʼ ἐγὼ μογοῦσιν;</l>
<l n="606">ἀλλά μοι τορῶς</l>
<l n="607">τέκμηρον ὅ τι μʼ  ἐπαμμένει</l>
<l n="608">παθεῖν, τί μῆχαρ,  ἢ τί φάρμακον νόσου,</l>
<l n="609">δεῖξον, εἴπερ οἶσθα·</l>
<l n="610">θρόει, φράζε τᾷ δυσπλάνῳ παρθένῳ.</l>
<milestone ed="p" n="609" unit="card"/>
</sp>
</div>
</div>
<div type="episode">
<sp>
<speaker>Προμηθεύς</speaker>
<l n="611">λέξω τορῶς σοι πᾶν ὅπερ χρῄζεις μαθεῖν,</l>
<l n="612">οὐκ ἐμπλέκων αἰνίγματʼ, ἀλλʼ  ἁπλῷ λόγῳ,</l>
<l n="613">ὥσπερ δίκαιον πρὸς φίλους οἴγειν στόμα.</l>
<l n="614">πυρὸς βροτοῖς δοτῆρʼ ὁρᾷς Προμηθέα.</l>
</sp>
<sp>
<speaker>Ἰώ</speaker>
<l n="615">ὦ κοινὸν ὠφέλημα θνητοῖσιν φανείς,</l>
<l n="616">τλῆμον Προμηθεῦ, τοῦ δίκην πάσχεις τάδε;</l>
</sp>
<sp>
<speaker>Προμηθεύς</speaker>
<l n="617">ἁρμοῖ πέπαυμαι τοὺς ἐμοὺς θρηνῶν πόνους.</l>
</sp>
<sp>
<speaker>Ἰώ</speaker>
<l n="618">οὔκουν πόροις ἂν τήνδε δωρεὰν ἐμοί;</l>
</sp>
<sp>
<speaker>Προμηθεύς</speaker>
<l n="619">λέγʼ ἥντινʼ αἰτῇ·  πᾶν γὰρ ἂν  πύθοιό μου.</l>
</sp>
<sp>
<speaker>Ἰώ</speaker>
<l n="620">σήμηνον ὅστις ἐν φάραγγί σʼ ὤχμασεν.</l>
</sp>
<sp>
<speaker>Προμηθεύς</speaker>
<l n="621">βούλευμα μὲν τὸ Δῖον, Ἡφαίστου δὲ χείρ.</l>
</sp>
<sp>
<speaker>Ἰώ</speaker>
<l n="622">ποινὰς δὲ ποίων ἀμπλακημάτων τίνεις;</l>
</sp>
<sp>
<speaker>Προμηθεύς</speaker>
<l n="623">τοσοῦτον ἀρκῶ σοι σαφηνίσας  μόνον.</l>
</sp>
<sp>
<speaker>Ἰώ</speaker>
<l n="624">καὶ πρός γε τούτοις τέρμα τῆς ἐμῆς πλάνης</l>
<l n="625">δεῖξον, τίς ἔσται τῇ ταλαιπώρῳ χρόνος.</l>
</sp>
<sp>
<speaker>Προμηθεύς</speaker>
<l n="626">τὸ μὴ μαθεῖν σοι κρεῖσσον ἢ μαθεῖν τάδε.</l>
</sp>
<sp>
<speaker>Ἰώ</speaker>
<l n="627">μήτοι με κρύψῃς τοῦθʼ  ὅπερ μέλλω παθεῖν.</l>
</sp>
<sp>
<speaker>Προμηθεύς</speaker>
<l n="628">ἀλλʼ οὐ μεγαίρω τοῦδέ σοι  δωρήματος.</l>
</sp>
<sp>
<speaker>Ἰώ</speaker>
<l n="629">τί δῆτα μέλλεις μὴ οὐ  γεγωνίσκειν τὸ πᾶν;</l>
</sp>
<sp>
<speaker>Προμηθεύς</speaker>
<l n="630">φθόνος μὲν οὐδείς, σὰς δʼ ὀκνῶ θράξαι φρένας.</l>
</sp>
<sp>
<speaker>Ἰώ</speaker>
<l n="631">μή μου προκήδου μᾶσσον ὡς ἐμοὶ γλυκύ.</l>
</sp>
<sp>
<speaker>Προμηθεύς</speaker>
<l n="632">ἐπεὶ προθυμῇ, χρὴ λέγειν. ἄκουε δή.</l>
</sp>
<sp>
<speaker>Χορός</speaker>
<l n="633">μήπω γε· μοῖραν δʼ ἡδονῆς κἀμοὶ πόρε.</l>
<l n="634">τὴν τῆσδε πρῶτον ἱστορήσωμεν νόσον,</l>
<l n="635">αὐτῆς λεγούσης τὰς πολυφθόρους τύχας·</l>
<l n="636">τὰ λοιπὰ δʼ ἄθλων σοῦ διδαχθήτω πάρα.</l>
</sp>
<sp>
<speaker>Προμηθεύς</speaker>
<l n="637">σὸν ἔργον,  Ἰοῖ, ταῖσδʼ ὑπουργῆσαι χάριν,</l>
<l n="638">ἄλλως τε πάντως καὶ κασιγνήταις πατρός.</l>
<l n="639">ὡς τἀποκλαῦσαι κἀποδύρασθαι τύχας</l>
<l n="640">ἐνταῦθʼ, ὅπου  μέλλοι τις οἴσεσθαι δάκρυ</l>
<l n="641">πρὸς τῶν κλυόντων, ἀξίαν τριβὴν ἔχει.</l>
<milestone ed="p" n="640" unit="card"/>
</sp>
<sp>
<speaker>Ἰώ</speaker>
<l n="642">οὐκ οἶδʼ  ὅπως ὑμῖν ἀπιστῆσαί με χρή,</l>
<l n="643">σαφεῖ δὲ μύθῳ πᾶν ὅπερ προσχρῄζετε</l>
<l n="644">πεύσεσθε· καίτοι καὶ λέγουσʼ αἰσχύνομαι</l>
<l n="645">θεόσσυτον χειμῶνα καὶ διαφθορὰν</l>
<l n="646">μορφῆς, ὅθεν μοι σχετλίᾳ προσέπτατο.</l>
<l n="647">
<milestone ed="P" unit="para"/>αἰεὶ γὰρ ὄψεις ἔννυχοι πωλεύμεναι</l>
<l n="648">ἐς παρθενῶνας τοὺς ἐμοὺς παρηγόρουν</l>
<l n="649">λείοισι μύθοις ‘ὦ μέγʼ εὔδαιμον  κόρη,</l>
<l n="650">τί παρθενεύει δαρόν, ἐξόν σοι γάμου</l>
<l n="651">τυχεῖν μεγίστου; Ζεὺς γὰρ ἱμέρου βέλει</l>
<l n="652">πρὸς σοῦ τέθαλπται καὶ συναίρεσθαι Κύπριν</l>
<l n="653">θέλει· σὺ δʼ, ὦ παῖ, μὴ ʼπολακτίσῃς λέχος</l>
<l n="654">τὸ Ζηνός, ἀλλʼ ἔξελθε πρὸς Λέρνης βαθὺν</l>
<l n="655">λειμῶνα, ποίμνας βουστάσεις τε πρὸς πατρός,</l>
<l n="656">ὡς ἂν τὸ Δῖον ὄμμα λωφήσῃ πόθου.’</l>
<l n="657">
<milestone ed="P" unit="para"/>τοιοῖσδε πάσας εὐφρόνας ὀνείρασι</l>
<l n="658">συνειχόμην δύστηνος, ἔστε δὴ πατρὶ</l>
<l n="659">ἔτλην γεγωνεῖν νυκτίφοιτʼ  ὀνείρατα.</l>
<l n="660">ὁ δʼ ἔς τε Πυθὼ κἀπὶ Δωδώνης πυκνοὺς</l>
<l n="661">θεοπρόπους ἴαλλεν, ὡς μάθοι τί χρὴ</l>
<l n="662">δρῶντʼ ἢ λέγοντα δαίμοσιν πράσσειν φίλα.</l>
<l n="663">ἧκον δʼ ἀναγγέλλοντες αἰολοστόμους</l>
<l n="664">χρησμοὺς ἀσήμους δυσκρίτως τʼ εἰρημένους.</l>
<l n="665">τέλος δʼ ἐναργὴς βάξις ἦλθεν Ἰνάχῳ</l>
<l n="666">σαφῶς ἐπισκήπτουσα καὶ μυθουμένη</l>
<l n="667">ἔξω δόμων τε καὶ πάτρας ὠθεῖν ἐμέ,</l>
<l n="668">ἄφετον ἀλᾶσθαι γῆς ἐπʼ ἐσχάτοις ὅροις·</l>
<l n="669">κεἰ μὴ θέλοι, πυρωπὸν  ἐκ Διὸς μολεῖν</l>
<l n="670">κεραυνόν, ὃς πᾶν ἐξαϊστώσοι  γένος.</l>
<l n="671">
<milestone ed="P" unit="para"/>τοιοῖσδε πεισθεὶς Λοξίου μαντεύμασιν</l>
<l n="672">ἐξήλασέν με κἀπέκλῃσε δωμάτων</l>
<l n="673">ἄκουσαν ἄκων· ἀλλʼ ἐπηνάγκαζέ νιν</l>
<l n="674">Διὸς χαλινὸς πρὸς βίαν πράσσειν τάδε.</l>
<l n="675">εὐθὺς δὲ μορφὴ καὶ φρένες διάστροφοι</l>
<l n="676">ἦσαν, κεραστὶς δʼ, ὡς ὁρᾶτʼ, ὀξυστόμῳ</l>
<l n="677">μύωπι χρισθεῖσʼ  ἐμμανεῖ σκιρτήματι</l>
<l n="678">ᾖσσον πρὸς εὔποτόν τε Κερχνείας ῥέος</l>
<l n="679">Λέρνης τε κρήνην · βουκόλος δὲ γηγενὴς</l>
<l n="680">ἄκρατος ὀργὴν Ἄργος ὡμάρτει, πυκνοῖς</l>
<l n="681">ὄσσοις δεδορκὼς τοὺς ἐμοὺς κατὰ στίβους.</l>
<l n="682">ἀπροσδόκητος δʼ αὐτὸν ἀφνίδιος  μόρος</l>
<l n="683">τοῦ ζῆν ἀπεστέρησεν.  οἰστροπλὴξ δʼ ἐγὼ</l>
<l n="684">μάστιγι θείᾳ γῆν πρὸ  γῆς ἐλαύνομαι.</l>
<l n="685">
<milestone ed="P" unit="para"/>κλύεις τὰ πραχθέντʼ· εἰ δʼ ἔχεις εἰπεῖν ὅ τι</l>
<l n="686">λοιπὸν πόνων, σήμαινε· μηδέ μʼ οἰκτίσας</l>
<l n="687">ξύνθαλπε μύθοις ψευδέσιν· νόσημα γὰρ</l>
<l n="688">αἴσχιστον εἶναί φημι συνθέτους λόγους.</l>
<milestone ed="p" n="687" unit="card"/>
</sp>
<div type="lyric">
<sp>
<speaker>Χορός</speaker>
<l n="689">ἔα ἔα, ἄπεχε, φεῦ·</l>
<l n="690">οὔποτʼ οὔποτʼ ηὔχουν  <add>ὧδε </add>  ξένους</l>
<l n="691">μολεῖσθαι λόγους εἰς ἀκοὰν ἐμάν,</l>
<l n="692">οὐδʼ ὧδε δυσθέατα καὶ  δύσοιστα</l>
<l n="693">πήματα, λύματα, <del>δείματα</del>   ἀμ-</l>
<l n="694">φάκει  κέντρῳ τύψειν  ψυχὰν ἐμάν.</l>
<l n="695">ἰὼ <del>ἰὼ</del> μοῖρα μοῖρα,</l>
<l n="696">πέφρικʼ εἰσιδοῦσα  πρᾶξιν Ἰοῦς.</l>
<milestone ed="p" n="696" unit="card"/>
</sp>
<sp>
<speaker>Προμηθεύς</speaker>
<l n="697">πρῴ γε στενάζεις καὶ φόβου πλέα τις εἶ·</l>
<l n="698">ἐπίσχες ἔστʼ ἂν καὶ τὰ λοιπὰ προσμάθῃς.</l>
</sp>
<sp>
<speaker>Χορός</speaker>
<l n="699">λέγʼ, ἐκδίδασκε· τοῖς νοσοῦσί τοι γλυκὺ</l>
<l n="700">τὸ λοιπὸν ἄλγος προυξεπίστασθαι τορῶς.</l>
</sp>
<sp>
<speaker>Προμηθεύς</speaker>
<l n="701">τὴν πρίν γε χρείαν  ἠνύσασθʼ  ἐμοῦ πάρα</l>
<l n="702">κούφως· μαθεῖν γὰρ τῆσδε πρῶτʼ ἐχρῄζετε</l>
<l n="703">τὸν ἀμφʼ ἑαυτῆς ἆθλον ἐξηγουμένης·</l>
<l n="704">τὰ λοιπὰ νῦν ἀκούσαθʼ, οἷα χρὴ πάθη</l>
<l n="705">τλῆναι πρὸς Ἥρας τήνδε τὴν νεάνιδα.</l>
<l n="706">σύ τʼ Ἰνάχειον σπέρμα, τοὺς ἐμοὺς λόγους</l>
<l n="707">θυμῷ βάλʼ, ὡς ἂν τέρματʼ ἐκμάθῃς ὁδοῦ.</l>
<l n="708">
<milestone ed="P" unit="para"/>πρῶτον μὲν ἐνθένδʼ ἡλίου πρὸς ἀντολὰς</l>
<l n="709">στρέψασα σαυτὴν στεῖχʼ ἀνηρότους γύας·</l>
<l n="710">Σκύθας δʼ ἀφίξῃ νομάδας, οἳ πλεκτὰς στέγας</l>
<l n="711">πεδάρσιοι ναίουσʼ  ἐπʼ  εὐκύκλοις ὄχοις</l>
<l n="712">ἑκηβόλοις τόξοισιν ἐξηρτυμένοι·</l>
<l n="713">οἷς μὴ πελάζειν, ἀλλʼ ἁλιστόνοις πόδας</l>
<l n="714">χρίμπτουσα ῥαχίαισιν ἐκπερᾶν χθόνα.</l>
<l n="715">λαιᾶς δὲ χειρὸς οἱ σιδηροτέκτονες</l>
<l n="716">οἰκοῦσι Χάλυβες, οὓς φυλάξασθαί σε χρή.</l>
<l n="717">ἀνήμεροι γὰρ οὐδὲ πρόσπλατοι  ξένοις.</l>
<l n="718">ἥξεις δʼ Ὑβριστὴν ποταμὸν οὐ ψευδώνυμον,</l>
<l n="719">ὃν μὴ περάσῃς, οὐ γὰρ εὔβατος περᾶν,</l>
<l n="720">πρὶν ἂν πρὸς αὐτὸν Καύκασον μόλῃς, ὀρῶν</l>
<l n="721">ὕψιστον, ἔνθα ποταμὸς ἐκφυσᾷ μένος</l>
<l n="722">κροτάφων ἀπʼ αὐτῶν.  ἀστρογείτονας δὲ χρὴ</l>
<l n="723">κορυφὰς ὑπερβάλλουσαν ἐς μεσημβρινὴν</l>
<l n="724">βῆναι κέλευθον, ἔνθʼ, Ἀμαζόνων στρατὸν</l>
<l n="725">ἥξεις στυγάνορʼ, αἳ Θεμίσκυράν ποτε</l>
<l n="726">κατοικιοῦσιν  ἀμφὶ Θερμώδονθʼ, ἵνα</l>
<l n="727">τραχεῖα πόντου Σαλμυδησσία γνάθος</l>
<l n="728">ἐχθρόξενος ναύταισι, μητρυιὰ  νεῶν·</l>
<l n="729">αὗταί σʼ ὁδηγήσουσι καὶ μάλʼ ἀσμένως.</l>
<l n="730">ἰσθμὸν δʼ ἐπʼ αὐταῖς στενοπόροις λίμνης πύλαις</l>
<l n="731">Κιμμερικὸν ἥξεις, ὃν θρασυσπλάγχνως σε χρὴ</l>
<l n="732">λιποῦσαν αὐλῶνʼ ἐκπερᾶν Μαιωτικόν·</l>
<l n="733">ἔσται δὲ θνητοῖς εἰσαεὶ λόγος μέγας</l>
<l n="734">τῆς σῆς πορείας, Βόσπορος δʼ ἐπώνυμος</l>
<l n="735">κεκλήσεται.  λιποῦσα δʼ Εὐρώπης πέδον</l>
<l n="736">ἤπειρον ἥξεις Ἀσιάδʼ·.  ἆρʼ, ὑμῖν δοκεῖ</l>
<l n="737">ὁ τῶν θεῶν τύραννος ἐς τὰ πάνθʼ ὁμῶς</l>
<l n="738">βίαιος εἶναι; τῇδε γὰρ θνητῇ θεὸς</l>
<l n="739">χρῄζων μιγῆναι τάσδʼ ἐπέρριψεν πλάνας.</l>
<l n="740">πικροῦ δʼ ἔκυρσας, ὦ κόρη, τῶν σῶν γάμων</l>
<l n="741">μνηστῆρος.  οὓς γὰρ νῦν ἀκήκοας λόγους,</l>
<l n="742">εἶναι δόκει σοι μηδέπω ʼν  προοιμίοις.</l>
<milestone ed="p" n="742" unit="card"/>
</sp>
<sp>
<speaker>Ἰώ</speaker>
<l n="743">ἰώ μοί μοι, ἒ ἔ.</l>
</sp>
<sp>
<speaker>Προμηθεύς</speaker>
<l n="744">σὺ δʼ αὖ κέκραγας κἀναμυχθίζῃ; τί που</l>
<l n="745">δράσεις, ὅταν τὰ λοιπὰ πυνθάνῃ κακά;</l>
</sp>
<sp>
<speaker>Χορός</speaker>
<l n="746">ἦ γάρ τι λοιπὸν τῇδε πημάτων ἐρεῖς;</l>
</sp>
<sp>
<speaker>Προμηθεύς</speaker>
<l n="747">δυσχείμερόν γε πέλαγος ἀτηρᾶς δύης.</l>
</sp>
<sp>
<speaker>Ἰώ</speaker>
<l n="748">τί δῆτʼ ἐμοὶ ζῆν κέρδος, ἀλλʼ οὐκ ἐν τάχει</l>
<l n="749">ἔρριψʼ ἐμαυτὴν τῆσδʼ ἀπὸ στύφλου πέτρας,</l>
<l n="750">ὅπως πέδοι  σκήψασα τῶν πάντων πόνων</l>
<l n="751">ἀπηλλάγην;  κρεῖσσον γὰρ εἰσάπαξ θανεῖν</l>
<l n="752">ἢ τὰς ἁπάσας ἡμέρας πάσχειν κακῶς.</l>
</sp>
<sp>
<speaker>Προμηθεύς</speaker>
<l n="753">ἦ δυσπετῶς  ἂν τοὺς ἐμοὺς ἄθλους φέροις,</l>
<l n="754">ὅτῳ θανεῖν μέν ἐστιν οὐ πεπρωμένον·</l>
<l n="755">αὕτη γὰρ ἦν ἂν πημάτων ἀπαλλαγή·</l>
<l n="756">νῦν δʼ οὐδέν ἐστι τέρμα μοι προκείμενον</l>
<l n="757">μόχθων, πρὶν ἂν Ζεὺς ἐκπέσῃ τυραννίδος.</l>
</sp>
<sp>
<speaker>Ἰώ</speaker>
<l n="758">ἦ γάρ ποτʼ ἔστιν ἐκπεσεῖν ἀρχῆς Δία;</l>
</sp>
<sp>
<speaker>Προμηθεύς</speaker>
<l n="759">ἥδοιʼ ἄν,  οἶμαι, τήνδʼ ἰδοῦσα συμφοράν.</l>
</sp>
<sp>
<speaker>Ἰώ</speaker>
<l n="760">πῶς δʼ οὐκ ἄν, ἥτις ἐκ Διὸς πάσχω κακῶς;</l>
</sp>
<sp>
<speaker>Προμηθεύς</speaker>
<l n="761">ὡς τοίνυν ὄντων τῶνδέ σοι μαθεῖν  πάρα.</l>
</sp>
<sp>
<speaker>Ἰώ</speaker>
<l n="762">πρὸς τοῦ τύραννα σκῆπτρα συληθήσεται;</l>
</sp>
<sp>
<speaker>Προμηθεύς</speaker>
<l n="763">πρὸς αὐτὸς αὑτοῦ κενοφρόνων βουλευμάτων.</l>
</sp>
<sp>
<speaker>Ἰώ</speaker>
<l n="764">ποίῳ τρόπῳ; σήμηνον, εἰ μή τις βλάβη.</l>
</sp>
<sp>
<speaker>Προμηθεύς</speaker>
<l n="765">γαμεῖ γάμον τοιοῦτον ᾧ ποτʼ ἀσχαλᾷ.</l>
</sp>
<sp>
<speaker>Ἰώ</speaker>
<l n="766">θέορτον, ἢ βρότειον;  εἰ ῥητόν, φράσον.</l>
</sp>
<sp>
<speaker>Προμηθεύς</speaker>
<l n="767">τί δʼ ὅντινʼ·; οὐ γὰρ ῥητὸν αὐδᾶσθαι τόδε.</l>
</sp>
<sp>
<speaker>Ἰώ</speaker>
<l n="768">ἦ πρὸς δάμαρτος ἐξανίσταται θρόνων;</l>
</sp>
<sp>
<speaker>Προμηθεύς</speaker>
<l n="769">ἣ τέξεταί γε παῖδα φέρτερον πατρός.</l>
</sp>
<sp>
<speaker>Ἰώ</speaker>
<l n="770">οὐδʼ ἔστιν αὐτῷ τῆσδʼ ἀποστροφὴ τύχης;</l>
</sp>
<sp>
<speaker>Προμηθεύς</speaker>
<l n="771">οὐ δῆτα, πλὴν ἔγωγʼ ἂν ἐκ δεσμῶν λυθείς.</l>
</sp>
<sp>
<speaker>Ἰώ</speaker>
<l n="772">τίς οὖν ὁ λύσων ἐστὶν ἄκοντος Διός;</l>
</sp>
<sp>
<speaker>Προμηθεύς</speaker>
<l n="773">τῶν σῶν τινʼ αὐτὸν  ἐγγόνων εἶναι χρεών.</l>
</sp>
<sp>
<speaker>Ἰώ</speaker>
<l n="774">πῶς εἶπας; ἦ ʼμὸς παῖς σʼ ἀπαλλάξει κακῶν;</l>
</sp>
<sp>
<speaker>Προμηθεύς</speaker>
<l n="775">τρίτος γε γένναν πρὸς δέκʼ ἄλλαισιν γοναῖς.</l>
</sp>
<sp>
<speaker>Ἰώ</speaker>
<l n="776">ἥδʼ οὐκέτʼ εὐξύμβλητος ἡ χρησμῳδία.</l>
</sp>
<sp>
<speaker>Προμηθεύς</speaker>
<l n="777">καὶ μηδὲ σαυτῆς  ἐκμαθεῖν ζήτει πόνους.</l>
</sp>
<sp>
<speaker>Ἰώ</speaker>
<l n="778">μή μοι προτείνων κέρδος εἶτʼ ἀποστέρει.</l>
</sp>
<sp>
<speaker>Προμηθεύς</speaker>
<l n="779">δυοῖν λόγοιν σε θατέρῳ δωρήσομαι.</l>
</sp>
<sp>
<speaker>Ἰώ</speaker>
<l n="780">ποίοιν; πρόδειξον, αἵρεσίν τʼ ἐμοὶ δίδου.</l>
<milestone ed="p" n="780" unit="card"/>
</sp>
<sp>
<speaker>Προμηθεύς</speaker>
<l n="781">δίδωμʼ· ἑλοῦ γάρ, ἢ πόνων τὰ λοιπά σοι</l>
<l n="782">φράσω σαφηνῶς, ἢ τὸν ἐκλύσοντʼ ἐμέ.</l>
</sp>
<sp>
<speaker>Χορός</speaker>
<l n="783">τούτων σὺ τὴν μὲν τῇδε, τὴν δʼ ἐμοὶ χάριν</l>
<l n="784">θέσθαι θέλησον, μηδʼ ἀτιμάσῃς λόγου·</l>
<l n="785">καὶ τῇδε μὲν γέγωνε τὴν λοιπὴν πλάνην,</l>
<l n="786">ἐμοὶ δὲ τὸν λύσοντα· τοῦτο γὰρ ποθῶ.</l>
</sp>
<sp>
<speaker>Προμηθεύς</speaker>
<l n="787">ἐπεὶ προθυμεῖσθʼ, οὐκ ἐναντιώσομαι</l>
<l n="788">τὸ μὴ οὐ  γεγωνεῖν πᾶν ὅσον προσχρῄζετε.</l>
<l n="789">σοὶ πρῶτον, Ἰοῖ, πολύδονον πλάνην φράσω,</l>
<l n="790">ἣν ἐγγράφου σὺ μνήμοσιν δέλτοις φρενῶν.</l>
<l n="791">
<milestone ed="P" unit="para"/>ὅταν περάσῃς ῥεῖθρον ἠπείροιν  ὅρον,</l>
<l n="792">πρὸς ἀντολὰς φλογῶπας ἡλιοστιβεῖς</l>
<l n="793">
<gap><desc>*</desc></gap>
</l>
<l n="794">πόντου  περῶσα φλοῖσβον, ἔστʼ ἂν ἐξίκῃ</l>
<l n="795">πρὸς Γοργόνεια πεδία Κισθήνης, ἵνα</l>
<l n="796">αἱ Φορκίδες ναίουσι δηναιαὶ κόραι</l>
<l n="797">τρεῖς κυκνόμορφοι, κοινὸν ὄμμʼ  ἐκτημέναι,</l>
<l n="798">μονόδοντες,  ἃς οὔθʼ ἥλιος προσδέρκεται</l>
<l n="799">ἀκτῖσιν οὔθʼ ἡ νύκτερος μήνη ποτέ.</l>
<l n="800">πέλας δʼ ἀδελφαὶ τῶνδε τρεῖς κατάπτεροι,</l>
<l n="801">δρακοντόμαλλοι Γοργόνες βροτοστυγεῖς,</l>
<l n="802">ἃς θνητὸς οὐδεὶς εἰσιδὼν ἕξει πνοάς.</l>
<l n="803">τοιοῦτο μέν σοι τοῦτο φρούριον λέγω·</l>
<l n="804">ἄλλην δʼ ἄκουσον δυσχερῆ θεωρίαν·</l>
<l n="805">ὀξυστόμους  γὰρ Ζηνὸς ἀκραγεῖς κύνας</l>
<l n="806">γρῦπας φύλαξαι, τόν τε μουνῶπα  στρατὸν</l>
<l n="807">Ἀριμασπὸν ἱπποβάμονʼ, οἳ χρυσόρρυτον</l>
<l n="808">οἰκοῦσιν ἀμφὶ νᾶμα Πλούτωνος πόρου·</l>
<l n="809">τούτοις σὺ μὴ πέλαζε.  τηλουρὸν δὲ γῆν</l>
<l n="810">ἥξεις, κελαινὸν φῦλον, οἳ πρὸς ἡλίου</l>
<l n="811">ναίουσι πηγαῖς, ἔνθα ποταμὸς Αἰθίοψ.</l>
<l n="812">τούτου παρʼ ὄχθας ἕρφʼ, ἕως ἂν ἐξίκῃ</l>
<l n="813">καταβασμόν, ἔνθα Βιβλίνων  ὀρῶν ἄπο</l>
<l n="814">ἵησι σεπτὸν Νεῖλος εὔποτον ῥέος.</l>
<l n="815">οὗτός σʼ ὁδώσει  τὴν τρίγωνον ἐς χθόνα</l>
<l n="816">Νειλῶτιν, οὗ δὴ τὴν μακρὰν ἀποικίαν,</l>
<l n="817">Ἰοῖ, πέπρωται σοί τε καὶ τέκνοις κτίσαι.</l>
<l n="818">
<milestone ed="P" unit="para"/>τῶν δʼ εἴ τί σοι ψελλόν τε καὶ δυσεύρετον,</l>
<l n="819">ἐπανδίπλαζε καὶ σαφῶς ἐκμάνθανε·</l>
<l n="820">σχολὴ δὲ πλείων ἢ θέλω πάρεστί μοι.</l>
<milestone ed="p" n="819" unit="card"/>
</sp>
<sp>
<speaker>Χορός</speaker>
<l n="821">εἰ μέν τι τῇδε λοιπὸν ἢ παρειμένον</l>
<l n="822">ἔχεις γεγωνεῖν τῆς πολυφθόρου πλάνης,</l>
<l n="823">λέγʼ· εἰ δὲ πάντʼ εἴρηκας, ἡμῖν αὖ χάριν</l>
<l n="824">δὸς ἥνπερ  αἰτούμεσθα, μέμνησαι δέ που.</l>
</sp>
<sp n="*promhqeu/s">
<speaker>Προμηθεύς</speaker>
<l n="825">τὸ πᾶν πορείας ἥδε τέρμʼ ἀκήκοεν.</l>
<l n="826">ὅπως δʼ ἂν εἰδῇ μὴ μάτην κλύουσά μου,</l>
<l n="827">ἃ πρὶν μολεῖν δεῦρʼ  ἐκμεμόχθηκεν φράσω,</l>
<l n="828">τεκμήριον τοῦτʼ αὐτὸ δοὺς μύθων ἐμῶν.</l>
<l n="829">
<milestone ed="P" unit="para"/>ὄχλον μὲν οὖν τὸν πλεῖστον ἐκλείψω λόγων,</l>
<l n="830">πρὸς αὐτὸ δʼ εἶμι τέρμα σῶν πλανημάτων.</l>
<l n="831">
<milestone ed="P" unit="para"/>ἐπεὶ γὰρ ἦλθες πρὸς Μολοσσὰ γάπεδα,</l>
<l n="832">τὴν αἰπύνωτόν τʼ ἀμφὶ Δωδώνην, ἵνα</l>
<l n="833">μαντεῖα θᾶκός  τʼ  ἐστὶ Θεσπρωτοῦ Διός,</l>
<l n="834">τέρας τʼ ἄπιστον, αἱ προσήγοροι δρύες,</l>
<l n="835">ὑφʼ ὧν σὺ λαμπρῶς κοὐδὲν αἰνικτηρίως</l>
<l n="836">προσηγορεύθης ἡ Διὸς κλεινὴ δάμαρ</l>
<l n="837">μέλλουσʼ ἔσεσθαι. τῶνδε προσσαίνει σέ τι ;</l>
<l n="838">ἐντεῦθεν οἰστρήσασα τὴν παρακτίαν</l>
<l n="839">κέλευθον ᾖξας πρὸς μέγαν κόλπον Ῥέας,</l>
<l n="840">ἀφʼ οὗ παλιμπλάγκτοισι χειμάζῃ δρόμοις·</l>
<l n="841">χρόνον δὲ τὸν μέλλοντα πόντιος μυχός,</l>
<l n="842">σαφῶς ἐπίστασʼ, Ἰόνιος κεκλήσεται,.</l>
<l n="843">τῆς σῆς πορείας μνῆμα τοῖς πᾶσιν βροτοῖς.</l>
<l n="844">
<milestone ed="P" unit="para"/>σημεῖά σοι τάδʼ ἐστὶ τῆς ἐμῆς φρενός,</l>
<l n="845">ὡς δέρκεται πλέον τι τοῦ πεφασμένου.</l>
<l n="846">τὰ λοιπὰ δʼ ὑμῖν τῇδέ τʼ ἐς κοινὸν φράσω,</l>
<l n="847">ἐς ταὐτὸν ἐλθὼν τῶν πάλαι λόγων ἴχνος.</l>
<milestone ed="p" n="846" unit="card"/>
<l n="848">
<milestone ed="P" unit="para"/>ἔστιν πόλις Κάνωβος ἐσχάτη χθονός,</l>
<l n="849">Νείλου πρὸς αὐτῷ στόματι καὶ προσχώματι·</l>
<l n="850">ἐνταῦθα δή σε Ζεὺς τίθησιν  ἔμφρονα</l>
<l n="851">ἐπαφῶν ἀταρβεῖ χειρὶ καὶ θιγὼν μόνον.</l>
<l n="852">ἐπώνυμον δὲ τῶν Διὸς γεννημάτων</l>
<l n="853">τέξεις κελαινὸν Ἔπαφον, ὃς καρπώσεται</l>
<l n="854">ὅσην πλατύρρους Νεῖλος ἀρδεύει χθόνα·</l>
<l n="855">πέμπτη δʼ ἀπʼ αὐτοῦ γέννα πεντηκοντάπαις</l>
<l n="856">πάλιν πρὸς Ἄργος οὐχ ἑκοῦσʼ ἐλεύσεται</l>
<l n="857">θηλύσπορος, φεύγουσα συγγενῆ γάμον</l>
<l n="858">ἀνεψιῶν· οἱ δʼ ἐπτοημένοι φρένας,</l>
<l n="859">κίρκοι πελειῶν οὐ μακρὰν λελειμμένοι,</l>
<l n="860">ἥξουσι θηρεύοντες  οὐ θηρασίμους</l>
<l n="861">γάμους, φθόνον δὲ σωμάτων ἕξει θεός·</l>
<l n="862">Πελασγία δὲ δέξεται θηλυκτόνῳ</l>
<l n="863">Ἄρει, δαμέντων νυκτιφρουρήτῳ θράσει.</l>
<l n="864">γυνὴ γὰρ ἄνδρʼ ἕκαστον αἰῶνος στερεῖ,</l>
<l n="865">δίθηκτον ἐν σφαγαῖσι βάψασα ξίφος·</l>
<l n="866">τοιάδʼ ἐπʼ  ἐχθροὺς τοὺς ἐμοὺς ἔλθοι Κύπρις.</l>
<l n="867">μίαν δὲ παίδων ἵμερος θέλξει τὸ μὴ</l>
<l n="868">κτεῖναι σύνευνον, ἀλλʼ ἀπαμβλυνθήσεται</l>
<l n="869">γνώμην· δυοῖν δὲ θάτερον βουλήσεται,</l>
<l n="870">κλύειν ἄναλκις μᾶλλον ἢ μιαιφόνος·</l>
<l n="871">αὕτη κατʼ Ἄργος βασιλικὸν τέξει γένος.</l>
<l n="872">μακροῦ λόγου δεῖ ταῦτʼ  ἐπεξελθεῖν τορῶς.</l>
<l n="873">σπορᾶς γε μὴν ἐκ τῆσδε φύσεται θρασὺς</l>
<l n="874">τόξοισι κλεινός,  ὃς πόνων ἐκ τῶνδʼ ἐμὲ</l>
<l n="875">λύσει.  τοιόνδε χρησμὸν ἡ παλαιγενὴς</l>
<l n="876">μήτηρ ἐμοὶ διῆλθε Τιτανὶς Θέμις·</l>
<l n="877">ὅπως δὲ χὤπη, ταῦτα δεῖ μακροῦ λόγου</l>
<l n="878">εἰπεῖν, σύ τʼ οὐδὲν ἐκμαθοῦσα κερδανεῖς.</l>
</sp>
<milestone ed="p" n="877" unit="card"/>
</div>
<div type="anapests">
<sp>
<speaker>Ἰώ</speaker>
<l n="879">ἐλελεῦ ἐλελεῦ,</l>
<l n="880">ὑπό μʼ αὖ σφάκελος καὶ φρενοπληγεῖς</l>
<l n="881">μανίαι θάλπουσʼ, οἴστρου δʼ ἄρδις</l>
<l n="882">χρίει μʼ  ἄπυρος·</l>
<l n="883">κραδία  δὲ φόβῳ φρένα λακτίζει.</l>
<l n="884">τροχοδινεῖται δʼ ὄμμαθʼ ἑλίγδην,</l>
<l n="885">ἔξω δὲ δρόμου φέρομαι λύσσης</l>
<l n="886">πνεύματι μάργῳ, γλώσσης ἀκρατής·</l>
<l n="887">θολεροὶ δὲ λόγοι παίουσʼ  εἰκῆ</l>
<l n="888">στυγνῆς πρὸς κύμασιν ἄτης.</l>
<milestone ed="p" n="887" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="889">ἦ σοφὸς ἦ σοφὸς <del>ἦν</del>  ὃς</l>
<l n="890">πρῶτος ἐν γνώμᾳ τόδʼ ἐβάστασε καὶ γλώσ-</l>
<l n="891">σᾳ διεμυθολόγησεν,</l>
<l n="892">ὡς τὸ κηδεῦσαι καθʼ ἑαυτὸν ἀριστεύει μακρῷ,</l>
<l n="893">καὶ μήτε τῶν πλούτῳ διαθρυπτομένων</l>
<l n="894">μήτε τῶν γέννᾳ μεγαλυνομένων</l>
<l n="895">ὄντα χερνήταν ἐραστεῦσαι γάμων.</l>
<milestone ed="p" n="894" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="896">μήποτε μήποτέ μʼ, ὦ</l>
<l n="897">
<add>πότνιαι</add>   Μοῖραι, λεχέων Διὸς εὐνά-</l>
<l n="898">τειραν ἴδοισθε πέλουσαν·</l>
<l n="899">μηδὲ πλαθείην γαμέτᾳ  τινὶ τῶν ἐξ οὐρανοῦ.</l>
<l n="900">ταρβῶ γὰρ ἀστεργάνορα παρθενίαν</l>
<l n="901">εἰσορῶσʼ Ἰοῦς ἀμαλαπτομέναν</l>
<l n="902">δυσπλάνοις  Ἥρας ἀλατείαις πόνων.</l>
<milestone ed="p" n="901" unit="card"/>
</sp>
</div>
<div type="epode">
<sp>
<speaker>Χορός</speaker>
<l n="903">ἐμοὶ δʼ  ὅτε   μὲν ὁμαλὸς ὁ γάμος,</l>
<l n="904">ἄφοβος· <del>οὐ δέδια·</del>  μηδὲ κρεισσόνων θεῶν</l>
<l n="905">ἔρως ἄφυκτον ὄμμα προσδράκοι  με.</l>
<l n="906">ἀπόλεμος ὅδε γʼ ὁ πόλεμος, ἄπορα πόριμος·</l>
<l n="907">οὐδʼ  ἔχω τίς ἂν γενοίμαν.</l>
<l n="908">τὰν Διὸς γὰρ οὐχ ὁρῶ</l>
<l n="909">μῆτιν ὅπα φύγοιμʼ ἄν.</l>
<milestone ed="p" n="907" unit="card"/>
</sp>
</div>
</div>
<div type="episode">
<sp>
<speaker>Προμηθεύς</speaker>
<l n="910">ἦ μὴν ἔτι Ζεύς, καίπερ αὐθάδης φρενῶν,</l>
<l n="911">ἔσται ταπεινός, οἷον ἐξαρτύεται</l>
<l n="912">γάμον γαμεῖν, ὃς αὐτὸν ἐκ τυραννίδος</l>
<l n="913">θρόνων τʼ  ἄιστον ἐκβαλεῖ· πατρὸς δʼ  ἀρὰ</l>
<l n="914">Κρόνου τότʼ  ἤδη παντελῶς κρανθήσεται,</l>
<l n="915">ἣν ἐκπίτνων ἠρᾶτο δηναιῶν  θρόνων.</l>
<l n="916">τοιῶνδε μόχθων ἐκτροπὴν οὐδεὶς θεῶν</l>
<l n="917">δύναιτʼ ἂν αὐτῷ πλὴν ἐμοῦ δεῖξαι σαφῶς.</l>
<l n="918">ἐγὼ τάδʼ  οἶδα χᾦ τρόπῳ.  πρὸς ταῦτά νυν</l>
<l n="919">θαρσῶν καθήσθω τοῖς πεδαρσίοις κτύποις</l>
<l n="920">πιστός,  τινάσσων τʼ ἐν χεροῖν πύρπνουν βέλος.</l>
<l n="921">οὐδὲν γὰρ αὐτῷ ταῦτʼ ἐπαρκέσει τὸ μὴ οὐ</l>
<l n="922">πεσεῖν ἀτίμως πτώματʼ οὐκ ἀνασχετά·</l>
<l n="923">τοῖον παλαιστὴν νῦν παρασκευάζεται</l>
<l n="924">ἐπʼ αὐτὸς αὑτῷ, δυσμαχώτατον τέρας·</l>
<l n="925">ὃς δὴ κεραυνοῦ κρείσσονʼ εὑρήσει  φλόγα,</l>
<l n="926">βροντῆς θʼ ὑπερβάλλοντα καρτερὸν κτύπον·</l>
<l n="927">θαλασσίαν τε γῆς τινάκτειραν νόσον</l>
<l n="928">τρίαιναν, αἰχμὴν τὴν Ποσειδῶνος, σκεδᾷ.</l>
<l n="929">πταίσας δὲ τῷδε πρὸς κακῷ  μαθήσεται</l>
<l n="930">ὅσον τό τʼ ἄρχειν καὶ τὸ δουλεύειν δίχα.</l>
</sp>
<sp>
<speaker>Χορός</speaker>
<l n="931">σύ θην ἃ χρῄζεις, ταῦτʼ ἐπιγλωσσᾷ Διός.</l>
</sp>
<sp>
<speaker>Προμηθεύς</speaker>
<l n="932">ἅπερ τελεῖται, πρὸς δʼ ἃ βούλομαι λέγω.</l>
</sp>
<sp>
<speaker>Χορός</speaker>
<l n="933">καὶ προσδοκᾶν χρὴ δεσπόσειν Ζηνός τινα;</l>
</sp>
<sp>
<speaker>Προμηθεύς</speaker>
<l n="934">καὶ τῶνδέ γʼ, ἕξει δυσλοφωτέρους πόνους.</l>
</sp>
<sp>
<speaker>Χορός</speaker>
<l n="935">πῶς δʼ  οὐχὶ ταρβεῖς τοιάδʼ ἐκρίπτων ἔπη;</l>
</sp>
<sp>
<speaker>Προμηθεύς</speaker>
<l n="936">τί δʼ ἂν  φοβοίμην ᾧ θανεῖν οὐ μόρσιμον;</l>
</sp>
<sp>
<speaker>Χορός</speaker>
<l n="937">ἀλλʼ ἆθλον ἄν σοι τοῦδʼ ἔτʼ  ἀλγίω πόροι.</l>
</sp>
<sp>
<speaker>Προμηθεύς</speaker>
<l n="938">ὁ δʼ οὖν ποιείτω· πάντα προσδοκητά μοι.</l>
</sp>
<sp>
<speaker>Χορός</speaker>
<l n="939">οἱ προσκυνοῦντες τὴν Ἀδράστειαν σοφοί.</l>
</sp>
<sp>
<speaker>Προμηθεύς</speaker>
<l n="940">σέβου, προσεύχου, θῶπτε  τὸν κρατοῦντʼ ἀεί.</l>
<l n="941">ἐμοὶ δʼ ἔλασσον Ζηνὸς ἢ μηδὲν μέλει.</l>
<l n="942">δράτω, κρατείτω τόνδε τὸν βραχὺν χρόνον,</l>
<l n="943">ὅπως θέλει· δαρὸν γὰρ οὐκ ἄρξει θεοῖς.</l>
<l n="944">ἀλλʼ εἰσορῶ γὰρ τόνδε τὸν Διὸς τρόχιν,</l>
<l n="945">τὸν τοῦ τυράννου τοῦ νέου διάκονον·</l>
<l n="946">πάντως τι καινὸν ἀγγελῶν ἐλήλυθεν.</l>
<milestone ed="p" n="944" unit="card"/>
</sp>
<sp>
<speaker>Ἑρμῆς</speaker>
<l n="947">σὲ τὸν σοφιστήν, τὸν πικρῶς ὑπέρπικρον,</l>
<l n="948">τὸν ἐξαμαρτόντʼ  εἰς θεοὺς ἐφημέροις</l>
<l n="949">πορόντα τιμάς, τὸν πυρὸς κλέπτην λέγω·</l>
<l n="950">πατὴρ ἄνωγέ σʼ οὕστινας κομπεῖς γάμους</l>
<l n="951">αὐδᾶν, πρὸς ὧν  ἐκεῖνος ἐκπίπτει κράτους.</l>
<l n="952">καὶ ταῦτα μέντοι μηδὲν αἰνικτηρίως,</l>
<l n="953">ἀλλʼ αὔθʼ ἕκαστα φράζε· μηδέ μοι διπλᾶς</l>
<l n="954">ὁδούς, Προμηθεῦ, προσβάλῃς· ὁρᾷς δʼ ὅτι</l>
<l n="955">Ζεὺς τοῖς τοιούτοις οὐχὶ μαλθακίζεται.</l>
</sp>
<sp>
<speaker>Προμηθεύς</speaker>
<l n="956">σεμνόστομός γε καὶ φρονήματος πλέως</l>
<l n="957">ὁ μῦθός ἐστιν, ὡς θεῶν ὑπηρέτου.</l>
<l n="958">νέον νέοι κρατεῖτε καὶ δοκεῖτε δὴ</l>
<l n="959">ναίειν ἀπενθῆ πέργαμʼ· οὐκ ἐκ τῶνδʼ ἐγὼ</l>
<l n="960">δισσοὺς τυράννους ἐκπεσόντας ᾐσθόμην;</l>
<l n="961">τρίτον δὲ τὸν νῦν κοιρανοῦντʼ ἐπόψομαι</l>
<l n="962">αἴσχιστα καὶ τάχιστα.  μή τί σοι δοκῶ</l>
<l n="963">ταρβεῖν ὑποπτήσσειν τε τε τοὺς νέους θεούς;</l>
<l n="964">πολλοῦ γε καὶ τοῦ παντὸς ἐλλείπω.  σὺ δὲ</l>
<l n="965">κέλευθον ἥνπερ ἦλθες ἐγκόνει πάλιν·</l>
<l n="966">πεύσῃ γὰρ οὐδὲν ὧν ἀνιστορεῖς ἐμέ.</l>
<milestone ed="p" n="964" unit="card"/>
</sp>
<sp>
<speaker>Ἑρμῆς</speaker>
<l n="967">τοιοῖσδε μέντοι καὶ πρὶν αὐθαδίσμασιν</l>
<l n="968">ἐς τάσδε σαυτὸν πημονὰς καθώρμισας.</l>
</sp>
<sp>
<speaker>Προμηθεύς</speaker>
<l n="969">τῆς σῆς λατρείας τὴν ἐμὴν δυσπραξίαν,</l>
<l n="970">σαφῶς ἐπίστασʼ, οὐκ ἂν ἀλλάξαιμʼ ἐγώ.</l>
</sp>
<sp>
<speaker>Ἑρμῆς</speaker>
<l n="971">κρεῖσσον γὰρ οἶμαι τῇδε λατρεύειν πέτρᾳ</l>
<l n="972">ἢ πατρὶ φῦναι  Ζηνὶ πιστὸν  ἄγγελον.</l>
</sp>
<sp>
<speaker>Προμηθεύς</speaker>
<l n="973">οὕτως ὑβρίζειν τοὺς ὑβρίζοντας χρεών.</l>
</sp>
<sp>
<speaker>Ἑρμῆς</speaker>
<l n="974">χλιδᾶν ἔοικας τοῖς παροῦσι πράγμασι.</l>
</sp>
<sp>
<speaker>Προμηθεύς</speaker>
<l n="975">χλιδῶ; χλιδῶντας ὧδε τοὺς ἐμοὺς ἐγὼ</l>
<l n="976">ἐχθροὺς ἴδοιμι· καὶ σὲ δʼ ἐν τούτοις λέγω.</l>
</sp>
<sp>
<speaker>Ἑρμῆς</speaker>
<l n="977">ἦ κἀμὲ γάρ τι συμφοραῖς ἐπαιτιᾷ;</l>
</sp>
<sp>
<speaker>Προμηθεύς</speaker>
<l n="978">ἁπλῷ λόγῳ τοὺς πάντας ἐχθαίρω θεούς,</l>
<l n="979">ὅσοι παθόντες εὖ κακοῦσί μʼ ἐκδίκως.</l>
</sp>
<sp>
<speaker>Ἑρμῆς</speaker>
<l n="980">κλύω σʼ ἐγὼ μεμηνότʼ οὐ σμικρὰν  νόσον.</l>
</sp>
<sp>
<speaker>Προμηθεύς</speaker>
<l n="981">νοσοῖμʼ ἄν, εἰ νόσημα τοὺς ἐχθροὺς στυγεῖν.</l>
</sp>
<sp>
<speaker>Ἑρμῆς</speaker>
<l n="982">εἴης φορητὸς οὐκ ἄν, εἰ πράσσοις καλῶς.</l>
</sp>
<sp>
<speaker>Προμηθεύς</speaker>
<l n="983">
<add>ὤμοι.</add>
</l>
</sp>
<sp>
<speaker>Ἑρμῆς</speaker>
<l n="984">ὤμοι; τόδε Ζεὺς τοὔπος οὐκ ἐπίσταται.</l>
</sp>
<sp>
<speaker>Προμηθεύς</speaker>
<l n="985">ἀλλʼ ἐκδιδάσκει πάνθʼ ὁ γηράσκων χρόνος.</l>
</sp>
<sp>
<speaker>Ἑρμῆς</speaker>
<l n="986">καὶ μὴν σύ γʼ οὔπω σωφρονεῖν ἐπίστασαι.</l>
</sp>
<sp>
<speaker>Προμηθεύς</speaker>
<l n="987">σὲ γὰρ προσηύδων οὐκ ἂν ὄνθʼ ὑπηρέτην.</l>
</sp>
<sp>
<speaker>Ἑρμῆς</speaker>
<l n="988">ἐρεῖν ἔοικας οὐδὲν ὧν χρῄζει πατήρ.</l>
</sp>
<sp>
<speaker>Προμηθεύς</speaker>
<l n="989">καὶ μὴν ὀφείλων γʼ ἂν τίνοιμʼ  αὐτῷ χάριν.</l>
</sp>
<sp>
<speaker>Ἑρμῆς</speaker>
<l n="990">ἐκερτόμησας δῆθεν ὡς παῖδʼ ὄντα με.</l>
</sp>
<sp>
<speaker>Προμηθεύς</speaker>
<l n="991">οὐ γὰρ σὺ παῖς τε κἄτι τοῦδʼ ἀνούστερος</l>
<l n="992">εἰ προσδοκᾷς ἐμοῦ τι πεύσεσθαι  πάρα;</l>
<l n="993">οὐκ ἔστιν αἴκισμʼ οὐδὲ μηχάνημʼ ὅτῳ</l>
<l n="994">προτρέψεταί   με Ζεὺς γεγωνῆσαι τάδε,</l>
<l n="995">πρὶν ἂν χαλασθῇ δεσμὰ λυμαντήρια.</l>
<l n="996">πρὸς ταῦτα ῥιπτέσθω μὲν αἰθαλοῦσσα  φλόξ,</l>
<l n="997">λευκοπτέρῳ δὲ νιφάδι καὶ βροντήμασι</l>
<l n="998">χθονίοις κυκάτω πάντα καὶ ταρασσέτω.</l>
<l n="999">γνάμψει  γὰρ οὐδὲν τῶνδέ μʼ ὥστε καὶ φράσαι</l>
<l n="1000">πρὸς οὗ χρεών νιν ἐκπεσεῖν τυραννίδος.</l>
</sp>
<sp>
<speaker>Ἑρμῆς</speaker>
<l n="1001">ὅρα νυν  εἴ σοι ταῦτʼ ἀρωγὰ φαίνεται.</l>
</sp>
<sp>
<speaker>Προμηθεύς</speaker>
<l n="1002">ὦπται  πάλαι δὴ καὶ βεβούλευται τάδε.</l>
</sp>
<sp>
<speaker>Ἑρμῆς</speaker>
<l n="1003">τόλμησον, ὦ μάταιε, τόλμησόν ποτε</l>
<l n="1004">πρὸς τὰς παρούσας πημονὰς ὀρθῶς φρονεῖν,</l>
</sp>
<sp>
<speaker>Προμηθεύς</speaker>
<l n="1005">ὀχλεῖς μάτην με κῦμʼ ὅπως παρηγορῶν.</l>
<l n="1006">εἰσελθέτω σε μήποθʼ  ὡς ἐγὼ Διὸς</l>
<l n="1007">γνώμην φοβηθεὶς θηλύνους γενήσομαι,</l>
<l n="1008">καὶ λιπαρήσω τὸν μέγα στυγούμενον</l>
<l n="1009">γυναικομίμοις ὑπτιάσμασιν χερῶν</l>
<l n="1010">λῦσαί με δεσμῶν τῶνδε· τοῦ παντὸς δέω.</l>
<milestone ed="p" n="1007" unit="card"/>
</sp>
<sp>
<speaker>Ἑρμῆς</speaker>
<l n="1011">λέγων ἔοικα πολλὰ καὶ μάτην ἐρεῖν·</l>
<l n="1012">τέγγῃ γὰρ οὐδὲν οὐδὲ μαλθάσσῃ λιταῖς</l>
<l n="1013">ἐμαῖς· δακὼν δὲ στόμιον ὡς νεοζυγὴς</l>
<l n="1014">πῶλος βιάζῃ καὶ πρὸς ἡνίας μάχῃ.</l>
<l n="1015">ἀτὰρ σφοδρύνῃ γʼ ἀσθενεῖ σοφίσματι·</l>
<l n="1016">αὐθαδία γὰρ τῷ φρονοῦντι μὴ καλῶς</l>
<l n="1017">αὐτὴ καθʼ αὑτὴν οὐδενὸς μεῖζον σθένει.</l>
<l n="1018">σκέψαι δʼ, ἐὰν μὴ τοῖς ἐμοῖς πεισθῇς λόγοις,</l>
<l n="1019">οἷός σε χειμὼν καὶ κακῶν τρικυμία</l>
<l n="1020">ἔπεισʼ ἄφυκτος · πρῶτα μὲν γὰρ ὀκρίδα</l>
<l n="1021">φάραγγα βροντῇ καὶ κεραυνίᾳ φλογὶ</l>
<l n="1022">πατὴρ σπαράξει τήνδε, καὶ κρύψει δέμας</l>
<l n="1023">τὸ σόν, πετραία δʼ ἀγκάλη σε βαστάσει.</l>
<l n="1024">μακρὸν δὲ μῆκος ἐκτελευτήσας χρόνου</l>
<l n="1025">ἄψορρον ἥξεις εἰς φάος· Διὸς δέ τοί</l>
<l n="1026">πτηνὸς κύων, δαφοινὸς αἰετός, λάβρως</l>
<l n="1027">διαρταμήσει σώματος μέγα ῥάκος,</l>
<l n="1028">ἄκλητος ἕρπων δαιταλεὺς πανήμερος,</l>
<l n="1029">κελαινόβρωτον δʼ  ἧπαρ ἐκθοινήσεται.</l>
<l n="1030">
<milestone ed="P" unit="para"/>τοιοῦδε μόχθου τέρμα μή τι  προσδόκα,</l>
<l n="1031">πρὶν ἂν θεῶν τις διάδοχος τῶν σῶν πόνων</l>
<l n="1032">φανῇ, θελήσῃ τʼ εἰς ἀναύγητον μολεῖν</l>
<l n="1033">Ἅιδην κνεφαῖά τʼ ἀμφὶ Ταρτάρου βάθη.</l>
<l n="1034">
<milestone ed="P" unit="para"/>πρὸς ταῦτα βούλευʼ· ὡς ὅδʼ  οὐ πεπλασμένος</l>
<l n="1035">ὁ κόμπος, ἀλλὰ καὶ λίαν εἰρημένος ·</l>
<l n="1036">ψευδηγορεῖν γὰρ οὐκ ἐπίσταται στόμα</l>
<l n="1037">τὸ Δῖον, ἀλλὰ πᾶν ἔπος τελεῖ·  σὺ δὲ</l>
<l n="1038">πάπταινε καὶ φρόντιζε, μηδʼ αὐθαδίαν</l>
<l n="1039">εὐβουλίας ἀμείνονʼ  ἡγήσῃ ποτέ.</l>
</sp>
<sp>
<speaker>Χορός</speaker>
<l n="1040">ἡμῖν μὲν Ἑρμῆς οὐκ ἄκαιρα φαίνεται</l>
<l n="1041">λέγειν. ἄνωγε γάρ σε τὴν αὐθαδίαν</l>
<l n="1042">μεθέντʼ ἐρευνᾶν τὴν σοφὴν εὐβουλίαν.</l>
<l n="1043">πιθοῦ· σοφῷ γὰρ αἰσχρὸν ἐξαμαρτάνειν.</l>
<milestone ed="p" n="1040" unit="card"/>
</sp>
<div type="anapests">
<sp>
<speaker>Προμηθεύς</speaker>
<l n="1044">εἰδότι τοί μοι τάσδʼ ἀγγελίας</l>
<l n="1045">ὅδʼ ἐθώυξεν· πάσχειν δὲ κακῶς</l>
<l n="1046">ἐχθρὸν ὑπʼ ἐχθρῶν οὐδὲν ἀεικές.</l>
<l n="1047">πρὸς ταῦτʼ  ἐπʼ  ἐμοὶ ῥιπτέσθω  μὲν</l>
<l n="1048">πυρὸς ἀμφήκης βόστρυχος, αἰθὴρ δʼ</l>
<l n="1049">ἐρεθιζέσθω βροντῇ σφακέλῳ τʼ</l>
<l n="1050">ἀγρίων ἀνέμων· χθόνα δʼ ἐκ πυθμένων</l>
<l n="1051">αὐταῖς ῥίζαις πνεῦμα κραδαίνοι,</l>
<l n="1052">κῦμα δὲ πόντου τραχεῖ ῥοθίῳ</l>
<l n="1053">συγχώσειεν τῶν  οὐρανίων</l>
<l n="1054">ἄστρων διόδους· εἴς τε κελαινὸν</l>
<l n="1055">Τάρταρον ἄρδην ῥίψειε δέμας</l>
<l n="1056">τοὐμὸν ἀνάγκης στερραῖς δίναις·</l>
<l n="1057">πάντως ἐμέ γʼ οὐ θανατώσει.</l>
</sp>
</div>
<div type="anapests">
<sp>
<speaker>Ἑρμῆς</speaker>
<l n="1058">τοιάδε μέντοι τῶν φρενοπλήκτων</l>
<l n="1059">βουλεύματʼ  ἔπη τʼ  ἔστιν ἀκοῦσαι.</l>
<l n="1060">τί γὰρ ἐλλείπει μὴ <add>οὐ</add>  παραπαίειν</l>
<l n="1061">ἡ τοῦδʼ εὐχή; τί χαλᾷ μανιῶν;</l>
<l n="1062">ἀλλʼ οὖν ὑμεῖς γʼ αἱ  πημοσύναις</l>
<l n="1063">συγκάμνουσαι ταῖς τοῦδε τόπων</l>
<l n="1064">μετά ποι  χωρεῖτʼ  ἐκ τῶνδε θοῶς,</l>
<l n="1065">μὴ φρένας ὑμῶν ἠλιθιώσῃ</l>
<l n="1066">βροντῆς μύκημʼ ἀτέραμνον.</l>
</sp>
</div>
<div type="anapests">
<sp>
<speaker>Χορός</speaker>
<l n="1067">ἄλλο τι φώνει καὶ παραμυθοῦ μʼ</l>
<l n="1068">ὅ τι καὶ πείσεις· οὐ γὰρ δή που</l>
<l n="1069">τοῦτό γε τλητὸν παρέσυρας ἔπος.</l>
<l n="1070">πῶς με κελεύεις κακότητʼ ἀσκεῖν;</l>
<l n="1071">μετὰ τοῦδʼ ὅ τι χρὴ πάσχειν ἐθέλω·</l>
<l n="1072">τοὺς προδότας γὰρ μισεῖν ἔμαθον,</l>
<l n="1073">κοὐκ ἔστι νόσος</l>
<l n="1074">τῆσδʼ  ἥντινʼ  ἀπέπτυσα μᾶλλον.</l>
</sp>
</div>
<div type="anapests">
<sp>
<speaker>Ἑρμῆς</speaker>
<l n="1075">ἀλλʼ οὖν μέμνησθʼ ἁγὼ  προλέγω</l>
<l n="1076">μηδὲ πρὸς ἄτης θηραθεῖσαι</l>
<l n="1077">μέμψησθε τύχην, μηδέ ποτʼ εἴπηθʼ</l>
<l n="1078">ὡς Ζεὺς ὑμᾶς εἰς ἀπρόοπτον</l>
<l n="1079">πῆμʼ  εἰσέβαλεν· μὴ δῆτʼ αὐταὶ δʼ</l>
<l n="1080">ὑμᾶς αὐτάς. εἰδυῖαι γὰρ</l>
<l n="1081">κοὐκ ἐξαίφνης οὐδὲ λαθραίως</l>
<l n="1082">εἰς ἀπέρατον  δίκτυον ἄτης</l>
<l n="1083">ἐμπλεχθήσεσθʼ ὑπʼ ἀνοίας.</l>
<milestone ed="p" n="1080" unit="card"/>
</sp>
<sp>
<speaker>Προμηθεύς</speaker>
<l n="1084">καὶ μὴν ἔργῳ κοὐκέτι μύθῳ</l>
<l n="1085">χθὼν σεσάλευται·</l>
<l n="1086">βρυχία δʼ ἠχὼ παραμυκᾶται</l>
<l n="1087">βροντῆς, ἕλικες δʼ ἐκλάμπουσι</l>
<l n="1088">στεροπῆς ζάπυροι, στρόμβοι δὲ κόνιν</l>
<l n="1089">εἱλίσσουσι· σκιρτᾷ δʼ ἀνέμων</l>
<l n="1090">πνεύματα πάντων εἰς ἄλληλα</l>
<l n="1091">στάσιν ἀντίπνουν ἀποδεικνύμενα·</l>
<l n="1092">ξυντετάρακται δʼ αἰθὴρ πόντῳ.</l>
<l n="1093">τοιάδʼ ἐπʼ ἐμοὶ ῥιπὴ Διόθεν</l>
<l n="1094">τεύχουσα φόβον στείχει φανερῶς.</l>
<l n="1095">ὦ μητρὸς ἐμῆς σέβας, ὦ πάντων</l>
<l n="1096">αἰθὴρ κοινὸν φάος εἱλίσσων,</l>
<l n="1097">ἐσορᾷς μʼ ὡς ἔκδικα πάσχω.</l>
</sp>
</div>
</div>
</div></body>
</text>
</TEI>