<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng"
schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
<teiHeader xml:lang="eng">
<fileDesc>
<titleStmt>
<title>Εἰ καλῶς εἴρηται τὸ λάθε βιώτας</title>
<author>Plutarch</author>
<editor>Grēgorios N. Vernardakēs</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>Rashmi Singhal</name>
<name>Bridget Almas</name>
<name>Angelia Hanhardt</name>
</respStmt>
<funder n="org:NEH">The National Endowment for the Humanities</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
<date type="release">2010-12-13</date>
</publicationStmt>
<sourceDesc>
<biblStruct>
<monogr>
<author>Plutarch</author>
<title xml:lang="lat">Moralia</title>
<editor>Grēgorios N. Vernardakēs</editor>
<imprint>
<pubPlace>Leipzig</pubPlace>
<publisher>Teubner</publisher>
<date>1895</date>
</imprint>
<biblScope unit="volume">6</biblScope>
</monogr>
<ref target="https://archive.org/details/moralia06plut/page/479">The Internet Archive</ref>
</biblStruct>
</sourceDesc>
</fileDesc>
<encodingDesc>
<editorialDecl>
    <quotation marks="none"/>
<correction method="silent">
<p>optical character recognition</p>
</correction>
</editorialDecl>
<p>Text encoded in accordance with the latest EpiDoc standards</p>
<p>The following text is encoded in accordance with EpiDoc standards and with the CTS/CITE
Architecture</p>
<refsDecl n="CTS">
<cRefPattern n="section" matchPattern="(\w+)"
replacementPattern="#xpath(/tei:TEI/tei:text/tei:body/tei:div/tei:div[@n='$1'])">
<p>This pointer pattern extracts sections</p>
</cRefPattern>
<!-- <state unit="chapter" delim="."/>
<state unit="section"/>
</refsDecl>
<refsDecl doctype="TEI.2">
<state unit="stephpage" n="chunk"/> -->
</refsDecl>
</encodingDesc>
<profileDesc>
<langUsage>
<language ident="grc">Greek</language>
<language ident="eng">English</language>
<language ident="lat">Latin</language>
</langUsage>
</profileDesc>
<revisionDesc>
<change who="RS" when="2010-05">tagged and parsed</change>
<change who="Lucy Parr" when="2019-07-26">EpiDoc and CTS Conversion</change>
</revisionDesc>
</teiHeader>
<text xml:lang="grc">
<body>
<pb xml:id="v.6.p.479"/>
<div n="urn:cts:greekLit:tlg0007.tlg141.perseus-grc2" type="edition" xml:lang="grc">
<div n="1" subtype="section" type="textpart"> <p rend="indent"><milestone n="1128a" unit="stephpage" xml:id="stephpage-1128a"/>ἀλλʼ οὐδʼ ὁ τοῦτʼ εἰπὼν λαθεῖν ἠθέλησεν αὐτὸ γὰρ τοῦτʼ εἶπεν, ἵνα μὴ λάθῃ, ὥς τι φρονῶν <milestone n="5" unit="tlnum"/> <milestone n="1128b" unit="stephpage" xml:id="stephpage-1128b"/> περιττότερον· ἐκ τῆς εἰς ἀδοξίαν προτροπῆς δόξαν ἄδικον ποριζόμενος· <quote rend="blockquote">μισῶ σοφιστήν, ὅστις οὐχ αὑτῷ σοφός·</quote> τοὺς μὲν γὰρ περὶ Φιλόξενον τὸν Ἐρύξιδος καὶ Γνάθωνα τὸν Σικελιώτην ἐπτοημένους περὶ τὰ ὄψα <milestone n="10" unit="tlnum"/> λέγουσιν ἐναπομύττεσθαι ταῖς παροψίσιν, ὅπως τοὺς συνεσθίοντας διατρέψαντες αὐτοὶ μόνοι τῶν παρακειμένων ἐμφορηθῶσιν οἱ δʼ ἀκράτως φιλόδοξοι καὶ κατακόρως διαβάλλουσιν ἑτέροις τὴν δόξαν ὥσπερ ἀντερασταῖς, ἵνα τυγχάνωσιν αὐτῆς ἀνανταγωνίστως <milestone n="15" unit="tlnum"/> <milestone n="1128c" unit="stephpage" xml:id="stephpage-1128c"/> καὶ ταὐτὰ τοῖς ἐρέσσουσι ποιοῦσιν· ὡς γὰρ ἐκεῖνοι, πρὸς τὴν πρύμναν ἀφορῶντες τῆς νεώς, τῇ κατὰ πρῷραν ὁρμῇ συνεργοῦσιν, ὡς ἂν ἐκ τῆς ἀνακοπῆς περίρροια καταλαμβάνουσα συνεπωθῇ τὸ πορθμεῖον, οὕτως οἱ τὰ τοιαῦτα παραγγέλματα <pb xml:id="v.6.p.480"/> διδόντες ὥσπερ ἀπεστραμμένοι τὴν δόξαν διώκουσιν. ἐπεὶ τί λέγειν ἔδει τοῦτο; τί δὲ γράφειν καὶ γράψαντα ἐκδιδόναι πρὸς τὸν μετὰ ταῦτα χρόνον, εἰ λαθεῖν ἐβούλετο τοὺς ὄντας ὁ μηδὲ τοὺς ἐσομένους; </p> </div>
    
<div n="2" subtype="section" type="textpart"> <milestone n="5" unit="tlnum"/> <p rend="indent">ἀλλὰ τοῦτο μὲν ἐῶμεν· αὐτὸ δὲ τὸ πρᾶγμα πῶς οὐ πονηρόν, λάθε βιώσας; ὡς τυμβωρυχήσας; ἀλλʼ αἰσχρόν ἐστι τὸ ζῆν, ἵνʼ ἀγνοῶμεν πάντες; ἐγὼ <milestone n="1128d" unit="stephpage" xml:id="stephpage-1128d"/> δʼ ἂν εἴποιμι, μηδὲ κακῶς βιώσας λάθε, ἀλλὰ γνώσθητι σωφρονίσθητι μετανόησον εἴτʼ ἀρετὴν ἔχεις, <milestone n="10" unit="tlnum"/> μὴ γένῃ ἄχρηστος εἴτε κακίαν, μὴ μείνῃς ἀθεράπευτος. μᾶλλον δὲ διελοῦ καὶ διόρισον, τίνι τοῦτο προστάττεις· εἰ μὲν ἀμαθεῖ καὶ πονηρῷ καὶ ἀγνώμονι, οὐδὲν διαφέρεις τοῦ λέγοντος, λάθε καὶ πυρέττων, λάθε φρενιτίζων, μὴ γνῷ σε ὁ ἰατρός· <milestone n="15" unit="tlnum"/> ἴθι ῥίψας ποι κατὰ σκότου σεαυτόν, ἀγνοούμενος ὁμοῦ τοῖς πάθεσι· καὶ σὺ ἴθι τῇ κακίᾳ νόσον ἀνήκεστον νοσῶν καὶ ὀλέθριον, ἀποκρύπτων τοὺς φθόνους, τὰς δεισιδαιμονίας, ὥσπερ τινὰς σφυγμούς, δεδιὼς παρασχεῖν τοῖς νουθετεῖν καὶ ἰᾶσθαι δυναμένοις. <milestone n="20" unit="tlnum"/> <milestone n="1128e" unit="stephpage" xml:id="stephpage-1128e"/> οἱ δὲ σφόδρα παλαιοὶ καὶ τοὺς νοσοῦντας φανερῶς προῆγον· τούτων δʼ ἕκαστος εἴ τι πρόσφορον ἔχοι, παθὼν αὐτὸς ἢ παθόντα θεραπεύσας, ἔφραζε τῷ δεομένῳ· καὶ τέχνην οὕτω φασὶν ἐκ πείρας συνερανιζομένην μεγάλην γενέσθαι. ἔδει δὴ <pb xml:id="v.6.p.481"/> καὶ τοὺς νοσώδεις βίους καὶ τὰ τῆς ψυχῆς πᾶσιν ἀπογυμνοῦν καὶ ἅπτεσθαι καὶ λέγειν ἑκάστων ἐπισκοποῦντα τὰς διαθέσεις <q>ὀργίζῃ; τοῦτο φύλαξαι· ζηλοτυπεῖς; ἐκεῖνο ποίησον· ἐρᾷς; κἀγώ <milestone n="5" unit="tlnum"/> ποτʼ ἠράσθην ἀλλὰ μετενόησα</q> νῦν δʼ ἀρνούμενοι, ἀποκρυπτόμενοι, περιστέλλοντες, ἐμβαθύνουσι τὴν κακίαν ἑαυτοῖς. </p> </div>
    
<div n="3" subtype="section" type="textpart"> <milestone n="1128f" unit="stephpage" xml:id="stephpage-1128f"/> <p rend="indent">καὶ μὴν εἴ γε τοῖς χρηστοῖς λανθάνειν καὶ ἀγνοεῖσθαι παραινεῖς, Ἐπαμεινώνδᾳ λέγεις <q>μὴ στρατήγει</q> <milestone n="10" unit="tlnum"/>καὶ Λυκούργῳ <q>μὴ νομοθέτει</q> καὶ Θρασυβούλῳ <q>μὴ τυραννοκτόνει</q> καὶ Πυθαγόρᾳ <q>μὴ παίδευε</q> καὶ Σωκράτει <q>μὴ διαλέγου·</q> καὶ σεαυτῷ πρῶτον Ἐπίκουρε, μὴ γράφε τοῖς ἐν Ἀσίᾳ φίλοις <milestone n="1129a" unit="stephpage" xml:id="stephpage-1129a"/> μηδὲ τοῖς ἀπʼ Αἰγύπτου ξενολόγει μηδὲ τοὺς Λαμψακηνῶν <milestone n="15" unit="tlnum"/> ἐφήβους δορυφόρει· μηδὲ διάπεμπε βίβλους, πᾶσι καὶ πάσαις ἐπιδεικνύμενος τὴν σοφίαν, μηδὲ διατάσσου περὶ ταφῆς. τί γὰρ αἱ κοιναὶ τράπεζαι; τί δʼ αἱ τῶν ἐπιτηδείων καὶ καλῶν σύνοδοι; τί δʼ αἱ τοσαῦται μυριάδες στίχων ἐπὶ Μητρόδωρον, ἐπʼ <milestone n="20" unit="tlnum"/>Ἀριστόβουλον, ἐπὶ Χαιρέδημον γραφόμεναι καὶ συντασσόμεναι φιλοπόνως; ἵνα μηδʼ ἀποθανόντες λάθωσιν, ἢ ἵνʼ ἀμνηστίαν νομοθετῇς ἀρετῇ καὶ ἀπραξίαν τέχνῃ καὶ σιωπὴν φιλοσοφίᾳ καὶ λήθην εὐπραγίᾳ; </p> </div>
    
<div n="4" subtype="section" type="textpart"> <p rend="indent">εἰ δʼ ἐκ τοῦ βίου καθάπερ ἐκ συμποσίου <pb xml:id="v.6.p.482"/> φῶς ἀναιρεῖς τὴν γνῶσιν, ὡς πάντα ποιεῖν ἐξ ἡδονῆς πρὸς ἡδονὴν λανθάνουσαν, λάθε βιώσας. <milestone n="1129b" unit="stephpage" xml:id="stephpage-1129b"/> πάνυ μὲν οὖν, ἂν μεθʼ Ἡδείας βιοῦν μέλλω τῆς ἑταίρας καὶ Λεοντίῳ συγκαταζῆν καὶ <q>τῷ καλῷ προσπτύειν</q> <milestone n="5" unit="tlnum"/>καὶ τἀγαθόν <q>ἐν σαρκὶ καὶ γαργαλισμοῖς</q> τίθεσθαι· ταῦτα δεῖται σκότους τὰ τέλη, ταῦτα νυκτός, ἐπὶ ταῦτα τὴν λήθην καὶ τὴν ἄγνοιαν. ἐὰν δέ τις ἐν μὲν φυσικοῖς θεὸν ὑμνῇ καὶ δίκην καὶ πρόνοιαν, ἐν δʼ ἠθικοῖς; νόμον καὶ κοινωνίαν καὶ <milestone n="10" unit="tlnum"/> πολιτείαν, ἐν δὲ πολιτείᾳ τὸ καλὸν ἀλλὰ μὴ τὴν χρείαν, διὰ τί λάθῃ βιώσας; ἵνα μηδένα παιδεύσῃ ἢ μηδενὶ ζηλωτὸς ἀρετῆς μηδὲ παράδειγμα καλὸν γένηται; εἰ Θεμιστοκλῆς Ἀθηναίους ἐλάνθανεν, οὐκ ἂν ἡ Ἑλλὰς ἀπεώσατο Ξέρξην· εἰ Ῥωμαίους Κάμιλλος, <milestone n="15" unit="tlnum"/> οὐκ ἂν ἡ Ῥώμη πόλις ἔμεινεν· εἰ Δίωνα <milestone n="1129c" unit="stephpage" xml:id="stephpage-1129c"/>Πλάτων, οὐκ ἂν ἠλευθερώθη ἡ Σικελία. ὧσπερ δέ, οἶμαι, τὸ φῶς οὐ μόνον φανεροὺς ἀλλὰ καὶ χρησίμους καθίστησιν ἡμᾶς ἀλλήλοις, οὕτως ἡ γνῶσις οὐ μόνον δόξαν ἀλλὰ καὶ πρᾶξιν ταῖς ἀρεταῖς <milestone n="20" unit="tlnum"/> δίδωσιν. Ἐπαμεινώνδας γοῦν εἰς τεσσαρακοστὸν ἔτος ἀγνοηθείς οὐδὲν ὤνησε Θηβαίους ὕστερον δὲ πιστευθεὶς καὶ ἄρξας τὴν μὲν πόλιν ἀπολλυμένην ἔσωσε, τὴν δʼ Ἑλλάδα δουλεύουσαν ἠλευθέρωσε, καθάπερ ἐν φωτὶ τῇ δόξῃ τὴν ἀρετὴν ἐνεργὸν ἐπὶ <milestone n="25" unit="tlnum"/> καιροῦ παρασχόμενος <pb xml:id="v.6.p.483"/> <quote rend="blockquote"> <l> λάμπει γὰρ ἐν χρείαισιν ὥσπερ εὐγενὴς <milestone n="1129d" unit="stephpage" xml:id="stephpage-1129d"/> </l> <l> χαλκός· χρόνῳ δʼ ἀργῆσαν ἤμυσεν</l> </quote> οὐ μόνον <q>στέγος</q> ὥς φησι Σοφοκλῆς, ἀλλὰ καὶ ἦθος ἀνδρός, οἷον εὐρῶτα καὶ γῆρας ἐν ἀπραξίᾳ <milestone n="5" unit="tlnum"/> διʼ ἀγνοίας ἐφελκόμενον. ἡσυχία δὲ κωφὴ καὶ βίος ἑδραῖος ἐπὶ σχολῆς ἀποκείμενος οὐ μόνον σῶμα ἀλλὰ καὶ ψυχὴν μαραίνει· καὶ καθάπερ τὰ λανθάνοντα τῶν ὑδάτων τῷ περισκιάζεσθαι καὶ καθῆσθαι μὴ ἀπορρέοντα σήπεται, οὕτω τῶν ἀκινήτων βίων, <milestone n="10" unit="tlnum"/> ὡς ἔοικεν, ἄν τι χρήσιμον ἔχωσι, φθείρονται καὶ ἀπογηράσκουσιν αἱ σύμφυτοι δυνάμεις. </p> </div>
    
<div n="5" subtype="section" type="textpart"> <p rend="indent">οὐχ ὁρᾷς, ὅτι νυκτὸς μὲν ἐπιούσης τά τε σώματα δυσεργεῖς βαρύτητες ἴσχουσι καὶ τὰς ψυχὰς <milestone n="1129e" unit="stephpage" xml:id="stephpage-1129e"/> ὄκνοι καταλαμβάνουσιν ἀδρανεῖς, καὶ συσταλεὶς; ὁ <milestone n="15" unit="tlnum"/> λογισμὸς εἰς ἑαυτὸν ὥσπερ πῦρ ἀμαυρὸν ὑπʼ ἀργίας καὶ κατηφείας <q>μακρὰν διεσπασμέναις πάλλεται φαντασίαις,</q> ὅσον αὐτὸ τὸ ζῆν τὸν ἄνθρωπον ὑποσημαίνειν; <quote rend="blockquote">ἦμος δʼ ἠπεροπῆας; ἀπεπτοίησεν ὀνείρους</quote> <milestone n="20" unit="tlnum"/> <q>ὁ ἥλιος ἀνασχὼν</q> καὶ καθάπερ εἰς ταὐτὸ συμμίξας ἐπέστρεψε καὶ συνώρμησε τῷ φωτὶ τὰς πράξεις καὶ τὰς νοήσεις τὰς ἁπάντων, ὥς φησι Δημόκριτος <q>νέα <pb xml:id="v.6.p.484"/> ἐφʼ ἡμέρῃ φρονέοντες</q> ἅνθρωποι, τῇ πρὸς ἀλλήλους ὁρμῇ καθάπερ ἀρτήματι συντόνῳ σπασθέντες, ἄλλος ἀλλαχόθεν ἐπὶ τὰς πράξεις ἀνίστανται. </p> </div>
    
<div n="6" subtype="section" type="textpart"> <p rend="indent">δοκῶ δʼ ἐγὼ καὶ τὸ ζῆν αὐτὸ καὶ ὅλως τὸ <milestone n="5" unit="tlnum"/> <milestone n="1129f" unit="stephpage" xml:id="stephpage-1129f"/> φῦναι καὶ μετασχεῖν ἀνθρώπῳ γενέσεως εἰς γνῶσιν ὑπὸ θεοῦ δοθῆναι· ἔστι δʼ ἄδηλος καὶ ἄγνωστος ἐν τῷ παντὶ πόλῳ καὶ κατὰ μικρὰ καὶ σποράδην φερόμενος· ὅταν δὲ γένηται, συνερχόμενος αὑτῷ καὶ λαμβάνων μέγεθος ἐκλάμπει καὶ καθίσταται δῆλος ἐξ <milestone n="10" unit="tlnum"/> ἀδήλου καὶ φανερὸς ἐξ ἀφανοῦς. οὐ γὰρ εἰς οὐσίαν ὁδὸς ἡ γνῶσις ὡς ἔνιοι λέγουσιν, ἀλλʼ οὐσίας εἰς γνῶσιν· οὐ γὰρ ποιεῖ τῶν γιγνομένων ἕκαστον ἀλλὰ <milestone n="1130a" unit="stephpage" xml:id="stephpage-1130a"/> δείκνυσιν· ὥσπερ οὐδʼ ἡ φθορὰ τοῦ ὄντος ἄρσις εἰς τὸ μὴ ὄν ἐστιν, ἀλλὰ μᾶλλον εἰς τὸ ἄδηλον ἀπαγωγὴ <milestone n="15" unit="tlnum" /> τοῦ διαλυθέντος. ὅθεν δὴ τὸν μὲν ἣλιον Ἀπόλλωνα κατὰ τοὺς πατρίους καὶ παλαιοὺς θεσμοὺς νομίζοντες Δήλιον καὶ Πύθιον προσαγορεύουσι· τὸν δὲ τῆς ἐναντίας κύριον μοίρας, εἴτε θεὸς εἴτε δαίμων ἐστίν, Ἅιδην ὀνομάζουσιν, ὡς ἂν εἰς ἀειδὲς <milestone n="20" unit="tlnum"/> καὶ ἀόρατον ἡμῶν, ὅταν διαλυθῶμεν, βαδιζόντων <quote rend="blockquote">νυκτὸς ἀιδνᾶς ἀεργηλοῖὸ θʼ ὕπνου κοίρανον.</quote> οἶμαι δὲ καὶ τὸν ἄνθρωπον αὐτὸν οὑτωσὶ φῶτα καλεῖν τοὺς παλαιούς, ὅτι τοῦ γιγνώσκεσθαι καὶ γιγνώσκειν ἑκάστῳ διὰ συγγένειαν ἔρως ἰσχυρὸς <milestone n="25" unit="tlnum"/> <milestone n="1130b" unit="stephpage" xml:id="stephpage-1130b"/> ἐμπέφυκεν. αὐτήν τε τὴν ψυχὴν ἔνιοι τῶν <pb xml:id="v.6.p.485"/> φιλοσόφων φῶς εἶναι τῇ οὐσίᾳ νομίζουσιν, ἄλλοις τε, χρώμενοι τεκμηρίοις καὶ ὅτι τῶν ὄντων μάλιστα τὴν μὲν ἄγνοιαν ἡ ψυχὴ δυσανασχετεῖ καὶ πᾶν τὸ ἀφεγγὲς ἐξαιρεῖ καὶ ταράττεται πρὸς τὰ σκοτεινά, <milestone n="5" unit="tlnum"/> φόβου καὶ ὑποψίας ὄντα πλήρη πρὸς αὐτήν ἡδὺ δʼ αὐτῇ καὶ ποθεινὸν οὕτω τὸ φῶς ἐστιν, ὥστε μηδʼ ἄλλῳ τινὶ τῶν φύσει τερπνῶν ἄνευ φωτὸς ὑπὸ σκότους χαίρειν, ἀλλὰ τοῦτο πᾶσαν ἡδονὴν καὶ πᾶσαν διατριβὴν καὶ ἀπόλαυσιν, ὥσπερ τι κοινὸν <milestone n="10" unit="tlnum"/> ἥδυσμα καταμιγνύμενον, ἱλαρὰν ποιεῖ καὶ φιλάνθρωπον. ὁ δʼ εἰς τὴν ἄγνοιαν αὑτὸν ἐμβαλὼν καὶ σκότος περιαμπισχόμενος καὶ κενοταφῶν τὸν βίον <milestone n="1130c" unit="stephpage" xml:id="stephpage-1130c"/> ἔοικεν αὐτὴν βαρύνεσθαι τὴν γένεσιν καὶ ἀπαυδᾶν πρὸς τὸ εἶναι. </p> </div>
    
<div n="7" subtype="section" type="textpart"> <milestone n="15" unit="tlnum"/> <p rend="indent">καίτοι τῆς γε δόξης καὶ τοῦ εἶναι φύσιν εὐσεβῶν χῶρον <quote rend="blockquote"> <l>τοῖσι λάμπει μὲν μένος ἀελίου τὰν ἐνθάδε νύκτα κάτω, </l> <l> φοινικορόδοις ἐνὶ λειμώνεσσι, <milestone n="20" unit="tlnum"/> </l> <l> καὶ τοῖσιν ἀκάρπων μὲν ἀνθηρῶν </l> <l> καὶ σκυθίων δένδρων ἄνθεσι τεθηλὸς </l> <l> ἀναπέπταται πεδίον</l> </quote> <pb xml:id="v.6.p.486"/> καὶ ποταμοί τινες ἄκλυστοι καὶ λεῖοι διαρρέουσι, καὶ διατριβὰς ἔχουσιν ἐν μνήμαις καὶ λόγοις τῶν γεγονότων καὶ ὄντων παραπέμποντες αὑτοὺς καὶ συνόντες. ἡ δὲ τρίτη τῶν ἀνοσίως βεβιωκότων <milestone n="5" unit="tlnum"/> <milestone n="1130d" unit="stephpage" xml:id="stephpage-1130d"/> καὶ παρανόμως ὁδός ἐστιν, εἰς ἔρεβός τι καὶ βάραθρον ὠθοῦσα τὰς ψυχὰς <quote rend="blockquote"> <l>ἔνθεν τὸν ἄπειρον ἐρεύγονται σκότον </l> <l> βληχροὶ δνοφερᾶς νυκτὸς ποταμοί</l> </quote> δεχόμενοι καὶ ἀποκρύπτοντες ἀγνοίᾳ καὶ λήθῃ τοὺς <milestone n="10" unit="tlnum"/> κολαζομένους. οὐ γὰρ οὔτε γῦπες κειμένων ἐν γῇ τῶν πονηρῶν κείρουσιν ἀεὶ τὸ ἧπαρ· κατακέκαυται γὰρ ἢ κατασέσηπεν οὔτε βαρῶν τινων ἀχθοφορίαι θλίβουσι καὶ καταπονοῦσι τὰ σώματα τῶν κολαζομένων <quote rend="blockquote">οὐ γὰρ ἔτι σάρκας τε καὶ ὀστέα ἶνες ἔχουσιν.</quote> <milestone n="15" unit="tlnum"/> οὐδʼ ἔστιν ὑπόλειμμα σώματος τοῖς τεθνηκόσι τιμωρίας ἀπέρεισιν ἀντιτύπου δέξασθαι δυνάμενον· ἀλλʼ <milestone n="1130e" unit="stephpage" xml:id="stephpage-1130e"/> ἓν κολαστήριον ὡς ἀληθῶς τῶν κακῶς βιωσάντων, ἀδοξία καὶ ἄγνοια καὶ παντελῶς ἀφανισμός, ὃς αἴρων εἰς τὸν ἀμειδῆ ποταμὸν ἀπὸ τῆς Λήθης καταποντίζει <milestone n="20" unit="tlnum"/> εἰς ἄβυσσον καὶ ἀχανὲς πέλαγος, ἀχρηστίαν καὶ ἀπραξίαν καὶ πᾶσάν ἄγνοιαν καὶ ἀδοξίαν συνεφελκόμενον.</p> </div>
</div>
</body>
</text>
</TEI>
