<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Fragmenta</title>
<author>Bion of Phlossa</author>
<editor role="editor">J. M. (John Maxwell) Edmonds</editor>
<funder n="org:Google">Google Digital Humanities Awards Program</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Bion of Phlossa</author>
<title>The Greek Bucolic Poets</title>
<editor role="editor">J. M. (John Maxwell) Edmonds</editor>
<imprint>
<publisher>William Heinemann; G. P. Putnam's Sons</publisher>
<pubPlace>London; New York</pubPlace>
<date>1919</date>
</imprint>
</monogr>
</biblStruct>
<p>Keyboarding</p>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="poem" n="chunk" delim="."/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
</teiHeader>
<text id="tlg0036.tlg003.perseus-grc1">
<body>
<div1 type="poem" n="3">
<head>
<del>ΚΛΕΟΔΑΜΟΣ ΚΑΙ ΜΥΡΣΩΝ</del>
</head>
<p/>
<sp>
<speaker>ΚΛΕΟΔΑΜΟΣ</speaker>
<l n="1">Εἴαρος ὦ Μύρσων ἢ χείματος ἢ φθινοπώρω</l>
<l n="2">ἢ θέρεος τί τοι ἁδύ; τί δὲ πλέον εὔχεαι ἐλθεῖν;</l>
<l n="3">ἢ θέρος, ἁνίκα πάντα τελείεται ὅσσα μογεῦμες;</l>
<l n="4">ἢ γλυκερὸν φθινόπωρον, ὅτ̓ ἀνδράσι λιμὸς ἐλαφρά;</l>
<l n="5">ἢ καὶ χεῖμα δύσεργον; ἐπεὶ καὶ χείματι πολλοὶ</l>
<l n="6">θαλπόμενοι θέλγονται ἀεργείᾳ τε καὶ ὄκνῳ·</l>
<l n="7">ἤ τοι καλὸν ἔαρ πλέον εὔαδεν; εἰπέ, τί τοι φρήν</l>
<l n="8">αἱρεῖται; λαλέειν γὰρ ἐπέτραπεν ἁ σχολὰ ἄμμιν.</l>
</sp>
<sp>
<speaker>ΜΥΡΣΩΝ</speaker>
<l n="9">κρίνειν οὐκ ἐπέοικε θεήια ἔργα βροτοῖσι·</l>
<l n="10">πάντα γὰρ ἱερὰ ταῦτα καὶ ἁδέα· σεῦ δὲ ἕκατι </l>
<l n="11">ἐξερέω Κλεόδαμε, τό μοι πέλεν ἅδιον ἄλλων.</l>
<l n="12">οὐκ ἐθέλω θέρος ἦμεν, ἐπεὶ τόκα μ̓ ἅλιος ὀπτῇ.</l>
<l n="13">οὐκ ἐθέλω φθινόπωρον, ἐπεὶ νόσον ὥρια τίκτει.</l>
<l n="14">οὖλον χεῖμα φέρειν· νιφετὸν κρυμώς τε φοβεῦμαι.</l>
<l n="15">εἶαρ ἐμοὶ τριπόθητον ὅλῳ λυκάβαντι παρείη,</l>
<l n="16">ἁνίκα μήτε κρύος μήθ̓ ἅλιος ἄμμε βαρύνει.</l>
<l n="17">εἴαρι πάντα κύει, πάντ̓ εἴαρος ἁδέα βλαστεῖ,</l>
<l n="18">χἀ νὺξ ἀνθρώποισιν ἴσα καὶ ὁμοίιος ἀώς...</l>
</sp>
<pb id="p.406"/>
</div1>
<div1 type="poem" n="4">
<l n="1">Ἰξευτὰς ἔτι κῶρος ἐν ἄλσεϊ δενδράεντι</l>
<l n="2">ὄρνεα θηρεύων τὸν ἀπότροπον εἶδεν Ἔρωτα</l>
<l n="3">ἑσδόμενον πύξοιο ποτὶ κλάδον· ὡς δ̓ ἐνόησε,</l>
<l n="4">χαίρων ὥνεκα δὴ μέγα φαίνετο τὤρνεον αὐτῷ,</l>
<l n="5">τὼς καλάμως ἅμα πάντας ἐπ̓ ἀλλάλοισι συνάπτων</l>
<l n="6">τᾷ καὶ τᾷ τὸν Ἔρωτα μετάλμενον ἀμφεδόκευε.</l>
<l n="7">χὠ παῖς ἀσχαλάων, ὅκα οἱ τέλος οὐδὲν ἀπάντη,</l>
<l n="8">τὼς καλάμως ῥίψας ποτ̓ ἀροτρέα πρέσβυν ἵκανεν,</l>
<l n="9">ὅς νιν τάνδε τέχναν ἐδιδάξατο, καὶ λέγεν αὐτῷ,</l>
<l n="10">καί οἱ δεῖξεν Ἔρωτα καθήμενον. αὐτὰρ ὁ πρέσβυς </l>
<l n="11">μειδιάων κίνησε κάρη καὶ ἀμείβετο παῖδα·</l>
<l n="12">‘φείδεο τᾶς θήρας, μηδ̓ ἐς τόδε τὤρνεον ἔρχευ.</l>
<l n="13">φεῦγε μακράν. κακόν ἐστι τὸ θηρίον. ὄλβιος ἐσσῇ,</l>
<l n="14">εἰσόκα μή νιν ἕλῃς· ἢν δ̓ ἀνέρος ἐς μέτρον ἔλθῃς,</l>
<l n="15">οὗτος ὁ νῦν φεύγων καὶ ἀπάλμενος αὐτὸς ἀφ̓ αὑτῶ</l>
<l n="16">ἐλθὼν ἐξαπίνας κεφαλὰν ἔπι σεῖο καθιξεῖ.’</l>
</div1>
<div1 type="poem" n="5">
<l n="1">Ἁ μεγάλα μοι Κύπρις ἔθ̓ ὑπνώοντι παρέστα,</l>
<l n="2">νηπίαχον τὸν Ἔρωτα καλᾶς ἐκ χειρὸς ἄγοισα</l>
<l n="3">ἐς χθόνα νευστάζοντα, τόσον δέ μοι ἔφρασε μῦθον·</l>
<l n="4">
<q direct="unspecified">μέλπειν μοι φίλε βοῦτα λαβὼν τὸν Ἔρωτα δίδασκε.</q>
</l>
<l n="5">ὣς λέγε· χἂ μὲν ἀπῆνθεν, ἐγὼ δ̓ ὅσα βουκολίασδον,</l>
<l n="6">νήπιος ὡς ἐθέλοντα μαθεῖν τὸν Ἔρωτα δίδασκον,</l>
<l n="7">ὡς εὗρε πλαγίαυλον ὁ Πάν, ὡς αὐλὸν Ἀθάνα,</l>
<l n="8">ὡς χέλυν Ἑρμάων, κίθαριν ὡς ἁδὺς Ἀπόλλων.</l>
<pb id="p.408"/>
<l n="9">ταῦτά νιν ἐξεδίδασκον· ὃ δ̓ οὐκ ἐμπάζετο μύθων,</l>
<l n="10">ἀλλά μοι αὐτὸς ἄειδεν ἐρωτύλα, καί μ̓ ἐδίδασκε </l>
<l n="11">θνατῶν ἀθανάτων τε πόθως καὶ ματέρος ἔργα.</l>
<l n="12">κἠγὼν ἐκλαθόμαν μὲν ὅσων τὸν Ἔρωτ̓ ἐδίδασκον,</l>
<l n="13">ὅσσα δ̓ Ἔρως μ̓ ἐδίδαξεν ἐρωτύλα πάντ̓ ἐδιδάχθην.</l>
</div1>
<div1 type="poem" n="6">
<l n="1">Ταὶ Μοῖσαι τὸν Ἔρωτα τὸν ἄγριον οὐ φοβέονται</l>
<l n="2">ἐκ θυμῶ δὲ φιλεῦντι καὶ ἐκ ποδὸς αὐτῷ ἕπονται.</l>
<l n="3">κἢν μὲν ἄρα ψυχάν τις ἔχων ἀνέραστον ἀείδῃ,</l>
<l n="4">τῆνον ὑπεκφεύγοντι καὶ οὐκ ἐθέλοντι διδάσκειν·</l>
<l n="5">ἢν δὲ νόον τις Ἔρωτι δονεύμενος ἁδὺ μελίσδῃ,</l>
<l n="6">ἐς τῆνον μάλα πᾶσαι ἐπειγόμεναι προρέοντι.</l>
<l n="7">μάρτυς ἐγών, ὅτι μῦθος ὅδ̓ ἔπλετο πᾶσιν ἀλαθής.</l>
<l n="8">ἢν μὲν γὰρ βροτὸν ἄλλον ἢ ἀθανάτων τινὰ μέλπω,</l>
<l n="9">βαμβαίνει μοι γλῶσσα καὶ ὡς πάρος οὐκέτ̓ ἀείδει·</l>
<l n="10">ἢν δ̓ αὖτ̓ ἐς τὸν Ἔρωτα καὶ ἐς Λυκίδαν τι μελίσδω, </l>
<l n="11">καὶ τόκα μοι χαίροισα διὰ στόματος ῥέει αὐδά.</l>
</div1>
<div1 type="poem" n="7">
<l n="1">... Οὐκ οἶδ̓, οὐδ̓ ἐπέοικεν ἃ μὴ μάθομες πονέεσθαι.</l>
<l n="2">εἴ μοι καλὰ πέλει τὰ μελύδρια, καὶ τάδε μῶνα</l>
<l n="3">κῦδος ἐμοὶ θήσοντι, τά μοι πάρος ὤπασε Μοῖρα·</l>
<l n="4">εἰ δ̓ οὐχ ἁδέα ταῦτα, τί μοι ποτὶ πλείονα μοχθεῖν;</l>
<l n="5">εἰ μὲν γὰρ βιότω διπλόον χρόνον ἄμμιν ἔδωκεν</l>
<l n="6">ἢ Κρονίδας ἢ Μοῖρα πολύτροπος, ὥστ̓ ἀνύεσθαι</l>
<pb id="p.410"/>
<l n="7">τὸν μὲν ἐς εὐφροσύναν καὶ χάρματα, τὸν δ̓ ἐπὶ μόχθῳ,</l>
<l n="8">ἦν τάχα μοχθήσαντί ποθ̓ ὕστερον ἐσθλὰ δέχεσθαι.</l>
<l n="9">εἰ δὲ θεοὶ κατένευσαν ἕνα χρόνον ἐς βίον ἐλθεῖν</l>
<l n="10">ἀνθρώποις, καὶ τόνδε βραχὺν καὶ μείονα πάντων, </l>
<l n="11">ἐς πόσον ἆ δειλοὶ καμάτως κεἰς ἔργα πονεῦμες,</l>
<l n="12">ψυχὰν δ̓ ἄχρι τίνος ποτὶ κέρδεα καὶ ποτὶ τέχνας</l>
<l n="13">βάλλομες, ἱμείροντες ἀεὶ πολὺ πλείονος ὄλβω;</l>
<l n="14">λαθόμεθ̓ ἦ ἄρα πάντες, ὅτι θνατοὶ γενόμεσθα,</l>
<l n="15">χὠς βραχὺν ἐκ Μοίρας λάχομες χρόνον;...</l>
</div1>
<div1 type="poem" n="8">
<l n="1">Ὄλβιοι οἱ φιλέοντες, ἐπὴν ἴσον ἀντεράωνται.</l>
<l n="2">ὄλβιος ἦν Θησεὺς τῶ Πειριθόω παρεόντος,</l>
<l n="3">εἰ καὶ ἀμειλίκτοιο κατήλυθεν εἰς Ἀΐδαο.</l>
<l n="4">ὄλβιος ἦν χαλεποῖσιν ἐν Ἀξείνοισιν Ὀρέστας,</l>
<l n="5">ὥνεκά οἱ ξυνὰς Πυλάδας ᾅρητο κελεύθως.</l>
<l n="6">ἦν μάκαρ Αἰακίδας ἑτάρω ζώοντος Ἀχιλλεύς·</l>
<l n="7">ὄλβιος ἦν θνᾴσκων, ὅτι οἱ μόρον αἰνὸν ἄμυνεν.</l>
</div1>
<div1 type="poem" n="9">
<l n="1">Ἕσπερε, τᾶς ἐρατᾶς χρύσεον φάος Ἀφρογενείας,</l>
<l n="2">Ἕσπερε κυανέας ἱερὸν φίλε νυκτὸς ἄγαλμα,</l>
<l n="3">τόσσον ἀφαυρότερος μήνας, ὅσον ἔξοχος ἄστρων,</l>
<l n="4">χαῖρε φίλος, καί μοι ποτὶ ποιμένα κῶμον ἄγοντι</l>
<l n="5">ἀντὶ σελαναίας τὺ δίδου φάος, ὥνεκα τήνα</l>
<pb id="p.412"/>
<l n="6">σάμερον ἀρχομένα τάχιον δύεν. οὐκ ἐπὶ φωρὰν</l>
<l n="7">ἔρχομαι, οὐδ̓ ἵνα νυκτὸς ὁδοιπορέοντας ἐνοχλέω·</l>
<l n="8">ἀλλ̓ ἐράω· καλὸν δέ τ̓ ἐρασσαμένω συναρέσθαι.</l>
</div1>
<div1 type="poem" n="10">
<l n="1">Ἅμερε Κυπρογένεια, Διὸς τέκος ἠὲ θαλάσσας,</l>
<l n="2">τίπτε τόσον θνατοῖσι καὶ ἀθανάτοισι χάλεπτες;</l>
<l n="3">τυτθὸν ἔφαν· τί νυ τόσσον ἀπήχθεο καὶ τεῒν αὐτᾷ,</l>
<l n="4">ταλίκον ὡς πάντεσσι κακὸν τὸν Ἔρωτα τεκέσθαι,</l>
<l n="5">ἄγριον, ἄστοργον, μορφᾷ νόον οὐδὲν ὁμοῖον;</l>
<l n="6">ἐς τί δέ νιν πτανὸν καὶ ἑκαβόλον ὤπασας ἦμεν,</l>
<l n="7">ὡς μὴ πικρὸν ἐόντα δυναίμεθα τῆνον ἀλύξαι;</l>
</div1>
<div1 type="poem" n="11">
<head>ΕΙΣ ΤΟΝ ΥΑΚΙΝΘΟΝ</head>
<l n="1">... ἀμφασία τὸν Φοῖβον ἕλεν τὸ σὸν ἄλγος ὁρῶντα.</l>
<l n="2">δίζετο φάρμακα πάντα, σοφὰν δ̓ ἐπεμαίετο τέχναν,</l>
<l n="3">χρῖεν δ̓ ἀμβροσίᾳ καὶ νέκταρι, χρῖεν ἅπασαν</l>
<l n="4">ὠτειλάν· Μοίραισι δ̓ ἀναλθέα φάρμακα πάντα ...</l>
</div1>
<div1 type="poem" n="12">
<l n="1">... αὐτὰρ ἐγὼν βασεῦμαι ἐμὰν ὁδὸν ἐς τὸ κάταντες</l>
<l n="2">τῆνο ποτὶ ψάμαθόν τε καὶ ἀϊόνα ψιθυρίσδων,</l>
<l n="3">λισσόμενος Γαλάτειαν ἀπηνέα· τὰς δὲ γλυκείας</l>
<l n="4">ἐλπίδας ὑστατίω μέχρι γήραος οὐκ ἀπολειψῶ...</l>
<pb id="p.414"/>
</div1>
<div1 type="poem" n="13">
<l n="1">... οὐ καλὸν ὦ φίλε πάντα λόγον ποτὶ τέκτονα φοιτᾶν,</l>
<l n="2">μηδ̓ ἐπὶ πάντ̓ ἄλλω χρέος ἰσχέμεν· ἀλλὰ καὶ αὐτὸς</l>
<l n="3">τεχνᾶσθαι σύριγγα· πέλει δέ τοι εὐμαρὲς ἔργον...</l>
</div1>
<div1 type="poem" n="14">
<l n="1">Μοίσας Ἔρως καλέοι, Μοῖσαι τὸν Ἔρωτα φέροιεν.</l>
<l n="2">μολπὰν ταὶ Μοῖσαί μοι ἀεὶ ποθέοντι διδοῖεν,</l>
<l n="3">τὰν γλυκερὰν μολπάν, τᾶς φάρμακον ἅδιον οὐδέν.</l>
</div1>
<div1 type="poem" n="15">
<l n="1">...ἐκ θαμινᾶς ῥαθάμιγγος, ὅπως λόγος, αἰὲς ἰοίσας</l>
<l n="2">χἀ λίθος ἐς ῥωχμὸν κοιλαίνεται...</l>
</div1>
<div1 type="poem" n="16">
<l n="1">...μηδὲ λίπῃς μ̓ ἀγέραστον, ἐπεὶ χὠ Φοῖβος ἀείδων</l>
<l n="2">μισθοδοκεῖ. τιμὰ δὲ τὰ πράγματα κρέσσονα ποιεῖ...</l>
<pb id="p.416"/>
</div1>
<div1 type="poem" n="17">
<l n="1">...μορφὰ θηλυτέραισι πέλει καλόν, ἀνέρι δ̓ ἀλκά...</l>
</div1>
<div1 type="poem" n="18">
<l n="1">πάντα θεοῦ γ̓ ἐθέλοντος ἀνύσιμα, πάντα βροτοῖσιν</l>
<l n="2">ἐκ μακάρων ῥάϊστα καὶ οὐκ ἀτέλεστα γένοντο.</l>
</div1>
</body>
</text>
</TEI.2>
