<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title>Rape of Helen</title>
<author>Colluthus</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:Google">Google Digital Humanities Awards Program</funder>
</titleStmt>
<extent>about 419Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<notesStmt>
<note anchored="yes" place="unspecified"/>
</notesStmt>
<sourceDesc>
<biblStruct>
<monogr>
<author>Colluthus</author>
<editor>A. W. Mair</editor>
<title>Oppian, Colluthus, Tryphiodorus with an English Translation by A.W. Mair</title>
<imprint>
<publisher>London, William Heinemann, Ltd.; New York: G.P. Putnam's Sons</publisher>
<date>1928</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="book" delim="."/>
<state unit="line"/>
</refsDecl>
</encodingDesc>
<encodingDesc>
<p>The rend="displayNum" attribute on the lb tags is used to indicate that line numbers on the line breaks are intended for display</p>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date/>
<respStmt>
<name/>
<resp/>
</respStmt>
<item/>
</change>
</revisionDesc>
</teiHeader>
<text id="stoa0045.stoa0">
<body>
<div1 type="book" n="1">
<pb id="p.542"/>
<l n="1">νύμφαι Τρωιάδες, ποταμοῦ Ξάνθοιο γενέθλη,</l>
<l n="2">αἳ πλοκάμων κρήδεμνα καὶ ἱερὰ παίγνια χειρῶν</l>
<l n="3">πολλάκι πατρῴῃσιν ἐπὶ ψαμάθοισι λιποῦσαι</l>
<l n="4">ἐς χορὸν Ἰδαίῃσιν ἐπεντύνασθε χορείαις,</l>
<l n="5">δεῦτε, θεμιστοπόλοιο νοήματα μηλοβοτῆρος </l>
<l n="6">εἴπατέ μοι, κελάδοντος ἀπορνύμεναι ποταμοῖο,</l>
<l n="7">ἐξ ὀρέων πόθεν ἦλθεν ἀήθεα πόντον ἐλαύνων</l>
<l n="8">ἀγνώσσων ἁλὸς ἔργα; τί δὲ χρέος ἔπλετο νηῶν</l>
<l n="9">ἀρχεκάκων, ἵνα πόντον ὁμοῦ καὶ γαῖαν ὀρίνῃ</l>
<l n="10">βουκόλος; ὠγυγίη δὲ τίς ἔπλετο νείκεος ἀρχή, </l>
<l n="11">ὄφρα καὶ ἀθανάτοισι θεμιστεύσωσι νομῆες;</l>
<l n="12">τίς δὲ δικασπολίη; πόθεν ἔκλυεν οὔνομα νύμφης</l>
<l n="13">Ἀργείης; αὐταὶ γὰρ ἐθηήσασθε μολοῦσαι</l>
<l n="14">Ἰδαίης τρικάρηνον ὑπὸ πρηῶνα Φαλάκρης</l>
<l n="15">καὶ Πάριν οἰοπόλοισιν ἐφεδριόωντα θοώκοις </l>
<l n="16">καὶ Χαρίτων βασίλειαν ἀγαλλομένην Ἀφροδίτην.</l>
<l n="17">ὣς ὁ μὲν ὑψιλόφοισιν ἐν οὔρεσιν Αἱμονιήων</l>
<l n="18">νυμφιδίων Πηλῆος ἀειδομένων ὑμεναίων</l>
<l n="19">Ζηνὸς ἐφημοσύνῃσιν ἐῳνοχόει Γανυμήδης·</l>
<l n="20">πᾶσα δὲ κυδαίνουσα θεῶν ἔσπευδε γενέθλη </l>
<pb id="p.544"/>
<l n="21">αὐτοκασιγνήτην λευκώλενον Ἀμφιτρίτης,</l>
<l n="22">Ζεὺς μὲν ἀπʼ Οὐλύμποιο, Ποσειδάων δὲ θαλάσσης·</l>
<l n="23">ἐκ δὲ Μελισσήεντος ἀπʼ εὐόδμου Ἑλικῶνος</l>
<l n="24">Μουσάων λιγύφωνον ἄγων χορὸν ἦλθεν Ἀπόλλων·</l>
<l n="25">39 χρυσείοις <note n="1" place="unspecified" anchored="yes">Il. 39, 40 sere transposed to precede 25 by Graefe.</note> δʼ ἑκάτερθε τινασσόμενος πλοκάμοισι </l>
<l n="26">40 βότρυς ἀκερσεκόμης ζεφύρῳ στυφελίζετο χαίτης.</l>
<l n="27">τὸν δὲ μεθʼ ὡμάρτησε κασιγνήτη Διὸς Ἥρη.</l>
<l n="28">οὐδʼ αὐτὴ βασίλεια καὶ ἁρμονίης Ἀφροδίτη</l>
<l n="29">ἐρχομένη δήθυνεν ἐς ἄλσεα Κενταύροιο.</l>
<l n="30">καὶ στέφος ἀσκήσασα γαμήλιον ἤλυθε Πειθώ, </l>
<l n="31">τοξευτῆρος Ἔρωτος ἐλαφρίζουσα φαρέτρην.</l>
<l n="32">καὶ βριαρὴν τρυφάλειαν ἀπὸ κροτάφοιο μεθεῖσα</l>
<l n="33">ἐς γάμον ὡμάρτησε γάμων ἀδίδακτος Ἀθήνη.</l>
<l n="34">οὐδὲ κασιγνήτη Λητωιὰς Ἀπόλλωνος</l>
<l n="35">Ἄρτεμις ἠτίμησε καὶ ἀγροτέρη περ ἐοῦσα. </l>
<l n="36">οἷος δʼ οὐ κυνέην, οὐ δήιον ἔγχος ἀείρων</l>
<l n="37">ἐς δόμον Ἡφαίστοιο σιδήρεος ἔρχεται Ἄρης,</l>
<l n="38">τοῖος ἄτερ θώρηκος, ἄτερ θηκτοῖο σιδήρου</l>
<l n="39">μειδιόων ἐχόρευεν. ἔριν δʼ ἀγέραστον ἐάσας</l>
<l n="40">οὐ Χείρων ἀλέγιζε καὶ οὐκ ἐμπάζετο Πηλεύς. </l>
<l n="41">ἡ δʼ ἅτε βησσήεντος ἀποπλαγχθεῖσα νομοῖο</l>
<l n="42">πόρτις ἐρημαίῃσιν ἐνὶ ξυλόχοισιν ἀλᾶται</l>
<l n="43">φοινήεντι μύωπι, βοῶν ἐλατῆρι, τυπεῖσα·</l>
<l n="44">τοῖα βαρυζήλοισιν Ἔρις πληγῇσι δαμεῖσα</l>
<l n="45">πλάζετο μαστεύουσα, θεῶν πῶς δαῖτας ὀρίνοι. </l>
<l n="46">πολλάκι δʼ εὐλάιγγος ἀπὸ κλισμοῖο θοροῦσα</l>
<l n="47">ἵστατο καὶ παλίνορσος ἐφέζετο· χειρὶ δὲ γαίης</l>
<l n="48">οὔδεϊ κόλπον ἄραξε καὶ οὐκ ἐφράσσατο πέρην·</l>
<pb id="p.546"/>
<l n="49">ἤθελεν ὀρφναίων γυάλων κληῖδας ἀνεῖσα,</l>
<l n="50">ἐκ χθονίων Τιτῆνας ἀναστήσασα βερέθρων </l>
<l n="51">οὐρανὸν ὑψιμέδοντος ἀιστῶσαι Διὸς ἕδρην.</l>
<l n="52">ἤθελεν ἠχήεντα πυρὸς πρηστῆρα τινάσσειν,</l>
<l n="53">Ἡφαίστῳ δʼ ὑπόεικεν ἀμαιμακέτη περ ἐοῦσα,</l>
<l n="54">καὶ πυρὸς ἀσβέστοιο καὶ ὀπτευτῆρι σιδήρου.</l>
<l n="55">καὶ σακέων βαρύδουπον ἐμήσατο κόμπον ἀράσσειν, </l>
<l n="56">εἴ ποτε δειμαίνοντες ἀναθρῴσκοιεν ἰωήν·</l>
<l n="57">ἀλλά καὶ ὁπλοτέρης δολίης ἀνεχάσσατο βουλῆς</l>
<l n="58">Ἄρεα δειμαίνουσα, σιδήρεον ἀσπιδιώτην.</l>
<l n="59">ἤδη δʼ Ἑσπερίδων χρυσέων ἐμνήσατο μήλων·</l>
<l n="60">ἔνθεν Ἔρις, πολέμοιο προάγγελον ἔρνος ἑλοῦσα </l>
<l n="61">μῆλον, ἀριζήλων ἐφράσσατο δήνεα μόχθων.</l>
<l n="62">χειρὶ δὲ δινήσασα μόθου πρωτόσπορον ἀρχὴν</l>
<l n="63">ἐς θαλίην ἔρριψε, χορὸν δʼ ὤρινε θεάων.</l>
<l n="64">Ἥρη μὲν παράκοιτις ἀγαλλομένη Διὸς εὐνῇ</l>
<l n="65">ἵστατο θαμβήσασα καὶ ἤθελε ληίζεσθαι· </l>
<l n="66">πασάων δʼ ἅτε Κύπρις ἀρειοτέρη γεγαυῖα</l>
<l n="67">μῆλον ἔχειν ἐπόθησεν, ὅτι κτέρας ἐστὶν Ἐρώτων·</l>
<l n="68">Ἥρη δʼ οὐ μεθέηκε καὶ οὐχ ὑπόεικεν Ἀθήνη.</l>
<l n="69">Ζεὺς δὲ θεῶν καὶ νεῖκος ἰδὼν καὶ παῖδα καλέσσας</l>
<l n="70">τοῖον ὑφεδρήσσοντα προσέννεπεν Ἑρμάωνα· </l>
<l n="71">εἴ τινά που Ξάνθοιο παρʼ Ἰδαίοιο ῥεέθροις</l>
<l n="72">παῖδα Πάριν Πριάμοιο, τὸν ἀγλαὸν ἡβητῆρα,</l>
<l n="73">Τροίης βουκολέοντα κατʼ οὔρεα, τέκνον, ἀκούεις,</l>
<l n="74">κείνῳ μῆλον ὄπαζε· διακρίνειν δὲ θεάων</l>
<pb id="p.548"/>
<l n="75">κέκλεο καὶ βλεφάρων ξυνοχὴν καὶ κύκλα προσώπων. </l>
<l n="76">ἡ δὲ διακρινθεῖσα φέρειν περίπυστον ὀπώρην</l>
<l n="77">κάρτος ἀρειοτέρης ἐχέτω καὶ κόσμον Ἐρώτων.</l>
<l n="78">ὣς ὁ μὲν Ἑρμάωνι πατὴρ ἐπέτελλε Κρονίων·</l>
<l n="79">αὐτὰρ ὁ πατρῴῃσιν ἐφημοσύνῃσι πιθήσας</l>
<l n="80">εἰς ὁδὸν ἡγεμόνευε καὶ οὐκ ἀμέλησε θεάων. </l>
<l n="81">πᾶσα δὲ λωιτέρην καὶ ἀμείνονα δίζετο μορφήν.</l>
<l n="82">Κύπρις μὲν δολόμητις ἀναπτύξασα καλύπτρην</l>
<l n="83">λαὶ περόνην θυόεντα <note n="1" place="unspecified" anchored="yes">So inferior MSS., making quo/enta feminine; ptero\n (??)qunqe/nta *m.</note> διαστήσασα κομάων</l>
<l n="84">χρυσῷ μὲν πλοκάμους, χρυσῷ δʼ ἐστέψατο χαίτην.</l>
<l n="85">τοῖα δὲ παῖδας Ἔρωτας ἀνηΰτησεν ἰδοῦσα· </l>
<l n="86">ἐγγὺς ἀγών, φίλα τέκνα· περιπτύξασθε τιθήνην.</l>
<l n="87">σήμερον ἀγλαΐαι με διακρίνουσι προσώπων·</l>
<l n="88">δειμαίνω, τίνι μῆλον ὁ βουκόλος οὗτος ὀπάσσει.</l>
<l n="89">Ἥρην μὲν Χαρίτων ἱερὴν ἐνέπουσι τιθήνην,</l>
<l n="90">φασὶ δὲ κοιρανίην μεθέπειν καὶ σκῆπτρα φυλάσσειν· </l>
<l n="91">καὶ πολέμων βασίλειαν ἀεὶ καλέουσιν Ἀθήνην·</l>
<l n="92">μούνη Κύπρις ἄναλκις ἔην θεός. οὐ βασιλήων</l>
<l n="93">κοιρανίην, οὐκ ἔγχος ἀρήιον, οὐ βέλος ἕλκω.</l>
<l n="94">ἀλλὰ τί δειμαίνω περιώσιον ἀντὶ μὲν αἰχμῆς</l>
<l n="95">ὡς θοὸν ἔγχος ἔχουσα μελίφρονα δεσμὸν ἐρώτων; </l>
<l n="96">κεστὸν ἔχω καἰ κέντρον ἄγω καὶ τόξον ἀείρω,</l>
<l n="97">κεστόν, ὅθεν φιλότητος ἐμῆς ἐμὸν οἶστρον ἑλοῦσαι</l>
<l n="98">πολλάκις ὠδίνουσι καὶ οὐ θνῄσκουσι γυναῖκες.</l>
<l n="99">τοῖον ἐφεσπομένη ῥοδοδάκτυλος ἔννεπε Κύπρις.</l>
<l n="100">οἱ δʼ ἄρα μητρῴης ἐρατῆς ἀίοντες ἐφετμῆς </l>
<l n="101">φοιτητῆρες Ἔρωτες ἐπερρώοντο τιθήνῃ.</l>
<l n="102">ἄρτι μὲν Ἰδαίην ὑπερέδραμον οὔρεος ἄκρην,</l>
<l n="103">ἔνθα λιθοκρήδεμνον ὑπὸ πρηῶνος ἐρίπνην</l>
<l n="104">κουρίζων ἐνόμευε Πάρις πατρώια μῆλα.</l>
<pb id="p.550"/>
<l n="105">ποιμαίνων δʼ ἑκάτερθεν ἐπὶ προχοῇσιν ἀναύρου </l>
<l n="106">νόσφι μέν ἀγρομένων ἀγέλην πεμπάζετο ταύρων,</l>
<l n="107">νόσφι δὲ βοσκομένων διεμέτρεε πώεα μήλων·</l>
<l n="108">καί τις ὀρεσσαύλοιο δορὴ μετόπισθε χιμαίρης</l>
<l n="109">ἐκκρεμὲς ᾐώρητο καὶ αὐτῶν ἥπτετο μηρῶν,</l>
<l n="110">ποιμενίη δʼ ἀπέκειτο, βοῶν ἐλάτειρα, καλαῦροψ, </l>
<l n="111">τοῖος ἐπεὶ σύριγγος, ἐς ἤθεα βαιὸν ὁδεύων,</l>
<l n="112">ἀγροτέρων καλάμων λιγυρὴν ἐδίωκεν ἀοιδήν·</l>
<l n="113">πολλάκι δʼ οἰοπόλοισιν ἐνὶ σταθμοῖσιν ἀείδων</l>
<l n="114">καὶ ταύρων ἀμέλησε καὶ οὐκ ἐμπάζετο μήλων·</l>
<l n="115">ἔνθεν ἔχων σύριγγα κατʼ ἤθεα καλὰ νομήων </l>
<l n="116">Πανὶ καὶ Ἑρμάωνι φίλην ἀνεβάλλετο μολπήν·</l>
<l n="117">οὐ κύνες ὠρύοντο καὶ οὐ μυκήσατο ταῦρος,</l>
<l n="118">μούνη δʼ ἠνεμόεσσα, βοῆς ἀδίδακτος ἐοῦσα,</l>
<l n="119">Ἰδαίων ὀρέων ἀντίθροος ἴαχεν Ἠχώ.</l>
<l n="120">ταῦροι δὲ χλοερῆς κεκορηότες ὑψόθι ποίης, </l>
<l n="121">κεκλιμένοι βαρύγουνον ἐπʼ ἰσχίον εὐνάζοντο.</l>
<l n="122">ὣς ὁ μὲν ὑψορόφοιο φυτῶν ὑπένερθε καλύπτρης</l>
<l n="123">τηλόθεν Ἑρμάωνα διάκτορον εἶδε λιγαίνων.</l>
<l n="124">δειμαίνων δʼ ἀνόρουσε, θεῶν δʼ ἀλέεινεν ὀπωπήν·</l>
<l n="125">καὶ χορὸν εὐκελάδων δονάκων ἐπὶ φηγὸν ἐρείσας </l>
<l n="126">μήπω πολλὰ καμοῦσαν ἑὴν ἀνέκοπτεν ἀοιδήν.</l>
<l n="127">τοῖα δὲ δειμαίνοντα θέσκελος Ἑρμῆς·</l>
<l n="128">γαῦλον ἀπορρίψας καὶ πώεα καλὰ μεθήσας</l>
<l n="129">δεῦρο θεμιστεύσειας ἐπουρανίῃσι δικάζων·</l>
<l n="130">δεῦρο διακρίνων προφερέστερον εἶδος ὀπωπῆς </l>
<l n="131">φαιδροτέρῃ τόδε μῆλον, ἐπήρατον ἔρνος, ὀπάσσαις.</l>
<l n="132">τοῖον ἀνηΰτησεν· ὁ δʼ ἤπιον ὄμμα τανύσσας</l>
<l n="133">ἦκα διακρίνειν πειρήσατο κάλλος ἑκάστης.</l>
<l n="134">δέρκετο μὲν γλαυκῶν βλεφάρων σέλας, ἔδρακε δειρὴν</l>
<l n="135">χρυσῷ δαιδαλέην, ἐφράσσατο κόσμον ἑκάστης </l>
<pb id="p.552"/>
<l n="136">καὶ πιέρνης μετόπισθε καὶ αὐτῶν ἴχνια ταρσῶν.</l>
<l n="137">χειρῶν μειδιόωντα δίκης προπάροιθεν ἑλοῦσα</l>
<l n="138">τοῖον Ἀλεξάνδρῳ μυθήσατο μῦθον Ἀθήνη·</l>
<l n="139">δεῦρο, τέκος Πριάμοιο, Διὸς παράκοιτιν ἐάσας</l>
<l n="140">καὶ θαλάμων βασίλειαν ἀτιμήσας Ἀφροδίτην </l>
<l n="141">ἠνορέης ἐπίκουρον ἐπαινήσειας Ἀθήνην.</l>
<l n="142">φασί σε κοιρανέειν καὶ Τρώιον ἄστυ φυλάσσειν·</l>
<l n="143">δεῦρό σε τειρομένοισι σαόπτολιν ἀνδράσι θήσω,</l>
<l n="144">μή ποτέ σοι βαρύμηνις ἐπιβρίσειεν Ἐνυώ.</l>
<l n="145">πείθεο, καὶ πολέμους τε καὶ ἠνορέην σε διδάξω. </l>
<l n="146">ὣς ἡ μὲν πολύμητις ἀνηΰτησεν Ἀθήνη.</l>
<l n="147">τοῖα δʼ ὑποβλήδην λευκώλενος ἔννεπεν Ἥρη·</l>
<l n="148">εἴ με διακρίνων προφερέστερον ἔρνος ὀπάσσῃς,</l>
<l n="149">πάσης ἡμετέρης Ἀσίης ἡγήτορα θήσω.</l>
<l n="150">ἔργα μόθων ἀθέριζε· τί γὰρ πολέμων βασιλῆι; </l>
<l n="151">κοίρανος ἰφθίμοισι καὶ ἀπτολέμοισι κελεύει.</l>
<l n="152">οὐκ αἰεὶ θεράποντες ἀριστεύουσιν Ἀθήνης·</l>
<l n="153">ὠκύμοροι θνῄσκουσιν ὑποδρηστῆρες Ἐνυοῦς.</l>
<l n="154">τοίην κοιρανίην πρωτόθρονος ὤπασεν Ἥρη.</l>
<l n="155">ἡ δʼ ἑανὸν βαθύκολπον, ἐς ἠέρα γυμνώσασα </l>
<l n="156">κόλπον, ἀνῃώρησε καὶ οὐκ ᾐδέσσατο Κύπρις.</l>
<l n="157">χειρὶ δʼ ἐλαφρίζουσα μελίφρονα δεσμὸν ἐρώτων</l>
<l n="158">στῆθος ἅπαν γύμνωσε καὶ οὐκ ἐμνήσατο μαζῶν.</l>
<l n="159">τοῖα δὲ μειδιόωσα προσέννεπε μηλοβοτῆρα·</l>
<l n="160">δέξό με καὶ πολέμων ἐπιλήθεο, δέχνυσο μορφὴν </l>
<l n="161">ἡμετέρην καὶ σκῆπτρα καὶ Ἀσίδα κάλλιπε γαῖαν.</l>
<l n="162">ἔργα μόθων οὐκ οἶδα· τί γὰρ σακέων Ἀφροδίτῃ;</l>
<l n="163">ἀγλαΐῃ πολὺ μᾶλλον ἀριστεύουσι γυναῖκες.</l>
<l n="164">ἀντὶ μὲν ἠνορέης ἐρατὴν παράκοιτιν ὀπάσσω,</l>
<pb id="p.554"/>
<l n="165">ἀντὶ δὲ κοιρανίης Ἑλένης ἐπιβήσεο λέκτρων· </l>
<l n="166">νυμφίον ἀθρήσει σε μετὰ Τροίην Λακεδαίμων</l>
<l n="167">οὔπω μῦθος ἔληγεν, ὁ δʼ ἀγλαὸν ὤπασε μῆλον,</l>
<l n="168">ἀγλαΐης ἀνάθημα, μέγα κτέρας Ἀφρογενείῃ,</l>
<l n="169">φυταλιὴν πολέμοιο, κακὴν πολέμοιο γενέθλην.</l>
<l n="170">χειρὶ δὲ μῆλον ἔχουσα τόσην ἀνενείκατο φωνὴν </l>
<l n="171">Ἥρην κερτομέουσα καὶ ἀντιάνειραν Ἀθήνην·</l>
<l n="172">εἴξατέ μοι πολέμοιο συνήθεες, εἴξατε νίκης.</l>
<l n="173">ἀγλαΐην ἐφίλησα, καὶ ἀγλαΐη με διώκει.</l>
<l n="174">φασί σε, μῆτερ Ἄρηος, ὑπʼ ὠδίνεσσιν ἀέξειν</l>
<l n="175">ἠυκόμων Χαρίτων ἱερὸν χορόν· ἀλλά σε πᾶσαι </l>
<l n="176">σήμερον ἠρνήσαντο, καὶ οὐ μίαν εὗρες ἀρωγόν.</l>
<l n="177">οὐ σακέων βασίλεια καὶ οὐ πυρός ἐσσι τιθήνη·</l>
<l n="178">οὔ σοι Ἄρης ἐπάρηξε, καὶ εἰ δορὶ μαίνεται Ἄρης,</l>
<l n="179">οὐ φλόγες Ἡφαίστοιο, καὶ εἰ φλογὸς ἆσθμα λοχεύει.</l>
<l n="180">οἶα δὲ κυδιάεις ἀνεμώλιος, Ἀτρυτώνη, </l>
<l n="181">ἣν γάμος οὐκ ἔσπειρε καὶ οὐ μαιώσατο μήτηρ,</l>
<l n="182">ἀλλὰ σιδηρείη σε τομὴ καὶ ῥίζα σιδήρου</l>
<l n="183">πατρῴων ἀλόχευτον ἀνεβλάστησε καρήνων.</l>
<l n="184">οἶα δὲ χαλκείοισι καλυψαμένη χρόα πέπλοις</l>
<l n="185">καὶ φεύγεις φιλότητα καὶ Ἄρεος ἔργα διώκεις, </l>
<l n="186">ἁρμονίης ἀδίδακτος, ὁμοφροσύνης ἀδαήμων.</l>
<l n="187">ἀγνώσσεις, ὅτι μᾶλλον ἀνάλκιδές εἰσιν Ἀθῆναι</l>
<l n="188">τοῖαι, κυδαλίμοισιν ἀγαλλόμεναι πολέμοισι,</l>
<l n="189">κεκριμένων μελέων οὔτʼ ἄρσενες οὔτε γυναῖκες;</l>
<l n="190">τοῖον ἐφυβρίζουσα προσέννεπε Κύπρις Ἀθήνην, </l>
<l n="191">ὣς ἡ μὲν πτολίπορθον ἀέθλιον ἔλλαχε μορφῆς</l>
<pb id="p.556"/>
<l n="192">Ἥρην ἐξελάσασα καὶ ἀσχαλόωσαν Ἀθήνην·</l>
<l n="193">ἱμείρων δʼ ὑπʼ ἔρωτι καὶ ἣν οὐκ εἶδε διώκων,</l>
<l n="194">Δύσπαρις ἀθροίσας ἐπὶ δάσκιον ἤγαγεν ὕλην</l>
<l n="195">ἀνέρας ἐργοπόνοιο δαήμονας Ἀτρυτώνης. </l>
<l n="196">ἔνθα πολυπ0ρέμνοιο δαϊζόμεναι δρύες Ἴδης</l>
<l n="197">ἤριπον ἀρχεκάκοιο περιφροσύνῃσι Φερέκλου,</l>
<l n="198">ὅς τότε μαργαίνοντι χαριζόμενος βασιλῆι</l>
<l n="199">νῆας Ἀλεξάνδρῳ δρυτόμῳ τεκτήνατο χαλκῷ.</l>
<l n="200">αὐτῆμαρ προβέβουλε καὶ αὐτῆμαρ κάμε νῆας, </l>
<l n="201">νῆας δʼ οὐκ ἐνόησε καὶ οὐκ ἤσκησεν Ἀθήνη.</l>
<l n="202">ἄρτι μὲν Ἰδαίων ὀρέων ἠλλάξατο πόντον</l>
<l n="203">καὶ λεχέων ἐπίκουρον ἐφεσπομένην Ἀφροδίτην</l>
<l n="204">πολλάκις ἀκταίοισιν ἱλασσάμενος θυέεσσιν</l>
<l n="205">ἔπλεεν Ἑλλήσποντον ἐπʼ εὐρέα νῶτα θαλάσσης, </l>
<l n="206">τῷ δὲ πολυτλήτων σημήια φαίνετο μόχθων.</l>
<l n="207">κυανέη μὲν ὕπερθεν ἀναθρώσκουσα θάλασσα</l>
<l n="208">οὐρανὸν ὀρφναίων ἑλίκων ἐζώσατο δεσμῷ</l>
<l n="209">εἶθαρ ἀμιχθαλόεντος ἀπʼ ἠέρος ὄμβρον ἱεῖσα,</l>
<l n="210">ἐκλύσθη δέ τε πόντος ἐρεσσομένων ἐρετάων. </l>
<l n="211">τόφρα δὲ Δαρδανίην καὶ Τρώιον οὖδας ἀμείψας</l>
<l n="212">Ἰσμαρίδος μεθέηκε παραπλώων στόμα λίμνης,</l>
<l n="213">αἶψα δὲ Θρηικίοιο μετʼ οὔρεα Παγγαίοιο</l>
<l n="214">Φυλλίδος ἀντέλλοντα φιλήνορος ἔδρακε τύμβον</l>
<pb id="p.558"/>
<l n="215">καὶ δρόμον ἐννεάκυκλον ἀλήμονος εἶδε κελεύθου, </l>
<l n="216">ἔνθα διαστείχουσα κινύρεο, Φυλλίς, ἀκοίτην</l>
<l n="217">δεχνυμένη παλίνορσον ἀπήμονα Δημοφόωντα,</l>
<l n="218">ὁππότε νοστήσειεν Ἀθηναίης ἀπὸ δήμων.</l>
<l n="219">τῷ δὲ βαθυκλήροιο διὰ χθονὸς Αἱμονιήων</l>
<l n="220">ἐξαπίνης ἀνέτελλεν Ἀχαιίδος ἄνθεα γαίης, </l>
<l n="221">Φθίη βωτιάνειρα καὶ εὐρυάγυια Μυκήνη.</l>
<l n="222">ἔνθεν ἀνερχομένοιο παρʼ εἰαμενὰς Ἐρυμάνθου</l>
<l n="223">Σπάρτην καλλιγύναικα, φίλην πόλιν Ἀτρείωνος,</l>
<l n="224">κεκλιμένην ἐνόησεν ἐπʼ Εὐρώταο ῥεέθροις.</l>
<l n="225">ἄγχι δὲ ναιομένην ὑπὸ δάσκιον οὔρεος ὕλην </l>
<l n="226">γείτονα παπταίνων ἐρατὴν θηεῖτο Θεράπνην.</l>
<l n="227">οὔπω κεῖθεν ἔην δολιχὸς πλόος, οὐδέ γαλήνης</l>
<l n="228">δηρὸν ἐρεσσομένων ἠκούετο δοῦπος ἐρετμῶν,</l>
<l n="229">καὶ χθονὸς εὐκόλποισιν ἐπʼ ἠιόνεσσι βαλόντες</l>
<l n="230">πείσματα νηὸς ἔδησαν, ὅσοις ἁλὸς ἔργα μεμήλει. </l>
<l n="231">αὐτὰρ ὁ χιονέοιο λοεσσάμενος ποταμοῖο</l>
<l n="232">ᾤχετο φειδομένοισιν ἐπʼ ἴχνεσιν ἴχνος ἐρείδων,</l>
<l n="233">μὴ πόδες ἱμερόεντες ὑποχραίνοιντο κονίης,</l>
<l n="234">μὴ πλοκάμων κυνέῃσιν ἐπιβρίσαντες ἐθείρας</l>
<l n="235">ὀξύτερον σπεύδοντος ἀναστέλλοιεν ἀῆται. </l>
<l n="236">ἄρτι μὲν αἰπύδμητα φιλοξείνων ναετήρων</l>
<l n="237">δώματα παπταίνων καὶ γείτονας ἐγγύθι νηοὺς</l>
<l n="238">ἄστεος ἀγλαΐην διεμέτρεεν, ἔνθα μὲν αὐτῆς</l>
<l n="239">χρύσεον ἐνδαπίης θηεύμενος εἶδος Ἀθήνης,</l>
<l n="240">ἔνθα δὲ Καρνείοιο φίλον κτέρας Ἀπόλλωνος </l>
<l n="241">οἶκον Ἀμυκλαίοιο παραγνάμψας Ὑακίνθου,</l>
<l n="242">ὅν ποτε κουρίζοντα σὺν Ἀπόλλωνι νοήσας</l>
<l n="243">δῆμος Ἀμυκλαίων ἠγάσσατο, μὴ Διὶ Λητὼ</l>
<pb id="p.560"/>
<l n="244">κυσαμένη καὶ τοῦτον ἀνήγαγεν· αὐτὰρ Ἀπόλλων</l>
<l n="245">οὐκ ἐκάη Ζεφύρῳ ζηλήμονι παῖδα φυλάσσων. </l>
<l n="246">γαῖα δὲ δακρύσαντι χαριζομένη βασιλῆι</l>
<l n="247">ἄνθος ἀνηέξησε, παραίφασιν Ἀπόλλωνος,</l>
<l n="248">ἄνθος ἀριζήλοιο φερώνυμον ἡβητῆρος.</l>
<l n="249">ἤδη δʼ ἀγχιδόμοισιν ἐπʼ Ἀτρείδαο μελάθροις</l>
<l n="250">ἵστατο θεσπεσίῃσιν ἀγαλλόμενος χαρίτεσσιν. </l>
<l n="251">οὐ Διὶ τοῖον ἔτικτεν ἐπήρατον υἷα Θυώνη·</l>
<l n="252">ἱλήκοις, Διόνυσε· καὶ εἰ Διός ἐσσι γενέθλης,</l>
<l n="253">καλὸς ἔην καὶ καὶ κεῖνος ἐπʼ ἀγλαΐῃσι προσώπων.</l>
<l n="254">ἡ δὲ φιλοξείνων θαλάμων κληῖδας ἀνεῖσα </l>
<l n="255">ἐξαπίνης Ἑλένη μετεκίαθε δώματος αὐλὴν </l>
<l n="256">καὶ θαλερῶν προπάροιθεν ὀπιπεύουσα θυράων</l>
<l n="257">ὡς ἴδεν, ὣς ἐκάλεσσε καὶ ἐς μυχὸν ἤγαγεν οἴκου</l>
<l n="258">καί μιν ἐφεδρήσσειν νεοπηγέος ὑψόθεν ἕδρης</l>
<l n="259">ἀργυρέης ἐπέτελλε· κόρον δʼ οὐκ εἶχεν ὀπωπῆς</l>
<l n="260">ἄλλοτε δὴ χρύσειον ὀισαμένη Κυθερείης </l>
<l n="261">κοῦρον ὀπιπεύειν θαλαμηπόλον—ὀψὲ δʼ ἀνέγνω,</l>
<l n="262">ὡς οὐκ ἔστιν Ἔρως· βελέων δʼ οὐκ εἶδε φαρέτρην—</l>
<l n="263">πολλάκι δʼ ἀγλαΐῃσιν ἐυγλήνοισι προσώπων</l>
<l n="264">παπταίνειν ἐδόκευε τὸν ἡμερίδων βασιλῆα·</l>
<l n="265">ἀλλʼ οὐχ ἡμερίδων θαλερὴν ἐδόκευεν ὀπώρην </l>
<l n="266">πεπταμένην χαρίεντος ἐπὶ ξυνοχῇσι καρήνου.</l>
<l n="267">ὀψὲ δὲ θαμβήσασα τόσην ἀνενείκατο φωνήν·</l>
<l n="268">ξεῖνε, πόθεν τελέθεις; ἐρατὸν γένος εἰπὲ καὶ ἡμῖν.</l>
<l n="269">ἀγλαΐην μὲν ἔοικας ἀριζήλῳ βασιλῆι,</l>
<pb id="p.562"/>
<l n="270">ἀλλὰ τεὴν οὐκ οἶδα παρʼ Ἀργείοισι γενέθλην. </l>
<l n="271">πᾶσαν Δευκαλίωνος ἀμύμονος οἶδα γενέθλην·</l>
<l n="272">οὐ Πύλον ἠμαθόεσσαν ἔχεις, Νηλήιον οὖδας,</l>
<l n="273">—Ἀντίλοχον δεδάηκα, τεὴν δʼ οὐκ εἶδον ὀπωπὴν</l>
<l n="274">οὐ Φθίην χαρίεσσαν, ἀριστήων τροφὸν ἀνδρῶν·</l>
<l n="275">οἶδα περικλήιστον ὅλον γένος Αἰακιδάων, </l>
<l n="276">ἀγλαΐην Πηλῆος, ἐυκλείην Τελαμῶνος,</l>
<l n="277">ἤθεα Πατρόκλοιο καὶ ἠνορέην Ἀχιλῆος.</l>
<l n="278">τοῖα Πάριν ποθέουσα λιγύθροος ἔννεπε νύμφη·</l>
<l n="279">αὐτὰρ ὁ μειλιχίην ἠμείβετο γῆρυν ἀνοίξας·</l>
<l n="280">εἴ τινά που Φρυγίης ἐνὶ πείρασι γαῖαν ἀκούεις, </l>
<l n="281">Ἴλιον, ἣν πύργωσε Ποσειδάων καὶ Ἀπόλλων·</l>
<l n="282">εἴ τινά που πολύολβον ἐνὶ Τροίῃ βασιλῆα</l>
<l n="283">ἔκλυες εὐώδινος ἀπὸ Κρονίδαο γενέθλης·</l>
<l n="284">ἔνθεν ἀριστεύων ἐμφύλια πάντα διώκω.</l>
<l n="285">εἰμί, γύναι, Πριάμοιο πολυχρύσου φίλος υἱός, </l>
<l n="286">εἰμὶ δὲ Δαρδανίδης· ὁ δὲ Δάρδανος ἐκ Διὸς ἦεν,</l>
<l n="287">ᾧ καὶ ἀπʼ Οὐλύμποιο θεοὶ ξυνήονες ἀνδρῶν</l>
<l n="288">πολλάκι θητεύουσι καὶ ἀθάνατοί περ ἐόντες·</l>
<l n="289">ὧν ὁ μὲν ἡμετέρης δωμήσατο τείχεα πάτρης,</l>
<l n="290">τείχεα μαρμαίροντα, Ποσειδάων καὶ Ἀπόλλων. </l>
<l n="291">αὐτὰρ ἐγώ, βασίλεια, δικασπόλος εἰμὶ θεάων·</l>
<l n="292">καὶ γὰρ ἀκηχεμένῃσιν ἐπουρανίῃσι δικάζων</l>
<l n="293">Κύπριδος ἀγλαΐην καὶ ἐπήρατον ᾔνεσα μορφήν,</l>
<l n="294">ἡ δὲ περικλήιστον, ἐμῶν ἀντάξιον ἔργων,</l>
<l n="295">νύμφην ἱμερόεσσαν ἐμοὶ κατένευσεν ὀπάσσαι, </l>
<l n="296">ἣν Ἑλένην ἐνέπουσι, κασιγνήτην Ἀφροδίτης,</l>
<l n="297">ἧς ἕνεκεν τέτληκα καὶ οἴδματα τόσσα περῆσαι.</l>
<l n="298">δεῦρο γάμον κεράσωμεν, ἐπεὶ Κυθέρεια κελεύει·</l>
<l n="299">μή με καταισχύνειας, ἐμὴν <add>μὴ</add> Κύπριν ἐλέγξῃς.</l>
<pb id="p.564"/>
<l n="300">οὐκ ἐρέω· τί δὲ τόσσον ἐπισταμένην σε διδάξω; </l>
<l n="301">οἶσθα γάρ, ὡς Μενέλαος ἀνάλκιδός ἐστι γενέθλης·</l>
<l n="302">οὐ τοῖαι γεγάασιν ἐν Ἀργείοισι γυναῖκες,</l>
<l n="303">καὶ γὰρ ἀκιδνοτέροισιν ἀεξόμεναι μελέεσσιν</l>
<l n="304">ἀνδρῶν εἶδος ἔχουσι, νόθοι δʼ ἐγένοντο γυναῖκες.</l>
<l n="305">ἔννεπεν· ἡ δʼ ἐρόεσσαν ἐπὶ χθονὶ πῆξεν ὀπωπὴν </l>
<l n="306">δηρὸν ἀμηχανέουσα καὶ οὐκ ἠμείβετο νύμφη.</l>
<l n="307">ὀψὲ δὲ θαμβήσασα τόσην ἀνενείκατο φωνήν·</l>
<l n="308">ἀτρεκέως, ὦ ξεῖνε, τεῆς ποτε πυθμένα πάτρης</l>
<l n="309">τὸ πρὶν ἐδωμήσαντο Ποσειδάων καὶ Ἀπόλλων;</l>
<l n="310">ἤθελον ἀθανάτων δαιδάλματα κεῖνα νοῆσαι </l>
<l n="311">καὶ νομὸν οἰοπόλοιο λιγύπνοον Ἀπόλλωνος,</l>
<l n="312">ἔνθα θεοδμήτοισι παρὰ προθύροισι πυλάων</l>
<l n="313">πολλάκις εἰλιπόδεσσιν ἐφέσπετο βουσὶν Ἀπόλλων.</l>
<l n="314">ἀγρέο νῆν Σπάρτηθεν ἐπὶ Τροίην με κομίζων.</l>
<l n="315">ἕψομαι, ὡς Κυθέρεια γάμων βασίλεια κελεύει. </l>
<l n="316">οὐ τρομέω Μενέλαον, ὅταν Τροίη με νοήσῃ·</l>
<l n="317">τοίην συνθεσίην καλλίσφυρος ἔννεπε νύμφη.</l>
<l n="318">νὺξ δέ, πόνων ἄμπαυμα μετʼ ἠελίοιο κελεύθους,</l>
<l n="319">ὕπνον ἐλαφρίζουσα, παρήορον ὤπασεν ἠῶ</l>
<l n="320">ἀρχομένην· δοιὰς δὲ πύλας ὤιξεν ὀνείρων, </l>
<l n="321">τὴν μὲν ἀληθείης—κεράων ἀπελάμπετο κόσμος—</l>
<l n="322">ἔνθεν ἀναθρῴσκουσι θεῶν νημερτέες ὀμφαί,</l>
<l n="323">τὴν δὲ δολοφροσύνης, κενεῶν θρέπτειραν ὀνείρων.</l>
<l n="324">αὐτὰρ ὁ ποντοπόρων Ἑλένην ἐπὶ σέλματα νηῶν</l>
<l n="325">ἐκ θαλάμων ἐκόμισσε φιλοξείνου Μενελάου, </l>
<l n="326">κυδιόων δʼ ὑπέροπλον ὑποσχεσίῃ Κυθερείης</l>
<l n="327">φόρτον ἄγων ἔσπευδεν ἐς Ἴλιον ἰωχμοῖο.</l>
<l n="328">Ἑρμιόνη δʼ ἀνέμοισιν ἀπορρίψασα καλύπτρην</l>
<l n="329">ἱσταμένης πολύδακρυς ἀνέστενεν ἠριγενείης,</l>
<pb id="p.566"/>
<l n="330">πολλάκι δʼ ἀμφιπόλους θαλάμων ἔκτοσθε λαβοῦσα, </l>
<l n="331">ὀξύτατον βοόωσα τόσην ἀνενείκατο φωνήν·</l>
<l n="332">παῖδες, πῆ με λιποῦσα πολύστονον ᾤχετο μήτηρ,</l>
<l n="333">ἣ χθιζόν σὺν ἐμοὶ θαλάμων κληῖδας ἑλοῦσα</l>
<l n="334">ἔδραθεν ὑπνώουσα καὶ ἐς μίαν ἤλυθεν εὐνήν;</l>
<l n="335">ἔννεπε δακρυχέουσα, συνωδύροντο δὲ παῖδες. </l>
<l n="336">ἀγρόμεναι δʼ ἑκάτερθεν ἐπὶ προθύροισιν ἐρύκειν</l>
<l n="337">Ἑρμιόνην στενάχουσαν ἐπειρήσαντο γυναῖκες·</l>
<l n="338">τέκνον ὀδυρομένη, γόον εὔνασον. Ὤιετο μήτηρ,</l>
<l n="339">νοστήσει παλίνορσος· ἔτι κλαίουσα νοήσεις.</l>
<l n="340">οὐχ ὁράᾳς; γοεραί μὲν ἐπιμύουσιν ὀπωπαί, </l>
<l n="341">πυκνὰ δὲ μυρομένης θαλεραὶ μινύθουσι παρειαί.</l>
<l n="342">ἦ τάχα νυμφάων ἐς ὁμήγυριν ἀγρομενάων</l>
<l n="343">ἤλυθεν, ἰθείης δὲ παραπλάζουσα κελεύθου</l>
<l n="344">ἵσταται ἀσχαλόωσα, καὶ ἐς λειμῶνα μολοῦσα</l>
<l n="345">ὡράων δροσόεντος ὑπὲρ πεδίοιο θαάσσει, </l>
<l n="346">ἢ χρόα πατρῴοιο λοεσσομένη ποταμοῖο</l>
<l n="347">ᾤχετο καὶ δήθυνεν ἐπʼ Εὐρώταο ῥεέθροις.</l>
<l n="348">τοῖα δὲ δακρύσασα πολύστονος ἔννεπε κούρη·</l>
<l n="349">οἶδεν ὄρος, ποταμῶν ἐδάη ῥόον, οἶδε κελεύθους</l>
<l n="350">ἐς ῥόδον, ἐς λειμῶνα· τί μοι φθέγγεσθε, γυναῖκες; </l>
<l n="351">ἀστέρες ὑπνώουσι, καὶ ἐν σκοπέλοισιν ἰαύει·</l>
<l n="352">ἀστέρες ἀντέλλουσι, καὶ οὐ παλίνορσος ἱκάνει.</l>
<l n="353">μῆτερ ἐμή, τίνα χῶρον ἔχεις; τίνα δʼ οὔρεα ναίεις;</l>
<l n="354">πλαζομένην θῆρές σε κατέκτανον; ἀλλὰ καὶ αὐτοὶ</l>
<l n="355">θῆρες ἀριζήλοιο Διὸς τρομέουσι γενέθλην </l>
<l n="356">ἤριπες ἐξ ὀχέων χθαμαλῆς ἐπὶ νῶτα κονίης</l>
<l n="357">σὸν δέμας οἰοπόλοισιν ἐνὶ δρυμοῖσι λιποῦσα;</l>
<l n="358">ἀλλὰ πολυπρέμνων ξυλόχων ὑπὸ δάσκιον ὕλην</l>
<l n="359">δένδρεα παπτήνασα καὶ αὐτῶν μέχρι πετήλων</l>
<l n="360">σὸν δέμας οὐκ ἐνόησα· καὶ οὐ νεμεσίζομαι ὕλῃ. </l>
<pb id="p.568"/>
<l n="361">μὴ διεροῖς στονόεντος ἐπʼ Εὐρώταο ῥεέθροις</l>
<l n="362">νηχομένην ἐκάλυψεν ὑποβρυχίην σε γαλήνη;</l>
<l n="363">ἀλλὰ καὶ ἐν ποταμοῖσι καὶ ἐν πελάγεσσι θαλάσσης</l>
<l n="364">νηιάδες ζώουσι καὶ οὐ κτείνουσι γυναῖκας.</l>
<l n="365">ὣς ἡ μὲν στενάχιζεν· ἀνακλίνουσα δὲ δειρὴν </l>
<l n="366">ὕπνον ἔπνει, θανάτοιο συνέμπορον· ἦ γὰρ ἐτύχθη</l>
<l n="367">ἄμφω ἀναγκαίη ξυνήια πάντα λαχόντε</l>
<l n="368">ἔργα παλαιοτέροιο κασιγνήτοιο διώκειν.</l>
<l n="369">ἔνθεν ἀκηχεμένοισι βαρυνόμεναι βλεφάροισι</l>
<l n="370">πολλάκις ὑπνώουσιν, ὅτε κλαίουσι, γυναῖκες. </l>
<l n="371">ἡ μὲν ἀλητεύουσα δολοφροσύνῃσιν ὀνείρων</l>
<l n="372">μητέρα παπταίνειν ὠίσατο, τοῖα δὲ κούρη</l>
<l n="373">ἴαχε θαμβήσασα καὶ ἀχνυμένη περ ἐοῦσα·</l>
<l n="374">χθιζὸν ὀδυρομένην με δόμων ἔκτοσθε φυγοῦσα</l>
<l n="375">κάλλιπες ὑπνώουσαν ὑπὲρ λεχέων γενετῆρος. </l>
<l n="376">ποῖον ὄρος μεθέηκα; τίνας προλέλοιπα κολώνας;</l>
<l n="377">οὕτω καλλικόμοιο μεθʼ ἁρμονίην Ἀφροδίτην Ἀφροδίτης;</l>
<l n="378">τοῖα δὲ φωνήσασα προσέννεπε Τυνδαρεώνη·</l>
<l n="379">τέκνον ἀκηχεμένη, μὴ μέμφεο δεινὰ παθούσῃ· </l>
<l n="380">ὁ χθιζός με μολών ἀπατήλιος ἥρπασεν ἀνήρ. </l>
<l n="381">ἔννεπεν. ἡ δʼ ἀνόρουσε καὶ οὐχ ὁρόωσα τιθήνην</l>
<l n="382">ὀξυτέρῃ πολὺ μᾶλλον ἀνεβρυχήσατο φωνῇ·</l>
<l n="383">ἠερίης, ὄρνιθες, ἐύπτερα τέκνα γενέθλης,</l>
<l n="384">εἴπατε νοστήσαντες ἐπὶ Κρήτην Μενελάῳ·</l>
<l n="385">χθιζὸν ἐπὶ Σπάρτην τις ἀνὴρ ἀθεμίστιος ἐλθὼν </l>
<l n="386">ἀγλαΐην ξύμπασαν ἑῶν ἀλάπαξε μελάθρων.</l>
<l n="387">ὣς ἡ μὲν πολύδακρυς ἐς ἠέρα φωνήσασα,</l>
<l n="388">μητέρα μαστεύουσα, μάτην ἐπλάζετο κούρη.</l>
<l n="389">καὶ Κικόνων πτολίεθρα καὶ Αἰολίδος πόρον Ἕλλης</l>
<pb id="p.570"/>
<l n="390">Δαρδανίης λιμένεσσιν ὁ νυμφίος ἤγαγε νύμφην. </l>
<l n="391">πυκνὰ δὲ τίλλε κόμην, χρυσέην δʼ ἔρριψε καλύπτρην</l>
<l n="392">Κασσάνδρη νεόφοιτον ἀπʼ ἀκροπόληος ἰδοῦσα.</l>
<l n="393">Τροίη δʼ ὑψιδόμων πυλέων κληῖδας ἀνεῖσα</l>
<l n="394">δέξατο νοστήσαντα τὸν ἀρχέκακον πολιήτην.</l>
</div1>
</body>
</text>
</TEI.2>
