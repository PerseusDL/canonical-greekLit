<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title>Historia Arcana (Anecdota)</title>
<author>Procopius</author>
<editor role="editor">Michael Krascheninnikov</editor>
 <sponsor>Perseus Project, Tufts University</sponsor>
 <principal>Gregory Crane</principal>
 <respStmt>
  <resp>Prepared under the supervision of</resp>
  <name>Lisa Cerrato</name>
  <name>Rashmi Singhal</name> 
  <name>Bridget Almas</name>
 </respStmt>   
<funder n="org:Google">Google Digital Humanities Awards Program</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
 <date type="release">2011-09-12</date>
</publicationStmt>
<sourceDesc>
<biblStruct>
<monogr>
<title>Procopii Caesariensis Opera Omnia, Vol 5</title>
<author>Procopius</author>
<editor role="editor">Michael Krascheninnikov</editor>
<imprint>
<publisher>Mattiesen</publisher>
<pubPlace>Jurievi</pubPlace>
<date>1899</date>
</imprint>
</monogr>
 <ref target="https://babel.hathitrust.org/cgi/pt?id=mdp.39015069901448">HathiTrust</ref>
</biblStruct>
<p>Keyboarding</p>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="chapter" n="chunk" delim="."/>
<state unit="section"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
</teiHeader>
<text id="tlg4029.tlg002.perseus-grc1">
<body>
<pb id="p.4"/>
<div1 type="chapter" n="1">
<div2 type="section" n="1">
<p>
<pb ed="page-B" n="10"/> Ὅσα μὲν οὖν Ῥωμαίων τῷ γένει ἐν τοῖς πολέμοις
ἄχρι δεῦρο ξυνηνέχθη γενέσθαι, τῇδέ μοι δεδιήγηται,
ᾗπερ δυνατὸν ἐγεγόνει τῶν πράξεων τὰς δηλώσεις
ἁπάσας ἐπὶ καιρῶν τε καὶ χωρίων τῶν ἐπιτηδείων
ἁρμοσαμένῳ· τὰ δὲ ἐνθένδε οὐκέτι μοι τρόπῳ τῷ
εἰρημένῳ ξυγκείσεται, ἐπεὶ ἐνταῦθα γεγράψεται πάντα,
ὁπόσα δὴ τετύχηκε γενέσθαι πανταχόθι τῆς Ῥωμαίων
ἀρχῆς.
</p>
</div2>
<div2 type="section" n="2">
<p> αἴτιον δὲ, ὅτι δὴ οὐχ οἷόν τε ἦν περιόντων
<pb ed="page-P" n="2"/> ἔτι τῶν αὐτὰ εἰργασμένων ὅτῳ δεῖ ἀναγράφεσθαι
τρόπῳ. οὔτε γὰρ διαλαθεῖν πλήθη κατασκόπων οἷόν
τε ἦν οὔτε φωραθέντα μὴ ἀπολωλέναι θανάτῳ οἰκτίστῳ·
οὐδὲ γὰρ ἐπὶ τῶν συγγενῶν τοῖς γε οἰκειοτάτοις
τὸ θαρρεῖν εἶχον.
</p>
</div2>
<div2 type="section" n="3">
<p> ἀλλὰ καὶ πολλῶν τῶν ἐν τοῖς ἔμπροσθεν
λόγοις εἰρημένων ἀποκρύψασθαι τὰς αἰτίας
ἠναγκάσθην. τὰ <del>τό</del> τε <del>δ̓</del> οὖν τέως ἄρρητα μείναντα
καὶ τῶν ἔμπροσθεν δεδηλωμένων ἐνταῦθά μοι τοῦ
λόγου τὰς αἰτίας σημῆναι δεήσει.
</p>
</div2>
<div2 type="section" n="4">
<p>
<pb ed="page-B" n="11"/> Ἀλλά μοι ἐς ἀγώνισιν ἑτέραν ἰόντι χαλεπήν τινα
καὶ δεινῶς ἄμαχον τῶν Ἰουστινιανῷ τε καὶ Θεοδώρᾳ
βεβιωμένων βαμβαίνειν τε καὶ ἀναποδίζειν ἐπὶ πλεῖστον
<pb id="p.5"/>
ἐκεῖνο διαριθμουμένῳ ξυμβαίνει, ὅτι δή μοι ταῦτα ἐν
τῷ παρόντι γεγράψεται τὰ μήτε πιστὰ μήτε εἰκότα
φανησόμενα τοῖς ὄπισθεν γενησομένοις, ἄλλως τε
ὁπηνίκα ἐπὶ μέγα ῥεύσας ὁ χρόνος παλαιοτέραν τὴν
ἀκοὴν ἀπεργάζεται, δέδοικα μὴ καὶ μυθολογίας ἀποίσομαι
δόξαν κἀν τοῖς τραγῳδοδιδασκάλοις τετάξομαι.
</p>
</div2>
<div2 type="section" n="5">
<p>ἐκείνῳ μέντοι τὸ θαρρεῖν ἔχων οὐκ ἀποδειλιάσω τὸν
ὄγκον τοῦ ἔργου, ὥς μοι οὐκ ἀμαρτύρητος ὁ λόγος
ἐστίν. οἱ γὰρ νῦν ἄνθρωποι δαημονέστατοι μάρτυρες
τῶν πράξεων ὄντες ἀξιόχρεῳ παραπομποὶ ἐς τὸν ἔπειτα
χρόνον τῆς ὑπὲρ αὐτῶν πίστεως ἔσονται.
</p>
</div2>
<div2 type="section" n="6">
<p>Καίτοι με καὶ ἄλλο τι ἐς λόγον τόνδε ὀργῶντα
πολλάκις ἐπὶ πλεῖστον ἀνεχαίτισε χρόνον. ἐδόξαζον
γὰρ τοῖς ἐς τὸ ἔπειτα γενησομένοις ἀξύμφορον ἔσεσθαι
τοῦτό γε, ἐπεὶ τῶν ἔργων τὰ πονηρότατα μάλιστα
ξυνοίσει ἄγνωστα χρόνῳ τῷ ὑστέρῳ εἶναι, ἢ τοῖς τυράννοις
ἐς ἀκοὴν ἥκοντα ζηλωτὰ γίνεσθαι.
</p>
</div2>
<div2 type="section" n="7">
<p>τῶν γὰρ
κρατούντων ἀεὶ τοῖς πλείστοις εὔπορος ὑπὸ ἀμαθίας
ἡ ἐς τῶν προγεγενημένων τὰ κακὰ μίμησις, καὶ πρὸς
τὰ ἡμαρτημένα τοῖς παλαιοτέροις ῥᾷόν τε καὶ ἀπονώτερον
ἐς ἀεὶ τρέπονται.
</p>
</div2>
<div2 type="section" n="8">
<p>ἀλλά με ὕστερον ἐς τῶνδε
τῶν ἔργων τὴν ἱστορίαν τοῦτο ἤνεγκεν, ὅτι δὴ τοῖς
ἐς τὸ ἔπειτα τυραννήσουσιν ἔνδηλον ἔσται ὡς μάλιστα
μὲν καὶ τὴν τίσιν αὐτοὺς τῶν ἁμαρτανομένων περιελθεῖν <pb ed="page-B" n="12"/>
οὐκ ἀπεικὸς εἴη, ὅπερ καὶ τοῖσδε τοῖς ἀνθρώποις
ξυνηνέχθη παθεῖν· ἔπειτα δὲ καὶ ἀνάγραπτοι αὐτῶν
αἱ πράξεις καὶ οἱ τρόποι ἐς ἀεὶ ἔσονται, ἀπ’ αὐτοῦ τε
ἴσως ὀκνηρότερον παρανομήσουσι.
</p>
</div2>
<div2 type="section" n="9">
<p>τίς γὰρ ἂν τὸν
<pb id="p.6"/>
Σεμιράμιδος ἀκόλαστον βίον ἢ τὴν Σαρδαναπάλου καὶ
Νέρωνος μανίαν τῶν ἐπιγενομένων ἀνθρώπων ἔγνω,
εἰ μὴ τοῖς τότε γεγραφόσι τὰ μνημεῖα ταῦτα ἐλέλειπτο;
ἄλλως τε καὶ τοῖς τὰ ὅμοια πεισομένοις, ἂν οὕτω
τύχοι, πρὸς τῶν τυράννων οὐκ ἀκερδὴς αὕτη παντάπασιν
ἡ ἀκοὴ ἔσται.
</p>
</div2>
<div2 type="section" n="10">
<p> παραμυθεῖσθαι γὰρ οἱ δυστὺχοῦντες
εἰώθασι τῷ μὴ μόνοις σφίσι τὰ δεινὰ ξυμπεσεῖν.
διά τοι ταῦτα πρῶτα μὲν ὅσα Βελισαρίῳ μοχθηρὰ
εἴργασται ἐρῶν ἔρχομαι· ὕστερον δὲ καὶ ὅσα Ἰουστινιανῷ
καὶ Θεοδώρᾳ μοχθηρὰ εἴργασται ἐγὼ δηλώσω.
</p>
</div2>
<div2 type="section" n="11">
<p>
<pb ed="page-P" n="3"/> Ἦν τῷ Βελισαρίῳ γυνή, ἧς δὴ ἐν τοῖς ἔμπροσθεν
λόγοις ἐμνήσθην, πάππου μὲν καὶ πατρὸς ἡνιόχων, ἔν
τε Βυζαντίῳ καὶ Θεσσαλονίκῃ τὸ ἔργον τοῦτο ἐνδειξαμένων,
<pb ed="page-B" n="13"/> μητρὸς δὲ τῶν τινος ἐν θυμέλῃ πεπορνευμένων.
</p>
</div2>
<div2 type="section" n="12">
<p> αὕτη τὰ πρότερα μάχλον τινὰ βιώσασα βίον
καὶ τὸν τρόπον ἐξερρωγυῖα, φαρμακεῦσί τε πατρῴοις
πολλὰ ὡμιληκυῖα, καὶ τὴν μάθησιν τῶν οἱ ἀναγκαίων
<pb id="p.7"/>
ποιησαμένη, ἐγγυητὴ ὕστερον Βελισαρίῳ γυνὴ γέγονε,
</p>
</div2>
<div2 type="section" n="13">
<p>μήτηρ ἤδη παίδων γενομένη πολλῶν. εὐθὺς μὲν οὖν
ἠξίου μοιχεύτρια τὸ ἐξ ἀρχῆς εἶναι, ξυγκαλύπτειν μέντοι
τοὔργον τοῦτο ἐν σπουδῇ εἶχεν, οὐ καταδυομένη
τοῖς οἰκείοις ἐπιτηδεύμασιν, οὐδέ τι πρὸς τοῦ ξυνοικοῦντος
δειμαίνουσα δέος ʽοὔτε γὰρ αἰδῶ τινα ἔργου
ὁτουοῦν ἔλαβε πώποτε καὶ τὸν ἄνδρα μαγγανείαις
πολλαῖς κατείληφεν̓, ἀλλὰ τὴν ἐκ τῆς βασιλίδος
ὑποπτεύουσα τίσιν. λίαν γὰρ ἐς αὐτὴν ἡ Θεοδώρα
ἠγριαίνετό τε καὶ ἐσεσήρει.
</p>
</div2>
<div2 type="section" n="14">
<p>ἐπεὶ δὲ αὐτὴν ἐν τοῖς
ἀναγκαιοτάτοις ὑπουργήσασα χειροήθη πεποίηται, πρῶτα
μὲν Σιλβέριον διαχρησαμένη τρόπῳ ᾧπερ ἐν τοῖς
ὄπισθεν λόγοις εἰρήσεται, ὕστερον δὲ Ἰωάννην κατεργασαμένη
τὸν Καππαδόκην, ὥσπερ μοι ἐν τοῖς ἔμπροσθεν
λόγοις ἐρρήθη, ἐνταῦθα δὴ ἀδεέστερόν τε
καὶ οὐκέτι ἀποκρυπτομένη ἅπαντα ἐξαμαρτάνειν οὐδαμῆ ἀπηξίου.
</p>
</div2>
<div2 type="section" n="15">
<p>Ἦν δέ τις νεανίας ἐκ Θρᾴκης ἐν τῇ Βελισαρίου  <pb ed="page-B" n="14"/>
<pb id="p.8"/>
οἰκίᾳ, Θεοδόσιος τοὔνομα, δόξης γεγονὼς ἐκ πατέρων
Εὐνομιανῶν καλουμένων.
</p>
</div2>
<div2 type="section" n="16">
<p> τοῦτον, ἡνίκα ἐς Λιβύην
ἀποπλεῖν ἔμελλεν, ἔλουσε μὲν ὁ Βελισάριος τὸ θεῖον
λουτρὸν καὶ χερσὶν ἀνελόμενος ἐνθένδε οἰκείαις εἰσποιητὸν
ἐποιήσατο ξὺν τῇ γυναικὶ παῖδα, ᾗπερ εἰσποιεῖσθαι
Χριστιανοῖς νόμος, καὶ ἀπ’ αὐτοῦ ἡ Ἀντωνίνα
τὸν Θεοδόσιον ἅτε παῖδα ὄντα ἱερῷ λόγῳ ἠγάπα τε
ὡς τὸ εἰκὸς κἀν τοῖς μάλιστα ἐπιμελομένη ἀμφ’ αὑτὴν
εἶχεν.
</p>
</div2>
<div2 type="section" n="17">
<p> εὐθύς τε ἐρασθεῖσα αὐτοῦ ἐκτόπως ἐν τῷ διάπλῳ
τούτῳ καὶ κατακορὴς γεγονυῖα τῷ πάθει ἀπεσείσατο
μὲν θείων τε καὶ ἀνθρωπίνων πραγμάτων δέος τε καὶ
αἰδῶ ξύμπασαν, ἐμίγνυτο δὲ αὐτῷ τὰ μὲν πρῶτα ἐν
παραβύστῳ, τελευτῶσα δὲ καὶ οἰκετῶν καὶ θεραπαινίδων
παρόντων.
</p>
</div2>
<div2 type="section" n="18">
<p> κάτοχος γὰρ ἤδη τῷ πόθῳ τούτῳ
γεγενημένη καὶ διαφανῶς ἐρωτόληπτος οὖσα οὐδὲν ἔτι
τοῦ ἔργου κώλυμα ἔβλεπε. καί ποτε ὁ Βελισάριος ἐπ̓
<pb ed="page-P" n="4"/> αὐτοφώρῳ τὴν πρᾶξιν λαβὼν ἐν Καρχηδόνι ἐξηπάτητο
πρὸς τῆς γυναικὸς ἑκών γε εἶναι.
</p>
</div2>
<div2 type="section" n="19">
<p> ὁ μὲν γὰρ ἄμφω
<pb id="p.9"/>
ἐν δωματίῳ καταγείῳ εὑρὼν ἐμεμήνει, ἡ δὲ οὔτε ἀποδειλιάσασα
οὔτε καταδυσαμένη τῷ ἔργῳ τούτῳ, “Ἐνταῦθα” ,
ἔφη, “τῶν λαφύρων τὰ τιμιώτατα σὺν τῷ <pb ed="page-B" n="15"/>
νεανίᾳ κρύψουσα ἦλθον, ὡς μὴ ἐς βασιλέα ἔκπυστα
γένηται” .
</p>
</div2>
<div2 type="section" n="20">
<p>ἡ μὲν οὖν ταῦτα σκηπτομένη εἶπεν, ὁ δὲ
ἀναπεισθῆναι δόξας ἀφῆκε, καίπερ τῷ Θεοδοσίῳ ἐκλελυμένον
τὸν ἱμάντα ὁρῶν τὸν ἀμφὶ τὰ αἰδοῖα τὰς
ἀναξυρίδας ξυνδέοντα, ἔρωτι γὰρ τῆς ἀνθρώπου
ἀναγκασθεὶς ἐβούλετό οἱ τὴν τῶν οἰκείων ὀφθαλμῶν
θέαν ὡς ἥκιστα ἀληθίζεσθαι.
</p>
</div2>
<div2 type="section" n="21">
<p>τῆς δὲ μαχλοσύνης ἀεὶ
προϊούσης ἐς κακὸν ἄφατον οἱ μὲν ἄλλοι θεώμενοι τὰ
πραττόμενα ἐν σιωπῇ εἶχον, δούλη δέ τις Μακεδονία
ὄνομα ἐν Συρακούσαις, ἡνίκα Σικελίας ἐκράτησε Βελισάριος,
ὅρκοις δεινοτάτοις τὸν δεσπότην καταλαβοῦσα,
μή ποτε αὐτὴν τῇ κεκτημένῃ καταπροήσεσθαι, τὸν
πάντα αὐτῷ λόγον ἐξήνεγκε, δύο παιδάρια πρὸς μαρτυρίαν
παρασχομένη, οἷς δὴ τὰ ἀμφὶ τὸν κοιτῶνα
ὑπηρετεῖν ἐπιμελὲς ἦν.
</p>
</div2>
<div2 type="section" n="22">
<p>ταῦτα μαθὼν Βελισάριος τῶν
οἱ ἑπομένων τινὰς τὸν Θεοδόσιον ἐκέλευσε διαχειρίσασθαι.
</p>
</div2>
<div2 type="section" n="23">
<p>ὁ δὲ προμαθὼν εἰς Ἔφεσον φεύγει. τῶν
γὰρ ἑπομένων οἱ πλεῖστοι τῷ ἀβεβαίῳ τῆς τοῦ ἀνθρώπου
γνώμης ἠγμένοι ἀρέσκειν τὴν γυναῖκα μᾶλλον ἐν
σπουδῇ εἶχον ἢ τῷ ἀνδρὶ δοκεῖν εὐνοϊκῶς ἔχειν, οἵ γε
καὶ τὰ σφίσιν ἐπικείμενα τότε ἀμφ’ αὐτῷ προὔδοσαν.
</p>
</div2>
<div2 type="section" n="24">
<p>Κωνσταντῖνος δὲ Βελισάριον ὁρῶν περιώδυνον γεγονότα
τοῖς ξυμπεσοῦσι, τά τε ἄλλα ξυνήλγει καὶ τοῦτο
<pb id="p.10"/>
ἐπεῖπεν ὡς “Ἔγωγε θᾶσσον ἂν τὴν γυναῖκα ἢ τὸν
νεανίαν κατειργασάμην” .
</p>
</div2>
<div2 type="section" n="25">
<p> ὅπερ Ἀντωνίνα μαθοῦσα,
κεκρυμμένως αὐτῷ ἐχαλέπαινεν, ὅπως ἔγκοτα ἐνδείξηται
</p>
</div2>
<div2 type="section" n="26">
<p>
<pb ed="page-B" n="16"/> τὸ εἰς αὐτὸν ἔχθος. ἦν γὰρ σκορπιώδης τε καὶ
ὀργὴν σκοτεινή. οὐ πολλῷ δὲ ὕστερον ἢ μαγγανεύσασα
ἢ θωπεύσασα πείθει τὸν ἄνδρα ὡς οὐχ ὑγιὲς τὸ κατηγόρημα
τὸ ταύτης γένοιτο· καὶ ὃς Θεοδόσιον μὲν μελλήσει
οὐδεμιᾷ μετεπέμψατο, Μακεδονίαν δὲ καὶ τὰ
παιδία τῇ γυναικὶ ἐκδοῦναι ὑπέστη.
</p>
</div2>
<div2 type="section" n="27">
<p> οὓς δὴ ἅπαντας
πρῶτα τὰς γλώττας, ὥσπερ λέγουσιν, ἀποτεμοῦσα, εἶτα
κατὰ βραχὺ κρεουργήσασα καὶ θυλακίοις ἐμβεβλημένη
ἐς τὴν θάλατταν ὀκνήσει οὐδεμιᾷ ἔρριψε, τῶν τινος
οἰκετῶν Εὐγενίου ὄνομα ὑπουργήσαντός οἱ ἐς ἅπαν
τὸ ἄγος, ᾧ δὴ καὶ τὸ ἐς Σιλβέριον εἴργασται μίασμα.
</p>
</div2>
<div2 type="section" n="28">
<p> καὶ Κωνσταντῖνον δὲ οὐ πολλῷ ὕστερον Βελισάριος
τῇ γυναικὶ ἀναπεισθεὶς κτείνει. τὰ γὰρ ἀμφὶ τῷ
Πραισιδίῳ καὶ τοῖς ξιφιδίοις τηνικάδε ξυνηνέχθη
γενέσθαι ἅπερ μοι ἐν τοῖς ἔμπροσθεν λόγοις δεδήλωται.
</p>
</div2>
<div2 type="section" n="29">
<p> μέλλοντος γὰρ τοῦ ἀνθρώπου ἀφίεσθαι, οὐ
πρότερον ἀνῆκεν ἡ Ἀντωνίνα, ἕως αὐτὸν τοῦ λόγου
</p>
</div2>
<div2 type="section" n="30">
<p>
<pb ed="page-R" n="5"/> ἐτίσατο, οὗπερ ἐγὼ ἀρτίως ἐμνήσθην. καὶ ἀπ’ αὐτοῦ
ἔχθος μέγα περιεβάλλετο ὁ Βελισάριος ἔκ τε βασιλέως
καὶ τῶν ἐν Ῥωμαίοις λογίμων ἁπάντων.
</p>
</div2>
<div2 type="section" n="31">
<p> Ταῦτα μὲν οὖν τῇδε κεχώρηκε. Θεοδόσιος δὲ οὐκ
<pb id="p.11"/>
ἔφη ἐς Ἰταλίαν ἀφίξεσθαι οἷός τε εἶναι, ἵνα δὴ τότε
διατριβὴν εἶχον Βελισάριός τε καὶ Ἀντωνίνα, ἢν μὴ
Φώτιος ἐκποδὼν γένηται.
</p>
</div2>
<div2 type="section" n="32">
<p>ὁ γὰρ Φώτιος πρόχειρος
μὲν φύσει ἐς τὸ δάκνεσθαι ἦν, ἤν τις αὐτοῦ παρ’ <pb ed="page-B" n="17"/>
ὁτῳοῦν <del>αὐτῆ</del> δύνηται μᾶλλον, ἐν μέντοι τοῖς ἀμφὶ
Θεοδοσίῳ καὶ δικαίως ἀποπνίγεσθαί οἱ ξυνέβαινεν,
ὅτι δὴ αὐτὸς μὲν καίπερ υἱὸς ὢν ἐν οὐδενὶ ἐγίγνετο
λόγῳ, ὁ δὲ δυνάμει τε πολλῇ ἐχρῆτο καὶ χρήματα
μεγάλα περιεβάλλετο.
</p>
</div2>
<div2 type="section" n="33">
<p>λέγουσι γὰρ αὐτὸν ἐκ Καρχηδόνος
τε καὶ Ῥαβέννης ἐς ἑκατὸν κεντηνάρια ἐξ ἀμφοῖν
Παλατίοιν συλήσαντα ἔχειν, ἐπεὶ καὶ μόνῳ κατ’ ἐξουσίαν
διαχειρίσαι ταῦτα ξυνέβη.
</p>
</div2>
<div2 type="section" n="34">
<p>ἡ δὲ Ἀντωνίνα ἐπεὶ
τὴν Θεοδοσίου γνώμην ἔμαθεν, οὐ πρότερον ἀνῆκεν
ἐνεδρεύουσά τε τὸν παῖδα καὶ φονίοις τισὶν ἐπιβουλαῖς
αὐτὸν μετιοῦσα, ἕως καταπράξασθαι ἴσχυσεν αὐτὸν
μὲν ἐνθένδε ἀπαλλαγέντα ἐς Βυζάντιον ὁδῷ ἰέναι,
οὐκέτι φέρειν τὰς ἐνέδρας οἷόν τε ὄντα, τὸν δὲ Θεοδόσιον
ἐς τὴν Ἰταλίαν παρ’ αὐτὴν ἥκειν.
</p>
</div2>
<div2 type="section" n="35">
<p>οὗ δὴ
κατακόρως τῆς τε τοῦ ἐρωμένου διατριβῆς καὶ τῆς
τοῦ ἀνδρὸς εὐηθείας ἀποναμένη χρόνῳ ὕστερον ξὺν
ἀμφοῖν ἐς Βυζάντιον ἧκεν.
</p>
</div2>
<div2 type="section" n="36">
<p>ἔνθα δὴ Θεοδόσιον ἐδεδίσσετο
τὸ συνειδέναι καὶ ἔστρεφεν αὐτοῦ τὴν διάνοιαν.
λήσειν γὰρ ἐς τὸ παντελὲς οὐδαμῆ ᾤετο, ἐπεὶ τὴν γυναῖκα
ἑώρα οὐκέτι τὸ πάθος ἐγκρυφιάζειν οἵαν τε
<pb id="p.12"/>
οὖσαν, οὐδὲ κεκρυμμένως ἐξερρωγέναι, ἀλλὰ διαρρήδην
μοιχαλίδα εἶναί τε καὶ ὀνομάζεσθαι ὡς ἥκιστα
<add>ἀπ</add>αξιοῦσαν.
</p>
</div2>
<div2 type="section" n="37">
<p> διὸ δὴ αὖθις ἐς τὴν Ἔφεσον ἀφικόμενος
καὶ ἀποθριξάμενος ᾗπερ εἴθισται ἐνέγραψεν εἰς
τοὺς μοναχοὺς καλουμένους αὑτόν.
</p>
</div2>
<div2 type="section" n="38">
<p> τότε δὴ κατ’ ἄκρας
<pb ed="page-B" n="18"/> ἐμάνη καὶ τὴν ἐσθῆτα ξὺν τῇ διαίτῃ ἐς τρόπον μεταβαλοῦσα
τὸν πένθιμον περιῄει συχνὰ κατὰ τὴν οἰκίαν
κωκύουσα, ὀλολυγῇ τε κεχρημένη ὠλοφύρετο οὐκ ἀπολελειμμένου
τἀνδρὸς, ὁποῖον αὐτῇ ἀγαθὸν ὠλώλει, ὡς
πιστὸν, ὡς εὔχαριν, ὡς εὐνοϊκὸν, ὡς δραστήριον.
</p>
</div2>
<div2 type="section" n="39">
<p> τελευτῶσα δὲ καὶ τὸν ἄνδρα ἐς ταύτας δὴ ἐπαγαγομένη
τὰς ὀλοφύρσεις ἐκάθισεν. ἔκλαε γοῦν ὁ ταλαίπωρος
τὸν ποθεινὸν ἀνακαλῶν Θεοδόσιον.
</p>
</div2>
<div2 type="section" n="40">
<p> ὕστερον δὲ
καὶ εἰς βασιλέα ἐλθὼν, αὐτόν τε καὶ τὴν βασιλίδα
ἱκετεύων, ἀνέπεισε Θεοδόσιον μεταπέμψασθαι ἅτε ἀναγκαῖον
αὐτῷ κατὰ τὴν οἰκίαν ὄντα τε καὶ ἐσόμενον.
</p>
</div2>
<div2 type="section" n="41">
<p> ἀλλὰ Θεοδόσιος ἀπεῖπε μηδαμῆ ἐνθένδε ἰέναι, ὡς
ἀσφαλέστατα ἐμπεδώσειν ἰσχυρισάμενος τὸ τῶν μοναχῶν
ἐπιτήδευμα.
</p>
</div2>
<div2 type="section" n="42">
<p> ἦν δὲ ἄρα ὁ λόγος κατάπλαστος, ὅπως
ἐπειδὰν τάχιστα Βελισάριος ἐκ Βυζαντίου ἀποδημοίη,
αὐτὸς παρὰ τὴν Ἀντωνίναν ἀφίκηται λάθρα. ὅπερ
οὖν καὶ ἐγένετο.
<pb ed="page-P" n="6"/>
</p>
</div2>
</div1>
<div1 type="chapter" n="2">
<div2 type="section" n="1">
<p>Αὐτίκα γὰρ Βελισάριος μὲν ὡς Χοσρόῃ πολεμήσων
ξὺν τῷ Φωτίῳ ἐστέλλετο, Ἀντωνίνα δὲ αὐτοῦ
ἔμεινεν, οὐκ εἰωθὸς αὐτῇ πρότερον τοῦτό γε.
</p>
</div2>
<div2 type="section" n="2">
<p> τοῦ
γὰρ μὴ κατὰ μόνας τὸν ἄνθρωπον καθιστάμενον ἐν
<pb id="p.13"/>
αὑτῷ τε γενέσθαι καὶ τῶν ἐκείνης μαγγανευμάτων
ὀλιγωροῦντα φρονῆσαί τι ἀμφ’ αὐτῇ τῶν δεόντων,
πανταχόσε τῆς γῆς ξὺν αὐτῷ στέλλεσθαι ἐπιμελές οἱ
ἐγίνετο.
</p>
</div2>
<div2 type="section" n="3">
<p>ὅπως δὲ καὶ αὖθις Θεοδοσίῳ παρὰ Ἀντωνίναν
ἐσιτητὰ εἴη, Φώτιον ἐκποδών οἱ γενέσθαι ἐν
σπουδῇ ἐποιεῖτο.
</p>
</div2>
<div2 type="section" n="4">
<p>πείθει τοίνυν τῶν Βελισαρίῳ ἑπομένων  <pb ed="page-B" n="19"/>
τινὰς ἐρεσχελεῖν τε αὐτὸν ἐς ἀεὶ καὶ προπηλακίζειν,
οὐδένα ἀνιέντας καιρόν· αὐτή τε <del>γὰρ</del> γράφουσα
ἐς ἡμέραν σχεδόν τι ἑκάστην διέβαλλέ τε
διηνεκὲς καὶ ἐπὶ τῷ παιδὶ πάντα ἐκίνει.
</p>
</div2>
<div2 type="section" n="5">
<p>οἷς δὴ ὁ
νεανίας ἀναγκασθεὶς διαβόλως ἔγνω τῇ μητρὶ χρῆσθαι,
ἥκοντά τέ τινα ἐκ Βυζαντίου, ὃς δὴ ἀπήγγελλε Θεοδόσιον
λάθρα ξὺν Ἀντωνίνῃ διατριβὴν ἔχειν, παρὰ
Βελισάριον εὐθὺς εἰσάγει, φράζειν ἐπιστείλας τὸν
πάντα λόγον.
</p>
</div2>
<div2 type="section" n="6">
<p>ἅπερ ἐπεὶ ὁ Βελισάριος ἔγνω, ὀξυθυμωθεὶς
ὑπερφυῶς <del>ὡς</del> παρὰ τοὺς Φωτίου πόδας ἐπὶ
στόμα πίπτει, καὶ αὐτοῦ ἐδεῖτο τιμωρεῖν οἱ αὐτῷ
πάσχοντι ὑφ’ ὧν ἥκιστα χρῆν ἀνόσια ἔργα “Ὦ παῖ” λέγων “γλυκύτατε, πατέρα μὲν τὸν σὸν ὅστις ποτὲ ἦν
οὐδαμῆ οἶσθα, ἐπεί σε ὑπὸ τιτθοῦ τρεφόμενον ἔτι
καταλιπὼν ξυνεμετρήσατο τὸν ἑαυτοῦ βίον, οὐ μὴν
οὐδέ του τῶν αὐτοῦ ὤνησαι. ἦν γὰρ τὰ ἐς τὴν οὐσίαν
οὐ λίαν εὐδαίμων.
</p>
</div2>
<div2 type="section" n="7">
<p>ὑπ’ ἐμοὶ δὲ καίπερ ὄντι
πατρωῷ τραφεὶς, τήν τε ἡλικίαν τηλικόσδε εἶ, ὡς
<pb id="p.14"/>
σὸν εἶναι ἀμύνειν ἀδικουμένῳ μοι ἐς τὰ μάλιστα, ἔς
τε ὑπάτων ἀξίωμα ἥκεις καὶ πλούτου περιβέβλησαι
τοσόνδε χρῆμα, ὥστε πατήρ τε καὶ μήτηρ καὶ τὸ
ξυγγενὲς ἅπαν ἔγωγε καλοίμην ἂν, ὦ γενναῖε, καὶ
εἴην δικαίως.
</p>
</div2>
<div2 type="section" n="8">
<p> οὐχ αἵματι γὰρ, ἀλλὰ τοῖς ἔργοις
εἰώθασι δῆτα σταθμᾶσθαι τὴν ἐς ἀλλήλους στοργὴν
</p>
</div2>
<div2 type="section" n="9">
<p>
<pb ed="page-B" n="20"/> ἄνθρωποι. ὥρα σοι τοίνυν μὴ περιιδεῖν ἐμὲ μὲν
πρὸς τῇ τῆς οἰκίας διαφθορᾷ καὶ χρημάτων ἐστερημένον
τοσούτων τὸ πλῆθος, τὴν δὲ μητέρα τὴν σὴν
αἶσχος ἀναδουμένην οὕτω δὴ μέγα πρὸς πάντων
ἀνθρώπων.
</p>
</div2>
<div2 type="section" n="10">
<p> ἐνθυμοῦ τε ὡς αἱ τῶν γυναικῶν ἁμαρτάδες
οὐκ ἐπὶ τοὺς ἄνδρας ἵενται μόνον, ἀλλὰ καὶ
παίδων ἅπτονται μᾶλλον, οὕς γε καὶ δόξαν τινὰ
φέρεσθαι ἐκ τοῦ ἐπὶ πλεῖστον συμβήσεται, ὡς φύσει
τὸν τρόπον ταῖς γειναμέναις ἐοίκασιν.
</p>
</div2>
<div2 type="section" n="11">
<p> οὑτωσί τε
<pb ed="page-P" n="7"/> λογίζου περὶ ἐμοῦ, ὡς ἐγὼ τὴν γυναῖκα τὴν ἐμαυτοῦ
πάνυ μὲν φιλῶ, καὶ ἤν μοι τίσασθαι τὸν διαφθορέα
τῆς οἰκίας ἐξῇ, οὐδὲν αὐτὴν ἐργάσομαι φαῦλον,
περιόντος δὲ Θεοδοσίου ταύτῃ τὸ ἔγκλημα ἐπιχωρεῖν
οὐκ ἂν δυναίμην.” </p>
</div2>
<div2 type="section" n="12">
<p> Ταῦτα ἀκούσας ὁ Φώτιος ὑπηρετήσειν μὲν ὡμολόγει
<pb id="p.15"/>
ἐς ἅπαντα, δεδιέναι δὲ μή τι λάβοι ἐνθένδε
κακὸν, τὸ θαρσεῖν ἐπὶ τῷ ἀβεβαίῳ τῆς Βελισαρίου
γνώμης τά γε ἐς τὴν γυναῖκα οὐ σφόδρα ἔχων· ἄλλα
τε γὰρ αὐτὸν πολλὰ καὶ τὸ Μακεδονίας δυσωπεῖν
πάθος.
</p>
</div2>
<div2 type="section" n="13">
<p>διὸ δὴ ἄμφω ἅπαντας ἀλλήλοιν ὠμοσάτην
ὅσοι δὴ ἐν Χριστιανοῖς δεινότατοι ὅρκοι εἰσί τε καὶ
ὀνομάζονται, μήποτε ἀλλήλω καταπροήσεσθαι ἄχρι τῶν
ἐς τὸν ὄλεθρον φερόντων κινδύνων.
</p>
</div2>
<div2 type="section" n="14">
<p>ἐν μὲν οὖν τῷ
παρόντι τῷ ἔργῳ ἐγχειρεῖν ἔδοξε σφίσιν ἀξύμφορον
εἶναι, ὁπηνίκα δὲ Ἀντωνίνα ἐκ Βυζαντίου ἀφίκηται, <pb ed="page-B" n="21"/>
ἐς δὲ τὴν Ἔφεσον Θεοδόσιος ἴοι, τηνικάδε τοῦ χρόνου
Φώτιον ἐν τῇ Ἐφέσῳ γενόμενον Θεοδόσιόν τε καὶ τὰ
χρήματα οὐδενὶ πόνῳ χειρώσασθαι.
</p>
</div2>
<div2 type="section" n="15">
<p>τότε μὲν οὖν
αὐτοί τε τὴν ἐσβολὴν παντὶ τῷ στρατῷ ἐς τὴν Περσίδα
πεποίηνται χώραν, ἀμφί τε Ἰωάννῃ τῷ Καππαδόκῃ
ἐν Βυζαντίῳ ξυνηνέχθη γενέσθαι ἅπερ μοι ἐν
τοῖς ἔμπροσθεν λόγοις δεδήλωται.
</p>
</div2>
<div2 type="section" n="16">
<p>ἔνθα δὴ τοῦτό μοι
τῷ δέει σεσιώπηται μόνον, ὅτι γε οὐκ εἰκῆ τόν τε
Ἰωάννην καὶ τὴν αὐτοῦ παῖδα ἡ Ἀντωνίνα ἐξηπατήκει,
ἀλλ’ ὅρκων αὐτοὺς πλήθει, ὧνπερ οὐδὲν φοβερώτερον
ἔν γε Χριστιανοῖς εἶναι δοκεῖ, πιστωσαμένη, μηδεμιᾷ
δολερᾷ γνώμῃ ἐς αὐτοὺς χρῆσθαι.
</p>
</div2>
<div2 type="section" n="17">
<p>ταῦτά τε διαπεπραγμένη
καὶ πολλῷ ἔτι μᾶλλον ἐπὶ τῇ τῆς βασιλίδος
<pb id="p.16"/>
θαρροῦσα φιλίᾳ Θεοδόσιον μὲν ἐς Ἔφεσον στέλλει,
αὐτὴ δὲ μηδὲν ὑποτοπάζουσα ἐναντίωμα ἐπὶ τὴν ἕω
κομίζεται.
</p>
</div2>
<div2 type="section" n="18">
<p> ἄρτι δὲ Βελισαρίῳ τὸ Σισαυράνων φρούριον
ἑλόντι ὁδῷ ἰοῦσα πρός του ἀγγέλλεται. καὶ ὃς
τἄλλα πάντα ἐν οὐδενὶ λόγῳ πεποιημένος ὀπίσω ὑπῆγε
τὸ στράτευμα.
</p>
</div2>
<div2 type="section" n="19">
<p> ξυνηνέχθη γὰρ, ᾗπέρ μοι τὰ πρότερα
δεδιήγηται, καὶ ἕτερα ἄττα ἐν τῷ στρατοπέδῳ γενέσθαι,
ἅπερ αὐτὸν ἐς τὴν ἀναχώρησιν ὥρμα. τοῦτο
μέντοι πολλῷ ἔτι θᾶσσον ἐνταῦθα ἀνῆγεν.
</p>
</div2>
<div2 type="section" n="20">
<p>ἀλλ’ ὅπερ
τοῦδε τοῦ λόγου ἀρχόμενος εἶπον, οὔ μοι ἀκίνδυνον
<pb ed="page-B" n="22"/> τηνικάδε τοῦ χρόνου ἔδοξεν εἶναι τὰς αἰτίας τῶν πεπραγμένων
ἁπάσας εἰπεῖν.
</p>
</div2>
<div2 type="section" n="21">
<p> ἔγκλημά τε ἀπ’ αὐτοῦ
ἐγένετο Βελισαρίῳ πρὸς πάντων Ῥωμαίων, ὅτι δὴ τῆς
πολιτείας τὰ καιριώτατα αὐτὸς περὶ ἐλάσσονος πραγμάτων
τῶν κατὰ τὴν οἰκίαν πεποίηται.
</p>
</div2>
<div2 type="section" n="22">
<p> ἀρχὴν μὲν
γὰρ τῷ τῆς γυναικὸς πάθει ἐχόμενος, ὡς ἀπωτάτω
γενέσθαι τῆς γῆς Ῥωμαίων οὐδαμῆ ἤθελεν, ὅπως ἐπειδὰν
τάχιστα πύθηται τὴν γυναῖκα ἐκ Βυζαντίου ἥκειν,
ἀναστρέψας αὐτίκα δὴ μάλα καταλαβεῖν τε καὶ τίσασθαι
οἷός τε εἴη.
</p>
</div2>
<div2 type="section" n="23">
<p> διὸ δὴ τοὺς μὲν ἀμφὶ Ἀρέθαν
Τίγριν ποταμὸν διαβαίνειν ἐκέλευσεν, οἵ γε οὐδὲν ὅ
τι καὶ λόγου ἄξιον διαπεπραγμένοι ἐπ’ οἴκου ἀπεκομίσθησαν,
αὐτὸς δὲ οὐδὲ ἡμέρας ὁδῷ ἀπολελεῖφθαι
</p>
</div2>
<div2 type="section" n="24">
<p>
<pb ed="page-P" n="8"/> ὅρων τῶν Ῥωμαίων ἐν σπουδῇ εἶχε. φρούριον γὰρ
<pb id="p.17"/>
τὸ Σισαυράνων διὰ μὲν πόλεως Νισίβιδος ἰόντι πλέον
ἢ ὁδῷ ἡμέρας εὐζώνῳ ἀνδρὶ τῶν Ῥωμαϊκῶν ὁρίων
διέχει, ἑτέρωθι δὲ τούτου δὴ τοῦ μέτρου ξυμβαίνει
τὸ μεταξὺ εἶναι.
</p>
</div2>
<div2 type="section" n="25">
<p>καίτοι εἰ παντὶ τῷ στρατῷ Τίγριν
ποταμὸν διαβῆναι κατ’ ἀρχὰς ἤθελεν, οἶμαι ἂν αὐτὸν
ξύμπαντα ληΐσασθαι τὰ ἐπὶ Ἀσσυρίας χωρία, καὶ μέχρι
ἐς Κτησιφῶντα πόλιν οὐδενὸς τὸ παράπαν ἀντιστατοῦντος
σφίσιν ἀφῖχθαι, καὶ τούς τε Ἀντιοχέων αἰχμαλώτους,
ὅσοι τε Ῥωμαίων ἄλλοι ἐνταῦθα ὄντες ἐτύγχανον,
διασωσάμενον ἐπανήκειν ἐς τὰ πάτρια ἤθη.
ἔπειτα δὲ καὶ Χοσρόῃ αἰτιώτατος γέγονεν ἀδεέστερον
ἐπ’ οἴκου ἀποκομίζεσθαι ἐκ τῆς Κολχίδος. ὅντινα δὲ
τρόπον τετύχηκε τοῦτο αὐτίκα δηλώσω.
</p>
</div2>
<div2 type="section" n="26">
<p>Ἡνίκα Χοσρόης ὁ Καβάδου εἰς γῆν ἐμβαλὼν τὴν  <pb ed="page-B" n="23"/>
Κολχίδα τά τε ἄλλα διεπράξατο, ἅπερ μοι ἔμπροσθεν
δεδιήγηται, καὶ Πέτραν εἷλε, πολλοὺς τοῦ Μήδων
στρατοῦ διεφθάρθαι ξυνέβη τῷ τε πολέμῳ καὶ ταῖς
δυσχωρίαις. δύσοδός τε γὰρ, ὥσπερ μοι εἴρηται, ἡ
Λαζική ἐστι καὶ ὅλως κρημνώδης.
</p>
</div2>
<div2 type="section" n="27">
<p>καὶ μὴν καὶ λοιμοῦ
ἐπιπεσόντος σφίσι τὸ πλεῖστον τοῦ στρατοῦ ἀπολωλέναι
ξυνέπεσε, πολλοὺς δὲ αὐτῶν καὶ τῶν ἀναγκαίων
τῇ ἀπορίᾳ διεφθάρθαι ξυνέβη.
</p>
</div2>
<div2 type="section" n="28">
<p>ἐν τούτῳ δὲ καί τινες
ἐκ γῆς τῆς Περσίδος ἐνταῦθα ἐπιχωριάζοντες ἤγγελλον
ὡς Ναβέδην μὲν Βελισάριος ἀμφὶ πόλιν Νίσιβιν μάχῃ
<pb id="p.18"/>
νικήσας πρόσω χωροίη, πολιορκίᾳ δὲ τὸ Σισαυράνων
ἑλὼν φρούριον Βλησχάμην τε καὶ Περσῶν ἱππεῖς
ὀκτακοσίους δορυαλώτους πεποίηται, στράτευμα δὲ
ἄλλο Ῥωμαίων ξύν γε Ἀρέθᾳ τῷ Σαρακηνῶν ἄρχοντι
πέμψειεν, ὅπερ διαβὰν ποταμὸν Τίγριν ξύμπαντα
λεηλατήσειε τὰ ἐκείνῃ χωρία, πρότερον ἀδῄωτα ὄντα.
</p>
</div2>
<div2 type="section" n="29">
<p> ἐτύγχανε δὲ καὶ στράτευμα Οὔννων ἐπὶ Ἀρμενίους
τοὺς Ῥωμαίων κατηκόους ὁ Χοσρόης στείλας, ὅπως τῇ
ἐς αὐτοὺς ἀσχολίᾳ μηδεμία τοῖς ταύτῃ Ῥωμαίοις τῶν
ἐν Λαζικῇ πρασσομένων αἴσθησις γένηται.
</p>
</div2>
<div2 type="section" n="30">
<p> τούτους
τε τοὺς βαρβάρους ἀπήγγελλον ἕτεροι Βαλεριανῷ καὶ
Ῥωμαίοις ὑπαντιάσασιν ἐς χεῖρας ἐλθόντας παρὰ πολὺ
αὐτῶν ἡσσηθέντας τῇ μάχῃ ἐκ τοῦ ἐπὶ πλεῖστον ἀπολωλέναι.
</p>
</div2>
<div2 type="section" n="31">
<p> ἅπερ οἱ Πέρσαι ἀκούσαντες καὶ κακοπαθείᾳ
μὲν τῇ ἐν Λαζοῖς κεκακωμένοι, δεδιότες δὲ μή τινι ἐν
<pb ed="page-B" n="24"/> τῇ ἀποπορείᾳ ἐντυχόντες πολεμίων στρατῷ ἐν κρημνοῖς
καὶ χωρίοις λοχμώδεσιν ἅπαντες οὐδενὶ κόσμῳ
διαφθαρεῖεν, περιδεεῖς ἀμφί τε παισὶ καὶ γυναιξὶ
καὶ τῇ πατρίδι γεγενημένοι, εἴ τι καθαρὸν ἦν ἐν τῷ
Μήδων στρατῷ, Χοσρόῃ ἐλοιδοροῦντο ἐπικαλοῦντες
ὡς ἔς τε τοὺς ὅρκους ἠσεβηκὼς καὶ τὰ κοινὰ νόμιμα
πάντων ἀνθρώπων ἐσβάλοι μὲν ἐν σπονδαῖς ἐς Ῥωμαίων
τὴν γῆν οὐδὲν προσῆκον, ἀδικοίη δὲ πολιτείαν
<pb ed="page-P" n="9"/> ἀρχαίαν τε καὶ ἀξιωτάτην πασῶν μάλιστα, ἧς τῷ πολέμῳ
<pb id="p.19"/>
περιεῖναι οὐκ ἂν δύναιτο· ἔμελλον δὲ νεωτέροις ἐγχειρεῖν
πράγμασιν.
</p>
</div2>
<div2 type="section" n="32">
<p>οἷς δὴ ὁ Χοσρόης ξυνταραχθεὶς εὕρετο
τοῦ κακοῦ ἴασιν τήνδε. γράμματα γὰρ αὐτοῖς
ἀνελέξατο, ἅπερ ἔναγχος ἡ βασιλὶς τῷ Ζαβεργάνῃ
ἐτύγχανε γράψασα.
</p>
</div2>
<div2 type="section" n="33">
<p>ἐδήλου δὲ ἡ γραφὴ τάδε “Ὅπως
σε, ὦ Ζαβεργάνη, διὰ σπουδῆς ἔχω, εὔνουν σε οἰομένη
 τοῖς ἡμετέροις πράγμασιν εἶναι, οἶσθα ἐπὶ πρεσβείᾳ
οὐ πολλῷ πρότερον ἐς ἡμᾶς ἀφιγμένος.
</p>
</div2>
<div2 type="section" n="34">
<p> οὐκοῦν
πράττοις ἂν εἰκότα τῇ δόξῃ, ἣν ἐπὶ σοὶ ἔχω, εἴ γε
βασιλέα Χοσρόην εἰρηναῖα πείθοις ἐς πολιτείαν τὴν
ἡμετέραν βουλεύεσθαι.
</p>
</div2>
<div2 type="section" n="35">
<p>οὕτω γάρ σοι ἀγαθὰ μεγάλα
πρὸς ἀνδρὸς ἀναδέχομαι τοὐμοῦ ἔσεσθαι, ὅς γε οὐδὲν
</p>
</div2>
<div2 type="section" n="36">
<p>ἂν ὅ τι καὶ ἄνευ γνώμης τῆς ἐμῆς πράξειεν.” ταῦτα
ὁ Χοσρόης ἀναλεξάμενος, ὀνειδίσας τε Περσῶν τοῖς
λογίμοις εἰ πολιτείαν οἴονται εἶναι, ἣν γυνὴ διοικεῖται,
</p>
</div2>
<div2 type="section" n="37">
<p>τὴν τῶν ἀνδρῶν ὁρμὴν ἀναστέλλειν ἔσχεν. ἀλλὰ καὶ
ὣς ξὺν δέει πολλῷ ἐνθένδε ἀπῄει, τοὺς ἀμφὶ Βελισάριον <pb ed="page-B" n="25"/>
οἰόμενος σφίσιν ἐμποδὼν στήσεσθαι. οὐδενὸς
δέ οἱ τῶν πολεμίων ὑπαντιάσαντος ἄσμενος ἐς γῆν
τὴν οἰκείαν ἀπεκομίσθη.
</p>
</div2>
</div1>
<div1 type="chapter" n="3">
<div2 type="section" n="1">
<p>Γενόμενος δὲ ὁ Βελισάριος ἐς γῆν τὴν Ῥωμαίων
εὑρίσκει τὴν γυναῖκα ἐκ Βυζαντίου ἀφικομένην. καὶ
αὐτὴν μὲν ἐν ἀτιμίᾳ ἐφύλασσε, πολλάκις τε διαχειρίσασθαι
αὐτὴν ἐγχειρήσας ἐμαλθακίσθη, ἐμοὶ μὲν δοκεῖ,
</p>
</div2>
<div2 type="section" n="2">
<p>ἔρωτος ἡσσηθεὶς διαπύρου τινός. φασὶ δὲ αὐτὸν καὶ
μαγγανείαις πρὸς τῆς γυναικὸς καταλαμβανόμενον ἐν
<pb id="p.20"/>
τῷ παραυτίκα ἐκλύεσθαι. Φώτιος δὲ κατὰ τάχος ἐς
τὴν Ἔφεσον στέλλεται, τῶν τινα εὐνούχων, Καλλίγονον
ὄνομα, προαγωγὸν τῆς κεκτημένης ὄντα δεσμεύσας τε
καὶ ξὺν αὑτῷ ἔχων, ὅσπερ αὐτῷ αἰκιζόμενος ἐν τῇ
ὁδῷ ταύτῃ ἅπαντα ἐξήνεγκε τὰ ἀπόρρητα.
</p>
</div2>
<div2 type="section" n="3">
<p> καὶ Θεοδόσιος
μὲν προμαθὼν ἐς τὸ ἱερὸν Ἰωάννου καταφεύγει
τοῦ ἀποστόλου, ὅπερ ἐνταῦθα ἁγιώτατόν ἐστι καὶ ἐπιεικῶς
ἔντιμον.
</p>
</div2>
<div2 type="section" n="4">
<p> Ἀνδρέας δὲ ὁ τῆς Ἐφέσου ἀρχιερεὺς
χρήμασίν οἱ ἀναπεισθεὶς τὸν ἄνθρωπον ἐνεχείρισεν.
ἐν τούτῳ ἡ Θεοδώρα ἀμφὶ τῇ Ἀντωνίνῃ δειμαίνουσα,
ἠκηκόει γὰρ ὅσα δὴ αὐτῇ ξυνεπεπτώκει, Βελισάριον ξὺν
αὐτῇ ἐς Βυζάντιον μεταπέμπεται.
</p>
</div2>
<div2 type="section" n="5">
<p> Φώτιος δὲ ταῦτα ἀκούσας
Θεοδόσιον μὲν ἐς Κίλικας πέμπει, οὗ δὴ οἱ δορυφόροι
<pb ed="page-P" n="10"/> τε καὶ ὑπασπισταὶ διαχειμάζοντες ἔτυχον, τοῖς
<pb ed="page-B" n="26"/> παραπομποῖς ἐπιστείλας λαθραιότατα μὲν τὸν ἄνδρα
τοῦτον διακομίζειν, ἐς Κίλικας δὲ ἀφικομένοις κεκρυμμένως
ἐς τὰ μάλιστα ἐν φυλακῇ ἔχειν, μηδενὶ αἴσθησιν
παρεχομένοις ὅποι γῆς εἴη. αὐτὸς δὲ ξύν τε
Καλλιγόνῳ καὶ τοῖς Θεοδοσίου χρήμασιν ἁδροῖς τισιν
οὖσιν ἐς Βυζάντιον ἦλθεν.
</p>
</div2>
<div2 type="section" n="6">
<p> ἐνταῦθα ἡ βασιλὶς ἐπίδειξιν
πεποίηται ἐς πάντας ἀνθρώπους, ὅτι δὴ χάριτας
φονίους εἰδείη μείζοσί τε καὶ μιαρωτέροις ἀμείβεσθαι
δώροις.
</p>
</div2>
<div2 type="section" n="7">
<p> Ἀντωνίνα μὲν γὰρ ἕνα οἱ ἔναγχος τὸν Καππαδόκην
ἐχθρὸν ἐνεδρεύσασα προὔδωκεν, αὐτὴ δὲ
πλῆθος ἐκείνῃ ἐγχειρίσασα ἀνδρῶν ἀνεγκλήτως ἀνῄρηκε.
<pb id="p.21"/>
</p>
</div2>
<div2 type="section" n="8">
<p>τῶν γὰρ Βελισαρίῳ καὶ Φωτίῳ ἐπιτηδείων τινῶν μὲν
τὰ σώματα αἰκισαμένη, καὶ τοῦτο μόνον ἐπικαλέσασα,
ὅτι ἐς τὼ ἄνδρε τούτω εὐνοϊκῶς ἔχοιεν, οὕτω διέθετο
ὥστε αὐτοῖς ἐς ὅ τί ποτε ἡ τύχη ἐτελεύτα οὔπω νῦν
ἴσμεν· ἄλλους δὲ φυγῇ ἐζημίωσε, ταὐτὸ τοῦτο ἐπενεγκοῦσα.
</p>
</div2>
<div2 type="section" n="9">
<p>ἕνα μέντοι τῶν Φωτίῳ ἐς τὴν Ἔφεσον ἐπισπομένων,
Θεοδόσιον ὄνομα, καίπερ ἐς ἀξίωμα βουλῆς
ἥκοντα, τὴν οὐσίαν ἀφελομένη ἐν δωματίῳ καταγείῳ
τε καὶ ὅλως ζοφώδει ἔστησεν ἐπὶ φάτνης τινὸς βρόχον
οἱ τοῦ τραχήλου ἀναψαμένη ἐς τοσόνδε βραχὺν, ὥστε
αὐτῷ δὴ ἐντετάσθαι καὶ χαλαρὸν μηδαμῆ εἶναι.
</p>
</div2>
<div2 type="section" n="10">
<p>ἑστηκὼς
ἀμέλει διηνεκὲς ἐπὶ ταύτης δὴ τῆς φάτνης ὁ τάλας
ἤσθιέ τε καὶ ὕπνον ᾑρεῖτο, καὶ τὰς ἄλλας ἤνυεν ἁπάσας
τῆς φύσεως χρείας, ἄλλο τέ οἱ οὐδὲν ἐς τὸ τοῖς <pb ed="page-B" n="27"/>
</p>
</div2>
<div2 type="section" n="11">
<p>ὄνοις εἰκάζεσθαι ὅ τι μὴ βρωμᾶσθαι ἐλέλειπτο. χρόνος
δὲ τῷ ἀνθρώπῳ οὐχ ἥσσων ἢ μηνῶν τεσσάρων ἐν
ταύτῃ τῇ διαίτῃ ἐτρίβη, ἕως μελαγχολίας νόσῳ ἁλοὺς
μανείς τε ἐκτόπως καὶ οὕτω δὴ ταύτης τῆς εἱρκτῆς
ἀφεθεὶς εἶτα ἀπέθανε.
</p>
</div2>
<div2 type="section" n="12">
<p>καὶ Βελισάριον οὔτι ἑκούσιον
Ἀντωνίνῃ τῇ γυναικὶ καταλλαγῆναι ἠνάγκασε. Φώτιον
δὲ αἰκισμοῖς τε ἄλλοις ἀνδραποδώδεσι περιβαλοῦσα
καὶ ξάνασα κατά τε τοῦ νώτου καὶ τῶν ὤμων πολλὰς,
ἐκλέγειν ἐκέλευεν ὅποι ποτὲ γῆς Θεοδόσιός τε καὶ ὁ
προαγωγὸς εἴη.
</p>
</div2>
<div2 type="section" n="13">
<p>ὁ δὲ καίπερ ὑπὸ τῆς βασάνου κατατεινόμενος
τὰ ὀμωμοσμένα ἐμπεδοῦν ἔγνω, ἀνὴρ νοσώδης
μὲν καὶ ἀνειμένος γεγονὼς πρότερον, ἐς δὲ τὴν
<pb id="p.22"/>
ἀμφὶ τὸ σῶμα θεραπείαν ἐσπουδακὼς, ὕβρεώς τε γενόμενος
ἢ ταλαιπωρίας τινὸς ἄπειρος.
</p>
</div2>
<div2 type="section" n="14">
<p> οὐδὲν γοῦν αὐτὸς
τῶν Βελισαρίου κεκρυμμένων ἐξεῖπεν. ὕστερον μέντοι
ἅπαντα τὰ τέως ἀπόρρητα ἐς φῶς ἐληλούθει.
</p>
</div2>
<div2 type="section" n="15">
<p> καὶ
Καλλίγονον μὲν ἥδ’ ἐνταῦθα εὑροῦσα τῇδε παρέδωκε,
τὸν δὲ <add>Θεοδόσιον</add> μετακαλέσασα ἐς Βυζάντιον, ἐπειδὴ
ἀφίκετο, εὐθὺς μὲν κρύπτει ἐν Παλατίῳ, τῇ δὲ ὑστεραίᾳ
μεταπεμψαμένη Ἀντωνίναν,
</p>
</div2>
<div2 type="section" n="16">
<p> “Ὦ φιλτάτη πατρικία” ἔφη “μάργαρον ἐς χεῖρας τὰς ἐμὰς τῇ προτεραίᾳ ἐμπέπτωκεν,
 οἷον οὐδείς ποτ’ ἀνθρώπων εἶδε. καί σοι
βουλομένῃ οὐκ ἂν φθονήσαιμι τοῦ θεάματος τούτου,
</p>
</div2>
<div2 type="section" n="17">
<p>
<pb ed="page-P" n="11"/> ἀλλὰ ἐπιδείξω.” καὶ ἡ μὲν οὐ ξυνιεῖσα τοῦ πρασσομένου
τὸν μάργαρόν οἱ ἐπιδεῖξαι πολλὰ ἐλιπάρει. ἡ
δὲ τὸν Θεοδόσιον ἐξ οἰκιδίου τῶν τινος εὐνούχων
</p>
</div2>
<div2 type="section" n="18">
<p>
<pb ed="page-B" n="28"/> ἐξαγαγοῦσα ἐπέδειξεν. Ἀντωνίνα δὲ τὰ μὲν πρῶτα
περιχαρὴς ἄγαν γεγονυῖα ὑφ’ ἡδονῆς ἀχανὴς ἔμεινε,
χάριτάς τέ οἱ δεδρακέναι ὡμολόγει πολλὰς, σώτειράν
τε καὶ εὐεργέτιν ἀποκαλοῦσα καὶ δέσποιναν ὄντως.
</p>
</div2>
<div2 type="section" n="19">
<p> τοῦτον δὲ τὸν Θεοδόσιον ἡ βασιλὶς κατασχοῦσα ἐν
Παλατίῳ τρυφῆς τε καὶ τῆς ἄλλης εὐπαθείας ἠξίου,
στρατηγόν τε ἠπείλησε Ῥωμαίοις αὐτὸν οὐκ εἰς μακρὰν
καταστήσεσθαι.
</p>
</div2>
<div2 type="section" n="20">
<p> ἀλλά τις προτερήσασα δίκη νόσῳ ἁλόντα
δυσεντερίας ἐξ ἀνθρώπων αὐτὸν ἀφανίζει.
</p>
</div2>
<div2 type="section" n="21">
<p> ἦν δὲ
οἰκίδια τῇ Θεοδώρᾳ ἀπόκρυφα μὲν καὶ ὅλως λεληθότα
ζοφώδη τε καὶ ἀγείτονα, ἔνθα δὴ οὔτε νυκτὸς οὔτε
ἡμέρας δήλωσις γίνεται.
</p>
</div2>
<div2 type="section" n="22">
<p> ἐνταῦθα τὸν Φώτιον ἐπὶ
χρόνου μῆκος καθείρξασα ἐτήρει. ὅθεν δὴ αὐτῷ ξυνέβη
τις τύχη οὐχ ἅπαξ μόνον, ἀλλὰ καὶ δὶς διαφυγόντι
<pb id="p.23"/>
ἀπαλλαγῆναι.
</p>
</div2>
<div2 type="section" n="23">
<p>καὶ τὰ μὲν πρῶτα καταφυγὼν εἰς τὸν
ναὸν τῆς θεοτόκου, ὅσπερ ἐν Βυζαντίοις ἁγιώτατός
ἐστί τε καὶ ὠνομάσθη, παρὰ τὴν ἱερὰν τράπεζαν ἱκέτης
καθῆστο. ἐντεῦθέν τε αὐτὸν ἀναστήσασα βίᾳ τῇ
πάσῃ καθεῖρξεν αὖθις.
</p>
</div2>
<div2 type="section" n="24">
<p>τὸ δὲ δὴ δεύτερον ἐς τῆς
Σοφίας τὸ ἱερὸν ἥκων, ἐς αὐτήν που τὴν θείαν δεξαμενὴν
ἐξαπιναίως ἐκάθισεν, ἥνπερ μάλιστα πάντων
νενομίκασι Χριστιανοὶ σέβειν.
</p>
</div2>
<div2 type="section" n="25">
<p>ἀλλὰ κἀνθένδε ἀφέλκειν
αὐτὸν ἡ γυνὴ ἴσχυσε. χωρίον γὰρ ἀβέβηλον πώποτε
ἀνέφαπτον αὐτῇ οὐδὲν γέγονεν, ἀλλ’ αὐτῇ βιάζεσθαι
τὰ ἱερὰ ξύμπαντα οὐδὲν πρᾶγμα ἐδόκει εἶναι.
</p>
</div2>
<div2 type="section" n="26">
<p>καὶ ξὺν τῷ δήμῳ οἱ τῶν Χριστιανῶν ἱερεῖς καταπεπληγμένοι  <pb ed="page-B" n="29"/>
τῷ δέει ἐξίσταντο καὶ ἐνεχώρουν αὐτῇ ἅπαντα.
</p>
</div2>
<div2 type="section" n="27">
<p>τριῶν μὲν οὖν αὐτῷ ἐνιαυτῶν χρόνος ἐν ταύτῃ τῇ
διαίτῃ ἐτρίβη, ὕστερον δὲ ὁ προφήτης αὐτῷ Ζαχαρίας
ἐπιστὰς ὄναρ ὅρκοις, φασὶν, ἐκέλευσε φεύγειν, συλλήψεσθαί
οἱ ἐν τῷ ἔργῳ τῷδε ὁμολογήσας.
</p>
</div2>
<div2 type="section" n="28">
<p>ταύτῃ τε
τῇ ὄψει ἀναπεισθεὶς ἀνέστη τε ἐνθένδε καὶ διαλαθὼν
εἰς τὰ Ἱεροσόλυμα ἦλθε, μυρίων μὲν αὐτὸν διερευνωμένων
ἀνθρώπων, οὐδενὸς δὲ τὸν νεανίαν, καίπερ
<pb id="p.24"/>
ἐντυχόντα ὁρῶντος.
</p>
</div2>
<div2 type="section" n="29">
<p> οὗ δὴ ἀποθριξάμενός τε καὶ τῶν
μοναχῶν καλουμένων τὸ σχῆμα περιβαλλόμενος τὴν ἐκ
Θεοδώρας κόλασιν διαφυγεῖν ἔσχε.
</p>
</div2>
<div2 type="section" n="30">
<p> Βελισάριος δὲ τὰ
ὀμωμοσμένα ἠλογηκὼς, τιμωρεῖν τε οὐδαμῆ τούτῳ ἑλόμενος
πάσχοντι, ὥσπερ ἐρρήθη, ἀνόσια ἔργα, ἐς πάντα
οἱ λοιπὸν τὰ ἐπιτηδεύματα πολέμια τὰ πρὸς τοῦ θεοῦ
ὡς τὸ εἰκὸς εὗρεν· εὐθὺς γὰρ ἐπί τε Μήδους καὶ
Χοσρόην σταλεὶς τὸ τρίτον ἐσβαλόντας ἐς Ῥωμαίων
τὴν γῆν κακότητα ὦφλε.
</p>
</div2>
<div2 type="section" n="31">
<p> καίτοι ἐδόκει τι λόγου ἄξιον
διαπεπρᾶχθαι, τὸν πόλεμον ἐνθένδε ἀποσεισάμενος.
<pb ed="page-P" n="12"/> ἀλλ’ ἐπεὶ Χοσρόης Εὐφράτην διαβὰς ποταμὸν Καλλίνικον
πόλιν πολυάνθρωπον οὐδενὸς ἀμυνομένου εἷλε
<add>καὶ</add> μυριάδας ἠνδραπόδισε Ῥωμαίων πολλάς, Βελισάριος
δὲ οὐδὲ ὅσον ἐπισπέσθαι τοῖς πολεμίοις ἐν σπουδῇ
ἔσχε, δόξαν ἀπήνεγκεν ὡς δυοῖν θάτερον, ἢ ἐθελοκακήσας
ἢ ἀποδειλιάσας, αὐτοῦ ἔμεινεν.
<pb ed="page-B" n="30"/>
</p>
</div2>
</div1>
<div1 type="chapter" n="4">
<div2 type="section" n="1">
<p>Ὑπὸ τοῦτον τὸν χρόνον καί τι ἕτερον αὐτῷ
ἐπιπεσεῖν ξυνηνέχθη τοιόνδε. ὁ μὲν λοιμὸς, οὗπερ
ἐν τοῖς ἔμπροσθεν λόγοις ἐμνήσθην, ἐπενέμετο τοὺς
ἐν Βυζαντίῳ ἀνθρώπους. βασιλεῖ δὲ Ἰουστινιανῷ
χαλεπώτατα νοσῆσαι ξυνέβη, ὥστε καὶ ἐλέγετο ὅτι ἀπολώλει.
</p>
</div2>
<div2 type="section" n="2">
<p> τοῦτον δὲ τὸν λόγον περιαγαγοῦσα ἡ φήμη διεκόμισεν
ἄχρι ἐς τὸ Ῥωμαίων στρατόπεδον. ἐνταῦθα
<pb id="p.25"/>
ἔλεγον τῶν ἀρχόντων τινὲς ὡς, ἢν βασιλέα Ῥωμαῖοι
ἕτερόν τινα ἐν Βυζαντίῳ καταστήσωνται σφίσιν, οὐ
μήποτε αὐτοὶ ἐπιτρέψωσιν.
</p>
</div2>
<div2 type="section" n="3">
<p>ὀλίγῳ δὲ ὕστερον βασιλεῖ
μὲν ῥαΐσαι ξυνέβη, τοῖς δὲ τοῦ Ῥωμαίων στρατοῦ
ἄρχουσι διαβόλοις ἐπ’ ἀλλήλοις γενέσθαι.
</p>
</div2>
<div2 type="section" n="4">
<p>Πέτρος τε
γὰρ ὁ στρατηγὸς καὶ Ἰωάννης, ὅνπερ ἐπίκλησιν Φαγᾶν
ἐκάλουν, Βελισαρίου τε καὶ Βούζου ἐκεῖνα λεγόντων
ἰσχυρίζοντο ἀκηκοέναι ἅπερ μοι ἀρτίως δεδήλωται.
</p>
</div2>
<div2 type="section" n="5">
<p>ταῦτά γε ἡ βασιλὶς Θεοδώρα ἐπικαλέσασα ἐφ’ ἑαυτῇ
τοῖς ἀνθρώποις εἰρῆσθαι μεστὴ ἐγεγόνει.
</p>
</div2>
<div2 type="section" n="6">
<p>ἅπαντας οὖν
εὐθὺς μετακαλέσασα ἐς Βυζάντιον, ζήτησίν τε τοῦ λόγου
τούτου ποιησαμένη, τὸν Βούζην μετεπέμψατο εἰς τὴν
γυναικωνῖτιν ἐξαπιναίως, ὥς τι αὐτῷ κοινολογησομένη
τῶν ἄγαν σπουδαίων.
</p>
</div2>
<div2 type="section" n="7">
<p>ἦν δέ τι οἴκημα ἐν Παλατίῳ
κατάγειον, ἀσφαλές τε καὶ λαβυρινθῶδες καὶ οἷον Ταρτάρῳ
εἰκάζεσθαι, ἵνα δὴ τοὺς προσκεκρουκότας ὡς τὰ
πολλὰ καθείρξασα ἐτήρει.
</p>
</div2>
<div2 type="section" n="8">
<p>καὶ ὁ Βούζης οὖν εἰς τὸ
βάραθρον τοῦτο ἐμβέβληται, ἐνταῦθά τε ἀνὴρ ἐξ ὑπάτων
γενόμενος ἄγνωστος ἀεὶ τοῦ παρόντος καιροῦ
ἔμεινεν.
</p>
</div2>
<div2 type="section" n="9">
<p>οὔτε γὰρ αὐτὸς ἐν σκότῳ καθήμενος διαγινώσκειν
οἷός τε ἐγεγόνει πότερον ἡμέρα ἢ νύκτωρ <pb ed="page-B" n="31"/>
</p>
</div2>
<div2 type="section" n="10">
<p>εἴη οὔτε ἄλλῳ τῳ ἐντυχεῖν εἶχεν. ἅνθρωπος γὰρ, ὅσπερ
οἱ ἐς ἡμέραν ἑκάστην τὰ σιτία ἐρρίπτει, ὥσπερ τι
θηρίον θηρίῳ ἄφωνος ἀφώνῳ ὡμίλει.
</p>
</div2>
<div2 type="section" n="11">
<p>καὶ πᾶσι μὲν
<pb id="p.26"/>
τετελευτηκέναι εὐθὺς ἔδοξε, λόγον μέντοι ἢ μνήμην
ποιεῖσθαι αὐτοῦ τινα <add>ἐτόλμα</add> οὐδείς. ἐνιαυτοῖν δὲ
<pb ed="page-P" n="13"/> δυοῖν ὕστερον πρὸς μησὶ τέσσαρσιν οἰκτισαμένη τὸν
ἄνδρα ἀφῆκε.
</p>
</div2>
<div2 type="section" n="12">
<p> καὶ ὃς ὥσπερ ἀναβεβιωκὼς ἅπασιν ὤφθη.
ξυνέβη τε τῷ ἀνθρώπῳ ἐνθένδε ἀεὶ ἀμβλυώττειν τε
καὶ τὸ ἄλλο σῶμα νοσώδει εἶναι.
</p>
</div2>
<div2 type="section" n="13">
<p> Τὰ μὲν οὖν ἀμφὶ τῷ Βούζῃ τῇδε ἐχώρησε. Βελισάριον
δὲ βασιλεὺς, καίπερ οὐδενὸς τῶν κατηγορουμένων
ἁλόντα, ἐγκειμένης τῆς βασιλίδος παραλύσας ἧς
εἶχεν ἀρχῆς Μαρτῖνον ἀντ’ αὐτοῦ τῆς ἑῴας στρατηγὸν
κατεστήσατο, τούς τε Βελισαρίου δορυφόρους τε καὶ
ὑπασπιστὰς, καὶ τῶν οἰκετῶν εἴ τι ἐν πολέμῳ δόκιμον
ἦν, τῶν τε ἀρχόντων καὶ τῶν ἐν Παλατίῳ εὐνούχων
τισὶν ἐπέστειλε διαδάσασθαι.
</p>
</div2>
<div2 type="section" n="14">
<p> οἱ δὲ κλήρους ἐπ’ ἐκείνοις
ἐμβεβλημένοι αὐτοῖς ὅπλοις ἅπαντας ἐν σφίσιν
αὐτοῖς διενείμαντο, ὥς πη κατατυχεῖν ἑκάστῳ συνέβη.
</p>
</div2>
<div2 type="section" n="15">
<p> καὶ τῶν φίλων δὲ καὶ ἄλλως αὐτῷ τὰ πρότερα ὑπουργηκότων
πολλοῖς ἀπεῖπε παρὰ Βελισάριον μηκέτι ἰέναι.
</p>
</div2>
<div2 type="section" n="16">
<p> καὶ περιήρχετο πικρὸν θέαμα καὶ ἄπιστος ὄψις, Βελισάριος
ἰδιώτης ἐν Βυζαντίῳ, σχεδόν τι μόνος, σύννους
<pb ed="page-B" n="32"/> ἀεὶ καὶ σκυθρωπὸς καὶ τὸν ἐξ ἐπιβουλῆς ὀρρωδῶν
θάνατον.
</p>
</div2>
<div2 type="section" n="17">
<p> μαθοῦσα δὲ ἡ βασιλὶς πολλά οἱ ἐπὶ τῆς ἕω
χρήματα εἶναι, πέμψασα τῶν ἐν Παλατίῳ εὐνούχων
<pb id="p.27"/>
τινὰ κεκόμισται πάντα.
</p>
</div2>
<div2 type="section" n="18">
<p>ἐτύγχανε δὲ ἡ Ἀντωνίνα, ὥς
μοι εἴρηται, τῷ μὲν ἀνδρὶ διάφορος γεγενημένη, τῇ δὲ
βασιλίδι φιλτάτη καὶ ἀναγκαιοτάτη οὖσα ἐν τοῖς μάλιστα
ἅτε Ἰωάννην ἔναγχος κατεργασαμένη τὸν Καππαδόκην.
</p>
</div2>
<div2 type="section" n="19">
<p>διὸ δὴ χαρίσασθαι ἡ βασιλὶς τῇ Ἀντωνίνῃ
βουλευσαμένη, ἅπαντα ἔπραττεν ὅπως ἐξαιτήσασθαί τε
τὸν ἄνδρα ἡ γυνὴ καὶ ἀπὸ ξυμφορῶν τηλικῶνδε ῥύσασθαι
δόξειε, ταύτῃ τε οὐ μόνον τῷ ταλαιπώρῳ ἐς τὸ
παντελὲς καταλλαγῆναι συμβήσεται, ἀλλὰ καὶ διαρρήδην
αὐτὸν ἅτε πρὸς αὐτῆς διασεσωσμένον αἰχμάλωτον ἀναρπάσασθαι.
</p>
</div2>
<div2 type="section" n="20">
<p>ἐγένετο δὲ ὧδε. ἦλθε μέν ποτε Βελισάριος
πρωῒ ἐς Παλάτιον, ᾗπερ εἰώθει, ξὺν ἀνθρώποις οἰκτροῖς
τε καὶ ὀλίγοις τισίν.
</p>
</div2>
<div2 type="section" n="21">
<p>οὐκ εὐμενῶν δὲ πειρασάμενος
βασιλέως τε καὶ τῆς βασιλίδος, ἀλλὰ καὶ περιυβρισμένος
ἐνταῦθα ὑπ’ ἀνδρῶν μοχθηρῶν τε καὶ ἀγελαίων,
οἴκαδε ἀμφὶ δείλην ὀψίαν ἀπιὼν ᾤχετο, συχνά τε
περιστρεφόμενος ἐν τῇ ἀναχωρήσει ταύτῃ καὶ πανταχόσε
περισκοπούμενος, ὁπόθεν ποτὲ προσιόντας αὐτῷ
τοὺς ἀπολλύντας ἴδοι.
</p>
</div2>
<div2 type="section" n="22">
<p>ξὺν ταύτῃ τε τῇ ὀρρωδίᾳ εἰς
τὸ δωμάτιον ἀναβὰς ἐπὶ τῆς στιβάδος καθῆστο μόνος,
γενναῖον μὲν οὐδὲν ἐννοῶν, οὐδὲ ὅτι ἀνὴρ ἐγεγόνει
ἐν μνήμῃ ἔχων, ἱδρῶν δὲ ἀεὶ καὶ ἰλιγγιῶν καὶ ξὺν
τρόμῳ πολλῷ ἀπορούμενος, φόβοις τε ἀνδραποδώδεσι <pb ed="page-B" n="33"/>
καὶ μερίμναις ἀποκναιόμενος φιλοψύχοις τε καὶ ὅλως
ἀνάνδροις.
</p>
</div2>
<div2 type="section" n="23">
<p>Ἀντωνίνα δὲ ἅτε οὔτε τὰ πρασσόμενα ὅλως
ἐπισταμένη οὔτε τι τῶν ἐσομένων καραδοκοῦσα
<pb id="p.28"/>
περιπάτους ἐνταῦθα ἐποιεῖτο συχνοὺς ὀξυρεγμίαν σκήπτομένη·
</p>
</div2>
<div2 type="section" n="24">
<p>
<pb ed="page-P" n="14"/> ἔτι γὰρ εἰς ἀλλήλους ὑπόπτως εἶχον. μεταξὺ
δέ τις ἐκ Παλατίου, Κουαδρᾶτος ὄνομα, ἧκεν ἤδη δεδυκότος
ἡλίου, τήν τε αὔλειον ὑπερβὰς ἐξαπιναίως
παρὰ τὴν ἀνδρωνίτιδα ἔστη θύραν, φάσκων πρὸς τῆς
βασιλίδος ἐνταῦθα ἐστάλθαι.
</p>
</div2>
<div2 type="section" n="25">
<p> ὅπερ ἐπεὶ Βελισάριος
ἤκουσε, χεῖρας καὶ πόδας ἐπὶ τῆς στιβάδος ἑλκύσας
ὕπτιος ἔκειτο, πρὸς τὴν ἀναίρεσιν ἑτοιμότατος· οὕτως
ἅπαν αὐτὸν τὸ ἀρρενωπὸν ἀπελελοίπει.
</p>
</div2>
<div2 type="section" n="26">
<p> οὔπω τοίνυν
ὁ Κουαδρᾶτος παρ’ αὐτὸν εἰσελθὼν γράμματά οἱ τῆς
βασιλίδος ἐπέδειξεν.
</p>
</div2>
<div2 type="section" n="27">
<p> ἐδήλου δὲ ἡ γραφὴ τάδε “Ἃ μὲν
εἰργάσω ἡμᾶς, ὦ βέλτιστε, οἷσθα. ἐγὼ δὲ τὰ πολλὰ
ὀφείλουσα τῇ σῇ γυναικὶ, ταῦτα δὴ τὰ ἐγκλήματά σοι
ἀφεῖναι ξύμπαντα ἔγνωκα, ἐκείνῃ τὴν σὴν δωρουμένη
ψυχήν.
</p>
</div2>
<div2 type="section" n="28">
<p> τὸ μὲν οὖν ἔνθεν σοι τὸ θαρσεῖν ὑπέρ τε
τῆς σωτηρίας καὶ τῶν χρημάτων περίεστιν· ὁποῖος δὲ
σὺ πρὸς αὐτὴν ἔσῃ διὰ τῶν πραχθησομένων εἰσόμεθα.” </p>
</div2>
<div2 type="section" n="29">
<p> ταῦτα ἐπεὶ Βελισάριος ἀνελέξατο, ἅμα μὲν ὑφ’ ἡδονῆς
<pb ed="page-B" n="34"/> ἐπὶ μέγα ἀρθεὶς, ἅμα δὲ καὶ τῷ παρόντι ἐπίδειξιν
ἐθέλων ποιεῖσθαι τῆς γνώμης, ἀναστὰς εὐθὺς παρὰ
τῆς γυναικὸς τοὺς πόδας ἐπὶ στόμα πίπτει.
</p>
</div2>
<div2 type="section" n="30">
<p> καὶ χειρὶ
μὲν ἑκατέρᾳ περιλαβὼν αὐτῆς ἄμφω τὰς κνήμας, τὴν
δὲ γλῶσσαν ἀεὶ τῶν ταρσῶν τῆς γυναικὸς μεταβιβάζων,
<pb id="p.29"/>
τοῦ μὲν βίου καὶ τῆς σωτηρίας αἰτίαν ἐκάλει,
ἀνδράποδον δὲ αὐτῆς τὸ ἐνθένδε πιστὸν ὡμολόγει καὶ
οὐκ ἀνὴρ ἔσεσθαι.
</p>
</div2>
<div2 type="section" n="31">
<p>καὶ τῶν χρημάτων δὲ ἡ βασιλὶς ἐς
τριάκοντα χρυσοῦ κεντηνάρια τῷ βασιλεῖ δοῦσα, τἄλλα
Βελισαρίῳ ἀπέδοτο.
</p>
</div2>
<div2 type="section" n="32">
<p>Τὰ μὲν οὖν ἀμφὶ Βελισαρίῳ τῷ στρατηγῷ τῇδε
κεχωρήκει, ᾧπερ ἡ τύχη οὐ πολλῷ πρότερον Γελίμερά
τε καὶ Οὐίττιγιν δορυαλώτους παρεδεδώκει.
</p>
</div2>
<div2 type="section" n="33">
<p>ἐκ παλαιοῦ
δὲ Ἰουστινιανόν τε καὶ Θεοδώραν πλοῦτος ὁ
τούτου τοῦ ἀνδρὸς ἀκριβῶς ἔκνιζεν, ὑπέρογκός τε ὤν
καὶ βασιλικῆς αὐλῆς ἄξιος.
</p>
</div2>
<div2 type="section" n="34">
<p>ἔφασκόν τε ὡς τῶν δημοσίων
χρημάτων Γελίμερός τε καὶ Οὐιττίγιδος τὸ πλεῖστον
ἀποκρυψάμενος λάθρα ἔτυχε, μοῖραν δὲ αὐτῶν
βραχεῖάν τέ τινα καὶ οὐδαμῆ ἀξιόλογον βασιλεῖ ἔδωκε.
</p>
</div2>
<div2 type="section" n="35">
<p>πόνους δὲ τοὺς τοῦ ἀνθρώπου καὶ τῶν ἔξωθεν τὴν
βλασφημίαν διαριθμούμενοι, ἅμα δὲ καὶ σκῆψιν ἀξιόχρεων
ἐπ’ αὐτῷ οὐδεμίαν κεκομισμένοι ἡσυχῆ ἔμενον.
</p>
</div2>
<div2 type="section" n="36">
<p>τότε δὲ ἡ βασιλὶς αὐτοῦ λαβομένη κατωρρωδηκότος τε
καὶ ἀποδειλιάσαντος ὅλως πράξει μιᾷ διεπράξατο ξυμπάσης
αὐτοῦ τῆς οὐσίας κυρία γενέσθαι.
</p>
</div2>
<div2 type="section" n="37">
<p>ἐς κῆδος γὰρ
ἀλλήλοις ξυνηλθέτην εὐθὺς, Ἰωαννίνα τε ἡ Βελισαρίου
θυγάτηρ, ἧσπερ μόνης ἐγεγόνει πατὴρ, Ἀναστασίῳ τῷ
τῆς βασιλίδος θυγατριδῷ μνηστὴ γέγονε.
</p>
</div2>
<div2 type="section" n="38">
<p>Βελισάριος  <pb ed="page-B" n="35"/>
μὲν οὖν ἀρχήν τε ἀπολαβεῖν τὴν οἰκείαν ἠξίου καὶ
<pb id="p.30"/>
στρατηγὸς τῆς ἑῴας ἀποδειχθεὶς πάλιν ἐπὶ Χοσρόην
καὶ Μήδους ἐξηγήσεσθαι τῷ Ῥωμαίων στρατῷ, Ἀντωνίνα
δὲ οὐδαμῶς εἰα· περιυβρίσθαι <add>γὰρ</add> ἐν τοῖς
ἐκείνῃ χωρίοις πρὸς αὐτοῦ ἔφασκεν, ἅπερ οὐκέτι τὸ
λοιπὸν ὄψεσθαι.
</p>
</div2>
<div2 type="section" n="39">
<p>
<pb ed="page-P" n="15"/> Διὸ δὴ Βελισάριος ἄρχων τῶν βασιλικῶν καταστὰς
ἱπποκόμων ἐς τὴν Ἰταλίαν τὸ δεύτερον ἐστάλη, ὁμολογήσας
βασιλεῖ, ὥς φασι, χρήματα μήποτε αὐτὸν ἐν τῷδε
τῷ πολέμῳ αἰτήσειν, ἀλλὰ ξύμπασαν αὐτὸς τὴν τοῦ
πολέμου παρασκευὴν χρήμασιν οἰκείοις ποιήσεσθαι.
</p>
</div2>
<div2 type="section" n="40">
<p> πάντες μὲν οὖν ὑπετόπαζον τά τε ἀμφὶ τῇ γυναικὶ
ταύτῃ, ᾗπερ ἐρρήθη, Βελισάριον διοικήσασθαι καὶ βασιλεῖ
ταῦτα ὁμολογῆσαι ἀμφὶ τῷ πολέμῳ ἃ δεδιήγηται,
ἀπαλλαξείοντα τῆς ἐν Βυζαντίῳ διατριβῆς, ἐπειδάν τε
τάχιστα τοῦ τῆς πόλεως περιβόλου ἐκτὸς γένηται, ἁρπάσεσθαί
τε αὐτίκα τὰ ὅπλα καί τι γενναῖον καὶ ἀνδρὶ
πρέπον ἐπί τε τῇ γυναικὶ καὶ τοῖς βιασαμένοις φρονήσειν.
</p>
</div2>
<div2 type="section" n="41">
<p> αὐτὸς δὲ πάντα τὰ ξυμπεσόντα ἐν ἀλογίᾳ πεποιημένος
ὅρκων τε τῶν Φωτίῳ καὶ τοῖς ἄλλοις ἐπιτηδείοις
ὀμωμοσμένων ἐν λήθῃ τε πολλῇ καὶ ὀλιγωρίᾳ γενόμενος
εἵπετο τῇ γυναικὶ, καταστὰς ἐκτόπως εἰς αὐτὴν
ἐρωτόληπτος, καὶ ταῦτα ἑξήκοντα ἤδη γεγονυῖαν ἔτη.
</p>
</div2>
<div2 type="section" n="42">
<p> ἐπειδὴ μέντοι ἐν Ἰταλίᾳ ἐγένετο, εἰς ἡμέραν ἑκάστην
ἀπ’ ἐναντίας αὐτῷ τὰ πράγματα ἐχώρει, ἐπεί οἱ διαρρήδην
τὰ ἐκ θεοῦ πολέμια ἦν.
</p>
</div2>
<div2 type="section" n="43">
<p> πρῶτον μέν γε τὰ τῷ
στρατηγῷ τούτῳ ἐν τοῖς ξυμπίπτουσιν ἐπί τε Θευδάτον
<pb id="p.31"/>
καὶ Οὐίττιγιν βουλευόμενα, καίπερ οὐκ ἐπιτηδείως τοῖς
πρασσομένοις δοκοῦντα ἔχειν, ἐς ξύμφορον ἐκ τοῦ ἐπὶ <pb ed="page-B" n="36"/>
πλεῖστον ἐτελεύτα τέλος· ἐν δὲ τῷ ὑστέρῳ δόξαν μὲν
ἀπήνεγκεν ὅτι δὴ τὰ βελτίω βεβούλευται ἅτε καὶ τῶν
κατὰ τὸν πόλεμον τόνδε πραγμάτων γεγονὼς ἔμπειρος,
ἀλλ’ ἐν τοῖς ἀποβαίνουσι κακοτυχοῦντι τὰ πολλὰ ἐς
ἀβουλίας δόκησιν αὐτῷ ἀπεκρίθη.
</p>
</div2>
<div2 type="section" n="44">
<p>οὕτως ἄρα οὐκ ἀνθρώπων
βουλαῖς, ἀλλὰ τῇ ἐκ θεοῦ ῥοπῇ πρυτανεύεται
τὰ ἀνθρώπεια, ὃ δὴ τύχην εἰώθασι καλεῖν ἄνθρωποι,
οὐκ εἰδότες ὅτου δὴ ἕνεκα ταύτῃ πρόεισι τὰ ξυμβαίνοντα,
</p>
</div2>
<div2 type="section" n="45">
<p>ᾗπερ αὐτοῖς ἔνδηλα γίνεται. τῷ γὰρ ἀλόγῳ
δοκοῦντι εἶναι φιλεῖ τὸ τῆς τύχης ὄνομα προσχωρεῖν.
ἀλλὰ ταῦτα μὲν ὥς πη ἑκάστῳ φίλον, ταύτῃ δοκείτω.
</p>
</div2>
</div1>
<div1 type="chapter" n="5">
<div2 type="section" n="1">
<p>Βελισάριος δὲ τὸ δεύτερον ἐν Ἰταλίᾳ γενόμενος
αἴσχιστα ἐνθένδε ἀπήλλαξε· τῆς μὲν γὰρ γῆς ἐς πεντάετες
ἀποβῆναι <add>οὐδαμῆ</add> ἴσχυσεν, ὥσπερ μοι ἐν τοῖς
ἔμπροσθεν λόγοις ἐρρήθη, ὅτι μὴ ἔνθα τι ὀχύρωμα ἦν.
ναυτιλλόμενος δὲ πάντα τοῦτον τὸν χρόνον τὰ ἐπιθαλάσσια <pb ed="page-P" n="16"/>
</p>
</div2>
<div2 type="section" n="2">
<p>
<add>περιῄει</add>. Τουτίλας δὲ λυσσῶν <add>ἦν</add> αὐτὸν
ἔξω τείχους λαβεῖν, οὐ μέντοι εὗρεν, ἐπεὶ ὀρρωδίᾳ
πολλῇ αὐτός τε καὶ ξύμπας ὁ Ῥωμαίων στρατὸς εἴχετο. <pb ed="page-B" n="37"/>
</p>
</div2>
<div2 type="section" n="3">
<p>διὸ δὴ οὔτε τῶν ἀπολωλότων τι ἀνεσώσατο, ἀλλὰ καὶ
<pb id="p.32"/>
Ῥώμην προσαπώλεσε καὶ τἄλλα ὡς εἰπεῖν ἅπαντα.
</p>
</div2>
<div2 type="section" n="4">
<p> ἐγένετο δὲ φιλοχρήματος ἐν τούτῳ τῷ χρόνῳ πάντων
μάλιστα καὶ κέρδους αἰσχροῦ ἐπιμελητὴς ἀκριβέστατος
ἅτε οὐδὲν ἐκ βασιλέως κεκομισμένος, Ἰταλοὺς ἀμέλει
σχεδὸν πάντας, οἵπερ ᾤκηντο ἐπί τε Ῥαβέννης καὶ
Σικελίας, καὶ εἴ του ἄλλου κατατυχεῖν ἐν ἐξουσίᾳ ἔσχεν,
ἐληΐσατο οὐδενὶ κόσμῳ, λογισμοὺς δῆθεν τῶν βεβιωμένων
καταπραττόμενος.
</p>
</div2>
<div2 type="section" n="5">
<p> οὕτω γοῦν καὶ Ἡρωδιανὸν
μετιὼν χρήματα ᾔτει, ἅπαντα τῷ ἀνθρώπῳ ἐπανασείων.
</p>
</div2>
<div2 type="section" n="6">
<p> οἷς δὴ ἐκεῖνος ἀχθόμενος ἀπετάξατο μὲν τῷ Ῥωμαίων
στρατῷ, αὑτὸν δὲ εὐθὺς ξύν τε τοῖς ἑπομένοις καὶ τῷ
<add>Σπολιτίῳ</add> Τουτίλᾳ καὶ Γότθοις ἐνέδωκεν.
</p>
</div2>
<div2 type="section" n="7">
<p> ὅπως δὲ
αὐτῷ τε καὶ Ἰωάννῃ τῷ Βιταλιανοῦ ἀδελφιδῷ διχοστατῆσαι
συνέβη, ὅπερ τὰ Ῥωμαίων πράγματα μάλιστα
ἔσφηλεν, αὐτίκα δηλώσω.
</p>
</div2>
<div2 type="section" n="8">
<p> Ἐς τοῦτο ἀπεχθείας Γερμανῷ ἡ βασιλὶς ἦλθεν ἐπιδηλότατόν
τε ἅπασι τὸ ἔχθος ἐποίει, ὥστε αὐτῷ κηδεύειν,
καίπερ βασιλέως ἀνεψιῷ ὄντι, ἐτόλμα οὐδεὶς,
ἄνυμφοί τε αὐτῷ οἱ παῖδες διαγεγόνασι, μέχρις αὐτὴ
<add>ἀπελύθη</add> τοῦ βίου. ἥ τε θυγάτηρ αὐτῷ Ἰουστίνα
ἐπὶ ὀκτωκαίδεκα ἔτη ἡβήσασα ἔτι ἀνυμέναιος ἦν.
</p>
</div2>
<div2 type="section" n="9">
<p> διά
<pb ed="page-B" n="38"/> τοι τοῦτο ἡνίκα Ἰωάννης πρὸς Βελισαρίου σταλεὶς
ἀφίκετο ἐς Βυζάντιον, ἐς λόγους αὐτῷ καταστῆναι ὁ
Γερμανὸς ἀμφὶ τῇ κηδείᾳ ἠνάγκαστο, καὶ ταῦτα λίαν
<pb id="p.33"/>
ἀπὸ τῆς ἀξίας τῆς αὐτοῦ ὄντι.
</p>
</div2>
<div2 type="section" n="10">
<p>ἐπεί τε τὸ πρᾶγμα
ἤρεσκεν ἄμφω, ὅρκοις ἀλλήλους ἔγνωσαν δεινοτάτοις
καταλαβεῖν ἦ μὴν τὸ κῆδος ἐπιτελέσειν δυνάμει τῇ
πάσῃ, ἐπεὶ αὐτοῖν ἑκάτερος τὸ θαρσεῖν ἐπὶ θατέρῳ ὡς
ἥκιστα εἶχεν, ὁ μὲν τῷ ξυνειδέναι ὅτι δὴ τῶν ὑπὲρ
τὴν ἀξίαν ὀρέγοιτο, ὁ δὲ κηδεστοῦ ἀπορούμενος.
</p>
</div2>
<div2 type="section" n="11">
<p>ἡ δὲ
οὐκ ἔχουσα τίς γένηται διὰ πάσης ὁδοῦ ἰοῦσα ἑκάτερον
μετιέναι μηχανῇ πάσῃ οὐκ ἀπηξίου, ὅπως ἂν τὰ πραττόμενα
διακωλύοι.
</p>
</div2>
<div2 type="section" n="12">
<p>ἐπεὶ δὲ αὐτοῖν καίπερ πολλὰ δεδιξαμένη
ἀναπείθειν οὐδέτερον ἔσχε, διαρρήδην ἀπολεῖν
τὸν Ἰωάννην ἠπείλησε.
</p>
</div2>
<div2 type="section" n="13">
<p>καὶ ἀπ’ αὐτοῦ Ἰωάννης αὖθις
ἐς Ἰταλίαν σταλεὶς οὐδαμῆ ξυμμῖξαι Βελισαρίῳ ἐτόλμησε,
τὴν ἐξ Ἀντωνίνης ἐπιβουλὴν δείσας, ἕως Ἀντωνίνα
ἐς Βυζάντιον ἦλθε.
</p>
</div2>
<div2 type="section" n="14">
<p>τήν τε γὰρ βασιλίδα ταύτῃ
ἐπιστεῖλαι τὸν αὐτοῦ φόνον οὐκ ἄπο τοῦ εἰκότος
ἄν τις ὑπώπτευσε, καὶ τὸν Ἀντωνίνης σταθμωμένῳ
τρόπον ἅπαντά τε Βελισάριον ἐνδιδόναι τῇ γυναικὶ
ἐπισταμένῳ δέος ἐγίνετο μέγα καὶ τὸν ἐσῄει.
</p>
</div2>
<div2 type="section" n="15">
<p>τοῦτο  <pb ed="page-P" n="17"/>
γοῦν Ῥωμαίοις τὰ πράγματα καὶ πρότερον ἐπὶ θατέρου <pb ed="page-B" n="39"/>
σκέλους ἑστῶτα προσουδίζει χαμαί.
</p>
</div2>
<div2 type="section" n="16">
<p>Βελισαρίῳ μὲν οὖν ὁ Γοτθικὸς πόλεμος τῇδε ἐχώρησεν.
ἀπογνοὺς δὲ βασιλέως ἐδεῖτο ὅπως οἱ ἐξῇ ἐνθένδε
ὅτι τάχιστα ἀπαλλαγῆναι.
</p>
</div2>
<div2 type="section" n="17">
<p>καὶ ἐπεὶ ἐνδεχόμενον
<pb id="p.34"/>
βασιλέα τὴν δέησιν ἔγνω, ἄσμενος εὐθὺς ἀπιὼν ᾤχετο,
χαίρειν πολλὰ τῷ τε Ῥωμαίων στρατῷ καὶ τοῖς Ἰταλοῖς
φράσας, καὶ τὰ μὲν πλεῖστα ὑποχείρια τοῖς πολεμίοις
ἀπολιπὼν, Περυσίαν δὲ πικρότατα πολιορκίᾳ πιεζομένην,
ἥπερ ἔτι αὐτοῦ ὁδῷ ἰόντος κατ’ ἄκρας ἁλοῦσα
ἐς πᾶσαν κακοῦ ἰδέαν ἦλθεν, ᾗπέρ μοι πρότερον δεδιήγηται.
ξυνηνέχθη δὲ καὶ κατὰ τὴν οἰκίαν τύχης
ἐναντίωμα ξυμπεσεῖν τοιόνδε.
</p>
</div2>
<div2 type="section" n="18">
<p> Θεοδώρα ἡ βασιλὶς τῆς Βελισαρίου παιδὸς ἐξεργάζεσθαι
τὴν ἐγγύην ἐπειγομένη τῷ θυγατριδῷ, συχνὰ
γράφουσα τοὺς γειναμένους τὴν κόρην ἠνώχλει.
</p>
</div2>
<div2 type="section" n="19">
<p> οἱ δὲ
τὸ κῆδος ἀναδυόμενοι ἀπετίθεντο μὲν ἐς παρουσίαν
τὴν σφετέραν τὸν γάμον, μεταπεμπομένης δὲ αὐτοὺς
ἐς Βυζάντιον τῆς βασιλίδος, ἀδύνατοι εἶναι ἀπαλλάσσεσθαι
τανῦν ἐξ Ἰταλίας ἐσκήπτοντο.
</p>
</div2>
<div2 type="section" n="20">
<p> ἡ δὲ γλιχομένη
μὲν κύριον τὸν θυγατριδοῦν τοῦ Βελισαρίου
καταστήσεσθαι πλούτου, ᾔδει γὰρ ἐπίκληρον ἐσομένην
τὴν παῖδα, οὐκ ὄντος Βελισαρίῳ ἑτέρου του γόνου,
ἐπὶ μέντοι τῇ Ἀντωνίνης γνώμῃ θαρσεῖν οὐδαμῆ ἔχουσα,
δειμαίνουσά τε μὴ μετὰ τὴν τοῦ βίου καταστροφὴν οὐ
φανεῖσα πιστὴ ἐς τὸν αὐτῆς οἶκον, καίπερ αὐτῆς οὕτω
φιλανθρώπου ἐν τοῖς ἀναγκαιοτάτοις τυχοῦσα, διασπάσηται
τὰ ξυγκείμενα, ἐργάζεται ἀνόσιον ἔργον.
</p>
</div2>
<div2 type="section" n="21">
<p> τῷ
<pb ed="page-B" n="40"/> γὰρ μειρακίῳ τὴν παιδίσκην ξυνοικίζει οὐδενὶ νόμῳ.
φασὶ δὲ ὡς καὶ πλησιάσαι οὔτι ἑκουσίαν ἠνάγκασε
<pb id="p.35"/>
κρύβδην, οὕτω τε διαπεπαρθενευμένῃ τὸν ὑμέναιον τῇ
κόρῃ ξυστῆναι, τοῦ μὴ βασιλέα <add>τὰ</add> πρασσόμενα διακωλῦσαι.
</p>
</div2>
<div2 type="section" n="22">
<p>τοῦ μέντοι ἔργου ἐξειργασμένου ἔρωτι ἀλλήλοιν
διαπύρῳ τινὶ ὅ τε Ἀναστάσιος καὶ ἡ παῖς εἴχοντο,
καὶ χρόνος σφίσιν οὐχ ἥσσων ἢ ὀκτὼ μηνῶν ἐν ταύτῃ
τῇ διαίτῃ ἐτρίβη.
</p>
</div2>
<div2 type="section" n="23">
<p>ἡνίκα δὲ Ἀντωνίνα τῆς βασιλίδος
ἀπογενομένης ἐς Βυζάντιον ἦλθεν, ἐπελάθετο μὲν ἐθελουσία
ὧν ἐκείνη ἔναγχος εἰς αὐτὴν εἴργαστο, ὡς
ἥκιστα δὲ ὑπολογισαμένη ὡς, ἤν τῳ ἑτέρῳ ἡ παῖς
αὐτῇ ξυνοικίζοιτο, πεπορνευμένη τὰ πρότερα ἔσται, τὸν
Θεοδώρας ἔκγονον κηδεστὴν ἀτιμάζει, τήν τε παῖδα ὡς
μάλιστα ἀκουσίαν βιασαμένη ἀνδρὸς τοῦ ἐρωμένου
ἀπέστησε.
</p>
</div2>
<div2 type="section" n="24">
<p>μεγάλην τε ἀγνωμοσύνης ἐκ τοῦ ἔργου τούτου
ἀπηνέγκατο δόξαν εἰς πάντας ἀνθρώπους, ἥκοντά
τε οὐδενὶ πόνῳ ἀναπείθει τὸν ἄνδρα τοῦ ἄγους αὐτῇ
μεταλαχεῖν τοῦδε. ὥστε διαρρήδην τηνικάδε ὁ τοῦ
ἀνθρώπου τρόπος ἐλήλεγκται.
</p>
</div2>
<div2 type="section" n="25">
<p>καίτοι διομοσάμενος
Φωτίῳ τε καὶ τῶν ἐπιτηδείων τισὶ πρότερον καὶ τὰ
ὀμωμοσμένα οὐδαμῆ ἐμπεδώσας συγγνώμης ἐτύγχανε
πρὸς πάντων ἀνθρώπων.
</p>
</div2>
<div2 type="section" n="26">
<p>αἴτιον γὰρ τοῦ ἀπίστου
<add>τ</add>ἀνδρὸς οὐ τὴν γυναικοκράτειαν, ἀλλὰ δέος τὸ ἐκ
τῆς βασιλίδος ὑπώπτευον εἶναι.
</p>
</div2>
<div2 type="section" n="27">
<p>ἐπεὶ δὲ καὶ Θεοδώρας
ἀπογενομένης, ὥσπερ μοι εἴρηται, οὔτε Φωτίου <pb ed="page-P" n="18"/>
οὔτε ἄλλου του τῶν οἱ ἀναγκαίων λόγος γεγένητο,
ἀλλ’ αὐτῷ δέσποινα μὲν ἡ γυνὴ ἐφαίνετο οὖσα, κύριος
<pb id="p.36"/>
<pb ed="page-B" n="41"/> δὲ Καλλίγονος ὁ προαγωγὸς ἦν, τότε δὴ ἀπογνόντες
αὐτοῦ ἅπαντες ἐχλεύαζόν τε διαθρυλλοῦντες καὶ ἅτε
ἄνοιαν ὀφλισκάνοντι ἐλοιδοροῦντο. τὰ μὲν οὖν ἡμαρτημένα
Βελισαρίῳ ἀπαρακαλύπτως εἰπεῖν ταύτῃ πη ἔχει.
</p>
</div2>
<div2 type="section" n="28">
<p> Τὰ δὲ Σεργίῳ τῷ Βάκχου παιδὶ ἐπὶ Λιβύης ἡμαρτημένα
διαρκῶς μὲν ἐν λόγοις μοι τοῖς ἐπιτηδείοις
δεδήλωται, ὃς δὴ αἰτιώτατος γέγονε Ῥωμαίοις ἐνταῦθα
διαφθαρῆναι τὰ πράγματα, τά τε πρὸς Λευάθας αὐτῷ
πρὸς τῶν εὐαγγελίων ὀμωμοσμένα ἐν ἀλογίᾳ πεποιημένος
καὶ τοὺς ὀγδοήκοντα πρέσβεις οὐδενὶ λόγῳ διαχρησάμενος,
τοσοῦτον δέ μοι τανῦν ἐντιθέναι τῷ λόγῳ
δεήσει, ὡς οὔτε νῷ δολερῷ οἱ ἄνδρες οὗτοι παρὰ Σέργιον
ἦλθον οὔτε τινὰ σκῆψιν ὁ Σέργιος ὑποψίας περὶ
αὐτοὺς εἶχεν, ἀλλὰ διώμοτος ἐπὶ θοίνην καλέσας τοὺς
ἄνδρας διεχρήσατο οὐδενὶ κόσμῳ.
</p>
</div2>
<div2 type="section" n="29">
<p> ἀφ’ οὗ δὴ Σολόμωνι
καὶ τῷ Ῥωμαίων στρατῷ καὶ Λίβυσι πᾶσι διεφθάρθαι
ξυνέβη.
</p>
</div2>
<div2 type="section" n="30">
<p> δι’ αὐτὸν γὰρ, ἄλλως τε καὶ Σολόμωνος
τετελευτηκότος, ὥσπερ μοι εἴρηται, οὔτε τις
ἄρχων οὔτε τις στρατιώτης ἐς πολέμου κίνδυνον ἰέναι
ἠξίου.
</p>
</div2>
<div2 type="section" n="31">
<p> μάλιστα δὲ πάντων Ἰωάννης ὁ Σισιννιόλου τῷ
ἐς αὐτὸν ἔχθει ἀπόμαχος ἦν, ἕως Ἀρεόβινδος ἐς Λιβύην
ἀφίκετο.
</p>
</div2>
<div2 type="section" n="32">
<p> ἦν γὰρ ὁ Σέργιος μαλθακὸς μὲν καὶ
ἀπόλεμος, τὸ δὲ ἦθος καὶ τὴν ἡλικίαν κομιδῆ νέος,
φθόνῳ τε καὶ ἀλαζονείᾳ ἐς ὑπερβολὴν ἐχόμενος ἐς
<pb id="p.37"/>
πάντας ἀνθρώπους, τεθρυμμένος τε τὴν δίαιταν καὶ
τὰς γνάθους φυσῶν.
</p>
</div2>
<div2 type="section" n="33">
<p>ἀλλ’ ἐπεὶ τῆς Ἀντωνίνης τῆς Βελισαρίου  <pb ed="page-B" n="42"/>
γυναικὸς ἐγγόνης ἐτύγχανε μνηστὴρ γεγονὼς,
τίσιν τινὰ ἐς αὐτὸν ἡ βασιλὶς ἐξενεγκεῖν ἢ παραλύειν
τῆς ἀρχῆς οὐδαμῆ ἤθελε, καίπερ ἐνδελεχέστατα διαφθειρομένην
Λιβύην ὁρῶσα, ἐπεὶ καὶ Σολόμωνα τὸν
Σεργίου ἀδελφὸν τοῦ Πηγασίου φόνου αὐτή τε καὶ
βασιλεὺς ἀθῷον ἀφῆκεν. ὅ τι δὲ τοῦτό ἐστιν αὐτίκα δηλώσω.
</p>
</div2>
<div2 type="section" n="34">
<p>Ἐπειδὴ ὁ Πηγάσιος τὸν Σολόμωνα πρὸς τῶν Λευαθῶν
ὠνήσατο καὶ οἱ βάρβαροι ἐπ’ οἴκου ἀπεκομίσθησαν,
ὁ μὲν Σολόμων ξύν τε Πηγασίῳ τῷ ἐωνημένῳ καὶ
στρατιώταις ὀλίγοις τισὶν εἰς Καρχηδόνα ἐστέλλετο, ἐν
δὲ τῇ ὁδῷ ταύτῃ λαβὼν ὁ Πηγάσιος ὅ τι δὴ ἀδικοῦντα
Σολόμωνα χρῆναί οἱ ἔφασκεν ἐν μνήμῃ εἶναι ὡς αὐτὸν
ἔναγχος ἐκ τῶν πολεμίων ὁ θεὸς ῥύσαιτο.
</p>
</div2>
<div2 type="section" n="35">
<p>ὁ δὲ χαλεπήνας,
ὅτι δή οἱ ἅτε δορυαλώτῳ ὠνείδισε, τὸν Πηγάσιον
εὐθὺς ἔκτεινε, ταῦτά τε σῶστρα τῷ ἀνθρώπῳ
ἀπέδωκεν.
</p>
</div2>
<div2 type="section" n="36">
<p>ἐπειδή τε ὁ Σολόμων ἐς Βυζάντιον ἦλθε,
καθαρὸν αὐτὸν βασιλεὺς τοῦ φόνου ἐποίει ἄτε προδότην
ἀνελόντα τῆς Ῥωμαίων ἀρχῆς.
</p>
</div2>
<div2 type="section" n="37">
<p>γράμματά τε
αὐτῷ ἐδίδου τὴν ὑπὲρ τούτων ἀσφάλειαν παρεχόμενος.
καὶ ὁ μὲν Σολόμων οὕτω τὴν τίσιν διαφυγὼν ἐπὶ τὴν
ἑῴαν ἄσμενος ᾔει, τήν τε πατρίδα καὶ γένος τὸ κατὰ
τὴν οἰκίαν ὀψόμενος.
</p>
</div2>
<div2 type="section" n="38">
<p>ἡ δὲ ἀπὸ τοῦ θεοῦ τίσις ἐν
ταύτῃ τῇ ὁδῷ καταλαβοῦσα ἐξ ἀνθρώπων αὐτὸν ἀφανίζει.
<pb id="p.38"/>
τὰ μὲν οὖν ἀμφὶ Σολόμωνί τε καὶ Πηγασίῳ
τῇδε ἐχώρησεν.
<pb ed="page-P" n="19"/>
</p>
</div2>
</div1>
<div1 type="chapter" n="6">
<div2 type="section" n="1">
<p>Οἵτινες δὲ ἀνθρώπω Ἰουστινιανός τε καὶ Θεοδώρα
ἤστην τρόπῳ τε ὅτῳ διεσπάσαντο τὰ Ῥωμαίων
</p>
</div2>
<div2 type="section" n="2">
<p>
<pb ed="page-B" n="43"/> πράγματα ἐρῶν ἔρχομαι. Λέοντος ἐν Βυζαντίῳ τὴν
αὐτοκράτορα ἀρχὴν ἔχοντος, γεωργοὶ νεανίαι τρεῖς,
Ἰλλυριοὶ γένος, Ζίμαρχός τε καὶ Διτύβιστος καὶ Ἰουστῖνος
ὁ ἐκ Βεδεριάνης, πράγμασιν ἐνδελεχέστατα τοῖς
ἀπὸ τῆς πενίας οἴκοι μαχόμενοι τούτων τε ἀπαλλαξείοντες
ἐπὶ τὸ στρατεύεσθαι ὥρμησαν.
</p>
</div2>
<div2 type="section" n="3">
<p> καὶ πεζῆ βαδίζοντες
ἐς Βυζάντιον ᾔεσαν, σισύρας ἐπὶ τῶν ὤμων
αὐτοὶ φέροντες, ἐν αἷς δὴ ἄλλο οὐδὲν ὅτι μὴ διπύρους
ἄρτους οἴκοθεν ἐμβεβλημένοι ἀφίκοντο, ταχθέντας τε
ἐν τοῖς στρατιωτικοῖς καταλόγοις βασιλεὺς αὐτοὺς ἐς
τοῦ Παλατίου τὴν φυλακὴν ἐπελέξατο. κάλλιστοι γὰρ
ἅπαντες τὰ σώματα ἦσαν.
</p>
</div2>
<div2 type="section" n="4">
<p> χρόνῳ δὲ ὕστερον Ἀναστασίῳ
τὴν βασιλείαν παραλαβόντι πόλεμος πρὸς τὸ Ἰσαύρων
ἔθνος ὅπλα ἐπ’ αὐτὸν ἀραμένους κατέστη.
</p>
</div2>
<div2 type="section" n="5">
<p> στρατιάν
τε λόγου ἀξίαν ἐπ’ αὐτοὺς ἔπεμψεν, ἧσπερ
<pb id="p.39"/>
Ἰωάννης ἡγεῖτο, ἐπίκλησιν Κυρτός. οὗτος Ἰωάννης
τὸν Ἰουστῖνον ἁμαρτάδος τινὸς ἕνεκα ἐν δεσμωτηρίῳ
καθεῖρξεν, ἡμέρᾳ τε τῇ ἐπιούσῃ ἐξ ἀνθρώπων αὐτὸν
ἀφανιεῖν ἔμελλεν, εἰ μή τις μεταξὺ ἐπιγενομένη ὄψις
ὀνείρου ἐκώλυσεν.
</p>
</div2>
<div2 type="section" n="6">
<p>ἔφη γάρ οἱ ἐν ὀνείρῳ ὁ στρατηγὸς
ἐντυχεῖν τινα παμμεγέθη τε τὸ σῶμα καὶ τἄλλα
κρείσσω ἢ ἀνθρώπῳ εἰκάζεσθαι.
</p>
</div2>
<div2 type="section" n="7">
<p>καὶ τὸν μέν οἱ ἐπισκῆψαι
μεθεῖναι τὸν ἄνδρα, ὅνπερ καθείρξας ἐκείνῃ
τῇ ἡμέρᾳ ἐτύγχανεν· αὐτὸν δὲ τοῦ ὕπνου ἐξαναστάντα
ἐν ἀλογίᾳ τὴν τοῦ ὀνείρου ὄψιν ποιήσασθαι.
</p>
</div2>
<div2 type="section" n="8">
<p>ἐπιλαβούσης
δὲ καὶ ἑτέρας νυκτὸς ἐδόκει μέν οἱ ἐν τῷ
ὀνείρῳ καὶ αὖθις τῶν λόγων ἀκούειν ὧνπερ ἠκηκόει
τὸ πρότερον, ἐπιτελέσαι δὲ τὰ ἐπιτεταγμένα οὐδ’ ὣς <pb ed="page-B" n="44"/>
</p>
</div2>
<div2 type="section" n="9">
<p>βεβουλῆσθαι. τρίτον τέ οἱ ἐπιστᾶσαν τὴν τοῦ ὀνείρου
ὄψιν ἀπειλῆσαι μὲν τὰ ἀνήκεστα, ἢν μὴ τὰ ἐπηγγελμένα
ποιοίη, ἐπειπεῖν τε ὡς αὐτοῦ τε τοῦ ἀνθρώπου
καὶ τῆς ξυγγενείας χρέος οἱ μέγα ὀργισθησομένῳ ἐς
χρόνον τὸν ὄπισθεν εἴη.
</p>
</div2>
<div2 type="section" n="10">
<p>Τότε μὲν οὖν οὕτως Ἰουστίνῳ περιεῖναι ξυνέβη,
προϊόντος δὲ τοῦ χρόνου ἐς μέγα δυνάμεως οὗτος Ἰουστῖνος
ἐχώρησεν.
</p>
</div2>
<div2 type="section" n="11">
<p>ἄρχοντα γὰρ αὐτὸν Ἀναστάσιος βασιλεὺς
κατεστήσατο τῶν ἐν Παλατίῳ φυλάκων. ἐπειδή
τε ὁ βασιλεὺς ἐξ ἀνθρώπων ἠφάνιστο, αὐτὸς τῇ τῆς
ἀρχῆς δυνάμει τὴν βασιλείαν παρέλαβε, τυμβογέρων
<pb id="p.40"/>
μὲν γεγονὼς ἤδη, ἀμάθητος δὲ γραμμάτων ἁπάντων
<pb ed="page-P" n="20"/> καὶ τὸ δὴ λεγόμενον ἀναλφάβητος ὢν, οὐ γεγονὸς ἔν
γε Ῥωμαίοις πρότερον τοῦτό <del>γε</del>.
</p>
</div2>
<div2 type="section" n="12">
<p> εἰθισμένον δὲ
γράμματα οἰκεῖα τοῖς βιβλίοις ἐντιθέναι τὸν βασιλέα,
ὅσα ἂν ἐπαγγέλλοντος αὐτοῦ γίνοιτο, αὐτὸς μέντοι
οὔτε ἐπήγγειλεν οὔτε τοῖς πρασσομένοις ξυνεπίστασθαι
οἷός τε ἦν.
</p>
</div2>
<div2 type="section" n="13">
<p> ὃς δὲ παρεδρεύειν αὐτῷ ἔλαχεν, ἀρχὴν
<add>ἔχων</add> τὴν τοῦ καλουμένου κοιαίστωρος Πρόκλος ὄνομα,
</p>
</div2>
<div2 type="section" n="14">
<p> αὐτὸς δὴ αὐτονόμῳ γνώμῃ ἅπαντα ἔπρασσεν. ὅπως
δὲ μαρτυρίαν τῆς βασιλέως χειρὸς ἔχοιεν, <add>οἷς δ</add>ὴ
ἐπίκειται τὸ ἔργον τοῦτο, ἐπενοήθη τάδε.
</p>
</div2>
<div2 type="section" n="15">
<p> ξύλῳ εἰργασμένῳ
βραχεῖ ἐγκολάψαντες μορφήν τινα γραμμάτων
τεττάρων, ἅπερ ἀναγνῶναι τῇ Λατίνων φωνῇ δύναται,
γραφίδα τε βαφῇ βάψαντες, ᾗ βασιλεῖς γράφειν εἰώθασιν,
</p>
</div2>
<div2 type="section" n="16">
<p> ἐνεχειρίζοντο τῷ βασιλεῖ τούτῳ. καὶ τὸ ξύλον,
<pb id="p.41"/>
οὗπερ ἐμνήσθην, τῷ βιβλίῳ ἐνθέμενοι, λαβόμενοί τε <pb ed="page-B" n="45"/>
τῆς βασιλέως χειρὸς, περιῆγον μὲν ξὺν τῇ γραφίδι ἐς
τῶν τεττάρων γραμμάτων τὸν τύπον, ἐς πάσας τε τὰς
τοῦ ξύλου αὐτὴν περιελίξαντες ἐντομὰς οὕτω δὴ ἀπηλλάσσοντο,
τοιαῦτα βασιλέως γράμματα φέροντες.
</p>
</div2>
<div2 type="section" n="17">
<p>Τὰ μὲν ἀμφὶ τῷ Ἰουστίνῳ ταύτῃ Ῥωμαίοις εἶχε.
γυναικὶ δὲ ὄνομα Λουππικίνῃ ξυνῴκει. αὕτη δὲ δούλη
τε καὶ βάρβαρος οὖσα τοῦ πρόσθεν αὐτὴν ἐωνημένου
παλλακὴ γέγονε. καὶ αὐτὴ μὲν ξὺν Ἰουστίνῳ ἐπὶ βίου
δυσμαῖς τὴν βασιλείαν ἔσχεν.
</p>
</div2>
<div2 type="section" n="18">
<p>Ἰουστῖνος μὲν οὖν οὔτε τι πονηρὸν τοὺς ὑπηκόους
ἐργάζεσθαι οὔτε ἀγαθὸν ἴσχυεν. εὐηθείᾳ γὰρ πολλῇ
εἴχετο, ἄγλωττός τε παντάπασιν ὢν καὶ ἀγροικιζόμενος
μάλιστα.
</p>
</div2>
<div2 type="section" n="19">
<p>ἀδελφιδοῦς δὲ αὐτῷ Ἰουστινιανὸς νέος ὢν
ἔτι διῳκεῖτο τὴν ἀρχὴν ξύμπασαν καὶ γέγονε Ῥωμαίοις
ξυμφορῶν αἴτιος, οἵας τε καὶ ὅσας ἐς τὸν ἅπαντα αἰῶνα
οὐδείς που πρότερον ἀκοῇ ἔλαβεν.
</p>
</div2>
<div2 type="section" n="20">
<p>ἔς τε γὰρ ἀνθρώπων
ἄδικον φόνον καὶ χρημάτων ἁρπαγὴν ἀλλοτρίων
ῥᾷστα ἐχώρει, καὶ οὐδὲν ἦν αὐτῷ μυριάδας
πολλὰς ἐξ ἀνθρώπων ἀφανισθῆναι, καίπερ αὐτῷ αἰτίαν
οὐδεμίαν παρασχομένων.
</p>
</div2>
<div2 type="section" n="21">
<p>καὶ φυλάσσειν μὲν τῶν καθεσταμένων
οὐδὲν ἠξίου, ἅπαντα δὲ νεοχμοῦν ἐς ἀεὶ
<pb id="p.42"/>
ἤθελε, καὶ τὸ ξύμπαν εἰπεῖν, μέγιστος δὴ οὗτος <add>ἦν</add>
</p>
</div2>
<div2 type="section" n="22">
<p> διαφθορεὺς τῶν εὖ καθεστώτων. τὸν μὲν οὖν λοιμὸν,
ὅσπερ μοι ἐν τοῖς ἔμπροσθεν λόγοις ἐρρήθη,
καίπερ ἐπισκήψαντα εἰς τὴν γῆν ξύμπασαν, διέφυγον
ἄνθρωποι οὐχ ἥσσους ἤ ὅσοις διαφθαρῆναι τετύχηκεν,
<pb ed="page-B" n="46"/> ἢ οὐδαμῆ τῇ νόσῳ ἁλόντες ἢ περιγενόμενοι, ἐπειδὴ
σφίσιν ἁλῶναι ξυνέβη.
</p>
</div2>
<div2 type="section" n="23">
<p> ἄνδρα δὲ τοῦτον διαφυγεῖν
ἀνθρώπῳ γε ὄντι Ῥωμαίῳ τῶν πάντων οὐδενὶ ξυνηνέχθη,
ἀλλ’ ὥσπερ τι ἄλλο ἐξ οὐρανοῦ πάθος ὅλῳ τῷ
γένει ἐπεισπεσὸν ἀνέπαφον οὐδένα παντελῶς εἴασε.
</p>
</div2>
<div2 type="section" n="24">
<p> τοὺς μὲν γὰρ ἔκτεινεν οὐδενὶ λόγῳ, τοὺς δὲ πενίᾳ
μαχομένους ἀφεὶς ἀθλιωτέρους τῶν τετελευτηκότων
εἰργάζετο, εὐχομένους τὰ παρόντα σφίσι διαλῦσαι θανάτῳ
οἰκτίστῳ. τινῶν μέντοι ξὺν τοῖς χρήμασι καὶ
τὰς ψυχὰς εἷλεν.
</p>
</div2>
<div2 type="section" n="25">
<p> ἐπεὶ δὲ οὐδὲν ἦν αὐτῷ μόνην καταλῦσαι
τὴν Ῥωμαίων ἀρχὴν, Λιβύης τε καὶ Ἰταλίας οὐκ
ἄλλου του ἕνεκα πεποιῆσθαι τὴν ἐπικράτησιν ἴσχυσεν
ἢ ὥστε ξὺν τοῖς πρότερον ὑφ’ αὑτῷ οὖσι διολέσαι
</p>
</div2>
<div2 type="section" n="26">
<p>
<pb ed="page-P" n="21"/> τοὺς ταύτῃ ἀνθρώπους. οὔπω γοῦν δεκαταῖος εἰς τὴν
<pb id="p.43"/>
δύναμιν γεγονὼς Ἀμάντιον τῶν ἐν Παλατίῳ εὐνούχων
ἄρχοντα ξὺν ἑτέροις τισὶν ἐξ αἰτίας οὐδεμιᾶς
ἔκτεινεν, ἄλλο οὐδὲν τῷ ἀνθρώπῳ ἐπενεγκὼν, πλήν
γε δὴ ὅτι ἐς Ἰωάννην τὸν τῆς πόλεως ἀρχιερέα λόγον
τινὰ προπετῆ εἴποι.
</p>
</div2>
<div2 type="section" n="27">
<p>καὶ ἀπ’ αὐτοῦ φοβερώτατος γέγονεν
ἀνθρώπων ἁπάντων. αὐτίκα δὲ καὶ Βιταλιανὸν
τὸν τύραννον μετεπέμψατο, ᾧ δὴ τὰ πιστὰ πρότερον
ὑπὲρ τῆς ἀσφαλείας παρέσχετο, διαλαχὼν αὐτῷ τῶν ἐν
Χριστιανοῖς μυστηρίων.
</p>
</div2>
<div2 type="section" n="28">
<p>ὀλίγῳ τε ὕστερον ἐξ ὑποψίας
αὐτῷ προσκεκρουκότα ξὺν τοῖς ἐπιτηδείοις ἐν Παλατίῳ
λόγῳ οὐδενὶ διεχρήσατο, πίστεις οὕτω δεινοτάτας
ἐμπεδῶσαι οὐδαμῆ ἀξιώσας.
</p>
</div2>
</div1>
<div1 type="chapter" n="7">
<div2 type="section" n="1">
<p>Τοῦ δὲ δήμου ἐκ παλαιοῦ ἐς μοίρας δύο διεστηκότος, <pb ed="page-B" n="47"/>
ὥσπερ μοι ἐν τοῖς ἔμπροσθεν λόγοις ἐρρήθη,
μίαν αὐτὸς τὴν Βενέτων ἑταιρισάμενος, ἥ οἱ καὶ τὸ
πρότερον κατεσπουδασμένη ἐτύγχανε, ξυγχεῖν τε καὶ
ξυνταράξαι ἅπαντα ἴσχυσε. καὶ ἀπ’ αὐτοῦ ἐς γόνυ
ἐλθεῖν Ῥωμαίοις τὴν πολιτείαν πεποίηκεν.
</p>
</div2>
<div2 type="section" n="2">
<p>οὐχ ἅπαντες
δὲ οἱ Βένετοι ἐπισπέσθαι τῇ τοῦδε τοῦ ἀνδρὸς γνώμῃ
ἔγνωσαν, ἀλλ’ ὅσοι στασιῶται ὄντες ἐτύγχανον.
</p>
</div2>
<div2 type="section" n="3">
<p>καὶ
αὐτοὶ μέντοι προϊόντος ἤδη <add>τοῦ δει</add>νοῦ σωφρονέστατοι
ἔδοξαν εἶναι ἀνθρώπων ἁπάντων.
</p>
</div2>
<div2 type="section" n="4">
<p>ἐνδεεστέρως
γὰρ ἢ κατὰ τὴν ἐξουσίαν ἡμάρτανον. οὐ μὴν οὐδὲ
<pb id="p.44"/>
τῶν Πρασίνων οἱ στασιῶται ἡσυχῆ ἔμενον, ἀλλὰ καὶ
αὐτοὶ ἔπρασσον ἀεὶ τὰ ἐγκλήματα ἐς ὅσον σφίσι δυνατὰ
ἐγεγόνει, καίπερ κατὰ μόνας διηνεκὲς κολαζόμενοι.
</p>
</div2>
<div2 type="section" n="5">
<p> ὅπερ αὐτοὺς ἐς τὸ θρασύνεσθαι πολλῷ ἔτι μᾶλλον
ἐς ἀεὶ ἦγεν. ἀδικούμενοι γὰρ εἰώθασιν ἐς ἀπόνοιαν
τρέπεσθαι ἄνθρωποι.
</p>
</div2>
<div2 type="section" n="6">
<p> τότε οὖν τοὺς Βενέτους αὐτοῦ
ῥιπίζοντός τε καὶ διαφανῶς ἐρεθίζοντος ἅπασα κατ̓
ἄκρας ἡ Ῥωμαίων ἀρχὴ ἐκινήθη ὥσπερ σεισμοῦ ἢ κατακλυσμοῦ
ἐπιπεσόντος ἢ πόλεως ἑκάστης πρὸς τῶν
πολεμίων ἁλούσης.
</p>
</div2>
<div2 type="section" n="7">
<p> πάντα γὰρ ἐν ἅπασι ξυνεταράχθη
καὶ οὐδὲν ἐφ’ ἑαυτοῦ τὸ λοιπὸν ἔμεινεν, ἀλλ’ οἵ τε
νόμοι καὶ ὁ τῆς πολιτείας κόσμος ξυγχύσεως ἐπιγενομένης
ἐς πᾶν τοὐναντίον ἐχώρησαν.
</p>
</div2>
<div2 type="section" n="8">
<p> Καὶ πρῶτα μὲν τοῖς στασιώταις τὰ ἐς τὴν κόμην
<pb ed="page-B" n="48"/> ἐς νεώτερόν τινα μετεβέβλητο τρόπον. ἀπεκείροντο γὰρ
αὐτὴν οὐδὲν ὁμοίως τοῖς ἄλλοις Ῥωμαίοις.
</p>
</div2>
<div2 type="section" n="9">
<p> τοῦ μὲν
γὰρ μύστακος καὶ τοῦ γενείου οὐδαμῆ ἥπτοντο, ἀλλ̓
αὐτοῖς κατακομᾶν ἐπὶ πλεῖστον ὥσπερ οἱ Πέρσαι ἐς
ἀεὶ ἤθελον.
</p>
</div2>
<div2 type="section" n="10">
<p> τῶν δὲ ἐν τῇ κεφαλῇ τριχῶν τὰ ἔμπροσθεν
ἄχρι ἐς τοὺς κροτάφους ἀποτεμόμενοι τὰ ὄπισθεν
ἀποκρέμασθαι σφίσιν ἐπὶ μακρότατον λόγῳ οὐδενὶ εἴων,
<pb id="p.45"/>
ὥσπερ οἱ Μασσαγέται. διὸ δὴ καὶ Οὐννικὸν τὸ τοιοῦτον <pb ed="page-P" n="22"/>
εἶδος ἐκάλουν.
</p>
</div2>
<div2 type="section" n="11">
<p>Ἔπειτα δὲ τὰ ἐς τὰ ἱμάτια εὐπάρυφοι ἠξίουν ἅπαντες
εἶναι, κομπωδεστέραν ἢ κατὰ τὴν ἑκάστου ἀξίαν
ἐνδιδυσκόμενοι τὴν ἐσθῆτα.
</p>
</div2>
<div2 type="section" n="12">
<p>κτᾶσθαι γὰρ αὐτοῖς τὰ
τοιαῦτα ἐξ οὐ προσηκόντων παρῆν. τοῦ δὲ χιτῶνος
τὸ ἀμφὶ τὼ χεῖρε μέρος <del>αὐτοῖς</del> τὰ μὲν ἐς τὸν καρπὸν
ξυνῄει σφίσιν ἐν στενῷ μάλιστα, τὰ δὲ ἐνθένδε
ἄχρι ἐς ὦμον ἑκάτερον ἐς ἄφατόν τι εὔρους διεκέχυτο
χρῆμα.
</p>
</div2>
<div2 type="section" n="13">
<p>ὁσάκις τε ἡ χεὶρ αὐτοῖς σείοιτο ἀναβοῶσιν ἐν
τοῖς θεάτροις τε καὶ ἱπποδρομίοις, ἢ ἐγκελευομένοις,
ᾗπερ εἰώθει, ἐς ὕψος αὐτοῖς τοῦτο τὸ μέρος ἀτεχνῶς
ᾔρετο, αἴσθησιν παρεχόμενον τοῖς ἀνοήτοις, ὅτι δὴ
αὐτοῖς οὕτω καλόν τε τὸ σῶμα καὶ ἁδρὸν εἴη ἂν, ὥστε
δεῖν γε αὐτοῖς πρὸς τῶν τοιούτων ἱματίων καλύπτεσθαι,
οὐκ ἐννοοῦσιν ὅτι δὴ αὐτοῖς τῷ τῆς ἐσθῆτος
ἠραιωμένῳ τε καὶ κενῷ πολλῷ ἔτι μᾶλλον τὸ τοῦ σώματος
ἐξίτηλον διελεγχθείη.
</p>
</div2>
<div2 type="section" n="14">
<p>αἱ ἐπωμίδες δὲ καὶ ἀναξυρίδες  <pb ed="page-B" n="49"/>
<pb id="p.46"/>
καὶ τῶν ὑποδημάτων τὰ πλεῖστα ἐς τῶν Οὔννων
τό τε ὄνομα καὶ τὸν τρόπον ἀπεκέκριτο σφίσιν.
</p>
</div2>
<div2 type="section" n="15">
<p> Ἐσιδηροφόρουν δὲ νύκτωρ μὲν τὰ πρῶτα ἐκ τοῦ
ἐμφανοῦς ἅπαντες σχεδὸν, ἐν δέ γε ἡμέρᾳ ξιφίδια παρὰ
τὸν μηρὸν δίστομα ὑπὸ τῷ ἱματίῳ ἀποκρυψάμενοι, ξυνιστάμενοί
τε κατὰ συμμορίας, ἐπειδὰν ξυσκοτάζοι, ἐλωποδύτουν
τοὺς ἐπιεικεστέρους ἔν τε ὅλῃ ἀγορᾷ κἀν
τοῖς στενωποῖς, ἀφαιρούμενοι τοὺς παραπεπτωκότας τά
τε ἱμάτια καὶ ζώνας τε καὶ περόνας χρυσᾶς καὶ εἴ τι
ἄλλο ἐν χερσὶν ἔχοιεν.
</p>
</div2>
<div2 type="section" n="16">
<p> τινὰς δὲ πρὸς τῇ ἁρπαγῇ καὶ
κτείνειν ἠξίουν, ὅπως μηδενὶ τὰ ξυμπεσόντα σφίσιν
ἀναγγείλωσιν.
</p>
</div2>
<div2 type="section" n="17">
<p> οἷς δὴ ἅπαντες καὶ τῶν Βενέτων οἱ
μὴ στασιῶται μάλιστα ἤχθοντο, ἐπεὶ οὐδὲ αὐτοὶ ἀπαθεῖς
ἔμενον.
</p>
</div2>
<div2 type="section" n="18">
<p> καὶ ἀπ’ αὐτοῦ χαλκαῖς τὸ λοιπὸν ζώναις
τε καὶ περόναις καὶ ἱματίοις πολλῷ ἐλασσόνως ἢ κατὰ
τὴν ἀξίαν ὡς πλεῖστοι ἐχρῶντο, ὅπως δὴ μὴ τῷ φιλοκάλῳ
ἀπόλωνται, καὶ οὔπω δεδυκότος ἡλίου ἐς τὰς
οἰκίας ἀναχωροῦντες ἐκρύπτοντο.
</p>
</div2>
<div2 type="section" n="19">
<p> μηκυνομένου δὲ τοῦ
κακοῦ καὶ οὐδεμιᾶς ἐπιστροφῆς ἐς τοὺς ἡμαρτηκότας
πρὸς τῆς τῷ δήμῳ ἐφεστώσης ἀρχῆς γινομένης ἐπὶ
μέγα τὸ τῶν ἀνδρῶν θράσος ἐς ἀεὶ ᾔρετο.
</p>
</div2>
<div2 type="section" n="20">
<p> ἁμαρτία
γὰρ παρρησίας ἀξιωθεῖσα ἐπ’ ἄπειρον φέρεσθαι πέφυκεν,
ἐπεὶ καὶ κολαζόμενα τὰ ἐγκλήματα φιλεῖ οὐκ ἐς
τὸ παντελὲς ἀποκόπτεσθαι.
</p>
</div2>
<div2 type="section" n="21">
<p> φύσει γὰρ οἱ πλεῖστοι ἐς
τὸ ἁμαρτάνειν εὐπετῶς τρέπονται.
<pb id="p.47"/>
</p>
</div2>
<div2 type="section" n="22">
<p>Τὰ μὲν οὖν τῶν Βενέτων ἐφέρετο τῇδε. τῶν δὲ
ἀντιστασιωτῶν οἱ μὲν ἐς τὴν ἐκείνων ἀπέκλινον μοῖραν,
ἐπιθυμίᾳ τοῦ ξυναμαρτάνειν τε καὶ μὴ δοῦναι τὴν <pb ed="page-B" n="50"/>
δίκην, οἱ δὲ φυγῇ ἐχόμενοι ἐς ἑτέρας τινὰς ἐλάνθανον
χώρας· πολλοὶ δὲ καὶ αὐτοῦ καταλαμβανόμενοι διεφθείροντο
πρὸς τῶν ἐναντίων ἢ πρὸς τῆς ἀρχῆς κολαζόμενοι.
</p>
</div2>
<div2 type="section" n="23">
<p>καὶ ἄλλοι δὲ νεανίαι πολλοὶ ἐς ταύτην δὴ
τὴν ἑταιρίαν ξυνέρρεον οὐδεπώποτε πρότερον περὶ
ταῦτα ἐσπουδακότες, ἀλλὰ δυνάμεώς τε καὶ ὕβρεως
ἐξουσίᾳ ἐνταῦθα ἠγμένοι.
</p>
</div2>
<div2 type="section" n="24">
<p>οὐ γάρ ἐστιν οὐδὲν μίασμα
ὑπὸ ἀνθρώπων ὠνομασμένον, ὅπερ οὐχ ἡμαρτήθη τε
ἐν τούτῳ τῷ χρόνῳ καὶ τιμωρίας ἐκτὸς ἔμεινε.
</p>
</div2>
<div2 type="section" n="25">
<p>πρῶτον  <pb ed="page-P" n="23"/>
μὲν οὖν σφῶν τοὺς ἀντιστασιώτας διέφθειρον,
προϊόντες δὲ καὶ τοὺς οὐδὲν προσκεκρουκότας αὐτοῖς
ἔκτεινον.
</p>
</div2>
<div2 type="section" n="26">
<p>πολλοὶ δὲ καὶ χρήμασιν αὐτοὺς ἀναπείσαντες
ἀπεδείκνυον τοὺς σφετέρους ἐχθροὺς, οὕσπερ ἐκεῖνοι
διεχρῶντο εὐθὺς ὄνομα μὲν Πρασίνων αὐτοῖς ἐπενεγκόντες,
</p>
</div2>
<div2 type="section" n="27">
<p>ἀγνῶτας δὲ σφίσι παντάπασιν ὄντας. καὶ
ταῦτα οὐκ ἐν σκότῳ ἔτι οὐδ’ ἐν παραβύστῳ ἐγένετο,
ἀλλ’ ἐν ἅπασι μὲν τῆς ἡμέρας καιροῖς, ἐν ἑκάστῳ δὲ
τῆς πόλεως χώρῳ, ἀνδράσι τοῖς λογιμωτάτοις τῶν
πρασσομένων, ἂν οὕτω τύχοι, ἐν ὀφθαλμοῖς ὄντων.
</p>
</div2>
<div2 type="section" n="28">
<p>οὐδὲν γὰρ ἐπικαλύπτειν ἐδέοντο τὰ ἐγκλήματα, ἐπεί
τοι αὐτοῖς οὐκ ἐπέκειτο κολάσεως δέος, ἀλλά τις προσῆν
καὶ φιλοτιμίας ἀξίωσις, ἰσχύος τε καὶ ἀνδρείας
ἐμποιουμένοις ἐπίδειξιν, ὅτι δὴ πληγῇ μιᾷ τῶν τινα
<pb id="p.48"/>
παραπεπτωκότων γυμνὸν ἔκτεινον, ἐλπίς τε οὐδενὶ
τοῦ ἔτι βιώσεσθαι ἐν τῷ τῆς διαίτης σφαλερῷ ἔμενε.
</p>
</div2>
<div2 type="section" n="29">
<p> πάντες γὰρ ἐγκεῖσθαι σφίσι τὸν θάνατον τῷ περιδεεῖς
<pb ed="page-B" n="51"/> εἶναι ὑπώπτευον, καὶ οὔτε τόπος τις ὀχυρὸς οὔτε
καιρὸς ἐχέγγυός τινι ἐς τὴν σωτηρίαν ἔδοξεν εἶναι,
ἐπεὶ κἀν τοῖς τῶν ἱερῶν τιμιωτάτοις κἀν ταῖς πανηγύρεσι
λόγῳ οὐδενὶ διεφθείροντο, πίστις τε οὐδεμία
πρός τε τῶν φίλων καὶ τῶν ξυγγενῶν ἔτι
ἐλέλειπτο. πολλοὶ γὰρ καὶ τῇ τῶν οἰκειοτάτων ἐπιβουλῇ
ἔθνησκον.
</p>
</div2>
<div2 type="section" n="30">
<p> Ζήτησις μέντοι οὐδεμία τῶν πεπραγμένων ἐγίνετο.
ἀλλὰ τὰ πάθη ἀπροσδόκητα πᾶσιν ἔπιπτε καὶ τοῖς
πεπτωκόσιν οὐδεὶς ἤμυνε.
</p>
</div2>
<div2 type="section" n="31">
<p> νόμου δέ τινος ἢ συμβολαίου
δύναμίς τις ἐν τῷ βεβαίῳ τῆς τάξεως οὐκέτι
ἐλέλειπτο, ἀλλ’ ἐπὶ τὸ βιαιότερον ἅπαντα τετραμμένα
ξυνεταράχθη, τυραννίδι τε ἦν <add>ἡ</add> πολιτεία ἐμφερὴς
μάλιστα, οὐ καθεστώσῃ μέντοι γε, ἀλλὰ καθ’ ἑκάστην
τε ἀμειβομένῃ καὶ ἀεὶ ἀρχομένῃ.
</p>
</div2>
<div2 type="section" n="32">
<p> τῶν τε ἀρχόντων
αἱ γνῶμαι ὥσπερ ἐκπεπληγμέναις ἐῴκεσαν, ἑνὸς ἀνδρὸς
φόβῳ δεδουλωμένων τὸ φρόνημα, οἵ τε δικάζοντες τὰς
ὑπὲρ τῶν ἀντιλεγομένων ποιούμενοι γνώσεις τὰς ψήφους
ἐδίδοσαν, οὐχ ᾗπερ αὐτοῖς ἐδόκει δίκαιά τε καὶ
νόμιμα ἑ??ʼναι, ἀλλ’ ὥσπερ τῶν διαφερομένων ἑκάστῳ
τὰ ἐκ τῶν στασιωτῶν δυσμενῆ τε καὶ φίλα ἐτύγχανεν
<pb id="p.49"/>
ὄντα. δικαστῇ γὰρ ὠλιγωρηκότι τῆς ἐκείνων προρρήσεως
θάνατος ἡ ζημία ἐπέκειτο.
</p>
</div2>
<div2 type="section" n="33">
<p>Καὶ πολλοὶ μὲν δανεισταὶ τὰ γραμματεῖα τοῖς ὠφληκόσι
ξὺν βίᾳ πολλῇ οὐδὲν τοῦ ὀφλήματος κεκομισμένοι
ἀπέδοντο, πολλοὶ δὲ οὔτι ἑκούσιοι ἐλευθέρους
τοὺς οἰκέτας ἀφῆκαν.
</p>
</div2>
<div2 type="section" n="34">
<p>φασὶ δὲ καὶ γυναῖκάς τινας
πολλὰ ὧν οὐκ ἐβούλοντο τοῖς αὐτῶν δούλοις ἀναγκασθῆναι.
</p>
</div2>
<div2 type="section" n="35">
<p>ἤδη δὲ καὶ παῖδες οὐκ ἀφανῶν ἀνδρῶν τούτοις  <pb ed="page-B" n="52"/>
δὴ τοῖς νεανίαις ἀναμιχθέντες τοὺς πατέρας ἠνάγκαζον
ἄλλα τε πολλὰ οὔτι ἐθελουσίους ποιεῖν καὶ τὰ
χρήματα σφίσι προΐεσθαι.
</p>
</div2>
<div2 type="section" n="36">
<p>πολλοὶ δὲ καὶ ἀκούσιοι
παῖδες τοῖς στασιώταις ἐς κοίτην ἀνοσίαν οὐκ ἀγνοούντων
ἠναγκάσθησαν τῶν πατέρων ἐλθεῖν.
</p>
</div2>
<div2 type="section" n="37">
<p>καὶ γυναιξὶ
μέντοι ἀνδράσι ξυνοικούσαις ταὐτὸν τοῦτο ξυνέβη παθεῖν.
καὶ λέγεται γυνὴ μία κόσμον περιβεβλημένη
πολὺν πλεῖν μὲν ξὺν τῷ ἀνδρὶ ἐπί τι προάστειον τῶν
ἐν τῇ ἀντιπέρας ἠπείρῳ, ἐντυχόντων δὲ σφίσιν ἐν τῷ <pb ed="page-P" n="24"/>
διάπλῳ τούτῳ τῶν στασιωτῶν, καὶ τοῦ μὲν ἀνδρὸς
αὐτὴν ξὺν ἀπειλῇ ἀφαιρουμένων, ἐς δὲ ἄκατον τὴν
οἰκείαν ἐμβιβασάντων, ἐσελθεῖν μὲν ἐς τὴν ἄκατον ξὺν
τοῖς νεανίαις, ἐγκελευσαμένη τῷ ἀνδρὶ λάθρα ἀλλὰ
θαρσεῖν τε καὶ μηδὲν ἐπ’ αὐτῇ δεδιέναι φαῦλον·
</p>
</div2>
<div2 type="section" n="38">
<p>οὐ
γάρ τι ξυμβήσεσθαι ἐς τὸ σῶμα αὐτῇ ὑβρισθῆναι· ἔτι
δὲ τοῦ ἀνδρὸς ξὺν πένθει μεγάλᾳ ἐς αὐτὴν βλέποντος
ἐς τε τὴν θάλασσαν καθεῖναι τὸ σῶμα καὶ αὐτίκα
μάλα ἐξ ἀνθρώπων ἀφανισθῆναι.
<pb id="p.50"/>
</p>
</div2>
<div2 type="section" n="39">
<p> Τοιαῦτα μὲν ἦν τὰ τούτοις δὴ τότε τοῖς στασιώταις
ἐν Βυζαντίῳ τετολμημένα. ἧσσον δὲ ταῦτα τοὺς
παραπεπτωκότας ἠνία ἢ τὰ πρὸς Ἰουστινιανοῦ ἐς τὴν
πολιτείαν ἁμαρτηθέντα, ἐπεὶ τοῖς παρὰ τῶν κακούργων
πεπονθόσι τὰ χαλεπώτατα μέρος ἀφαιρεῖται τὸ πλεῖστον
τῆς δι’ ἀταξίας ἐμβάσης ἀνίας τὸ προσδοκᾶν ἀεὶ
τὴν πρὸς τῶν νόμων τε καὶ τῆς ἀρχῆς τίσιν.
</p>
</div2>
<div2 type="section" n="40">
<p> ἐν γὰρ
τῷ πρὸς τὰ μέλλοντα εὐέλπιδες εἶναι ῥᾷόν τε καὶ
ἀπονώτερον τὰ παρόντα σφίσι φέρουσιν ἄνθρωποι,
<pb ed="page-B" n="53"/> βιαζόμενοι δὲ πρὸς τῆς τῇ πολιτείᾳ ἐφεστώσης ἀρχῆς
τοῖς τε ξυμπεσοῦσιν ἔτι μᾶλλον, ὡς τὸ εἰκὸς, περιαλγοῦσι
καὶ ἐς τὴν ἀπόγνωσιν τῷ ἀπροσδοκήτῳ τῆς τιμωρίας
ἐς ἀεὶ τρέπονται.
</p>
</div2>
<div2 type="section" n="41">
<p> ἡμάρτανε δὲ οὐχ ὅτι μόνον
προσποιεῖσθαι τοὺς κακουμένους ἥκιστα ἤθελεν, ἀλλ̓
ὅτι προστάτης τῶν στασιωτῶν ἐκ τοῦ ἐμφανοῦς καθίστασθαι
οὐδαμῆ ἀπηξίου·
</p>
</div2>
<div2 type="section" n="42">
<p> χρήματά τε γὰρ μεγάλα τοῖς
νεανίαις τούτοις προΐετο, καὶ πολλοὺς μὲν ἀμφ’ αὑτὸν
εἶχε, τινὰς δὲ αὐτῶν ἔς τε τὰς ἀρχὰς καὶ τὰ ἄλλα
ἀξιώματα καλεῖν ἐδικαίου.
</p>
</div2>
</div1>
<div1 type="chapter" n="8">
<div2 type="section" n="1">
<p>Ταῦτα μὲν οὖν ἔν τε Βυζαντίῳ ἐπράττετο καὶ
πόλει ἑκάστῃ. ὥσπερ γὰρ ἄλλο τι νόσημα ἐνθένδε
ἀρξάμενον τὸ κακὸν πανταχῆ ἐπέσκηψε τῆς Ῥωμαίων
ἀρχῆς.
</p>
</div2>
<div2 type="section" n="2">
<p> βασιλεῖ δὲ τῶν πρασσομένων ἥκιστα ἔμελεν,
ἐπεὶ οὐδέ τις αἴσθησις τῷ ἀνθρώπῳ ἐγένετο, καίπερ
<pb id="p.51"/>
αὐτόπτῃ τῶν δρωμένων ἐν τοῖς ἱπποδρομίοις ἀεὶ γινομένῳ.
</p>
</div2>
<div2 type="section" n="3">
<p>ἠλίθιός τε γὰρ ὑπερφυῶς ἦν καὶ νωθεῖ ὄνῳ
ἐμφερὴς μάλιστα καὶ οἷος τῷ τὸν χαλινὸν ἕλκοντι
ἕπεσθαι, συχνά οἱ σειομένων τῶν ὤτων.
</p>
</div2>
<div2 type="section" n="4">
<p>Ἰουστινιανὸς
ταῦτά τε ἔπρασσε καὶ ξύμπαντα τἄλλα ἐκύκα. ὅσπερ
ἐπειδὴ τάχιστα ἐπελάβετο τῆς τοῦ θείου ἀρχῆς, χρήματα
μὲν τὰ δημόσια εὐθὺς καταναλοῦν κόσμῳ οὐδενὶ
ἐν σπουδῇ εἶχεν ἅτε αὐτῶν κύριος γεγονώς.
</p>
</div2>
<div2 type="section" n="5">
<p>Οὔννων
γὰρ τοῖς ἀεὶ προστυγχάνουσι πλεῖστα ἐπὶ τῇ πολιτείᾳ <pb ed="page-P" n="25"/>
προΐετο· ἐξ οὗ δὴ ἐφόδοις ἀποκεῖσθαι συχναῖς ξυνέβαινε <pb ed="page-B" n="54"/>
</p>
</div2>
<div2 type="section" n="6">
<p>Ῥωμαίων τὴν γῆν. ἀπογευσάμενοι γὰρ οἱ βάρβαροι
οὗτοι Ῥωμαίων πλούτου μεθίεσθαι οὐκέτι ἠνείχοντο
τῆς ἐνταῦθα φερούσης ὁδοῦ.
</p>
</div2>
<div2 type="section" n="7">
<p>Πολλὰ δὲ ῥίπτειν καὶ ἐς θαλαττίους οἰκοδομίας
τινὰς ἠξίου, βιαζόμενος τὸ τῶν κυμάτων ἐς ἀεὶ ῥόθιον.
</p>
</div2>
<div2 type="section" n="8">
<p>ἐκ γὰρ τῆς ἠιόνος ταῖς τῶν λίθων ἐπιβολαῖς ἐπίπροσθεν
ᾔει φιλονείκως ταῖς ἐκ τοῦ πόντου ἐπιρροαῖς
<add>ἔχων</add> καὶ καθάπερ ἐξουσίᾳ πλού <add>του</add> πρὸς τὴν
τῆς θαλάσσης ἀντιφιλοτιμούμενος δύναμιν.
</p>
</div2>
<div2 type="section" n="9">
<p>τάς τε
τῶν Ῥωμαίων ἰδίας ἑκάστων οὐσίας ἐκ πάσης γῆς ἐς
αὐτὸν ἤγειρε, τοῖς μὲν ὅ τι δὴ ἔγκλημα οὐχ ἁμαρτηθὲν
ἐπικαλέσας, τῶν δὲ καὶ τὴν γνώμην ἅτε αὐτὸν
δεδωρημένων τερατευσάμενος.
</p>
</div2>
<div2 type="section" n="10">
<p>πολλοὶ δὲ φόνων τε
<pb id="p.52"/>
καὶ ἄλλων ἐγκλημάτων τοιούτων ἁλόντες, εἶτα ἐξιστάμενοι
αὐτῷ τῶν πάντων χρημάτων διέφυγον ὧν ἥμαρτον
μὴ δοῦναι τὴν δίκην·
</p>
</div2>
<div2 type="section" n="11">
<p> ἕτεροι δὲ χωρίων, οὐ δέον,
τοῖς πέλας τινῶν, ἂν οὕτω τύχοι, ἀμφισβητοῦντες,
ἐπεὶ καταδιαιτήσασθαι τῶν ἀντιδίκων οὐδαμῆ εἶχον
τοῦ νόμου σφίσιν ἀντιστατοῦντος, οἱ δὲ τούτοις δὴ
τοῖς ἀντιλεγομένοις αὐτὸν δωρησάμενοι ἀπηλλάσσοντο,
αὐτοὶ μὲν χάριτι ἀζημίῳ κερδάναντες τὸ γνώριμοι
γεγονέναι τῷ ἀνδρὶ τούτῳ, τρόπῳ δὲ παρανομωτάτῳ
καταδικάσασθαι τῶν ἀντιδίκων ἰσχύσαντες.
</p>
</div2>
<div2 type="section" n="12">
<p> Οὐκ ἄπο δὲ καιροῦ ἡγοῦμαι εἶναι καὶ τὸ εἶδος
τούτου δὴ τοῦ ἀνθρώπου σημῆναι. τὸ μὲν οὖν σῶμα
<pb ed="page-B" n="55"/> οὔτε μακρὸς οὔτε κολοβὸς ἄγαν, ἀλλὰ μέτριος ἦν, οὐ
μέντοι ἰσχνὸς, ἀλλὰ κατὰ βραχὺ εὔσαρκος, τὴν δὲ δὴ
ὄψιν στρογγύλος τε καὶ οὐκ ἄμορφος· ἐπυρρία γὰρ
καὶ δυοῖν ἡμέραιν ἀπόσιτος ὤν.
</p>
</div2>
<div2 type="section" n="13">
<p> ὅπως δὲ ἅπαν αὐτοῦ
τὸ εἶδος συλλήβδην σημήνω, Δομετιανῷ τῷ Οὐεσπασιανοῦ
παιδὶ ἐκ τοῦ ἐπὶ πλεῖστον ἐμφερέστερος ἦν,
οὗπερ Ῥωμαῖοι τῆς κακοτροπίας ἐς τοσόνδε ἀπώναντο
ὥστε οὐδὲ κρεουργήσαντες ὅλον ἐκλῦσαι τὴν ἐς αὐτὸν
ὀργὴν ἔγνωσαν, ἀλλὰ δόγμα ἐγεγόνει τῆς συγκλήτου
βουλῆς μηδὲ ὄνομα τοῦ βασιλέως τούτου ἐν γράμμασιν
εἶναι μηδ’ εἰκόνα ἡντιναοῦν αὐτοῦ διασώζεσθαι.
</p>
</div2>
<div2 type="section" n="14">
<p> τό
τε γοῦν ὄνομα τοῦτο πανταχόσε ἐπὶ τῶν τῆς Ῥώμης
γραμμάτων καὶ εἴ που ἄλλῃ τοῦτο γεγράφθαι ξυνέβη
<pb id="p.53"/>
ἐκκεκολαμμένον ἰδεῖν μεταξὺ τῶν ἄλλων πάρεστι μόνον,
καί τις αὐτοῦ εἰκὼν οὐδαμῆ φαίνεται οὖσα τῆς
Ῥωμαίων ἀρχῆς, ὅτι μὴ χαλκῆ μία ἐξ αἰτίας τοιᾶσδε.
</p>
</div2>
<div2 type="section" n="15">
<p>ἦν τῷ Δομετιανῷ γυνὴ ἐλευθέριος καὶ ἄλλως κοσμία,
καὶ οὔτε αὐτὴ κακόν τι οὐδένα εἰργάσατο πώποτε τῶν
πάντων ἀνθρώπων, οὔτε τις αὐτῇ τῶν τοῦ ἀνδρὸς
πράξεων ἤρεσκε.
</p>
</div2>
<div2 type="section" n="16">
<p>διόπερ αὐτὴν ἄγαν ἀγαπωμένην ἡ
βουλὴ τότε μεταπεμψαμένη αἰτεῖσθαι ὅ τι ἂν αὐτῇ
βουλομένῃ εἴη ἐκέλευεν.
</p>
</div2>
<div2 type="section" n="17">
<p>ἡ δὲ τοῦτο μόνον ἱκέτευε,
τό τε Δομετιανοῦ σῶμα λαβοῦσα θάψαι καὶ μίαν αὐτῷ
ἀναθεῖναι εἰκόνα χαλκῆν, ὅποι ἂν ἐθέλοι.
</p>
</div2>
<div2 type="section" n="18">
<p>καὶ ἡ μὲν
βουλὴ ξυνεχώρει ταῦτα· ἡ δὲ γυνὴ τῆς ἀπανθρωπίας
τῶν τὸν ἄνδρα κρεουργησάντων ἀπολεῖψαι βουλομένη <pb ed="page-B" n="56"/>
</p>
</div2>
<div2 type="section" n="19">
<p>μνημεῖα τῷ ὄπισθεν χρόνῳ ἐπενόει τάδε. τὰ Δομετιανοῦ
ξυλλεξαμένη κρέα, ξυνθεῖσά τε αὐτὰ ἐς τὸ ἀκριβὲς <pb ed="page-P" n="26"/>
καὶ ἐναρμοσαμένη ἐς ἄλληλα κατέρραψε μὲν τὸ σῶμα
ὅλον, τοῖς δὲ πλάσταις ἐνδειξαμένη ἐν εἰκόνι χαλκῇ
τὸ πάθος ἀπομιμεῖσθαι τοῦτο ἐκέλευεν.
</p>
</div2>
<div2 type="section" n="20">
<p>οἱ μὲν οὖν
τεχνῖται τὴν εἰκόνα εὐθὺς ἐποίουν. λαβοῦσα δὲ ἡ
γυνὴ ἔστησεν ἐπὶ τῆς ἐς τὸ Καπιτώλιον φερούσης
ἀνόδου ἐν δεξιᾷ ἐκ τῆς ἀγορᾶς ἐνταῦθα ἰόντι, εἶδός
τε τὸ Δομετιανοῦ καὶ τὸ πάθος δηλοῦσαν ἐς τόδε τοῦ
χρόνου.
</p>
</div2>
<div2 type="section" n="21">
<p>εἰκάσειεν ἄν τις τό τε ἄλλο Ἰουστινιανοῦ
σῶμα καὶ τὴν ὄψιν αὐτὴν καὶ τὰ τοῦ προσώπου
ἅπαντα ἤθη ἐν ταύτῃ τῇ εἰκόνι διαφανῶς εἶναι.
<pb id="p.54"/>
</p>
</div2>
<div2 type="section" n="22">
<p> Τὸ μὲν οὖν εἶδος τοιοῦτός τις ἦν· τὸν δὲ τρόπον
ἐς μὲν τὸ ἀκριβὲς οὐκ ἂν φράσαιμι. ἦν γὰρ οὗτος
ἀνὴρ κακοῦργός τε καὶ εὐπαράγωγος, ὃν δὴ μωροκακοήθη
καλοῦσιν, οὔτε αὐτὸς ἀληθιζόμενος τοῖς ἐντυγχάνουσιν,
ἀλλὰ νῷ δολερῷ ἅπαντα ἐς ἀεὶ καὶ λέγων
καὶ πράττων, καὶ τοῖς ἐξαπατᾶν ἐθέλουσιν ἀποκείμενος
οὐδενὶ πόνῳ.
</p>
</div2>
<div2 type="section" n="23">
<p> καί τις ἀήθης κρᾶσις ἐν αὐτῷ ἐπεφύκει
ἔκ τε ἀνοίας καὶ κακοτροπίας ξυγκεκραμένη. καὶ τάχα
τοῦτο ἦν ὅπερ ἐν τοῖς ἄνω χρόνοις τῶν τις ἐκ τοῦ
περιπάτου φιλοσόφων ἀπεφθέγξατο, ὡς καὶ τὰ ἐναντιώτατα
ἐν ἀνθρώπου φύσει ξυμβαίνει εἶναι, ὥσπερ
ἐν τῶν χρωμάτων τῇ μίξει.
</p>
</div2>
<div2 type="section" n="24">
<p> γράφω μέντοι ὧν μοι
<pb ed="page-B" n="57"/> ἐφικέσθαι <add>οὐ</add> δυνατὸν γέγονεν. ἦν τοίνυν ὁ βασιλεὺς
οὗτος εἴρων, δολερὸς, κατάπλαστος, σκότιος ὀργὴν,
διπλοῦς, ἄνθρωπος δεινὸς, ὑποκρίνασθαι γνώμην τελεώτατος,
καὶ δάκρυα οὐχ ὑφ’ ἡδονῆς τινος ἢ πάθους
ἐκφέρων, ἀλλὰ τεχνάζων ἐπὶ καιροῦ κατὰ τὸ τῆς χρείας
παρὸν, ψευδόμενος ἐς ἀεὶ, οὐκ εἰκῆ μέντοι, ἀλλὰ καὶ
γράμματα καὶ ὅρκους δεινοτάτους ἐπὶ τοῖς ξυγκειμένοις
πεποιημένος, καὶ ταῦτα πρὸς τοὺς κατηκόους τοὺς αὑτοῦ.
</p>
</div2>
<div2 type="section" n="25">
<p> ἀνεχώρει δὲ τῶν τε ὡμολογημένων καὶ ὀμωμοσμένων
εὐθὺς, ὥσπερ τῶν ἀνδραπόδων τὰ χείριστα,
δέει τῶν ἐγκειμένων σφίσι βασάνων διώμοτα εἰς τὴν
ὁμολογίαν ἠγμένα.
</p>
</div2>
<div2 type="section" n="26">
<p> φίλος ἀβέβαιος, ἐχθρὸς ἄσπονδος,
<pb id="p.55"/>
φόνων τε καὶ χρημάτων διάπυρος ἐραστὴς, δύσερίς τε
καὶ νεωτεροποιὸς μάλιστα, ἐς μὲν τὰ κακὰ εὐπαράγωγος,
ἐς δὲ τὰ ἀγαθὰ οὐδεμιᾷ ξυμβουλῇ ἥκων, ἐπινοῆσαι
μὲν τὰ φαῦλα καὶ ἐπιτελέσαι ὀξὺς, τῶν δὲ δὴ ἀγαθῶν
καὶ αὐτήν που τὴν ἀκοὴν ἁλμυρὰν εἶναι οἰόμενος.
</p>
</div2>
<div2 type="section" n="27">
<p>πῶς ἄν τις τῶν Ἰουστινιανοῦ τρόπων ἐφικέσθαι τῷ
λόγῳ δυνατὸς εἴη; ταῦτά τε καὶ πολλὰ ἔτι μείζω κακὰ
οὐ κατὰ ἄνθρωπον ἔχων ἐφαίνετο, ἀλλὰ πᾶσαν ἡ φύσις
ἐδόκει τὴν κακοτροπίαν ἀφελομένη τοὺς ἄλλους ἀνθρώπους
ἐν τῇ τοῦδε τοῦ ἀνδρὸς καταθέσθαι ψυχῇ.
</p>
</div2>
<div2 type="section" n="28">
<p>ἦν
δὲ πρὸς τοῖς ἄλλοις ἐς μὲν τὰς διαβολὰς εὔκολος
ἄγαν, ἐς δὲ τὰς τιμωρίας ὀξύς. οὐ γάρ τι πώποτε
διερευνησάμενος ἔκρινεν, ἀλλ’ ἀκούσας τοῦ διαβάλλοντος
τὴν γνῶσιν εὐθὺς ἐξενεγκεῖν ἔγνω.
</p>
</div2>
<div2 type="section" n="29">
<p>ἔγραφέ τε
γράμματα οὐδεμιᾷ ὀκνήσει, χωρίων τε ἁλώσεις καὶ <pb ed="page-P" n="27"/>
<pb ed="page-B" n="58"/>
πόλεων ἐμπρησμοὺς καὶ ὅλων ἐθνῶν ἀνδραποδισμοὺς
ἐξ αἰτίας οὐδεμιᾶς ἔχοντα.
</p>
</div2>
<div2 type="section" n="30">
<p>ὥστε εἴ τις ἄνωθεν ἅπαντα
τὰ Ῥωμαίοις ξυνενεχθέντα σταθμώμενος ἀντισηκοῦν
αὐτὰ τούτοις ἐθέλοι, δοκεῖ μοι ἂν πλείω φόνον εὑρέσθαι
ἀνθρώπων πρὸς τοῦ ἀνδρὸς τοῦδε ξυμβάντα ἢ ἐν
τῷ ἄλλῳ παντὶ αἰῶνι γεγενῆσθαι τετύχηκε.
</p>
</div2>
<div2 type="section" n="31">
<p>τῶν δὲ
ἄλλων χρημάτων ἐς μὲν τὴν ἀναίσθητον κτῆσιν ἀοκνότατος
ἦν· οὐδὲ γὰρ οὐδὲ σκῆψιν ἠξίου τινὰ παραπέτασμα
τοῦ δικαίου προβεβλημένος τῶν οὐ προσηκόντων
<pb id="p.56"/>
ἐπιβατεύειν· γενομένων δὲ οἰκείων ἑτοιμότατος
ἦν ἀλογίστῳ φιλοτιμίᾳ περιφρονεῖν τε καὶ τοῖς βαρβάροις
προΐεσθαι οὐδενὶ λόγῳ.
</p>
</div2>
<div2 type="section" n="32">
<p> καὶ τὸ ξύμπαν εἰπεῖν,
χρήματα οὔτε αὐτὸς εἶχεν οὔτε ἄλλον τινὰ ἔχειν τῶν
ἁπάντων εἴα, ὥσπερ οὐ φιλοχρηματίας ἡσσώμενος,
ἀλλὰ φθόνῳ ἐς τοὺς ταῦτα κεκτημένους ἐχόμενος.
</p>
</div2>
<div2 type="section" n="33">
<p> ἐξοικίσας οὖν ῥᾷστα τὸν πλοῦτον ἐκ Ῥωμαίων τῆς
γῆς πενίας δημιουργὸς ἅπασι γέγονεν.
</p>
</div2>
</div1>
<div1 type="chapter" n="9">
<div2 type="section" n="1">
<p>Ἰουστινιανῷ μὲν οὖν τὰ ἐς τὸν τρόπον ὅσα
γε ἡμᾶς δύνασθαι φράσαι τῇδέ πη εἶχεν. ἔγημε δὲ
γυναῖκα, ἣ ὅντινα τρόπον γενομένη τε καὶ τραφεῖσα
καὶ τῷδε τῷ ἀνθρώπῳ ἐς γάμον ξυναφθεῖσα πρόρριζον
Ῥωμαίοις τὴν πολιτείαν ἐξέτριψεν, ἐγὼ δηλώσω.
</p>
</div2>
<div2 type="section" n="2">
<p> Ἀκάκιος ἦν τις ἐν Βυζαντίῳ θηριοκόμος τῶν ἐν κυνηγεσίῳ
θηρίων μοίρας Πρασίνων, ὅνπερ ἀρκοτρόφον
καλοῦσιν.
</p>
</div2>
<div2 type="section" n="3">
<p> οὗτος ὁ ἀνὴρ Ἀναστασίου τὴν αὐτοκράτορα
ἀρχὴν ἔχοντος ἐτελεύτησε νόσῳ παίδων οἱ ἀπολελειμμένων
<pb ed="page-B" n="59"/> τριῶν θήλεος γένους, Κομιτοῦς τε καὶ Θεοδώρας
καὶ Ἀναστασίας, ὧνπερ ἡ πρεσβυτάτη οὔπω ἑπταέτης
γεγονυῖα ἐτύγχανεν.
</p>
</div2>
<div2 type="section" n="4">
<p> ἡ δὲ γυνὴ ἐκπεσοῦσα
ἑτέρῳ ἀνδρὶ ἐς κοίτην ἦλθεν, ὃς δὴ ξὺν αὐτῇ τῶν τε
κατὰ τὴν οἰκίαν καὶ τοῦ ἔργου τούτου ἐπιμελήσεσθαι
τὸ λοιπὸν ἔμελλεν.
</p>
</div2>
<div2 type="section" n="5">
<p> ὁ δὲ τῶν Πρασίνων ὀρχηστὴς
Ἀστέριος ὄνομα χρήμασι πρὸς ἑτέρου ἀναπεισθεὶς τούτους
μὲν τῆς τιμῆς ταύτης ἀπέστησε, τὸν δέ οἱ τὰ
<pb id="p.57"/>
χρήματα δόντα ἐς αὐτὴν ἀντεκατέστησεν οὐδενὶ πόνῳ.
τοῖς γὰρ ὀρχησταῖς τὰ τοιαῦτα ἐξῆν διοικεῖσθαι κατ̓
ἐξουσίαν ᾗ βούλοιντο.
</p>
</div2>
<div2 type="section" n="6">
<p>ἐπεὶ δὲ τὸν δῆμον ξύμπαντα
ἡ γυνὴ ἐν κυνηγεσίῳ ἀγηγερμένον εἶδε, στέμματα ταῖς
παισὶν ἔν τε τῇ κεφαλῇ καὶ ἀμφοτέραις ταῖς χερσὶν
ἐνθεμένη ἐς τὴν ἱκετείαν ἐκάθισεν.
</p>
</div2>
<div2 type="section" n="7">
<p>ἀλλ’ οἱ Πράσινοι
μὲν προσίεσθαι τὴν ἱκετείαν οὐδαμῆ ἔγνωσαν, Βένετοι <pb ed="page-P" n="28"/>
δὲ αὐτὰς ἐπὶ ταύτης δὴ κατεστήσαντο τῆς τιμῆς, ἐπεὶ
ὁ θηριοκόμος ἐτετελευτήκει καὶ αὐτοῖς ἔναγχος.
</p>
</div2>
<div2 type="section" n="8">
<p>ἐπεὶ
δὲ τὰ παιδία ταῦτα ἐς ἥβην ἦλθε, καθῆκεν αὐτὰ ἐπὶ
τῆς ἐνταῦθα σκηνῆς αὐτίκα ἡ μήτηρ, ἐπεὶ εὐπρεπεῖς
τὴν ὄψιν ἦσαν, οὐ μέντοι ὑπὸ χρόνον τὸν αὐτὸν ἁπάσας,
ἀλλ’ ὡς ἑκάστη ἔδοξέν οἱ ἐς τὸ ἔργον τοῦτο
ὡραία εἶναι.
</p>
</div2>
<div2 type="section" n="9">
<p>ἡ μὲν οὖν πρώτη Κομιτὼ ἤδη ἐν ταῖς
καθ’ αὑτὴν ἑταίραις λαμπρὰ ἐγεγόνει· Θεοδώρα δὲ ἡ
μετ’ ἐκείνην χιτωνίσκον χειριδωτὸν ἀμπεχομένη δούλῳ
παιδὶ πρέποντα τά τε ἄλλα ὑπηρετοῦσα εἵπετο καὶ τὸ
βάθρον ἐπὶ τῶν ὤμων ἀεὶ ἔφερεν, ἐφ’ οὗπερ ἐκείνη
ἐν τοῖς ξυλλόγοις καθῆσθαι εἰώθει.
</p>
</div2>
<div2 type="section" n="10">
<p>τέως μὲν οὖν
ἄωρος οὖσα ἡ Θεοδώρα ἐς κοίτην ἀνδρὶ ξυνιέναι οὐδαμῆ
εἶχεν, οὐδὲ οἷα γυνὴ μίγνυσθαι· ἡ δὲ τοῖς κακοδαιμονοῦσιν <pb ed="page-B" n="60"/>
ἀνδρείαν τινὰ μισητίαν <add>ἀν</add>εμίσγετο, καὶ
ταῦτα δούλοις, ὅσοι τοῖς κεκτημένοις ἑπόμενοι ἐς τὸ
θέατρον πάρεργον τῆς οὔσης αὐτοῖς εὐκαιρίας τὸν
ὄλεθρον τοῦτον εἰργάζοντο, ἔν τε μαστροπείῳ πολύν
<pb id="p.58"/>
τινα χρόνον ἐπὶ ταύτῃ δὴ τῇ παρὰ φύσιν ἐργασίᾳ τοῦ
σώματος διατριβὴν εἶχεν.
</p>
</div2>
<div2 type="section" n="11">
<p> ἐπειδὴ δὲ τάχιστα ἔς τε
τὴν ἥβην ἀφίκετο καὶ ὡραία ἦν ἤδη, εἰς τὰς ἐπὶ σκηνῆς
καθῆκεν αὑτὴν, ἑταίρα τε εὐθὺς ἐγεγόνει, οἵανπερ
οἱ πάλαι ἄνθρωποι ἐκάλουν πεζήν.
</p>
</div2>
<div2 type="section" n="12">
<p> οὐ γὰρ αὐλήτρια
οὐδὲ ψάλτρια ἦν, οὐ μὴν οὐδὲ τὰ ἐς τὴν ὀρχήστραν
αὐτῇ ἤσκητο, ἀλλὰ τὴν ὥραν τοῖς ἀεὶ περιπίπτουσιν
ἀπεδίδοτο μόνον ἐκ παντὸς ἐργαζομένη τοῦ σώματος.
</p>
</div2>
<div2 type="section" n="13">
<p> εἶτα τοῖς μίμοις τὰ ἐς τὸ θέατρον πάντα ὡμίλει καὶ
τῶν ἐνταῦθα ἐπιτηδευμάτων μετεῖχεν αὐτοῖς, γελωτοποιοῖς
τισι βωμολοχίαις ὑπηρετοῦσα. ἦν γὰρ ἀστεία
διαφερόντως καὶ σκώπτρια, ἀπόβλεπτός τε ἐκ τοῦ ἔργου
εὐθὺς ἐγεγόνει.
</p>
</div2>
<div2 type="section" n="14">
<p> οὐ γάρ τινος αἰδοῦς τῇ ἀνθρώπῳ
μετῆν ἢ διατραπεῖσάν τις αὐτὴν πώποτε εἶδεν, ἀλλ̓
ἐς ἀναισχύντους ὑπουργίας οὐδεμιᾷ ὀκνήσει ἐχώρει,
καὶ τοιαύτη τις ἦν οἵα ῥαπιζομένη μὲν καὶ κατὰ κόρρης
πατασσομένη χαριεντίζειν τε καὶ μέγιστα ἀνακαγχάζειν,
ἀποδυσαμένη τε τά τε πρόσω καὶ τὰ ὀπίσω
τοῖς ἐντυγχάνουσι γυμνὰ ἐπιδεῖξαι, ἃ τοῖς ἀνδράσι
θέμις ἄδηλά τε καὶ ἀφανῆ εἶναι.
</p>
</div2>
<div2 type="section" n="15">
<p> Ἐς δὲ τοὺς ἐραστὰς ἐχλεύαζέ τε βλακεύουσα καὶ νεωτέραις
<pb ed="page-B" n="61"/> ἀεὶ τῶν μίξεων ἐνδιαθρυπτομένη ἐπιτεχνήσεσι
παραστήσασθαι τὰς τῶν ἀκολάστων ψυχὰς ἐς ἀεὶ ἴσχυεν,
ἐπεὶ οὐδὲ πειρᾶσθαι πρός του τῶν ἐντυγχανόντων
<pb id="p.59"/>
ἠξίου, ἀλλ’ ἀνάπαλιν αὐτὴ γελοιάζουσά τε καὶ βωμολόχως
ἰσχιάζουσα τοὺς παραπεπτωκότας ἅπαντας, ἄλλως
τε καὶ ἀγενείους ὄντας ἐπείρα.
</p>
</div2>
<div2 type="section" n="16">
<p>ἥσσων γάρ τις οὕτως
ἡδονῆς ἁπάσης οὐδαμῆ γέγονεν, ἐπεὶ καὶ ἐς ξυναγώγιμον
δεῖπνον πολλάκις ἐλθοῦσα ξὺν νεανίαις δέκα,
ἢ τούτων πλείοσιν, ἰσχύϊ τε σώματος ἀκμάζουσι λίαν
καὶ τὸ λαγνεύειν πεποιημένοις ἔργον, ξυνεκοιτάζετο
μὲν τοῖς συνδείπνοις ἅπασι τὴν νύκτα ὅλην, ἐπειδὰν
δὲ πρὸς τὸ ἔργον τοῦτο πάντες ἀπείποιεν, ἥδε παρὰ
τοὺς ἐκείνων οἰκέτας ἰοῦσα τριάκοντα ὄντας, ἂν οὕτω
τύχοι, ξυνεδυάζετο μὲν αὐτῶν ἑκάστῳ, κόρον δὲ οὐδ̓
ὣς ταύτης δὴ τῆς μισητίας ἐλάμβανε.
</p>
</div2>
<div2 type="section" n="17">
<p>Καί ποτε ἐς τῶν τινος ἐπιφανῶν οἰκίαν ἐλθοῦσα
μεταξὺ τοῦ πότου θεωμένων αὐτὴν, ὥς φασι, τῶν ξυμποτῶν
ἁπάντων, ἐς τὸ προὖχον ἀναβᾶσα τῆς κλίνης
ἀμφὶ τὰ πρὸς ποδῶν ἀνασύρασά τε τὰ ἱμάτια οὐδενὶ
κόσμῳ ἐνταῦθα οὐκ ἀπηξίωσε τὴν ἀκολασίαν ἐνδείκνυσθαι.
</p>
</div2>
<div2 type="section" n="18">
<p>ἡ δὲ κἀκ τριῶν τρυπημάτων ἐργαζομένη ἐνεκάλει
τῇ φύσει, δυσφορουμένη ὅτι δὴ μὴ καὶ τοὺς
τιτθοὺς αὐτῇ εὐρύτερον ἢ νῦν εἰσι τρυπῴη, ὅπως καὶ
ἄλλην ἐνταῦθα μίξιν ἐπιτεχνᾶσθαι δυνατὴ εἴη.
</p>
</div2>
<div2 type="section" n="19">
<p>καὶ
συχνὰ μὲν ἐκύει, πάντα δὲ σχεδὸν τεχνάζουσα ἐξαμβλίσκειν <pb ed="page-B" n="62"/>
εὐθὺς ἴσχυε.
</p>
</div2>
<div2 type="section" n="20">
<p>Πολλάκις δὲ κἀν τῷ θεάτρῳ ὑπὸ θεατῇ παντὶ τῷ
δήμῳ ἀπεδύσατό τε καὶ γυμνὴ διὰ μέσου ἐγένετο,
ἀμφὶ τὰ αἰδοῖα καὶ τοὺς βουβῶνας διάζωμα ἔχουσα
<pb id="p.60"/>
μόνον, οὐχ ὅτι μέντοι ᾐσχύνετο καὶ ταῦτα τῷ δήμῳ
δεικνύναι, ἀλλ’ ὅτι ἐνταῦθα γυμνῷ παντάπασι παριέναι
οὐδενὶ ἔξεστιν ὅτι μὴ τῷ ἀμφὶ τοὺς βουβῶνας
διάζωμα ἔχοντι. οὕτω μέντοι τοῦ σχήματος ἔχουσα,
</p>
</div2>
<div2 type="section" n="21">
<p> ἀναπεπτωκυῖά τε ἐν τῷ ἐδάφει ὑπτία ἔκειτο. θῆτες
δέ τινες, οἷς δὴ τὸ ἔργον τόδε ἐνέκειτο, κριθὰς αὐτῇ
ὕπερθεν τῶν αἰδοίων ἐρρίπτουν, ἃς δὴ οἱ χῆνες, οἳ
ἐς τοῦτο παρεσκευασμένοι ἐτύγχανον, τοῖς στόμασιν
ἐνθένδε κατὰ μίαν ἀνελόμενοι ἤσθιον.
</p>
</div2>
<div2 type="section" n="22">
<p> ἡ δὲ οὐχ ὅτι
οὐκ ἐρυθριῶσα ἐξανίστατο, ἀλλὰ καὶ φιλοτιμουμένῃ
ἐπὶ ταύτῃ δὴ τῇ πράξει ἐῴκει. ἦν γὰρ οὐκ ἀναίσχυντος
μόνον, ἀλλὰ καὶ ἀναισχυντοποιὸς πάντων μάλιστα.
</p>
</div2>
<div2 type="section" n="23">
<p> πολλάκις δὲ καὶ ἀποδυσαμένη ξὺν τοῖς μίμοις
ἐν μέσῳ εἱστήκει ἐπὶ τῆς σκηνῆς λορδουμένη τε καὶ
τὰ ὀπίσω ἀποκεντῶσα τοῖς τε διάπειραν αὐτῆς ἔχουσι
καὶ τοῖς οὔπω πεπλησιακόσι τὰ ἐκ παλαίστρας τῆς αὐτῇ
εἰωθυίας βρενθυομένη.
</p>
</div2>
<div2 type="section" n="24">
<p> οὕτω δὲ ἀκολάστως ἐς τὸ
σῶμα τὸ αὑτῆς ὕβριζεν, ὥστε τὴν αἰδῶ οὐκ ἐν τῇ τῆς
φύσεως χώρᾳ κατὰ ταὐτὰ ταῖς ἄλλαις γυναιξὶν, ἀλλ̓
ἐν τῷ προσώπῳ ἔχειν ἐδόκει.
</p>
</div2>
<div2 type="section" n="25">
<p> οἱ μὲν οὖν αὐτῇ πλησιάζοντες
ἔνδηλοι εὐθὺς ἀπ’ αὐτοῦ ἦσαν, ὅτι δὴ οὐ
κατὰ νόμον τῆς φύσεως τὰς μίξεις ποιοῦνται· ὅσοι δὲ
<pb ed="page-B" n="63"/> αὐτῇ ἐν ἀγορᾷ τῶν ἐπιεικεστέρων ἐντύχοιεν, ἀποκλινόμενοι
σπουδῇ ὑπεχώρουν, μή του τῶν ἱματίων τῆς
<pb id="p.61"/>
ἀνθρώπου ἁψάμενοι μεταλαχεῖν τοῦ μιάσματος τούτου
δόξειαν.
</p>
</div2>
<div2 type="section" n="26">
<p>ἦν γὰρ τοῖς ὁρῶσιν ἄλλως τε καὶ ἀρχομένης
ἡμέρας βλάσφημος οἰωνός. ἐς μέντοι τὰς συνθεατρίας
ἀγριώτατα εἰώθει ἐς ἀεὶ σκορπιαίνεσθαι· βασκανίᾳ
γὰρ πολλῇ εἴχετο.
</p>
</div2>
<div2 type="section" n="27">
<p>Ἑκηβόλῳ δὲ ὕστερον Τυρίῳ ἀνδρὶ τὴν ἀρχὴν παραλαβόντι
Πενταπόλεως ἐς τὰ αἴσχιστα ὑπηρετήσουσα
εἵπετο, ἀλλά τι τῷ ἀνθρώπῳ προσκεκρουκυῖα ἐνθένδε
ὅτι τάχιστα ἀπηλαύνετο· διὸ δὴ αὐτῇ ἀπορεῖσθαι τῶν
ἀναγκαίων ξυνέπεσεν, ἅπερ τὸ λοιπὸν ἐπορίζετο τὴν
ἐς τὸ σῶμα παρανομίαν, ᾗπερ εἴθιστο, ἐργαζομένη.
</p>
</div2>
<div2 type="section" n="28">
<p>ἐς μὲν οὖν Ἀλεξάνδρειαν τὰ πρῶτα ἧκεν. ἔπειτα δὲ
πᾶσαν τὴν ἕω περιελθοῦσα ἐς Βυζάντιον ἐπανῆκεν,
ἐργασίᾳ χρωμένη ἐν πόλει ἑκάστῃ, ἥν γε ὀνομάζοντι,
οἶμαι, ἀνθρώπῳ οὐκ ἄν ποτε ἵλεως ὁ θεὸς εἴη, ὥσπερ
οὐκ ἀνεχομένου τοῦ δαίμονος χῶρόν τινα τῆς Θεοδώρας
ἀκολασίας ἀγνῶτα εἶναι.
</p>
</div2>
<div2 type="section" n="29">
<p>Οὕτω μὲν οὖν τετέχθαι τε τῇδε τῇ γυναικὶ καὶ
τετράφθαι ξυνέβη καὶ ἐς δημοσίους πολλὰς διαβοήτῳ
γεγενῆσθαι καὶ ἐς πάντας ἀνθρώπους.
</p>
</div2>
<div2 type="section" n="30">
<p>ἐπεὶ δὲ ἀφίκετο
ἐς Βυζάντιον αὖθις, ἠράσθη αὐτῆς Ἰουστινιανὸς <pb ed="page-P" n="29"/>
ἔρωτα ἐξαίσιον οἷον, καὶ τὰ πρῶτα ἐπλησίαζεν ὡς
ἐρωμένῃ, καίπερ αὐτὴν ἀναγαγὼν ἐς τὸ τῶν πατρικίων
<pb id="p.62"/>
ἀξίωμα.
</p>
</div2>
<div2 type="section" n="31">
<p> δύναμιν τοίνυν ἐξαισίαν τινὰ καὶ χρήματα
<pb ed="page-B" n="64"/> ἐπιεικῶς μεγάλα περιβαλέσθαι ἡ Θεοδώρα εὐθὺς ἴσχυσε.
πάντων γὰρ ἥδιστον τῷ ἀνθρώπῳ ἐφαίνετο, ὃ
δὴ ξυμβαίνειν τοῖς ἐκτόπως ἐρῶσι φιλεῖ, χάριτάς τε
πάσας καὶ χρήματα πάντα τῇ ἐρωμένῃ χαρίζεσθαι.
</p>
</div2>
<div2 type="section" n="32">
<p> ἐγίνετό τε ἡ πολιτεία τοῦ ἔρωτος τοῦδε ὑπέκκαυμα.
ξὺν αὐτῇ τοίνυν πολλῷ ἔτι μᾶλλον τὸν δῆμον διέφθειρεν
οὐκ ἐνταῦθα μόνον, ἀλλ’ ἀνὰ πᾶσαν τὴν Ῥωμαίων
ἀρχήν.
</p>
</div2>
<div2 type="section" n="33">
<p> ἄμφω γὰρ μοίρας τῆς Βενέτων ἐκ
παλαιοῦ ὄντες ἐν πολλῇ ἐξουσίᾳ τούτοις δὴ τοῖς στασιώταις
τὰ ἐς τὴν πολιτείαν πράγματα ἔθεντο.
</p>
</div2>
<div2 type="section" n="34">
<p> χρόνῳ
δὲ πολλῷ ὕστερον τὸ πλεῖστον τοῦ κακοῦ ἐλελωφήκει
τρόπῳ τοιῷδε.
</p>
</div2>
<div2 type="section" n="35">
<p> Ἰουστινιανῷ ἐν ἡμέραις πολλαῖς νοσῆσαι ξυνέβη,
ἐν δὲ τῇ νόσῳ ταύτῃ ἐς τόσον κινδύνου ἀφίκετο ὥστε
καὶ ἐλέχθη ὅτι δὴ ἀποθάνοι· οἱ μέντοι στασιῶται ταῦτα
ἅπερ ἐρρήθη ἡμάρτανον, καί τινα Ὑπάτιον οὐκ
ἀφανῆ ἄνδρα δι’ ἡμέρας ἐν τῷ τῆς Σοφίας ἱερῷ διεχρήσαντο.
</p>
</div2>
<div2 type="section" n="36">
<p> ἐξειργασμένου δὲ τοῦ κακοῦ ἡ τοῦ ἔργου
ταραχὴ ἐς βασιλέα ἦλθε, τῶν τε ἀμφ’ αὐτὸν ἕκαστος,
ἐπεὶ τῆς Ἰουστινιανοῦ ἀπουσίας ἐλάβετο, τὴν τῶν πεπραγμένων
ἀτοπίαν ἐπὶ μέγα αἴρειν ἐν σπουδῇ ἐποιεῖτο,
καταλέγων ἐξ ἀρχῆς ἅπαντα, ὅσα δὴ γενέσθαι
τετύχηκε.
</p>
</div2>
<div2 type="section" n="37">
<p> τότε δὴ ὁ βασιλεὺς τῷ τῆς πόλεως ἐπάρχῳ
<pb id="p.63"/>
ἐπέστελλε τῶν πεπραγμένων ἁπάντων ποιεῖσθαι τὰς
τίσεις. ἦν δὲ οὗτος ὁ ἀνὴρ Θεόδοτος ὄνομα, ὅνπερ
Κολοκύνθιον ἐπίκλησιν ἐκάλουν.
</p>
</div2>
<div2 type="section" n="38">
<p>καὶ ὃς διερευνώμενος
ἅπαντα πολλοὺς μὲν τῶν κακούργων ἑλεῖν τε καὶ
διαχρήσασθαι νόμῳ ἴσχυσε, πολλοὶ δὲ καὶ διαλαθόντες <pb ed="page-B" n="65"/>
</p>
</div2>
<div2 type="section" n="39">
<p>ἐσώθησαν. μεταξὺ γὰρ ἐπιαπολέσθαι αὐτοὺς πράγμασι
Ῥωμαίων ἕδει. ὁ δὲ παράδοξον διασωθεὶς ἐξάπινα
σωτηρίαν καὶ τὸν Θεόδοτον κτεῖναι ἅτε φαρμακέα
καὶ μάγον εὐθὺς ἐνεχείρει.
</p>
</div2>
<div2 type="section" n="40">
<p>ἐπεὶ <add>δὲ</add> οὐκ εἶχεν
ὅτῳ ποτὲ προσχήματι χρώμενος τὸν ἄνθρωπον διαφθείρειε,
τῶν οἱ ἐπιτηδείων τινὰς πικρότατα αἰκισάμενος
ἠνάγκαζε λόγους ὡς ἥκιστα ὑγιεῖς ἐπ’ αὐτῷ
φθέγγεσθαι.
</p>
</div2>
<div2 type="section" n="41">
<p>πάντων δέ οἱ ἐκποδὼν ἱσταμένων καὶ
σιωπῇ τὴν ἐς τὸν Θεόδοτον ὀδυρομένων ἐπιβουλὴν,
μόνος ὁ Πρόκλος τὴν τοῦ καλουμένου κοιαίστωρος
ἔχων ἀρχὴν καθαρὸν ἀπέφαινε τοῦ ἐγκλήματος εἶναι
τὸν ἄνθρωπον καὶ θανάτου οὐδαμῆ ἄξιον.
</p>
</div2>
<div2 type="section" n="42">
<p>διὸ δὴ ὁ
Θεόδοτος ἐς τὰ Ἱεροσόλυμα βασιλέως κομίζεται γνώμῃ.
γνοὺς δὲ ἥκειν τινὰς ἐνταῦθα, οἵπερ αὐτὸν διαφθεροῦσιν,
ἐν τῷ ἱερῷ ἦν κρυπτόμενος τὸν ἅπαντα χρόνον,
οὕτω τε διαβιοὺς ἐτελεύτησε.
<pb id="p.64"/>
</p>
</div2>
<div2 type="section" n="43">
<p> Τὰ μὲν οὖν ἀμφὶ Θεοδότῳ ταύτῃ πη ἔσχεν. οἱ δὲ
στασιῶται σωφρονέστατοι τὸ ἐντεῦθεν ἐγένοντο ἀνθρώπων
ἁπάντων.
</p>
</div2>
<div2 type="section" n="44">
<p> οὐ γὰρ ἔτι τὰ τοιαῦτα ἐξαμαρτάνειν
ἠνείχοντο, καίπερ σφίσι παρὸν ἀδεέστερον τῇ
ἐς τὴν δίαιταν παρανομίᾳ χρῆσθαι.
</p>
</div2>
<div2 type="section" n="45">
<p> τεκμήριον δέ·
ὀλίγων γάρ τινων ὕστερον τόλμαν τὴν ὁμοίαν ἐνδειξαμένων
τίσις οὐδεμία ἐς αὐτοὺς γέγονεν.
</p>
</div2>
<div2 type="section" n="46">
<p> οἱ γὰρ τοῦ
κολάζειν τὴν ἐξουσίαν ἀεὶ ἔχοντες παρρησίαν τοῦ διαλανθάνειν
<pb ed="page-B" n="66"/> τοῖσδε τὰ δεινὰ εἰργασμένοις παρείχοντο,
<pb ed="page-P" n="30"/> ταύτῃ αὐτοὺς τῇ ξυγχωρήσει ἐς τὸ τοῖς νόμοις ἐπεμβαίνειν ἐνάγοντες.
</p>
</div2>
<div2 type="section" n="47">
<p> Ἕως μὲν οὖν ἡ βασιλὶς περιῆν ἔτι, γυναῖκα ἐγγυητὴν
Ἰουστινιανὸς τὴν Θεοδώραν ποιήσασθαι οὐδεμιᾷ
μηχανῇ εἶχεν. ἐν τούτῳ γὰρ μόνον ἀπ’ ἐναντίας αὐτῷ
ἐχώρει, καίπερ ἀντιστατοῦσα τῶν ἄλλων οὐδέν.
</p>
</div2>
<div2 type="section" n="48">
<p> πονηρίας
μὲν γὰρ ἡ γυνὴ ἀπωτάτω οὖσα ἐτύγχανεν, ἄγροικος
δὲ ἦν κομιδῆ καὶ βάρβαρος γένος, ὥσπερ μοι
εἴρηται.
</p>
</div2>
<div2 type="section" n="49">
<p> ἀντιλαβέσθαι τε ἀρετῆς οὐδαμῆ ἴσχυσεν, ἀλλ̓
ἀπειροτάτη οὖσα διατετέλεκε τῶν κατὰ τὴν πολιτείαν
πραγμάτων, ἥ γε οὐδὲ ξὺν τῷ ὀνόματι τῷ αὐτῆς ἰδίῳ
ἅτε καταγελάστῳ ὄντι ἐς Παλάτιον ἦλθεν, ἀλλ’ Εὐφημία
ἐπικληθεῖσα. χρόνῳ δὲ ὕστερον τῇ βασιλίδι
μὲν ἀπογενέσθαι ξυνέπεσεν.
</p>
</div2>
<div2 type="section" n="50">
<p> ὁ δὲ ἠλιθιάζων τε καὶ
κομιδῆ ἐσχατογέρων γενόμενος, πρὸς τῶν ἀρχομένων
γέλωτα ὦφλεν, ὀλιγωρίᾳ τε πολλῇ ἐς αὐτὸν ἐχόμενοι
ἅπαντες ἅτε τῶν πρασσομένων οὐ ξυνιέντος, ὑπερεώρων,
<pb id="p.65"/>
Ἰουστινιανὸν δὲ ξὺν δέει πολλῷ ἐθεράπευον. κυκῶν
γὰρ ἀεὶ καὶ ξυνταράσσων ἀνεσόβει ἐφεξῆς ἅπαντα.
</p>
</div2>
<div2 type="section" n="51">
<p>τότε δὴ τὴν ἐγγύην πρὸς τὴν Θεοδώραν ἐνεχείρει
ποιεῖν. ἀδύνατον δὲ ὂν ἄνδρα ἐς ἀξίωμα βουλῆς ἥκοντα
ἑταίρᾳ γυναικὶ ξυνοικίζεσθαι, νόμοις ἄνωθεν τοῖς
παλαιοτάτοις ἀπορρηθὲν, λῦσαί τε τοὺς νόμους τὸν
βασιλέα νόμῳ ἑτέρῳ ἠνάγκασε καὶ τὸ ἐνθένδε ἅτε γαμετῇ
τῇ Θεοδώρᾳ ξυνῴκησε, καὶ τοῖς ἄλλοις ἅπασι
βάσιμον κατεστήσατο τὴν πρὸς τὰς ἑταίρας ἐγγύην,
τυραννῶν τε αὐτίκα ἐπεβάτευε τῆς τοῦ αὐτοκράτορος
τιμῆς προσχήματι συμπεπλασμένῳ τῆς πράξεως ἐπικαλύπτων
τὸ βίαιον.
</p>
</div2>
<div2 type="section" n="52">
<p>ἀνεῖπον γὰρ αὐτὸν βασιλέα  <pb ed="page-B" n="67"/>
ξὺν τῷ θείῳ τῶν Ῥωμαίων, εἴ τι δόκιμον ἦν, δειμάτων
περιουσίᾳ ἐπὶ ταύτην ἠγμένοι τὴν ψῆφον.
</p>
</div2>
<div2 type="section" n="53">
<p>παρέλαβον
τοίνυν τὴν βασιλείαν Ἰουστινιανός τε καὶ Θεοδώρα
πρότερον τῆς <add>Πασχαλίας</add> ἑορτῆς ἡμέραις τρισὶν,
ὅτε δὴ οὔτε ἀσπάσασθαι τῶν φίλων τινὰ οὔτε
εἰρηναῖα προσειπεῖν ἔξεστιν.
</p>
</div2>
<div2 type="section" n="54">
<p>ἡμέραις δὲ οὐ πολλαῖς
ὕστερον Ἰουστῖνος μὲν ἐτελεύτησε νόσῳ, τῇ ἀρχῇ ἐπιβιοὺς
ἔτη ἐννέα, μόνος δὲ Ἰουστινιανὸς ξὺν Θεοδώρᾳ
τὴν βασιλείαν ἔσχεν.
</p>
</div2>
</div1>
<div1 type="chapter" n="10">
<div2 type="section" n="1">
<p>Οὕτω γοῦν ἡ Θεοδώρα, ὥσπερ ἐρρήθη, τεχθεῖσά
τε καὶ τεθραμμένη καὶ παιδευθεῖσα ἐς βασιλείας
ἀξίωμα τρόπῳ οὐδενὶ ἐμποδισθεῖσα ἦλθεν.
</p>
</div2>
<div2 type="section" n="2">
<p>οὐδὲ γὰρ
<pb id="p.66"/>
τῷ γήμαντι ὕβρεώς τις οἴησις γέγονεν, εἴ οἱ παρὸν
ἐκ πάσης ἀπολεξαμένῳ τῆς Ῥωμαίων ἀρχῆς γαμετὴν
γυναῖκα ποιήσασθαι τὴν πασῶν γυναικῶν μάλιστα
εὖ τε γεγονυῖαν καὶ τροφῆς κρυφαίου μεταλαχοῦσαν,
<pb ed="page-P" n="31"/> τοῦ τε αἰδεῖσθαι οὐκ ἀμελέτητον γεγενημένην, καὶ
σωφροσύνῃ ξυνῳκισμένην, πρὸς δὲ τῷ κάλλει ὑπερφυᾶ
καὶ παρθένον τινὰ καὶ τὸ δὴ λεγόμενον ὀρθότιτθον
οὖσαν.
</p>
</div2>
<div2 type="section" n="3">
<p> ὁ δὲ τὸ κοινὸν ἄγος ἁπάντων ἀνθρώπων
αὑτοῦ ἴδιον πεποιῆσθαι οὐκ ἀπηξίου, ἐπ’ οὐδενὶ
τῶν προδεδηλωμένων καταδυόμενος, καὶ γυναικὶ πλησιάζειν
ἄλλα τε περιβεβλημένῃ μεγάλα μιάσματα καὶ
<pb ed="page-B" n="68"/> παιδοκτονίας πολλὰς ἐθελουσίων ἀμβλώσεων. ἄλλο
τέ μοι ἐνδεῖν ἤθους πέρι μνημονεῦσαι τοῦδε τοῦ
ἀνθρώπου οὐδ’ ὁτιοῦν οἶμαι.
</p>
</div2>
<div2 type="section" n="4">
<p> ἅπαντα γὰρ αὐτοῦ τὰ
τῆς ψυχῆς πάθη οὗτος ἂν ἀξιόχρεως ὁ γάμος σημῆναι
διαρκῶς εἴη, ἑρμηνεύς τε καὶ μάρτυς τοῦ τρόπου καὶ
λογογράφος γινόμενος.
</p>
</div2>
<div2 type="section" n="5">
<p> ἐπεὶ ὅστις ἀλογήσας τὴν ὑπὲρ
τῶν πεπραγμένων αἰσχύνην οὐκ ἀπαξιοῖ τοῖς ἐντυγχάνουσι
βδελυρὸς φαίνεσθαι, τούτῳ δὴ οὐδεμία παρανομίας
ἀτραπὸς ἄβατος, ἀλλὰ τὴν ἀναίδειαν ἀεὶ τοῦ
μετώπου προβεβλημένος ῥᾷστά τε καὶ οὐδενὶ πόνῳ ἐς
τῶν πράξεων τὰς μιαρωτάτας χωρεῖ.
</p>
</div2>
<div2 type="section" n="6">
<p> οὐ μὴν οὐδέ τις
ἐκ τῆς συγκλήτου βουλῆς τὸ αἶσχος τοῦτο ἀναδουμένην
τὴν πολιτείαν ὁρῶν δυσφορεῖσθαί τε καὶ τὴν
πρᾶξιν ἀπειπεῖν ἔγνω, καίπερ αὐτὴν ἅπαντες ἴσα θεῷ
<pb id="p.67"/>
προσκυνήσοντες.
</p>
</div2>
<div2 type="section" n="7">
<p>ἀλλ’ οὐδέ τις ἱερεὺς δεινοπαθῶν
ἔνδηλος γέγονε, καὶ ταῦτα δέσποιναν αὐτὴν προσερεῖν
μέλλοντες.
</p>
</div2>
<div2 type="section" n="8">
<p>καὶ ὁ πρότερον αὐτῆς θεατὴς δῆμος δοῦλος
εὐθὺς οὐδενὶ κόσμῳ αὐτῆς εἶναί τε καὶ ὀνομάζεσθαι
ὑπτίαις ἐδικαίου χερσίν.
</p>
</div2>
<div2 type="section" n="9">
<p>οὐδέ τις στρατιώτης ἠγρίωτο,
εἰ τοὺς ἐν τοῖς στρατοπέδοις κινδύνους ὑπὲρ τῶν τῆς
Θεοδώρας πραγμάτων ὑφίστασθαι μέλλοι οὐδέ τις
αὐτῇ ἄλλος ἀπήντησε τῶν ἁπάντων ἀνθρώπων, ἀλλὰ
πάντες, οἶμαι, τῷ ταῦτα οὕτω δεδόσθαι κεκλιμένοι
ἐνεχώρησαν ξυμπεραίνεσθαι τὸ μίασμα τοῦτο, ὥσπερ
τῆς τύχης ἐπίδειξιν τῆς δυνάμεως πεποιημένης, ᾗ δὴ
ἅπαντα πρυτανευούσῃ τὰ ἀνθρώπεια ὡς ἥκιστα μέλει
οὔτε ὅπως ἂν τὰ πραττόμενα εἰκότα εἴη οὔτε ὅπως <pb ed="page-B" n="69"/>
ἂν ταῦτα κατὰ λόγον τοῖς ἀνθρώποις γεγενῆσθαι δοκῇ.
</p>
</div2>
<div2 type="section" n="10">
<p>ἐπαίρει γοῦν τινα ἐξαπιναίως ἀλογίστῳ τινὶ ἐξουσίᾳ
ἐς ὕψος μέγα, ᾧπερ ἐναντιώματα μὲν πολλὰ ξυμπεπλέχθαι
δοκεῖ, ἀντιστατεῖ δὲ παρά τι ἔργον τῶν πάντων
οὐδὲν, ἀλλὰ ἄγεται μηχανῇ πάσῃ ὅπη ποτὲ αὐτῇ
διατέτακται, ἁπάντων ἑτοίμως ἐξισταμένων τε καὶ
ὑποχωρούντων προϊούσῃ τῇ τύχῃ. ἀλλὰ ταῦτα μὲν
ὅπη τῷ θεῷ φίλον, ταύτῃ ἐχέτω τε καὶ λεγέσθω.
</p>
</div2>
<div2 type="section" n="11">
<p>Ἡ δὲ Θεοδώρα εὐπρόσωπος μὲν ἦν καὶ εὔχαρις
<pb id="p.68"/>
ἄλλως, κολοβὸς δὲ καὶ ὡρακιῶσα οὐ παντάπασι μὲν,
ἀλλ’ ὅσον ὑπόχλωρος εἶναι, γοργόν τε καὶ συνεστραμμένον
ἀεὶ βλέπουσα.
</p>
</div2>
<div2 type="section" n="12">
<p> τῶν δὲ δὴ αὐτῇ βεβιωμένων ἐν
τῇ θυμέλῃ τὰ μὲν πλεῖστα λέγοντι οὐκ ἂν ὁ πᾶς
αἰὼν ἐπαρκέσαι, ὀλίγα δὲ ἄττα ἐν τοῖς ἔμπροσθεν
λόγοις ἀπολεξάμενος τοῦ τῆς γυναικὸς τρόπου τοῖς
ἐπιγενησομένοις ὅλην ἂν πεποιῆσθαι τὴν δήλωσιν
ἱκανὸς εἴην.
</p>
</div2>
<div2 type="section" n="13">
<p> νῦν δὲ αὐτῆς καὶ τἀνδρὸς τὰ πεπραγμένα
ἐν ὀλίγῳ δηλωτέον ἡμῖν, ἐπεὶ οὐδέ τι ἀλλήλοιν
χωρὶς ἐς τὴν δίαιταν ἐπραξάτην.
</p>
</div2>
<div2 type="section" n="14">
<p> χρόνον μὲν γὰρ
<pb ed="page-P" n="32"/> πολὺν ἔδοξαν ἅπασι ταῖς τε γνώμαις ἀεὶ καὶ τοῖς
ἐπιτηδεύμασι καταντικρὺ ἀλλήλοιν ἰέναι, ὕστερον μέντοι
ἐξεπίτηδες αὐτοῖν ξυμπεπλάσθαι ἡ δόκησις αὕτη
ἐγνώσθη, τοῦ μὴ ξυμφρονήσαντας τοὺς κατηκόους
σφίσιν ἐπαναστῆναι, ἀλλὰ διεστάναι τὰς γνώμας ἐπ̓
<pb ed="page-B" n="70"/> αὐτοὺς ἅπασι.
</p>
</div2>
<div2 type="section" n="15">
<p> Πρῶτα μὲν οὖν τοὺς Χριστιανοὺς διαναστήσαντε
καὶ τὴν ἐναντίαν ἔν γε τοῖς ἀντιλεγομένοις σκηπτομένω
ἀλλήλοιν ἰέναι διεσπάσαντο οὕτως ἅπαντας,
ὥσπερ μοι λελέξεται οὐ πολλῷ ὕστερον. ἔπειτα δὲ
τοὺς στασιώτας διείλοντο.
</p>
</div2>
<div2 type="section" n="16">
<p> καὶ ἡ μὲν δυνάμει τῇ
πάσῃ μεταποιεῖσθαι τῶν Βενέτων ἐπλάσσετο καὶ τὴν
ἐξουσίαν αὐτοῖς ἐπὶ τοὺς ἀντιστασιώτας ἀναπετάσασα
ἐνεδίδου κόσμῳ <del>ἐν</del> οὐδενὶ ἐξαμαρτάνειν τε καὶ βιάζεσθαι
<pb id="p.69"/>
τὰ ἀνήκεστα.
</p>
</div2>
<div2 type="section" n="17">
<p>ὁ δὲ ὥσπερ ἀγανακτοῦντι μὲν καὶ
ἀποσκύζοντι λάθρα ἐῴκει, <add>κελ</add>εὐθέως δὲ τῇ γυναικὶ
ἀντιστατεῖν οὐχ οἵῳ τε ὄντι, πολλάκις δὲ καὶ μεταμπισχόμενοι
τὴν τοῦ δύνασθαι δόξαν σφίσιν αὐτοῖς
τὴν ἐναντίαν <add>ᾔεσαν</add>.
</p>
</div2>
<div2 type="section" n="18">
<p>ὁ μὲν γὰρ τοὺς Βενέτους
οἷα ἐξαμαρτάνοντας κολάζειν ἠξίου, ἡ δὲ τῷ λόγῳ
χαλεπαίνουσα ἐδυσφορεῖτο ὅτι δὴ οὐχ ἑκοῦσα τἀνδρὸς ἡσσηθείη.
</p>
</div2>
<div2 type="section" n="19">
<p>Τῶν μέντοι Βενέτων οἱ στασιῶται, ὥσπερ μοι
εἴρηται, σωφρονέστατοι ἔδοξαν εἶναι. τοὺς γὰρ πέλας
βιάζεσθαι ὅσα ἐξῆν οὐδαμῆ ἐδικαίουν, ἔν τε ταῖς περὶ
τὰς δίκας φιλονεικίαις ἐδόκει μὲν ἑκάτερος ἑνὶ τῶν
διαφόρων ἀμύνειν, νικᾶν δὲ αὐτοῖν τὸν λόγῳ τῷ
ἀδίκῳ ξυνιστάμενον ἐπάναγκες ἦν· οὕτω δὲ τὰ πλεῖστα
χρημάτων αὐτοὺς τῶν ἀντιλεγομένων ληΐζεσθαι.
</p>
</div2>
<div2 type="section" n="20">
<p>πολλοὺς
μὲν οὖν ὅδε ὁ αὐτοκράτωρ ἐν τοῖς αὐτῷ καταλέγων
ἐπιτηδείοις ἐς τὴν ἐξουσίαν ἐνεβίβαζε τοῦ
βιάζεσθαί τε καὶ εἰς τὴν πολιτείαν ἐξαμαρτάνειν ἃ
βούλοιντο, ἐπειδὰν δὲ πλούτου τι μέγα χρῆμα περιβεβλημένοι
φανεῖεν, εὐθύς τι προσκεκρουκότες τῇ
γυναικὶ διάφοροι ἦσαν.
</p>
</div2>
<div2 type="section" n="21">
<p>ὧν δὴ κατ’ ἀρχὰς μεταποιεῖσθαι
πάσῃ προθυμίᾳ οὐδαμῆ ἀπηξίου, ὕστερον <pb ed="page-B" n="71"/>
δὲ τὴν ἐς τοὺς ἀνθρώπους μεθεὶς εὔνοιαν τὰ ἐς τὴν
<pb id="p.70"/>
σπουδὴν τάραχος ἐκ τοῦ αἰφνιδίου ἐγίνετο.
</p>
</div2>
<div2 type="section" n="22">
<p> καὶ ἡ
μὲν αὐτίκα εἰργάζετο αὐτοὺς ἀνήκεστα ἔργα, ὁ δὲ
δῆθεν οὐκ ἐπαισθανόμενος τῶν πραττομένων σύμπασαν
αὐτῶν τὴν οὐσίαν κτήσει ἀναισχύντῳ ἠσπάζετο.
</p>
</div2>
<div2 type="section" n="23">
<p> τούτοις τε ἀεὶ τοῖς μηχανήμασιν ἐν σφίσι μὲν αὐτοῖς
ξυμφρονοῦντες, ἐς δὲ τὸ ἐμφανὲς στασιάζειν ποιούμενοι,
διαστήσασθαί τε τοὺς ὑπηκόους καὶ τὴν τυραννίδα
βεβαιότατα κρατύνεσθαι ἔσχον.
<pb ed="page-P" n="33"/>
</p>
</div2>
</div1>
<div1 type="chapter" n="11">
<div2 type="section" n="1">
<p>Ἐπειδὴ οὖν Ἰουστινιανὸς τὴν βασιλείαν παρέλαβε,
συγχεῖν ἅπαντα εὐθὺς ἴσχυσεν. ἃ γὰρ ἔμπροσθεν
νόμῳ ἀπορρηθέντα ἐτύγχανεν, ἐς τὴν πολιτείαν εἰσῆγε,
τά τε ὄντα καὶ ξυνειθισμένα καθελὼν ξύμπαντα, ὥσπερ
ἐπὶ τούτῳ κεκομισμένος τὸ τῆς βασιλείας σχῆμα, ἐφ̓
ᾧ ἅπαντα μεταλλάσσοι ἐφ’ ἕτερον σχῆμα.
</p>
</div2>
<div2 type="section" n="2">
<p> ἀρχάς τε
γὰρ τὰς μὲν οὔσας ἀνῄρει, τὰς δὲ οὐκ οὔσας ἐφίστη
τοῖς πράγμασι· τούς τε νόμους καὶ τῶν στρατιωτῶν
τοὺς καταλόγους ταὐτὸ τοῦτο ἐποίει, οὐ τῷ δικαίῳ
εἴκων οὐδὲ τῷ ξυμφόρῳ ἐς τοῦτο ἠγμένος, ἀλλ’ ὅπως
δὴ ἅπαντα νεώτερά τε καὶ αὐτοῦ ἐπώνυμα εἴη. ἢν
δέ τι καὶ μεταβαλεῖν ἐν τῷ παραυτίκα ἥκιστα ἴσχυσεν,
ἀλλὰ τούτῳ γε τὴν ἐπωνυμίαν τὴν αὑτοῦ ἔθετο.
</p>
</div2>
<div2 type="section" n="3">
<p> Χρημάτων δὲ ἁρπαγῆς ἢ φόνου ἀνθρώπων κόρος
αὐτὸν οὐδεὶς ἔλαβε πώποτε, ἀλλ’ οἰκίας μὲν παμπληθεῖς
ληϊσάμενος εὐδαιμόνων ἀνδρῶν ἑτέρας ἐζήτει,
προέμενος εὐθὺς τῶν βαρβάρων τισὶν, ἢ ἀνοήτοις
<pb id="p.71"/>
οἰκοδομίαις λείας τῆς προτέρας τὰ χρήματα.
</p>
</div2>
<div2 type="section" n="4">
<p>καὶ μυρίους  <pb ed="page-B" n="72"/>
δὲ ἴσως λόγῳ οὐδενὶ ἀνελὼν ἐς πλειόνων ἄλλων
ἐπιβουλὴν αὐτίκα μάλα καθίστατο.
</p>
</div2>
<div2 type="section" n="5">
<p>εἰρήνης τοίνυν
Ῥωμαίοις οὔσης ἐς πάντας ἀνθρώπους οὐκ ἔχων ὅστις
γένηται τῶν φόνων ἐπιθυμίᾳ πάντας βαρβάρους πρός
<del>τε</del> ἀλλήλους ξυνέκρουε, τῶν δὲ Οὔννων τοὺς ἡγουμένους
ἐξ αἰτίας οὐδεμιᾶς μετακαλῶν χρήματα μεγάλα
σφίσιν ἀτόπῳ φιλοτιμίᾳ προΐετο, φιλίας ἐνέχυρα δῆθεν
τῷ λόγῳ ταῦτα ποιούμενος· ὅπερ αὐτὸν ἐρρήθη καὶ
ὑπὸ τὸν χρόνον τῆς Ἰουστίνου βασιλείας πεποιηκέναι.
</p>
</div2>
<div2 type="section" n="6">
<p>οἱ δὲ καὶ χρήματα κεκομισμένοι τῶν ξυναρχόντων
τινὰς ξὺν τοῖς ἑπομένοις τοῖς αὐτῶν ἔπεμπον, καταθέειν
ἐξ ἐπιδρομῆς γῆν τὴν βασιλέως κελεύοντες, ὅπως
καὶ αὐτοὶ τὴν εἰρήνην ἀπεμπολεῖν τῷ ταύτην ὠνεῖσθαι
λόγῳ οὐδενὶ βουλομένῳ δυνατοὶ εἶεν.
</p>
</div2>
<div2 type="section" n="7">
<p>καὶ οἱ μὲν
αὐτίκα ἠνδραπόδιζόν τε τὴν Ῥωμαίων ἀρχὴν καὶ οὐδέν
τι ἧσσον ἔμμισθοι πρὸς τοῦ βασιλέως ἐγίνοντο· ἕτεροι
δὲ μετ’ ἐκείνους εὐθὺς ἐς τὸ ληΐζεσθαι τοὺς ταλαιπώρους
Ῥωμαίους καθίσταντο, καὶ μετὰ τὴν λείαν
ἆθλα τῆς ἐφόδου τὴν βασιλέως φιλοτιμίαν ἐδέχοντο.
</p>
</div2>
<div2 type="section" n="8">
<p>οὕτω τε ἅπαντες ξυλλήβδην εἰπεῖν οὐδένα ἀνιέντες
καιρὸν ἐκ περιτροπῆς ἦγόν τε καὶ ἔφερον ἁπαξάπαντα. <pb ed="page-P" n="34"/>
</p>
</div2>
<div2 type="section" n="9">
<p>ἀρχόντων γάρ εἰσι τοῖς βαρβάροις τούτοις ξυμμορίαι
πολλαὶ καὶ περιήρχετο πόλεμος τὴν μὲν αἰτίαν ἐκ φιλοτιμίας
ἀλογίστου λαβὼν, τὸ δὲ πέρας εὑρέσθαι οὐδαμῆ
ἔχων, ἀλλ’ ἐφ’ ἑαυτὸν ἀνακυκλούμενος τὸν <pb ed="page-B" n="73"/>
</p>
</div2>
<div2 type="section" n="10">
<p>πάντα αἰῶνα. διὸ δὴ χῶρος μέν τις ἢ ὄρος ἢ σπήλαιον
<pb id="p.72"/>
ἢ ἄλλο τι τῆς Ῥωμαίων γῆς ὑπὸ τὸν χρόνον
τοῦτον ἀδῄωτον οὐδαμῆ ἔμεινε, χώραις δὲ πολλαῖς
πλέον ἢ πεντάκις ἁλῶναι συνέβη.
</p>
</div2>
<div2 type="section" n="11">
<p> καὶ ταῦτα μέντοι
καὶ ὅσα πρὸς Μήδων τε καὶ Σαρακηνῶν καὶ Σκλαβηνῶν
καὶ Ἀντῶν καὶ τῶν ἄλλων βαρβάρων ξυνηνέχθη
γενέσθαι ἐν τοῖς ἔμπροσθέν μοι δεδιήγηται λόγοις·
ἀλλ’ ὅπερ τοῦδε ἀρχόμενος τοῦ λόγου ὑπεῖπον, τὴν
αἰτίαν τῶν ξυμπεπτωκότων ἐνταῦθά μοι ἦν ἀναγκαῖον εἰπεῖν.
</p>
</div2>
<div2 type="section" n="12">
<p> Καὶ Χοσρόῃ μὲν κεντηναρίων πλῆθος ὑπὲρ τῆς
εἰρήνης προέμενος, αὐτογνωμονήσας δὲ οὐδενὶ λόγῳ
αἰτιώτατος τοῦ λελύσθαι τὰς σπονδὰς γέγονεν, Ἀλαμούνδαρόν
τε καὶ Οὔννους τοὺς Πέρσαις ἐνσπόνδους
σπουδάζων τε καὶ διατεινόμενος ἑταιρίζεσθαι, ὅπερ
μοι ἐν λόγοις τοῖς ὑπὲρ αὐτῶν οὐκ ἀπαρακαλύπτως
εἰρῆσθαι δοκεῖ.
</p>
</div2>
<div2 type="section" n="13">
<p> ἐν ᾧ δὲ τὰ ἐκ τῶν στάσεών τε καὶ
πολέμων κακὰ Ῥωμαίοις ἀνήγειρε καὶ ἐρρίπιζεν, ἓν
τοῦτο βουλευσάμενος, αἵματος ἀνθρωπείου τὴν γῆν
πολλαῖς μηχαναῖς ἔμπλεων γίνεσθαι καὶ χρήματα
ληΐζεσθαι πλείω, φόνον καὶ ἄλλον τῶν ὑπηκόων ἐπενόει
πολὺν τρόπῳ τοιῷδε.
</p>
</div2>
<div2 type="section" n="14">
<p> Χριστιανῶν δόξαι ἀπόβλητοι πολλαί εἰσιν ἐν πάσῃ
τῇ Ῥωμαίων ἀρχῇ, ἅσπερ αἱρέσεις καλεῖν νενομίκασι,
<pb id="p.73"/>
Μοντανῶν τε καὶ Σαββατιανῶν καὶ ὅσαις ἄλλαις
πλανᾶσθαι αἱ τῶν ἀνθρώπων εἰώθασι γνῶμαι.
</p>
</div2>
<div2 type="section" n="15">
<p>τούτους
ἅπαντας δόξαν τὴν παλαιὰν ἐκέλευε μετατίθεσθαι, <pb ed="page-B" n="74"/>
ἄλλα τε ἀπειλήσας ἀπειθοῦσι πολλὰ καὶ τὰς οὐσίας
ἐς τοὺς παῖδας ἢ ξυγγενεῖς μηκέτι παραπέμπειν οἷόν
τε εἶναι.
</p>
</div2>
<div2 type="section" n="16">
<p>τούτων δὲ τὰ ἱερὰ τῶν αἱρετικῶν καλουμένων,
καὶ διαφερόντως οἷσπερ ἡ τοῦ Ἀρείου ἤσκητο
δόξα, πλοῦτόν τινα εἶχεν ἀκοῆς κρείττω.
</p>
</div2>
<div2 type="section" n="17">
<p>οὔτε γὰρ ἡ
σύγκλητος βουλὴ ξύμπασα οὔτε τις ἄλλη μεγίστη μοῖρα
τῆς Ῥωμαίων ἀρχῆς τά γε εἰς τὴν οὐσίαν εἰκάζεσθαι
τούτοις δὴ τοῖς ἱεροῖς ἔσχε.
</p>
</div2>
<div2 type="section" n="18">
<p>κειμήλιά τε γὰρ αὐτοῖς
χρυσᾶ τε καὶ ἀργυρᾶ καὶ ξυγκείμενα ἐκ λίθων ἐντίμων
ἀμύθητά τε καὶ ἀναρίθμητα ἦν, οἰκίαι τε καὶ
κῶμαι παμπληθεῖς, καὶ χώρα πολλὴ πανταχόθι τῆς
γῆς, καὶ ὅση ἄλλη πλούτου ἰδέα ἐστί τε καὶ ὀνομάζεται
ἐν πᾶσιν ἀνθρώποις ἅτε οὐδενὸς αὐτὰ τῶν πώποτε
βεβασιλευκότων ὀχλήσαντος.
</p>
</div2>
<div2 type="section" n="19">
<p>πολλοί τε ἄνθρωποι, καὶ
ταῦτα δόξης ὄντες ὀρθῆς, τῇ τῶν σφετέρων ἐπιτηδευμάτων
προφάσει ἐνθένδε ἀεὶ τοῦ βίου τὰς ἀφορμὰς
εἶχον.
</p>
</div2>
<div2 type="section" n="20">
<p>τούτων μὲν οὖν τῶν ἱερῶν πρῶτον τὰς οὐσίας
δημοσιώσας Ἰουστινιανὸς βασιλεὺς ἀφείλετο ἐξαπιναίως
τὰ χρήματα πάντα. ἐξ οὗ τοῖς πολλοῖς ἀποκεκλεῖσθαι
τὸ λοιπὸν τοῦ βίου συνέβη.
</p>
</div2>
<div2 type="section" n="21">
<p>Πολλοὶ δὲ εὐθὺς πανταχόσε περιιόντες δόξης τῆς
πατρίου τοὺς παραπίπτοντας ἠνάγκαζον μεταβάλλεσθαι.
</p>
</div2>
<div2 type="section" n="22">
<p>ἅπερ ἐπεὶ ἀνθρώποις ἀγροίκοις οὐχ ὅσια ἔδοξεν εἶναι,  <pb ed="page-P" n="35"/>
<pb id="p.74"/>
τοῖς ταῦτα ἐπαγγέλλουσιν ἀντιστατεῖν ἅπαντες ἔγνωσαν.
</p>
</div2>
<div2 type="section" n="23">
<p> πολλοὶ μὲν οὖν πρὸς τῶν στρατιωτῶν διεφθείροντο,
πολλοὶ δὲ καὶ σφᾶς αὐτοὺς διεχρήσαντο εὐσεβεῖν
μάλιστα ὑπὸ ἀβελτερίας οἰόμενοι, καὶ αὐτῶν ὁ
μὲν πλεῖστος ὅμιλος γῆς τῆς πατρῴας ἐξιστάμενοι
ἔφευγον, Μοντανοὶ δὲ, οἳ ἐν Φρυγίᾳ κατῴκηντο, σφᾶς
<pb ed="page-B" n="75"/> αὐτοὺς ἐν ἱεροῖς τοῖς σφετέροις καθείρξαντες τούτους
τε τοὺς νεὼς αὐτίκα ἐμπρήσαντες ξυνδιεφθάρησαν
οὐδενὶ λόγῳ, πᾶσά τε ἀπ’ αὐτοῦ ἡ Ῥωμαίων ἀρχὴ
φόνου τε ἦν καὶ φυγῆς ἔμπλεως.
</p>
</div2>
<div2 type="section" n="24">
<p> Νόμου δὲ τοῦ τοιούτου καὶ ἀμφὶ τοῖς Σαμαρείταις
αὐτίκα τεθέντος ταραχὴ ἄκριτος τὴν Παλαιστίνην
κατέλαβεν.
</p>
</div2>
<div2 type="section" n="25">
<p> ὅσοι μὲν οὖν ἔν τε Καισαρείᾳ τῇ ἐμῇ κὰν
ταῖς ἄλλαις πόλεσιν ᾤκουν, παρὰ φαῦλον ἡγησάμενοι
κακοπάθειάν τινα ὑπὲρ ἀνοήτου φέρεσθαι δόγματος,
ὄνομα Χριστιανῶν τοῦ σφίσι παρόντος ἀνταλλαξάμενοι
τῷ προσχήματι τούτῳ τὸν ἐκ τοῦ νόμου ἀποσείσασθαι
κίνδυνον ἴσχυσαν.
</p>
</div2>
<div2 type="section" n="26">
<p> καὶ αὐτῶν ὅσοις μέν τι λογισμοῦ
καὶ ἐπιεικείας μετῆν, πιστοὶ εἶναι τὰ ἐς δόξαν τήνδε
οὐδαμῆ ἀπηξίουν, οἱ μέντοι πλεῖστοι ὥσπερ ἀγανακτοῦντες,
ὅτι δὴ οὐχ ἑκούσιοι, ἀλλὰ τῷ νόμῳ ἠναγκασμένοι
δόγμα τὸ πάτριον μετεβάλοντο, αὐτίκα δὴ
μάλα ἐπί τε Μανιχαίους καὶ τοὺς καλουμένους Πολυθέους
<pb id="p.75"/>
ἀπέκλιναν.
</p>
</div2>
<div2 type="section" n="27">
<p>οἱ δὲ γεωργοὶ ξύμπαντες ἀθρόοι
γεγενημένοι ὅπλα ἀνταίρειν βασιλεῖ ἔγνωσαν, βασιλέα
σφίσι τῶν τινα λῃστῶν προβεβλημένοι, Ἰουλιανὸν
ὄνομα, Σαβάρου υἱόν.
</p>
</div2>
<div2 type="section" n="28">
<p>καὶ χρόνον μέν τινα τοῖς στρατιώταις
ἐς χεῖρας ἐλθόντες ἀντεῖχον, ἔπειτα δὲ ἡττηθέντες
τῇ μάχῃ διεφθάρησαν ξὺν τῷ ἡγεμόνι.
</p>
</div2>
<div2 type="section" n="29">
<p>καὶ
λέγονται μυριάδες ἀνθρώπων δέκα ἐν τῷ πόνῳ τούτῳ
ἀπολωλέναι, καὶ χώρα ἡ πάσης γῆς ἀγαθὴ μάλιστα
ἔρημος γεωργῶν ἀπ’ αὐτοῦ γέγονε.
</p>
</div2>
<div2 type="section" n="30">
<p>τοῖς τε τῶν χωρίων
κυρίοις Χριστιανοῖς οὖσι τὸ πρᾶγμα τοῦτο ἐς
μέγα κακὸν ἐτελεύτησεν. ἀναγκαῖον γὰρ γέγονε σφίσιν
οὐδὲν ἐνθένδε μετακομιζομένοις φόρον τὸν ἐπέτειον
ἁδρόν τινα ὄντα ἐς τὸν ἅπαντα αἰῶνα βασιλεῖ φέρειν,
ἐπεὶ οὐδεμιᾷ φειδοῖ ἡ τοῦ ἔργου τούτου ἐντροπὴ <pb ed="page-B" n="76"/>
γέγονεν.
</p>
</div2>
<div2 type="section" n="31">
<p>Ἐντεῦθεν ἐπὶ τοὺς Ἕλληνας καλουμένους τὴν
δίωξιν ἦγεν αἰκιζόμενός τε τὰ σώματα καὶ τὰ χρήματα
ληϊζόμενος.
</p>
</div2>
<div2 type="section" n="32">
<p>ἀλλὰ καὶ αὐτῶν ὅσοι τοῦ Χριστιανῶν
ὀνόματος δῆθεν μεταλαχεῖν ἔγνωσαν τῷ λόγῳ τὰ
παρόντα σφίσιν ἐκκρούοντες, οὗτοι δὴ οὐ πολλῷ
ὕστερον ἐπὶ ταῖς σπονδαῖς καὶ θυσίαις καὶ ἄλλοις οὐχ
ὁσίοις ἔργοις ἐκ τοῦ ἐπὶ πλεῖστον ἡλίσκοντο.
</p>
</div2>
<div2 type="section" n="33">
<p>τὰ γὰρ
ἀμφὶ τοῖς Χριστιανοῖς εἰργασμένα ἐν τοῖς ὄπισθέν μοι
λόγοις λελέξεται.
<pb id="p.76"/>
</p>
</div2>
<div2 type="section" n="34">
<p> Μετὰ δὲ καὶ τὸ παιδεραστεῖν νόμῳ ἀπεῖργεν, οὐ
τὰ μετὰ τὸν νόμον διερευνώμενος, ἀλλὰ τοὺς πάλαι
ποτὲ ταύτῃ δὴ τῇ νόσῳ ἁλόντας.
</p>
</div2>
<div2 type="section" n="35">
<p> ἐγίνετό τε ἡ ἐς
αὐτοὺς ἐπιστροφὴ οὐδενὶ κόσμῳ, ἐπεὶ καὶ κατηγόρου
χωρὶς ἐπράσσετο ἡ ἐς αὐτοὺς τίσις, ἑνός τε ἀνδρὸς ἢ
παιδὸς λόγος, καὶ τούτου δούλου, ἂν οὕτω τύχοι, καὶ
ἀκουσίου μαρτυρεῖν ἐπὶ τὸν κεκτημένον ἀναγκασθέντος,
</p>
</div2>
<div2 type="section" n="36">
<p> ἔδοξεν εἶναι ἀκριβὴς ἔλεγχος. τούς τε οὕτως ἁλισκομένους
<pb ed="page-P" n="36"/> τὰ αἰδοῖα περιῃρημένους ἐπόμπευον. οὐκ ἐς
πάντας μέντοι κατ’ ἀρχὰς τὸ κακὸν ἤγετο, ἀλλ’ ὅσοι ἢ
Πράσινοι εἶναι ἢ μεγάλα περιβεβλῆσθαι χρήματα ἔδοξαν
ἢ ἄλλο τι τοῖς τυραννοῦσι προσκεκρουκότες ἐτύγχανον.
</p>
</div2>
<div2 type="section" n="37">
<p> Καὶ μὴν καὶ τοῖς μετεωρολόγοις χαλεπῶς εἶχον.
διὸ δὴ αὐτοὺς ἡ ἐπὶ τοῖς κλέπταις τεταγμένη ἀρχὴ
ᾐκίζετό τε ἀπ’ οὐδεμιᾶς ἄλλης αἰτίας καὶ ξαίνουσα
κατὰ τοῦ νώτου πολλὰς ἐπὶ καμήλων φερομένους
ἐπόμπευεν ἀνὰ πᾶσαν τὴν πόλιν γέροντάς τε καὶ
ἄλλως ἐπιεικεῖς ὄντας, ἄλλο αὐτοῖς ἐπικαλεῖν οὐδὲν
ἔχουσα, πλήν γε δὴ ὅτι σοφοὶ τὰ περὶ τοὺς ἀστέρας
</p>
</div2>
<div2 type="section" n="38">
<p>
<pb ed="page-B" n="77"/> ἐν τοιούτῳ χώρῳ ἐβούλοντο εἶναι. ἔφευγον τοίνυν
ἀνθρώπων διηνεκὲς πολὺς ὅμιλος οὐκ ἐς βαρβάρους
μόνον, ἀλλὰ καὶ ἐς τοὺς μακρὰν ᾠκισμένους Ῥωμαίους,
ἦν τε ἰδεῖν ἐν χώρᾳ τε ἀεὶ καὶ πόλει ἑκάστῃ τοὺς
πλείστους ξένους.
</p>
</div2>
<div2 type="section" n="39">
<p> τοῦ γὰρ διαλαθεῖν ἕνεκα γῆς τῆς
<pb id="p.77"/>
πατρῴας τὴν ἀλλοτρίαν ἠλλάξαντο εὐπετῶς ἕκαστοι,
</p>
</div2>
<div2 type="section" n="40">
<p>ὥσπερ τῆς πατρίδος αὐτοῖς ὑπὸ πολεμίων ἁλούσης.
τὸν μὲν οὖν πλοῦτον τῶν εὐδαιμόνων εἶναι δοκούντων
ἔν τε Βυζαντίῳ καὶ πόλει ἑκάστῃ μετά γε τοὺς
ἐκ τῆς συγκλήτου βουλῆς, τρόποις οἷσπερ εἴρηται
Ἰουστινιανός τε καὶ Θεοδώρα ληϊσάμενοι ἔσχον.
</p>
</div2>
<div2 type="section" n="41">
<p>ὅπως
δὲ καὶ τοὺς ἐκ βουλῆς ἀφαιρεῖσθαι τὰ χρήματα ξύμπαντα
ἴσχυσαν, αὐτίκα δηλώσω.
</p>
</div2>
</div1>
<div1 type="chapter" n="12">
<div2 type="section" n="1">
<p>Ἦν τις ἐν Βυζαντίῳ Ζήνων ὄνομα, ἐκείνου
Ἀνθεμίου υἱωνὸς, ὅσπερ ἐν τῇ ἑσπερίᾳ τὴν βασιλείαν
τὰ πρότερα ἔσχε. τοῦτον δὴ ἐξεπίτηδες ἄρχοντα ἐπ̓
Αἰγύπτου καταστησάμενοι ἔστελλον.
</p>
</div2>
<div2 type="section" n="2">
<p>ἀλλ’ ὁ μὲν χρημάτων
τὸ πλοῖον τῶν τιμιωτάτων ἐμπλησάμενος τὰ ἐς
τὴν ἀναγωγὴν διέθετο· ἦσαν γὰρ αὐτῷ σταθμός τε
ἀργύρου ἀναρίθμητος καὶ χρυσώματα μαργάροις τε
καὶ σμαράγδοις καλλωπισθέντα καὶ λίθοις ἄλλοις
τοιούτοις ἐντίμοις· οἱ δὲ τινας ἀναπείσαντες τῶν οἱ
πιστοτάτων εἷναι δοκούντων τὰ μὲν χρήματα ἐνθένδε
ὅτι τάχιστα ἐκφορήσαντες, πῦρ δὲ ἐν κοίλῃ νηὶ ἐμβεβλημένοι
τῷ Ζήνωνι ἀπαγγέλλειν ἐκέλευον ἀπὸ
ταὐτομάτου τήν τε φλόγα ἐν τῷ πλοίῳ ξυνενηνέχθαι
καὶ διολωλέναι τὰ χρήματα.
</p>
</div2>
<div2 type="section" n="3">
<p>χρόνῳ δὲ ὕστερον Ζήνωνι
μὲν ἐξαπιναίως ἀπογενέσθαι ξυνέπεσεν, αὐτοὶ δὲ <pb ed="page-B" n="78"/>
κύριοι τῆς οὐσίας εὐθὺς ἅτε κληρονόμοι γεγόνασι.
</p>
</div2>
<div2 type="section" n="4">
<p>διαθήκην γάρ τινα προὔφερον, ἥνπερ οὐ παρ’ ἐκείνου
ξυγκεῖσθαι διατεθρύλληται.
<pb id="p.78"/>
</p>
</div2>
<div2 type="section" n="5">
<p>
<pb ed="page-P" n="37"/> Καὶ Τατιανοῦ τε καὶ Δημοσθένους καὶ τῆς Ἱλαρᾶς
τρόπῳ τῷ ὁμοίῳ σφᾶς αὐτοὺς κληρονόμους πεποίηνται,
οἵπερ τά τε ἄλλα καὶ τὸ ἀξίωμα πρῶτοι ἔν γε Ῥωμαίων
τῇ βουλῇ ἦσαν. τινῶν δὲ οὐ διαθήκας, ἀλλ̓
ἐπιστολὰς διεσκευασμένοι τὴν οὐσίαν ἔσχον.
</p>
</div2>
<div2 type="section" n="6">
<p> οὕτω
γὰρ Διονυσίου τε κληρονόμοι γεγόνασιν, ὃς ἐν Λιβάνῳ
ᾤκει, καὶ Ἰωάννου τοῦ Βασιλείου παιδὸς, ὃς δὴ
ἐπιφανέστατος μὲν Ἐδεσσηνῶν ἐγεγόνει πάντων, βίᾳ
δὲ πρὸς Βελισαρίου ἐν ὁμήρων λόγῳ ἐκδέδοται τοῖς
Πέρσαις, ὥσπερ μοι ἐν τοῖς ἔμπροσθεν λόγοις ἐρρήθη.
</p>
</div2>
<div2 type="section" n="7">
<p> τοῦτον γὰρ τὸν Ἰωάννην ὁ μὲν Χοσρόης οὐκέτι ἠφίει,
ἐπικαλῶν Ῥωμαίοις ἠλογηκέναι τὰ ξυγκείμενα πάντα,
ἐφ’ οἷς αὐτῷ πρὸς Βελισαρίου δοθεὶς ἐτύγχανεν ἀποδίδοσθαι
μέντοι ἅτε δορυάλωτον γεγονότα ἠξίου.
</p>
</div2>
<div2 type="section" n="8">
<p> ἡ
δὲ τοῦ ἀνδρὸς μάμμη ʽπεριοῦσα γὰρ ἔτι ἐτύγχανἐ τὰ
λύτρα παρεχομένη οὐχ ἧσσον ἢ δισχιλίας λίτρας ἀργύρου
τὸν υἱωνὸν ὠνήσεσθαι ἐπίδοξος ἦν.
</p>
</div2>
<div2 type="section" n="9">
<p> ἀλλ’ ἐπεὶ
τὰ λύτρα ταῦτα ἐς Δάρας ἦλθε, μαθὼν ὁ βασιλεὺς τὸ
συμβόλαιον γενέσθαι οὐκ εἴα, ὡς μὴ ἐς τοὺς βαρβάρους,
</p>
</div2>
<div2 type="section" n="10">
<p> εἰπὼν, ὁ Ῥωμαίων κομίζηται πλοῦτος. οὐ
πολλῷ δὲ ὕστερον τῷ μὲν Ἰωάννῃ νοσήσαντι ξυνέβη
ἐξ ἀνθρώπων ἀφανισθῆναι, ὁ δὲ τὴν πόλιν ἐπιτροπεύων
ἐπιστολὴν ἀναπλάσας τινὰ ἔφη πρὸς αὐτὸν ἅτε
φίλον οὐ πολλῷ ἔμπροσθεν τὸν Ἰωάννην γράψαι ὥς
<pb id="p.79"/>
οἱ αὐτῷ βουλομένῳ εἰη εἰς τὸν βασιλέα τὴν οὐσίαν
ἐλθεῖν.
</p>
</div2>
<div2 type="section" n="11">
<p>πάντων δὲ τῶν ἄλλων τὰ ὀνόματα καταλέγειν  <pb ed="page-B" n="79"/>
οὐκ ἂν δυναίμην ὧνπερ αὐτόματοι κληρονόμοι γεγένηνται.
</p>
</div2>
<div2 type="section" n="12">
<p>Ἀλλὰ μέχρι μὲν οὖν ἡ τοῦ Νίκα καλουμένη στάσις
ἐγένετο, κατὰ μίαν διαλέγεσθαι τὰς τῶν εὐδαιμόνων
οὐσίας ἠξίουν· ἐπεὶ δὲ ταύτην, ὥσπερ μοι ἐν τοῖς
ἔμπροσθεν λόγοις ἐρρήθη, γενέσθαι ξυνέβη, τότε δὴ
ἀθρόας σχεδόν τι εἰπεῖν ἁπάντων τῶν ἀπὸ τῆς συγκλήτου
βουλῆς τὰς οὐσίας δημοσιώσαντες, τὰ μὲν
ἔπιπλα πάντα καὶ τῶν χωρίων ὅσα κάλλιστα ἦν ᾗπερ
ἐβούλοντο διεχείρισαν, ἀπολέξαντες δὲ τὰ φόρου πικροῦ
τε καὶ βαρυτάτου ὑποτελῆ ὄντα, φιλανθρωπίας προσχήματι
τοῖς πάλαι κεκτημένοις ἀπέδοντο.
</p>
</div2>
<div2 type="section" n="13">
<p>διὸ δὴ πρός
τε τῶν φορολόγων ἀγχόμενοι καὶ ἀποκναιόμενοι τόκοις
ὀφλημάτων ἀειρρύτοις τισὶ δυσθανατοῦντες ἀκούσιοι
διεβίωσαν.
</p>
</div2>
<div2 type="section" n="14">
<p>διὸ δὴ ἐμοί τε καὶ τοῖς πολλοῖς ἡμῶν
οὐδεπώποτε ἔδοξαν οὗτοι ἄνθρωποι εἶναι, ἀλλὰ δαίμονες
παλαμναῖοί τινες καὶ ὥσπερ οἱ ποιηταὶ λέγουσι
βροτολοιγὼ ἤστην, οἳ δὴ ἐπὶ κοινῆς βουλευσάμενοι
ὅπως ἅπαντα ἀνθρώπεια γένη τε καὶ ἔργα ὡς ῥᾷστα
<pb id="p.80"/>
καὶ τάχιστα διαφθείρειν ἱκανοὶ εἶεν, ἀνθρώπειόν τε
ἠμπίσχοντο σχῆμα καὶ ἀνθρωποδαίμονες γεγενημένοι
τῷ τρόπῳ τούτῳ ξύμπασαν τὴν οἰκουμένην κατέσεισαν.
</p>
</div2>
<div2 type="section" n="15">
<p> τεκμηριώσαι δ’ ἄν τις τὸ τοιοῦτο πολλοῖς τε <del>καὶ</del>
ἄλλοις καὶ τῇ τῶν πεπραγμένων δυνάμει. τὰ γὰρ
δαιμόνια τῶν ἀνθρωπείων ξυμβαίνει πολλῷ τῷ διαλλάσσοντι
διακεκρίσθαι.
</p>
</div2>
<div2 type="section" n="16">
<p> πολλῶν ἀμέλει γεγονότων ἐκ
τοῦ παντὸς αἰῶνος ἀνθρώπων τύχῃ ἢ φύσει φοβερῶν
ἐς τὰ μάλιστα, οἱ μὲν πόλεις, οἱ δὲ χώρας, ἢ
ἄλλο τι τοιοῦτο καθ’ αὑτοὺς ἔσφηλαν, ὄλεθρον δὲ
<pb ed="page-B" n="80"/>
<pb ed="page-P" n="38"/> ξυμπάντων ἀνθρώπων ξυμφοράς τε γῆς τῆς οἰκουμένης
ἁπάσης οὐδεὶς ὅτι μὴ οὗτοι ἄνθρωποι ἐργάζεσθαι
ἱκανῶς ἔσχον, ὧν δὴ καὶ ἡ τύχη ὑπούργει τῇ
γνώμῃ συγκατεργαζομένη τῶν ἀνθρώπων διαφθοράν
</p>
</div2>
<div2 type="section" n="17">
<p> σεισμοῖς τε γὰρ καὶ λοιμοῖς καὶ ὑδάτων ποταμίων
ἐπιρροαῖς ὑπὸ τὸν χρόνον τοῦτον πλεῖστα διολωλέναι
τετύχηκεν, ὥς μοι αὐτίκα λελέξεται. οὕτως οὐκ ἀνθρωπείῳ,
ἀλλ’ ἑτέρῳ σθένει. τὰ δεινὰ ἔπρασσον.
</p>
</div2>
<div2 type="section" n="18">
<p> Λέγουσι δὲ αὐτοῦ καὶ τὴν μητέρα φάναι τῶν ἐπιτηδείων
τισὶν ὡς οὐ Σαββατίου τοῦ αὐτῆς ἀνδρὸς
οὐδὲ ἀνθρώπων τινὸς υἱὸς εἴη.
</p>
</div2>
<div2 type="section" n="19">
<p> ἡνίκα γὰρ αὐτὸν
κύειν ἔμελλεν, ἐπιφοιτᾶν αὐτῇ δαιμόνιον οὐχ ὁρώμενον,
ἀλλ’ αἴσθησίν τινα ὅτι δὴ πάρεστιν αὐτῇ
παρασχὸν ἅτε ἄνδρα γυναικὶ πλησιάσαντα, καθάπερ
ἐν ὀνείρῳ ἀφανισθῆναι.
<pb id="p.81"/>
</p>
</div2>
<div2 type="section" n="20">
<p>Τινὲς δὲ τῶν αὐτῷ παρόντων τε πόρρω που τῶν
νυκτῶν καὶ ξυγγινομένων ἐν Παλατίῳ δηλονότι, οἷσπερ
ἐν καθαρῷ ἡ ψυχὴ ἦν, φάντασμά τι θεάσασθαι δαιμόνιον
ἄηθες σφίσιν ἀντ’ αὐτοῦ ἔδοξαν.
</p>
</div2>
<div2 type="section" n="21">
<p>ὁ μὲν γὰρ
ἔφασκεν ἄφνω μὲν αὐτὸν θρόνου τοῦ βασιλείου
ἐξαναστάντα περιπάτους ἐνταῦθα ποιεῖν· συχνὸν γὰρ
καθῆσθαι οὐδαμῆ εἴθιστο· τῆς δὲ κεφαλῆς ἐν τῷ
παραυτίκα τῷ Ἰουστινιανῷ ἀφανισθείσης τὸ ἄλλο οἱ
σῶμα τούτους δὴ τοὺς μακροὺς διαύλους ποιεῖν δοκεῖν,
αὐτόν τε ἅτε οἱ τῶν <add>ὀμμάτων</add> περὶ τὴν θέαν ὡς
ἥκιστα ὑγιαινόντων, ἀσχάλλοντα καὶ διαπορούμενον
ἐπὶ πλεῖστον ἑστάναι.
</p>
</div2>
<div2 type="section" n="22">
<p>ὕστερον μέντοι τῆς κεφαλῆς
τῷ σώματι ἐπανηκούσης τὰ τέως λειπόμενα οἴεσθαι <pb ed="page-B" n="81"/>
</p>
</div2>
<div2 type="section" n="23">
<p>παρὰ δόξαν ἀναπιμπλάναι. ἄλλος δὲ παρεστάναι οἱ
καθημένῳ ἔφη, ἐκ δὲ τοῦ αἰφνιδίου τὸ πρόσωπόν οἱ
κρέατι ἀσήμῳ ἰδεῖν ἐμφερὲς γεγονός· οὔτε γὰρ ὀφρῦς
οὔτε ὀφθαλμοὺς ἐπὶ χώρας τῆς αὐτῶν ὄντας οὔτε ἄλλο
τι τὸ παράπαν ἔφερε γνώρισμα· χρόνου μέντοι αὐτῷ
τὸ σχῆμα τῆς ὄψεως ἐπανῆκον ἰδεῖν. ταῦτα οὐκ αὐτὸς
θεασάμενος γράφω, ἀλλὰ τῶν τότε θεάσασθαι ἰσχυριζομένων ἀκούσας.
<pb id="p.82"/>
</p>
</div2>
<div2 type="section" n="24">
<p> Λέγουσι δὲ καὶ μοναχόν τινα τῷ θεῷ ἐς τὰ μάλιστα
φίλον πρὸς τῶν αὐτῷ γῆν τὴν ἔρημον ξυνοικούντων
ἀναπεισθέντα σταλῆναι μὲν ἐς Βυζάντιον τοῖς ἄγχιστα
σφίσιν ἐνῳκημένοις ἐπαμυνοῦντα, βιαζομένοις τε καὶ
ἀδικουμένοις ἀνύποιστα, ἐνταῦθα δὲ ἀφικόμενον αὐτίκα
εἰσόδου τῆς παρὰ τὸν βασιλέα τυχεῖν·
</p>
</div2>
<div2 type="section" n="25">
<p> μέλλοντα δὲ εἴσω
παρ’ αὐτὸν γενέσθαι, ἀμεῖψαι μὲν τὸν ἐκείνῃ οὐδὸν
θατέρῳ τοῖν ποδοῖν, ἐξαπιναίως δὲ ἀναποδίζοντα ὀπίσω
ἰέναι.
</p>
</div2>
<div2 type="section" n="26">
<p> εὐνοῦχον μὲν οὖν τὸν εἰσαγωγέα καὶ τοὺς τῇδε
παρόντας πολλὰ τὸν ἄνθρωπον λιπαρεῖν ἐπίπροσθεν
βαίνειν, τὸν δὲ οὐδέν τι ἀποκρινάμενον, ἀλλὰ καὶ
παραπλῆγι ἐοικότα ἐνθένδε ἀπαλλαγῆναι ἐς τὸ δωμάτιον,
οὗ δὴ κατέλυε, γεγονότα· τῶν τέ οἱ ἑπομένων
ἀναπυνθανομένων ὅτου ἕνεκα ταῦτα ποιοίη, φάναι
λέγουσιν αὐτὸν ἄντικρυς ὡς τῶν δαιμόνων τὸν ἄρχοντα
ἐν τῷ Παλατίῳ ἐπὶ τοῦ θρόνου καθήμενον ἴδοι,
<pb ed="page-P" n="39"/> ᾧ δὴ ξυγγενέσθαι ἤ τι παρ’ αὐτοῦ αἰτεῖσθαι οὐκ ἂν
ἀξιοίη.
</p>
</div2>
<div2 type="section" n="27">
<p> πῶς δὲ οὐκ ἔμελλεν ὅδε ὁ ἀνὴρ δαίμων τις
ἀλιτήριος εἶναι, ὅς γε ποτοῦ ἢ σιτίων ἢ ὕπνου εἰς
κόρον οὐδέποτε ἦλθεν, ἀλλ’ ἀμηγέπη τῶν παρατεθέντων
<pb ed="page-B" n="82"/> ἀπογευσάμενος ἀωρὶ νύκτωρ περιήρχετο τὰ βασίλεια,
καίπερ ἐς τὰ ἀφροδίσια δαιμονίως ἐσπουδακώς.
<pb id="p.83"/>
</p>
</div2>
<div2 type="section" n="28">
<p>Λέγουσι δὲ καὶ τῶν Θεοδώρας ἐραστῶν τινες,
ἡνίκα ἐπὶ τῆς σκηνῆς ἦν, νύκτωρ τι αὐτοῖς ἐπισκῆψαν
δαιμόνιον ἐξελάσαι τοῦ δωματίου, ἵνα δὴ σὺν αὐτῇ
ἐνυκτέρευον· ὀρχηστρὶς δέ τις Μακεδονία ὄνομα ἐγεγόνει
τοῖς ἐν Ἀντιοχεῦσι Βενέτοις, δύναμιν περιβεβλημένη
πολλήν.
</p>
</div2>
<div2 type="section" n="29">
<p>γράμματα γὰρ Ἰουστινιανῷ γράφουσα
ἔτι τοῦ Ἰουστίνου διοικουμένῳ τὴν βασιλείαν,
οὓς ἂν βούλοιτο τῶν ἐν τοῖς ἑῴοις λογίμων ἀνῄρει
οὐδενὶ πόνῳ, καὶ αὐτῶν τὰ χρήματα ἐποίει ἀνάγραπτα
ἐς τὸ δημόσιον γίνεσθαι.
</p>
</div2>
<div2 type="section" n="30">
<p>ταύτην τὴν Μακεδονίαν
φασὶν ἐξ Αἰγύπτου τε καὶ Λιβύης ποτὲ ἥκουσαν τὴν
Θεοδώραν ἀσπαζομένην, ἐπειδὴ λίαν δυσφορουμένην
τε αὐτὴν καὶ ἀσχάλλουσαν εἶδεν οἷς δὴ περιύβριστό
τε πρὸς τοῦ Ἑκηβολίου καὶ χρήματά οἱ ἐν τῇ ὁδῷ
ταύτῃ ἀπολώλει, πολλὰ παρηγορεῖν τε καὶ παραθρασύνειν
τὴν ἄνθρωπον ἅτε τῆς τύχης οἵας τε οὔσης
καὶ αὖθις αὐτῇ χορηγοῦ γενέσθαι χρημάτων μεγάλων.
</p>
</div2>
<div2 type="section" n="31">
<p>τότε λέγουσι τὴν Θεοδώραν εἰπεῖν ὡς καὶ ὄναρ αὐτῇ
ἐπισκῆψαν τὴν νύκτα ἐκείνην πλούτου ἕνεκα μηδεμίαν
κελεύσαι ποιεῖσθαι φροντίδα.
</p>
</div2>
<div2 type="section" n="32">
<p>ἐπειδὰν γὰρ εἰς Βυζάντιον
ἵκοιτο, τῷ τῶν δαιμόνων ἄρχοντι ἐς εὐνὴν
<pb id="p.84"/>
ἥξειν, τούτῳ τε ἅτε γαμετὴν γυναῖκα ξυνοικήσεσθαι
μηχανῇ πάσῃ, καὶ ἀπ’ αὐτοῦ κυρίαν αὐτὴν πάντων
χρημάτων γενήσεσθαι.
</p>
</div2>
</div1>
<div1 type="chapter" n="13">
<div2 type="section" n="1">
<p>Ἀλλὰ ταῦτα μὲν οὕτω δὴ δόξης τοῖς πλείστοις
εἶχεν. Ἰουστινιανὸς δὲ τοιοῦτος μὲν <add>ἦν</add> τὸ ἄλλο
<pb ed="page-B" n="83"/> ἦθος οἷος δεδήλωται, εὐπρόσιτον δὲ παρεῖχεν αὑτὸν
καὶ πρᾷον τοῖς ἐντυγχάνουσιν, οὐδενί τε τῶν πάντων
ἀποκεκλεῖσθαι τῆς εἰς αὐτὸν εἰσόδου συνέβαινεν, ἀλλὰ
καὶ τοῖς οὐκ ἐν κόσμῳ παρ’ αὐτῷ ἑστῶσιν ἢ φθεγγομένοις
οὐδεπώποτε χαλεπῶς ἔσχεν.
</p>
</div2>
<div2 type="section" n="2">
<p> οὐ μέντοι διὰ
ταῦτα ἠρυθρία τινὰ τῶν πρὸς αὐτοῦ ἀπολουμένων.
οὐ μὴν οὐδὲ ὀργῆς πώποτε ἢ ἀκροχολίας τι ὑποφαίνων
ἐς τοὺς προσκεκρουκότας ἔνδηλος γέγονεν, ἀλλὰ πρᾷος
μὲν τῷ προσώπῳ, καθειμέναις δὲ ταῖς ὀφρύσιν, ὑφειμένῃ
δὲ τῇ φωνῇ ἐκέλευε μυριάδας μὲν διαφθεῖραι
μηδὲν ἠδικηκότων ἀνθρώπων, πόλεις δὲ καθελεῖν,
χρήματά τε ἀνάγραπτα ἐς τὸ δημόσιον πάντα ποιεῖσθαι.
</p>
</div2>
<div2 type="section" n="3">
<p>
<pb ed="page-P" n="40"/> εἴκασεν ἄν τις ἐκ τοῦδε τοῦ ἤθους προβατίου γνώμην
τὸν ἄνθρωπον ἔχειν. ἢν μέντοι τις αὐτὸν ἱλεούμενος
τοὺς παραπεπτωκότας ἱκεσίοις λιταῖς παραιτεῖσθαι
πειρῷτο, ἐνταῦθα ἠγριωμένος τε καὶ σεσηρὼς μεστοῦσθαι
ἐδόκει, ὡς μή τινι τῶν οἱ ἐπιτηδείων δοκούντων
εἶναι ἐξαιτεῖσθαι ἐν ἐλπίδι τὸ λοιπὸν εἴη.
<pb id="p.85"/>
</p>
</div2>
<div2 type="section" n="4">
<p>Δόξαν δὲ βέβαιον ἀμφὶ τῷ Χριστῷ ἔχειν ἐδόκει,
ἀλλὰ καὶ τοῦτο ἐπὶ φθόρῳ τῶν κατηκόων. τοῖς τε
γὰρ ἱερεῦσιν ἀδεέστερον τοὺς πέλας ξυνεχώρει βιάζεσθαι
καὶ ληϊζομένοις τὰ τῶν ὁμόρων συνέχαιρεν, εὐσεβεῖν
ταύτῃ ἀμφὶ τὸ θεῖον οἰόμενος.
</p>
</div2>
<div2 type="section" n="5">
<p>δίκας τε τοιαύτας
δικάζων τὰ ὅσια ποιεῖν ᾤετο, ἤν τις ἱερῶν λόγῳ
τῶν τι οὐ προσηκόντων ἁρπάσας νενικηκώς τε ἀπιὼν
οἴχοιτο. τὸ γὰρ δίκαιον ἐν τῷ περιεῖναι τοὺς ἱερέας
τῶν ἐναντίων ᾤετο εἶναι.
</p>
</div2>
<div2 type="section" n="6">
<p>καὶ αὐτὸς δὲ κτώμενος ἐξ
οὐ προσηκόντων τὰς τῶν περιόντων ἢ τετελευτηκότων
οὐσίας, καὶ ταύτας τῶν τινι νεῶν εὐθὺς ἀνατιθεὶς τῷ
τῆς εὐσεβείας ἐφιλοτιμεῖτο παραπετάσματι, ὡς μὴ ἐς <pb ed="page-B" n="84"/>
</p>
</div2>
<div2 type="section" n="7">
<p>τοὺς βιασθέντας ἡ τούτων αὖθις ἐπανίοι κτῆσις. ἀλλὰ
καὶ φόνων ἀριθμὸν ἄκριτον διὰ ταῦτα εἰργάζετο. ἐς
μίαν γὰρ ἀμφὶ τῷ Χριστῷ δόξαν <add>συναγαγεῖν</add> ἅπαντας
ἐν σπουδῇ ἔχων λόγῳ οὐδενὶ τοὺς ἄλλους ἀνθρώπους
διέφθειρε, καὶ ταῦτα ἐν τῷ τῆς εὐσεβείας προσχήματι
πράσσων· οὐ γάρ οἱ ἐδόκει φόνος ἀνθρώπων εἶναι,
ἤν γε μὴ τῆς αὐτοῦ δόξης οἱ τελευτῶντες τύχοιεν
ὄντες.
</p>
</div2>
<div2 type="section" n="8">
<p>οὕτως ἦν αὐτῷ κατεσπουδασμένος ὁ τῶν ἀνθρώπων
ἐς ἀεὶ φθόρος, ἐπινοῶν τε ξὺν τῇ γαμετῇ
οὔποτε ἀνίει τὰς ἐς τοῦτον φερούσας αἰτίας.
</p>
</div2>
<div2 type="section" n="9">
<p>ἄμφω
γὰρ τώδε τὼ ἀνθρώπω τὰς μὲν ἐπιθυμίας ἐκ τοῦ ἐπὶ
πλεῖστον ἀδελφὰς εἶχον, οὗ δὲ αὐτοῖς καὶ διαλλάσσειν
<pb id="p.86"/>
τὸν τρόπον ξυνέβη, πονηρὸς μὲν ἑκάτερος ἦν, τὰ μέντοι
ἐναντιώτατα ἐνδεικνύμενοι τοὺς ὑπηκόους διέφθειρον.
</p>
</div2>
<div2 type="section" n="10">
<p> ὁ μὲν γὰρ κονιορτοῦ τὰ ἐς τὴν γνώμην κουφότερος
ἦν, ὑποκείμενος τοῖς ἀεὶ παράγειν ὅποι ποτ̓
ἐδόκει βουλομένοις αὐτὸν, ἢν μὴ τὸ πρᾶγμα ἐς φιλανθρωπίαν
ἢ ἀκερδίαν ἄγοι, θῶπάς τε λόγους ἐνδελεχέστατα
προσιέμενος.
</p>
</div2>
<div2 type="section" n="11">
<p> ἔπειθον γὰρ αὐτὸν οἱ κολακεύοντες
οὐδενὶ πόνῳ ὅτι μετέωρος ἀρθείη καὶ ἀεροβατοίη.
</p>
</div2>
<div2 type="section" n="12">
<p> Καί ποτε αὐτῷ παρεδρεύων Τριβωνιανὸς ἔφη περιδεὴς
ἀτεχνῶς εἶναι μή ποτε αὐτὸν ὑπὸ εὐσεβείας ἐς
τὸν οὐρανὸν ἀναληφθεὶς λάθοι <del>ταῦτα</del>. τοιούτους δὲ
τοὺς ἐπαίνους ἤτοι σκώμματα ἐν τῷ τῆς διανοίας ἐποιεῖτο
βεβαίῳ.
</p>
</div2>
<div2 type="section" n="13">
<p> ἀλλὰ καί του θαυμάσας, ἂν οὕτω τύχοι,
τὴν ἀρετὴν, ὀλίγῳ ὕστερον ἅτε πονηρῷ ἐλοιδορεῖτο.
<pb ed="page-B" n="85"/> καὶ κακίσας τῶν τινα ὑπηκόων αὖθις αὐτοῦ ἐπαινέτης
ἐγίνετο λόγῳ, ἐξ οὐδεμιᾶς μεταβεβλημένος αἰτίας.
</p>
</div2>
<div2 type="section" n="14">
<p> τὰ
γὰρ τῆς γνώμης αὐτῷ ἐξ ἐναντίας ᾔει ὧν τε αὐτὸς
ἔλεγε καὶ ἐβούλετο ἔνδηλος εἶναι.
</p>
</div2>
<div2 type="section" n="15">
<p> ὅπως μέντοι ὁ τρόπος
αὐτῷ τὰ ἐς φιλίαν τε καὶ ἔχθος εἶχεν, ὑπεῖπον
ἤδη, τοῖς τῷ ἀνθρώπῳ ἐκ τοῦ ἐπὶ πλεῖστον εἰργασμένοις
τεκμηριώσας.
</p>
</div2>
<div2 type="section" n="16">
<p> ἐχθρὸς μὲν γὰρ ἀσφαλής τε καὶ
<pb ed="page-P" n="41"/> ἄτρεπτος ἦν, ἐς δὲ τοὺς φίλους ἄγαν ἀβέβαιος. ὥστε
ἀμέλει τῶν μέν οἱ ἐσπουδασμένων κατειργάσατο πλείστους,
φίλος δὲ τῶν πώποτε μισουμένων οὐδενὶ γέγονεν.
<pb id="p.87"/>
</p>
</div2>
<div2 type="section" n="17">
<p>οὓς δὲ μάλισνα γνωρίμους καὶ ἐπιτηδείους
ἔδοξεν ἔχειν, τούτους τῇ ὁμόζυγι ἢ ἄλλῳ ὁτῳοῦν χαριζόμενος
ἀπολουμένους οὐκ ἐς μακρὰν προὔδωκε, καίπερ
εὖ εἰδὼς ὅτι δὴ τῆς ἐς αὐτὸν εὐνοίας ἕνεκα τεθνήξονται
μόνης.
</p>
</div2>
<div2 type="section" n="18">
<p>ἄπιστος γὰρ ἐν πᾶσι πλήν γε δὴ τῆς
τε ἀπανθρωπίας καὶ φιλοχρηματίας διαφανῶς ἦν. ταύτης
γὰρ αὐτὸν ἀποστῆσαι δυνατὸν οὐδενὶ γέγονεν.
</p>
</div2>
<div2 type="section" n="19">
<p>ἀλλὰ καὶ ἐς ἃ πείθειν αὐτὸν ἡ γαμετὴ οὐκ εἶχε, χρημάτων
αὐτῷ μεγάλων ἐλπίδας ἐκ τοῦ ἔργου ἐσομένων
ἐμβαλομένη ἐς τὴν πρᾶξιν ἥνπερ ἐβούλετο οὔτι ἐθελούσιον
τὸν ἄνδρα ἐφεῖλκε.
</p>
</div2>
<div2 type="section" n="20">
<p>κέρδους γὰρ οὐκ εὐπρεποῦς
ἕνεκα καὶ νόμους τιθέναι καὶ αὖ πάλιν αὐτοὺς
καθελεῖν οὐδαμῆ ἀπηξίου.
</p>
</div2>
<div2 type="section" n="21">
<p>Ἐδίκαζέ τε οὐ κατὰ τοὺς νόμους, οὓς αὐτὸς ἔγραψεν,
ἀλλ’ ἔνθα ἂν αὐτὸν μείζων τε ὀφθεῖσα καὶ μεγαλοπρεπεστέρα
ἡ τῶν χρημάτων ὑπόσχεσις ἄγοι.
</p>
</div2>
<div2 type="section" n="22">
<p>καὶ
κατὰ μικρὸν γὰρ κλέπτοντι ἀφαιρεῖσθαι τὰς τῶν ὑπηκόων
οὐσίας αἰσχύνην αὐτῷ φέρειν τινὰ οὐδαμῆ ᾤετο,
ἡνίκα δὴ οὐχ ἁπαξάπαντα ἀφελέσθαι λόγῳ τινὶ εἶχεν <pb ed="page-B" n="86"/>
ἢ ἔγκλημα ἐπενεγκὼν ἀπροσδόκητον, ἢ διαθήκης οὐ
γεγενημένης προσχήματι.
</p>
</div2>
<div2 type="section" n="23">
<p>ἔμεινέ τε αὐτοῦ Ῥωμαίων ἄρχοντος,
οὐ πίστις ἢ δόξα πρὸς θεὸν ἀσφαλὴς, οὐ νόμος
ὀχυρὸς, οὐ πρᾶξις βεβαία, οὐ συμβόλαιον οὐδέν.
</p>
</div2>
<div2 type="section" n="24">
<p>στελλομένων
δὲ πρὸς αὐτοῦ τῶν οἱ ἐπιτηδείων ἐπί τινα
πρᾶξιν, εἰ μὲν δὴ αὐτοῖς ἀπολωλεκέναι ξυνέβη τῶν
<pb id="p.88"/>
σφίσι παραπεπτωκότων πολλοὺς καὶ χρημάτων τι
ληΐσασθαι πλῆθος, οὗτοι δὴ εὐθὺς εὐδόκιμοι τῷ αὐτοκράτορι
ἐδόκουν τε εἶναι καὶ ὀνομάζεσθαι ἅτε δὴ ἅπαντα
ἐς τὸ ἀκριβὲς τὰ ἐπηγγελμένα ἐπιτελέσαντες· εἰ δὲ
φειδοῖ τινι ἐς ἀνθρώπους χρησάμενοι παρ’ αὐτὸν ἵκοντο,
δύσνους τε αὐτοῖς τὸ λοιπὸν καὶ πολέμιος ἦν.
</p>
</div2>
<div2 type="section" n="25">
<p> ἀπογνούς τε, ὥσπερ ἀρχαιότροπόν τινα τὴν τῶν ἀνδρῶν
φύσιν, ἐς τὴν ὑπουργίαν οὐκέτι ἐκάλει. ὥστε
καὶ πολλοὶ ἐν σπουδῇ ἐποιοῦντο ἐνδείκνυσθαι αὐτῷ
ὡς πονηροὶ εἶεν, καίπερ σφίσι τῶν ἐπιτηδευμάτων οὐ
ταύτῃ ἐχόντων.
</p>
</div2>
<div2 type="section" n="26">
<p> ὑποσχόμενος δέ τισι πολλάκις καὶ
ὅρκῳ ἢ γράμμασι τὴν ὑπόσχεσιν ὀχυρωτέραν πεποιημένος,
εὐθὺς ἐθελούσιος ἐς λήθην ἀφῖκτο, δόξης τι
φέρειν αὐτῷ τὸ ἔργον τοῦτο οἰόμενος.
</p>
</div2>
<div2 type="section" n="27">
<p> καὶ ταῦτα ὁ
Ἰουστινιανὸς οὐ μόνον ἐς τοὺς ὑπηκόους ἔπρασσεν,
ἀλλὰ καὶ ἐς τῶν πολεμίων πολλοὺς, ὥσπερ μοι εἴρηται ἔμπροσθεν.
</p>
</div2>
<div2 type="section" n="28">
<p> Ἦν τε ἄυπνός τε ὡς ἐπὶ πλεῖστον εἰπεῖν καὶ σιτίοις
μὲν ἢ ποτῷ κατακορὴς οὐδαμῆ γέγονεν, ἀλλὰ σχεδόν
τι ἄκρῳ δακτύλῳ ἀπογευσάμενος ἀπηλλάσσετο.
</p>
</div2>
<div2 type="section" n="29">
<p> ὥσπερ
<pb ed="page-B" n="87"/> γάρ τι αὐτῷ πάρεργον τῆς φύσεως αὐτὸν ἀγγαρευομένης
<pb id="p.89"/>
τὰ τοιαῦτα ἐφαίνετο εἶναι, ἐπεὶ καὶ ἀπόσιτος
ἡμέρας τε καὶ νύκτας δύο τὰ πολλὰ ἔμενεν, ἄλλως τε
ἡνίκα ὁ πρὸ τῆς Πασχαλίας καλουμένης ἑορτῆς χρόνος
ἐνταῦθα ἄγοι.
</p>
</div2>
<div2 type="section" n="30">
<p>τότε γὰρ πολλάκις ἡμέραιν δυοῖν,
ὥσπερ εἴρηται, γεγονὼς ἄσιτος ὕδατί τε βραχεῖ ἀποζῆν
ἐπηξίου καὶ βοτάναις ἀγρίαις τισὶν, ὥραν τε, ἂν
οὕτω <add>τύχοι</add>, καταδαρθὼν μίαν, εἶτα περιπάτους ἀεὶ <pb ed="page-P" n="42"/>
</p>
</div2>
<div2 type="section" n="31">
<p>ποιούμενος τὸν ἄλλον κατέτριβε χρόνον. καίτοι εἰ
τοῦτον αὐτὸν καιρὸν ἐς πράξεις δαπανᾶν ἀγαθὰς ἤθελεν,
ἐπὶ μέγα ἄν τι εὐδαιμονίας ἐκεχωρήκει τὰ πράγματα.
</p>
</div2>
<div2 type="section" n="32">
<p>νῦν δὲ τῇ φύσεως ἰσχύϊ ἐπὶ τῷ Ῥωμαίων πονηρῷ
χρώμενος ξύμπασαν αὐτῶν τὴν πολιτείαν ἐς τὸ
ἔδαφος καθελεῖν ἴσχυσεν. ἐγρηγορέναι τε γὰρ διηνεκὲς
καὶ ταλαιπωρεῖν καὶ πονεῖσθαι οὐκ ἄλλου του ἕνεκα
ἔργον πεποίηται ἢ ὥστε κομπωδεστέρας ἀεὶ καθ’ ἑκάστην
τοῖς ὑπηκόοις ἐπιτεχνᾶσθαι τὰς συμφοράς.
</p>
</div2>
<div2 type="section" n="33">
<p>ἦν
γὰρ ὅπερ εἴρηται, διαφερόντως ὀξὺς ἐπινοῆσαί τε καὶ
ταχὺς ἀποτελέσαι ἀνόσια ἔργα, ὥστε αὐτῷ καὶ τὰ τῆς
φύσεως ἀγαθὰ ἐπὶ λύμῃ τῶν ὑπηκόων ἀποκεκρίσθαι
ξυνέβαινε.
</p>
</div2>
</div1>
<div1 type="chapter" n="14">
<div2 type="section" n="1">
<p>Πραγμάτων γὰρ ἦν ἀωρία πολλὴ καὶ τῶν εἰωθότων
οὐδὲν ἔμεινεν, ὧνπέρ μοι ὀλίγων ἐπιμνησθέντι
σιωπῇ δοτέον τὰ λοιπὰ ξύμπαντα, ὡς μὴ ὁ λόγος ἀπέραντος
<pb id="p.90"/>
εἴη.
</p>
</div2>
<div2 type="section" n="2">
<p>πρῶτα μὲν γὰρ οὐδὲν ἐς βασιλικὸν ἀξίωμα
ἐπιτηδείως ἔχον οὔτε αὐτὸς εἶχεν οὔτε ξυμφυλάσσειν
ἠξίου, ἀλλὰ τήν τε γλῶτταν καὶ τὸ σχῆμα καὶ τὴν
</p>
</div2>
<div2 type="section" n="3">
<p>
<pb ed="page-B" n="88"/> διάνοιαν ἐβαρβάριζεν. ὅσα τε γράφεσθαι πρὸς αὐτοῦ
βούλοιτο, οὐ τῷ τὴν κοιαίστωρος ἔχοντι τιμὴν, ᾗπερ
εἰώθει, ἐπέστελλε διοικεῖσθαι, ἀλλ’ αὐτός τε τὰ πλεῖστα,
καίπερ οὕτω τῆς γλώττης ἔχων, ἐκφέρειν ἠξίου
καὶ τῶν παρατυχόντων πολὺς ὅμιλος, ὥστε τοὺς ἐνθένδε
ἠδικημένους οὐκ ἔχειν ὅτῳ ἐπικαλοῖεν.
</p>
</div2>
<div2 type="section" n="4">
<p>τοῖς δὲ
ἀσηκρῆτις καλουμένοις οὐκ ἀπεκέκριτο τὸ ἀξίωμα ἐς
τὸ τὰ βασιλέως ἀπόρρητα γράφειν, ἐφ’ ᾧπερ τὸ ἀνέκαθεν
ἐτετάχατο, ἀλλὰ τά <add>τε</add> ἄλλα ἔγραφεν αὐτὸς
ὡς εἰπεῖν ἅπαντα καὶ εἴ που διατάσσειν τοὺς διαιτῶντας
ἐν πόλει δεήσειεν, ὅπη ποτὲ αὐτοῖς τὰ ἐς τὴν
γνῶσιν ἰτέον εἴη.
</p>
</div2>
<div2 type="section" n="5">
<p> οὐ γὰρ εἴα τινὰ ἔν γε τῇ Ῥωμαίων
ἀρχῇ γνώμῃ αὐτονόμῳ τὰς ψήφους διδόναι, ἀλλὰ αὐθαδιζόμενος
ἀλογίστῳ τινὶ παρρησίᾳ κρίσεις τε αὐτὸς
τὰς ἐσομένας ἐρρύθμιζεν ἀκοῆς λόγον πρός του τῶν
διαφερομένων λαβὼν καὶ ἀνάδικα εὐθὺς ἀβασανίστως
τὰ δεδικασμένα ἐποίει οὐ νόμῳ τινὶ ἢ δικαίῳ ἠγμένος,
</p>
</div2>
<div2 type="section" n="6">
<p> ἀλλ’ ἀπαρακαλύπτως αἰσχροκερδείᾳ ἡσσώμενος. δωροδοκῶν
<pb id="p.91"/>
γὰρ ὁ βασιλεὺς οὐκ ᾐσχύνετο, πᾶσαν αὐτοῦ τὴν
αἰδῶ τῆς ἀπληστίας ἀφελομένης.
</p>
</div2>
<div2 type="section" n="7">
<p>Πολλάκις δὲ τά τε <add>τῇ</add> συγκλήτῳ βουλῇ καὶ τῷ
αὐτοκράτορι δεδοκιμασμένα ἐς ἑτέραν τινὰ ἐτελεύτησε
κρίσιν.
</p>
</div2>
<div2 type="section" n="8">
<p>ἡ μὲν γὰρ βουλὴ ὥσπερ ἐν εἰκόνι ἐκάθητο,
οὔτε τῆς ψήφου οὔτε τοῦ καλοῦ κυρία οὖσα, σχήματος <pb ed="page-P" n="43"/>
δὲ μόνου καὶ νόμου ξυνειλεγμένη παλαιοῦ εἵνεκα, <pb ed="page-B" n="89"/>
ἐπεὶ οὐδὲ φωνὴν ἀφεῖναί τινα ὁτῳοῦν τῶν ἐνταῦθα
ξυνειλεγμένων τὸ παράπαν ἐξῆν, ἀλλ’ ὅ τε βασιλεὺς
καὶ ἡ σύνοικος ἐκ τοῦ ἐπὶ πλεῖστον διαλαγχάνειν μὲν
ἀλλήλοιν τῶν διαφερομένων ἐσκήπτοντο, ἐνίκα δὲ τὰ
ἐν σφίσιν αὐτοῖς ὑπὲρ τούτων ξυγκείμενα.
</p>
</div2>
<div2 type="section" n="9">
<p>ἢν δέ τῳ
δόξειεν οὐκ ἐν ἀσφαλεῖ εἶναι παρανενομηκότι νενικηκέναι,
ὅδε καὶ ἄλλο τι χρυσίον τῷ βασιλεῖ τούτῳ προέμενος
νόμον εὐθὺς διεπράττετο ἀπ’ ἐναντίας ἁπάντων
ἐλθόντα τῶν πρόσθεν κειμένων.
</p>
</div2>
<div2 type="section" n="10">
<p>ἢν δὲ καί τις ἕτερος
τοῦτον δὴ τὸν νόμον τὸν ἀπολωλότα ἐπιζητοίη,
αὖθις αὐτὸν μετακαλεῖν τε καὶ ἀντικαθιστάναι αὐτοκράτωρ
οὐδαμῆ ἀπηξίου, οὐδέν τε ἐν τῷ τῆς δυνάμεως
βεβαίῳ εἱστήκει, ἀλλ’ ἐπλανᾶτο περιφερομένη
πανταχόσε ἡ τῆς δίκης ῥοπὴ ὅπη ἂν αὐτὴν βαρήσας
ὁ πλείων χρυσὸς ἀνθέλκειν ἰσχύοι ἔκειτό τε ἐν τῷ
δημοσίῳ τῆς ἀγορᾶς καὶ ταῦτα ἐκ Παλατίου καὶ προὐτίθετο
οὐ δικαστικῆς μόνον, ἀλλὰ καὶ νομοθετικῆς
πωλητήρια.
<pb id="p.92"/>
</p>
</div2>
<div2 type="section" n="11">
<p> Τοῖς δὲ ῥεφερενδαρίοις καλουμένοις οὐκέτι ἀπέχρη
ἀνενεγκεῖν εἰς τὸν βασιλέα τὰς τῶν ἱκετευόντων δεήσεις,
ἐς δὲ τὰς ἀρχὰς ἀναγγεῖλαι μόνον, ᾗπερ εἰώθει,
ὅ τι ἂν αὐτῷ ἀμφὶ τῷ ἱκέτῃ δοκῇ, ἀλλὰ ξυμφορήσαντες
ἐκ πάντων ἀνθρώπων τὸν ἄδικον λόγον, φενακισμοῖς
μὲν τὸν Ἰουστινιανὸν καὶ παραγωγαῖς τισιν ἐξηπάτων,
<pb ed="page-B" n="90"/> τοῖς ταῦτα ἐπιτηδεύουσιν ὑποκείμενον φύσει.
</p>
</div2>
<div2 type="section" n="12">
<p> ἔξω δὲ αὐτίκα γενόμενοι καὶ τῶν σφίσιν ὡμιληκότων
τοὺς ἀντιδίκους καθείρξαντες χρήματα οὐδενὸς ἀμυνομένου
ἀνεξελέγκτως ἐπράσσοντο ὅσα ἂν αὐτοῖς διαρκῆ
εἴη.
</p>
</div2>
<div2 type="section" n="13">
<p> καὶ στρατιῶται οἱ τὴν ἐν Παλατίῳ φρουρὰν
ἔχοντες ἐν τῇ βασιλείῳ στοᾷ παρὰ τοὺς διαιτῶντας
γενόμενοι βιαίᾳ χειρὶ τὰς δίκας ἐσῆγον.
</p>
</div2>
<div2 type="section" n="14">
<p> πάντες τε ὡς
εἰπεῖν τὴν αὑτῶν ἐκλιπόντες τάξιν ὁδοὺς τότε κατ̓
ἐξουσίαν ἐβάδιζον ἀπόρους τε καὶ ἀστιβήτους σφίσι τὰ
πρότερα οὔσας, καὶ τὰ πράγματα πλημμελῶς πάντα
ἐφέρετο, οὐδὲ ὀνόματός τινος ἰδίου μεταλαχόντα, ἐῴκει
τε ἡ πολιτεία βασιλίδι παιζόντων παιδίων.
</p>
</div2>
<div2 type="section" n="15">
<p> ἀλλὰ
τὰ μὲν ἄλλα μοι παριτέον, ὥσπερ τοῦδε ἀρχόμενος τοῦ
λόγου ὑπεῖπον. λελέξεται δὲ ὅστις ἀνὴρ πρῶτος δικάζοντα
δωροδοκεῖν τὸν βασιλέα τοῦτον ἀνέπεισε.
</p>
</div2>
<div2 type="section" n="16">
<p> Λέων ἦν τις, Κίλιξ μὲν γένος, ἐς δὲ φιλοχρηματίαν
δαιμονίως ἐσπουδακώς. οὗτος ὁ Λέων κράτιστος
<pb id="p.93"/>
ἐγένετο κολάκων ἁπάντων, καὶ οἷος ταῖς τῶν ἀμαθῶν
διανοίαις <add>τὸ</add> δόξαν ὑποβαλέσθαι.
</p>
</div2>
<div2 type="section" n="17">
<p>πειθὼ γάρ οἵ τινα
ξυναιρομένην ἐς τοῦ τυράννου τὴν ἀβελτερίαν ἐπὶ
φθόρῳ τῶν ἀνθρώπων εἶχεν. οὗτος ἀνὴρ πρῶτος
Ἰουστινιανὸν ἀναπείθει ἀπεμπολεῖν χρημάτων τὰς δίκας.
</p>
</div2>
<div2 type="section" n="18">
<p>ἐπειδή τε κλέπτειν ὅδε ὁ ἀνὴρ τρόπῳ τῷ εἰρημένῳ
ἔγνω, οὐκέτι ἀνίει, ἀλλ’ ὁδῷ προϊὸν τὸ κακὸν
τοῦτο ἐπὶ μέγα ἐχώρει, ὅστις τε δίκην λαχεῖν ἄδικον
τῶν τινι ἐπιεικῶν ἐν σπουδῇ εἶχεν, εὐθὺς παρὰ τὸν
Λέοντα ᾔει, καὶ μοῖραν τῶν ἀντιλεγομένων τινὰ ὁμολογήσας
τῷ τε τυράννῳ καὶ αὐτῷ κείσεσθαι, αὐτίκα
νενικηκὼς, οὐ δέον, ἀπηλλάσσετο ἐκ τοῦ Παλατίου. <pb ed="page-P" n="44"/>
</p>
</div2>
<div2 type="section" n="19">
<p>καὶ Λέων μὲν χρήματα ἐνθένδε περιβαλέσθαι μεγάλα
κομιδῆ ἴσχυσε, χώρας τε πολλῆς κύριος γέγονε, Ῥωμαίοις <pb ed="page-B" n="91"/>
δὲ τὴν πολιτείαν αἰτιώτατος γέγονεν ἐς γόνυ
ἐλθεῖν.
</p>
</div2>
<div2 type="section" n="20">
<p>ἦν τε οὐδὲν τοῖς ξυμβεβηκόσιν ὀχύρωμα, οὐ
νόμος, οὐχ ὅρκος, οὐ γράμματα, οὐ ποινὴ ξυγκειμένη,
οὐκ ἄλλο τῶν πάντων οὐδὲν, ὅτι μὴ Λέοντι καὶ βασιλεῖ
χρήματα προέσθαι.
</p>
</div2>
<div2 type="section" n="21">
<p>οὐ μὴν οὐδὲ τοῦτο ἐν τῷ βεβαίῳ
τῆς γνώμης τῆς τοῦ Λέοντος ἔμενεν, ἀλλὰ μισθαρνεῖν
καὶ πρὸς τῶν ἐναντίων ἠξίου.
</p>
</div2>
<div2 type="section" n="22">
<p>κλέπτων γὰρ
ἀεὶ ἐφ’ ἑκάτερα τῶν ἐπ’ αὐτῷ προστεθαρρηκότων ὀλιγωρεῖν
τε καὶ ἀπ’ ἐναντίας ἰέναι οὐδαμῆ αἰσχύνην
ὑπώπτευεν εἶναι.
</p>
</div2>
<div2 type="section" n="23">
<p>οὐδὲν γὰρ αἰσχρὸν, εἰ μόνον τὸ
<pb id="p.94"/>
κερδαίνειν προσῇ, ἐδόξαζέν οἱ αὐτῷ ἐπαμφοτερίζοντι ἔσεσθαι.
</p>
</div2>
</div1>
<div1 type="chapter" n="15">
<div2 type="section" n="1">
<p>Ὁ μὲν οὖν Ἰουστινιανὸς τοιοῦτός τις ἦν. Θεοδώρα
δὲ ἐν τῷ βεβαίῳ τῆς ἀπανθρωπίας ἐνδελεχέστατα
ἐπεπήγει τὴν γνώμην.
</p>
</div2>
<div2 type="section" n="2">
<p> ἄλλῳ μὲν γὰρ ἀναπεισθεῖσα ἢ
ἀναγκασθεῖσα εἰργάζετο οὐδὲν πώποτε, αὐτὴ δὲ τὰ δόξαντα
ἐπετέλει αὐθαδιαζομένη δυνάμει τῇ πάσῃ, οὐδενὸς
ἐξαιτεῖσθαι τὸν παραπεπτωκότα τολμῶντος.
</p>
</div2>
<div2 type="section" n="3">
<p> οὐδὲ
γὰρ χρόνου μῆκος, οὐ κολάσεως πλησμονὴ, οὐχ ἱκετείας
τις μηχανὴ, οὐ θανάτου ἀπειλὴ, ὅτι δὴ ἐξ οὐρανοῦ
πεσεῖται τῷ παντὶ γένει ἐπίδοξος οὖσα, καταθέσθαι
αὐτήν τι τῆς ὀργῆς ἔπειθε.
</p>
</div2>
<div2 type="section" n="4">
<p> καὶ συλλήβδην Θεοδώραν
τῷ προσκεκρουκότι καταλλαγεῖσαν οὐδείς ποτε εἶδεν
οὐδὲ ἐξ ἀνθρώπων ἀφανισθέντι, ἀλλὰ τοῦ τετελευτηκότος
ὁ παῖς διαδεξάμενος τὸ τῆς βασιλίδος ἔχθος
ὥσπερ ἄλλο τι τοῦ πατρὸς ἐς τριγένειαν παρέπεμπεν.
</p>
</div2>
<div2 type="section" n="5">
<p>
<pb ed="page-B" n="92"/> ὁ γὰρ θυμὸς αὐτῇ κινεῖσθαι μὲν εἰς ἀνθρώπων φθορὰν
ἑτοιμότατος ἦν, ἐς δὲ τὸ λωφῆσαι ἀμήχανος.
</p>
</div2>
<div2 type="section" n="6">
<p> Τὸ μέντοι σῶμα ἐθεράπευε μειζόνως μὲν ἢ κατὰ
τὴν χρείαν, ἐλασσόνως δὲ ἢ κατὰ τὴν αὐτῆς ἐπιθυμίαν.
</p>
</div2>
<div2 type="section" n="7">
<p> ταχύτατα μὲν γὰρ ἐς τὸ βαλανεῖον, ἐς τὸ ἀκρατίζεσθαι
<pb id="p.95"/>
ἐνθένδε ἐχώρει.
</p>
</div2>
<div2 type="section" n="8">
<p>ἀκρατισαμένη δὲ ἡσυχίαν ἦγεν. ἀριστῶσα
μέντοι καὶ δεῖπνον αἱρουμένη ἐς πᾶσαν ἰδέαν
ἐδωδίμων τε καὶ ποτῶν ἤρχετο, ὕπνοι τε αὐτῆς ἀεὶ
μακρότατοι ἀντελαμβάνοντο, ἡμερινοὶ μὲν ἄχρι πρώτων
νυκτῶν, νυκτερινοὶ δὲ ἄχρις ἡλίου ἀνίσχοντος.
</p>
</div2>
<div2 type="section" n="9">
<p>εἰς πᾶσάν τε οὕτως ἀκρασίας ἐκπεπτωκυῖα τρίβον ἐς
τόσον ἡμέρας καιρὸν ἅπασαν διοικεῖσθαι ἠξίου τὴν
Ῥωμαίων ἀρχήν.
</p>
</div2>
<div2 type="section" n="10">
<p>καὶ ἤν τῳ ἐπιστείλειε πρᾶξίν τινα
ὁ βασιλεὺς οὐκ αὐτῆς γνώμῃ, ἐς τοῦτο τύχης περιειστήκει
τούτῳ δὴ τῷ ἀνθρώπῳ τὰ πράγματα, ὥστε οὐ
πολλῷ ὕστερον τῆς τε τιμῆς παραλυθῆναι ξὺν ὕβρει
μεγάλῃ καὶ ἀπολωλέναι θανάτῳ αἰσχίστῳ.
</p>
</div2>
<div2 type="section" n="11">
<p>Τῷ μὲν οὖν Ἰουστινιανῷ ἅπαντα πράσσειν ῥᾴδιον  <pb ed="page-P" n="45"/>
ἦν, οὐχ ὅσον τῷ τῆς διανοίας εὐκόλῳ, ἀλλ’ ὅτι καὶ
ἄυπνος ἦν ἐπὶ πλεῖστον, ὥσπερ εἴρηται, καὶ εὐπρόσοδος
πάντων μάλιστα.
</p>
</div2>
<div2 type="section" n="12">
<p>πολλὴ γὰρ ἀνθρώποις ἐξουσία
ἐγίνετο, καίτοι ἀδόξοις τε καὶ ἀφανέσι παντάπασιν
οὖσιν, οὐχ ὅτι ἐντυχεῖν τῷ τυράννῳ τούτῳ, ἀλλὰ καὶ
κοινολογεῖσθαι καὶ ἐξ ἀπορρήτων συγγίνεσθαι.
</p>
</div2>
<div2 type="section" n="13">
<p>παρὰ
δὲ τὴν βασιλίδα οὐδὲ τῶν ἀρχόντων τινὶ ὅτι μὴ χρόνῳ
τε καὶ πόνῳ πολλῷ εἰσιτητὰ ἦν, ἀλλὰ προσήδρευον
μὲν ἐς ἀεὶ ἅπαντες ἀνδραποδώδη τινὰ προσεδρείαν ἐν
δωματίῳ στενῷ τε καὶ πνιγηρῷ τὸν ἅπαντα χρόνον. <pb ed="page-B" n="93"/>
<pb id="p.96"/>
κίνδυνος γὰρ ἀπολελεῖφθαι τῶν ἀρχόντων τινὶ ἀνύποιστος
ἦν.
</p>
</div2>
<div2 type="section" n="14">
<p> ἵσταντο δὲ διηνεκὲς ἐπ’ ἄκρων δακτύλων,
αὐτὸς καθυπέρτερον ἕκαστος τῶν πέλας διατεινόμενος
τὸ πρόσωπον ἔχειν, ὅπως αὐτὸν ἔνδοθεν ἐξιόντες εὐνοῦχοι
ὁρῷεν.
</p>
</div2>
<div2 type="section" n="15">
<p> ἐκαλοῦντο δὲ αὐτῶν τινες μόλις τε καὶ
ἡμέραις πολλαῖς ὕστερον, ἐσιόντες δὲ παρ’ αὐτὴν ξὺν
δέει πολλῷ ὅτι τάχιστα ἀπηλλάσσοντο, προσκυνήσαντες
μόνον καὶ ταρσοῦ ἑκατέρου ποδὸς ἄκρῳ χείλει ἁψάμενοι.
</p>
</div2>
<div2 type="section" n="16">
<p> φθέγγεσθαι γὰρ ἢ αἰτεῖσθαί τι μὴ ἐκείνης
ἐγκελευομένης οὐδεμία παρρησία ἐγίνετο. ἐς δουλοπρέπειαν
γὰρ ἡ πολιτεία ἦλθε, δουλοδιδάσκαλον αὐτὴν
ἔχουσα.
</p>
</div2>
<div2 type="section" n="17">
<p> οὕτω τε Ῥωμαίοις τὰ πράγματα διεφθείρετο
τοῦ μὲν τυράννου τῷ ἄγαν εὐήθει δοκοῦντι εἶναι,
</p>
</div2>
<div2 type="section" n="18">
<p> Θεοδώρας δὲ τῷ χαλεπῷ καὶ λίαν δυσκόλῳ. ἐν μὲν
γὰρ τῷ εὐήθει τὸ ἀβέβαιον ἦν, ἐν δὲ τῷ δυσκόλῳ τὸ ἄπρακτον.
</p>
</div2>
<div2 type="section" n="19">
<p> Ἐν τοῖς μὲν οὖν τῆς τε γνώμης αὐτοῖς καὶ τῆς
διαίτης τὸ διαλλάσσον ἐφαίνετο, κοινὰ δὲ ἦν αὐτοῖς
ἥ τε φιλοχρηματία καὶ ἡ τῶν φόνων ἐπιθυμία καὶ τὸ
μηδενὶ ἀληθίζεσθαι.
</p>
</div2>
<div2 type="section" n="20">
<p> ἄμφω γὰρ ἐπιτηδείως ἐς τὰ μάλιστα
ψεύδεσθαι εἶχον, καὶ ἢν μέν τις τῶν Θεοδώρᾳ
προσκεκρουκότων ἁμαρτάνειν λέγοιτό τι βραχύ τε καὶ
λόγου οὐδαμῆ ἄξιον, αἰτίας εὐθὺς ἀναπλάσσουσα τῷ
ἀνθρώπῳ οὐδὲν προσηκούσας, ἐς μέγα τι κακοῦ τὸ
πρᾶγμα ᾖρεν.
</p>
</div2>
<div2 type="section" n="21">
<p> ἐγκλημάτων τε ἠκούετο πλῆθος καὶ
καταλύσεως πέρι τῶν καθεστώτων <del>ληΐζεσθαι</del> δικαστήριον
<pb id="p.97"/>
ἦν, καὶ δικασταὶ ξυνελέγοντο πρὸς αὐτῆς
ἀγειρόμενοι, οἳ δὴ ἔμελλον διαμαχέσασθαι πρὸς ἀλλήλους,
ὅστις ἂν αὐτῶν μᾶλλον τῶν ἄλλων ἀρέσκειν τῇ
ἐς τὴν γνῶσιν ἀπανθρωπίᾳ τῇ βασιλίδι τὸ βούλημα <pb ed="page-B" n="94"/>
</p>
</div2>
<div2 type="section" n="22">
<p>ἱκανὸς γένοιτο. οὕτω τε τοῦ παραπεπτωκότος τὴν μὲν
οὐσίαν αὐτίκα ἐς τὸ δημόσιον ἀνάγραπτον ἐποίει, πικρότατα
δὲ αὐτὸν αἰκισαμένη, καίπερ ἴσως εὐπατρίδην
τὸ ἀνέκαθεν ὄντα, ἢ φυγῇ ζημιοῦν ἢ θανάτῳ οὐδαμῆ
ἀπηξίου.
</p>
</div2>
<div2 type="section" n="23">
<p>ἢν δέ γε τῶν αὐτῇ ἐσπουδασμένων τινὶ ἐπὶ
φόνοις ἀδίκοις ἢ ἑτέρῳ τῳ τῶν μεγίστων ἀδικημάτων
ἁλῶναι ξυμβαίνῃ, διασύρουσα καὶ χλευάζουσα τὴν τῶν
κατηγόρων ὁρμὴν σιωπᾶν τὰ προσπεσόντα οὔτι ἐθελουσίους ἠνάγκαζεν.
</p>
</div2>
<div2 type="section" n="24">
<p>Ἀλλὰ καὶ τῶν πραγμάτων τὰ σπουδαιότατα εἰς
γελωτοποιίαν μεταβάλλειν, ὅταν αὐτῇ δοκῇ, ὥσπερ ἐν
σκηνῇ καὶ θεάτρῳ ἔργον πεποίηται.
</p>
</div2>
<div2 type="section" n="25">
<p>καί ποτε <del>ἦν</del> τις
τῶν πατρικίων γέρων τε καὶ χρόνον πολὺν ἐν ἀρχῇ
γεγονὼς, οὗπερ ἐγὼ τὸ ὄνομα ἐξεπιστάμενος ὡς ἥκιστα
ἐπιμνήσομαι, ὡς μὴ ἀπέραντον τὴν ἐς αὐτὸν ὕβριν <pb ed="page-P" n="46"/>
ποιήσωμαι, τῶν αὐτῇ ὑπηρετούντων τινὰ ὀφείλοντά οἱ
χρήματα μεγάλα εἰσπράξασθαι οὐχ οἷός τε ὢν ἐσῆλθε
παρ’ αὐτὴν, τόν τε συμβαλόντα αἰτιασόμενος καὶ δεηθησόμενος
<pb id="p.98"/>
αὐτῷ βοηθῆσαι τὰ δίκαια.
</p>
</div2>
<div2 type="section" n="26">
<p> ὅπερ ἡ Θεοδώρα
προμαθοῦσα τοῖς εὐνούχοις ἐπέστελλεν, ἐπειδὰν
ὁ πατρίκιος πρὸς αὐτὴν ἵκοιτο, κυκλώσασθαι μὲν αὐτὸν
ἅπαντας, ἐπακούειν δὲ αὐτῇ φθεγγομένῃ, ὑπειποῦσα
ὅ τι αὐτοὺς ἀντιφθέγγεσθαι δεῖ.
</p>
</div2>
<div2 type="section" n="27">
<p> ἐπεὶ δὲ ὁ
πατρίκιος ἐς τὴν γυναικωνῖτιν ἦλθε, προσεκύνησε μὲν
ὥσπερ αὐτὴν προσκυνεῖν εἴθιστο, δεδακρυμένῳ δὲ ἐοικὼς “ὦ δέσποινα” , ἔφη, “χαλεπὸν πατρικίῳ ἀνδρὶ χρημάτων
δεῖσθαι.
</p>
</div2>
<div2 type="section" n="28">
<p>  ἃ γὰρ τοῖς ἄλλοις συγγνώμην τε καὶ
<pb ed="page-B" n="95"/> ἔλεον φέρει, ταῦτα ἐς ὕβριν τῷδε ξυμβαίνει τῷ ἀξιώματι
ἀποκεκρίσθαι.
</p>
</div2>
<div2 type="section" n="29">
<p>  ἄλλῳ μὲν γὰρ ὁτῳοῦν ἀπορουμένῳ
 τὰ ἔσχατα πάρεστιν αὐτὸ τοῦτο εἰπόντι τοῖς
χρήσταις ὄχλου τοῦ ἐνθένδε εὐθὺς ἀπηλλάχθαι, πατρίκιος
 δὲ ἀνὴρ οὐκ ἔχων ὅθεν ἂν ἐκτῖσαι τοῖς χρήσταις
 τὰ ὀφλήματα ἱκανὸς εἴη μάλιστα μὲν τοῦτο ἂν
εἰπεῖν αἰσχυνθείη, εἰπὼν δὲ οὐκ ἄν ποτε πείσαι ὡς
οὐχ οἷόν τε ὂν τῷδε πενίαν τῷ τάγματι ξυνοικίζεσθαι.
</p>
</div2>
<div2 type="section" n="30">
<p> ἢν δέ γε καὶ πείσῃ, τὰ πάντων αὐτῷ αἴσχιστά τε καὶ
ἀνιαρότατα πεπονθέναι ξυμβήσεται.
</p>
</div2>
<div2 type="section" n="31">
<p> οὐκοῦν, ὦ δέσποινα,
 εἰσί μοι χρῆσται, οἱ μὲν δανείσαντες τὰ σφέτερα
αὐτῶν, οἱ δὲ παρ’ ἐμοῦ δεδανεισμένοι.
</p>
</div2>
<div2 type="section" n="32">
<p>  καὶ τοὺς
μὲν δανείσαντας ἐνδελεχέστατα ἐγκειμένους οὐχ οἷός
τέ εἰμι αἰδοῖ τοῦ ἀξιώματος ἀποκρούσασθαι, οἱ δέ γε
ὀφείλοντες, οὐ γὰρ πατρίκιοι τυγχάνουσιν ὄντες, εἰς
σκήψεις τινὰς ἀπανθρώπους χωροῦσιν.
</p>
</div2>
<div2 type="section" n="33">
<p> ἀντιβολῶ τοίνυν
<pb id="p.99"/>
καὶ ἱκετεύω καὶ δέομαι βοηθῆσαί τέ μοι τὰ δίκαια
</p>
</div2>
<div2 type="section" n="34">
<p>καὶ τῶν παρόντων ἀπαλλάξαι κακῶν.” ὁ μὲν
ταῦτα εἶπεν. ἡ δὲ γυνὴ ἀπεκρίνατο ἐμμελῶς, “πατρίκιε
ὁ δεῖνα” , καὶ ὁ τῶν εὐνούχων χορὸς ὑπολαβὼν ἀντεφθέγξατο,
</p>
</div2>
<div2 type="section" n="35">
<p> “μεγάλην κήλην ἔχεισ” . αὖθις δὲ τοῦ ἀνθρώπου
ἱκετεύσαντός τε καὶ ῥῆσίν τινα ἐμφερῆ τοῖς ἔμπροσθεν
εἰρημένοις εἰπόντος κατὰ ταὐτὰ πάλιν ἥ τε
γυνὴ ἀπεκρίνατο καὶ ὁ χορὸς ἀντεφθέγξατο, ἕως ἂν
ἀπειπὼν ὁ ταλαίπωρος προσεκύνησέ τε ᾗπερ εἰώθει καὶ
ἀπιὼν οἴκαδε ᾤχετο.
</p>
</div2>
<div2 type="section" n="36">
<p>ἐν προαστείοις δὲ τοῖς ἐπιθαλαττίοις
τὸ πλεῖστον τοῦ ἔτους καὶ οὐχ ἥκιστα ἐν τῷ ἐπικαλουμένῳ
Ἡρίῳ διατριβὴν εἶχε, καὶ ἀπ’ αὐτοῦ τῶν
ἑπομένων ὁ πολὺς ὅμιλος κακοπαθείᾳ πολλῇ εἴχετο.
</p>
</div2>
<div2 type="section" n="37">
<p>τῶν τε ἀναγκαίων γὰρ ἐσπάνιζον καὶ θαλαττίοις ὡμίλουν  <pb ed="page-B" n="96"/>
κινδύνοις, ἄλλως τε καὶ χειμῶνος, ἂν οὕτω τύχῃ,
ἐπιπεσόντος, ἢ τοῦ κήτους ἐνταῦθά ποι ἐπισκήψαντος.
</p>
</div2>
<div2 type="section" n="38">
<p>ἀλλ’ αὐτοὶ τὰ πάντων ἀνθρώπων κακὰ οὐδὲν πρᾶγμα
ᾤοντο εἶναι, ὅσον ἤν γε μόνον αὐτοῖς τρυφᾶν ἐξείη.
</p>
</div2>
<div2 type="section" n="39">
<p>ὁποῖος δὲ ὁ Θεοδώρας πρὸς τοὺς προσκεκρουκότας
ἐφαίνετο <add>τρόπος</add>, αὐτίκα δηλώσω, ὀλίγων δηλονότι
ἐπιμνησθεὶς, ὡς μὴ ἀτελεύτητα πονεῖν δόξαιμι.
<pb id="p.100"/>
<pb ed="page-P" n="47"/>
</p>
</div2>
</div1>
<div1 type="chapter" n="16">
<div2 type="section" n="1">
<p>Ἡνίκα Ἀμαλασοῦνθα τῆς Γότθοις ἀπαλλαξείουσα
διατριβῆς μεταμπίσχεσθαί τε τὸν βίον ἔγνω,
καὶ τὴν ἐπὶ τὸ Βυζάντιον διενοεῖτο πορεύεσθαι, ὥσπερ
μοι ἐν τοῖς ἔμπροσθεν λόγοις ἐρρήθη, λογισαμένη ἡ
Θεοδώρα ὡς εὐπατρίδης τε ἡ γυνὴ καὶ βασιλὶς εἴη,
καὶ ἰδεῖν μὲν εὐπρεπὴς ἄγαν, ἐπινοεῖν δὲ ὅ τι ἂν βούλοιτο
γοργὸς μάλιστα, ὕποπτον δὲ αὐτῆς ποιησαμένη
τό τε μεγαλοπρεπὲς καὶ διαφερόντως ἀρρενωπὸν, ἅμα
δὲ καὶ τὸ τοῦ ἀνδρὸς ἐλαφρὸν δείσασα, οὐκ ἐπὶ μικροῖς
τὴν ζηλοτυπίαν ἐξήνεγκεν, ἀλλ’ ἐνεδρεύειν τὴν
γυναῖκα μέχρις ἐς θάνατον ἐν βουλῇ ἔσχεν.
</p>
</div2>
<div2 type="section" n="2">
<p> αὐτίκα
τοίνυν ἀναπείθει τὸν ἄνδρα, Πέτρον μόνον αὐτὸν ἅτε
πρεσβεύσοντα ἐς Ἰταλίαν πέμψαι.
</p>
</div2>
<div2 type="section" n="3">
<p> ᾧ δὴ στελλομένῳ
βασιλεὺς μὲν ἐπέστελλεν ἅπερ μοι ἐν τοῖς ἐγκαίροις
δεδιήγηται λόγοις, ἵνα δή μοι τῶν πεπραγμένων ἐκπύστους
ποιεῖσθαι τὰς ἀληθείας δέει τῆς βασιλίδος
ἀδύνατα ἦν.
</p>
</div2>
<div2 type="section" n="4">
<p> αὐτὴ δὲ τοῦτο ἐπήγγελλε μόνον, ὅτι τάχιστα
τὴν γυναῖκα ἐξ ἀνθρώπων ἀφανιεῖν, ἐπ’ ἐλπίδος
ὀχεῖσθαι μεγάλων ἀγαθῶν, ἢν τὰ ἐπηγγελμένα ποιοίη,
</p>
</div2>
<div2 type="section" n="5">
<p>
<pb ed="page-B" n="97"/> καταστησαμένη τὸν ἄνθρωπον. καὶ ὃς ἐν Ἰταλίᾳ γενόμενος
ʽοὐ γὰρ οἶδεν ἀνθρώπου φύσις ὀκνηρῶς ἐς ἄδικον
φόνον ἰέναι, ἀρχῆς τινος ἴσως ἢ χρημάτων ἐν
ἐλπίδι κειμένων μεγάλων’ οὐκ οἶδα ἥντινα Θευδάτῳ
παραίνεσιν ποιησάμενος διαχρήσασθαι τὴν Ἀμαλασοῦνθαν
ἀνέπεισε. καὶ ἀπ’ αὐτοῦ ἔς τε τὸ τοῦ μαγίστρου
<pb id="p.101"/>
ἀξίωμα ἦλθε καὶ ἐπὶ πλεῖστον δυνάμεώς τε καὶ μάλιστα
πάντων ἔχθους.
</p>
</div2>
<div2 type="section" n="6">
<p>Τὰ μὲν οὖν κατὰ τὴν Ἀμαλασοῦνθαν ἐς τοῦτο
ἐτελεύτα.
</p>
</div2>
<div2 type="section" n="7">
<p>ἦν δέ τις Ἰουστινιανῷ ἐπιστολογράφος,
Πρίσκος ὀνόματι, ἄγαν πονηρὸς μὲν καὶ Παφλαγὼν
καὶ πρέπων τῷ προστάτῃ τὸν τρόπον ἀρέσκειν, λίαν
δὲ πρὸς αὐτὸν εὐνοϊκῶς ἔχων καὶ πρὸς αὐτοῦ τυγχάνειν
τῶν ὁμοίων οἰόμενος· διὸ δὴ καὶ χρημάτων μεγάλων
<del>ὧν</del> κύριος <del>ὑπῆρχεν</del> οὐκ ἐν δίκῃ τάχιστα
γέγονε.
</p>
</div2>
<div2 type="section" n="8">
<p>τοῦτον δὴ ἅτε ὀφρυάζοντά τε καί οἱ ἀντιτείνειν
πειρώμενον ἡ Θεοδώρα ἐς τὸν ἄνδρα διέβαλε.
</p>
</div2>
<div2 type="section" n="9">
<p>καὶ τὰ μὲν πρῶτα οὐδὲν ἤνυσεν, οὐ πολλῷ δὲ ὕστερον
αὐτὴ μὲν τὸν ἄνθρωπον χειμῶνος μέσου εἰς ναῦν
ἐμβιβάσασα ὅπῃ ἐβούλετο ἔπεμψε καὶ ἀποθρίξασα ἱερέα
οὔτι ἑκούσιον ἠνάγκασεν εἶναι.
</p>
</div2>
<div2 type="section" n="10">
<p>αὐτὸς δὲ δόκησιν παρεχόμενος
ὅτι δὴ τῶν ποιουμένων οὐδὲν εἰδείη Πρίσκον
μὲν οὐ διηρευνᾶτο ὅπῃ γῆς εἴη οὐδὲ ἐν μνήμῃ τὸ
λοιπὸν εἶχεν, ἀλλὰ σιωπῇ ὥσπερ ληθάργῳ ἁλοὺς καθῆστο,
τὰ μέντοι χρήματα ὀλίγων οἱ ἀπολελειμμένων <pb ed="page-P" n="48"/>
</p>
</div2>
<div2 type="section" n="11">
<p>ἐληίσατο πάντα. ὑποψίας δὲ συμπεσούσης αὐτῇ <add>ἐρωτολήπτῳ
εἶναι</add> εἰς τῶν οἰκετῶν ἕνα, Ἀρεόβινδον ὄνομα,
<pb id="p.102"/>
<pb ed="page-B" n="98"/> βάρβαρον μὲν γένος, εὐπρεπῆ δὲ καὶ νεανίαν,
ὅνπερ ταμίαν αὐτὴ καταστησαμένη ἐτύγχανεν, ἀπολύσασθαι
βουλομένη τὸ ἔγκλημα, καίπερ, ὥς φασι, τοῦ
ἀνθρώπου δαιμονίως ἐρῶσα, ἐν μὲν τῷ παρόντι πικρότατα
αὐτὸν ἀπ’ οὐδεμιᾶς αἰτίας αἰκίζεσθαι ἔγνω, τὸ
δὲ λοιπὸν οὐδέν τι ἀμφ’ αὐτῷ ἔγνωμεν, οὐδέ τις αὐτὸν
ἄχρι νῦν εἶδεν.
</p>
</div2>
<div2 type="section" n="12">
<p> ἢν γάρ τι τῶν πρασσομένων
ἀποκρύπτεσθαι αὐτῇ βουλομένῃ εἴη, τοῦτο δὴ ἄρρητόν
τε καὶ ἀμνημόνευτον ἅπασιν ἔμεινε, καὶ οὔτε τῷ
ἐπισταμένῳ ἀγγεῖλαι τῶν τινι ἀναγκαίων ἔτι ἐξῆν οὔτε
τῷ μανθάνειν βουλομένῳ πυνθάνεσθαι, κἂν πάνυ τις
περίεργος ἦν.
</p>
</div2>
<div2 type="section" n="13">
<p> τοιοῦτο γὰρ δέος ἐξ οὗ γεγόνασιν ἄνθρωποι
ἐκ τυράννων οὐδενὸς γέγονεν, ἐπεὶ οὐδὲ λαθεῖν
τινα τῶν προσκεκρουκότων οἷόν τε ἦν.
</p>
</div2>
<div2 type="section" n="14">
<p> πλῆθος
γὰρ κατασκόπων αὐτῇ τὰ λεγόμενα καὶ πρασσόμενα ἔν
τε τῇ ἀγορᾷ καὶ ταῖς οἰκίαις ἐσήγγελλον.
</p>
</div2>
<div2 type="section" n="15">
<p> ἡνίκα τοίνυν
τοῦ παραπεπτωκότος τὴν κόλασιν ἐκφέρεσθαι οὐδαμῆ
ἤθελεν, ἐποίει τάδε.
</p>
</div2>
<div2 type="section" n="16">
<p> τὸν ἄνθρωπον μετακαλεσαμένη,
ἤν τις τῶν λογίμων ἐτύγχανεν ὢν, μόνη τε αὐτὴ τῶν
ὑπουργούντων τινὶ παραδοῦσα μόνῳ ἐπήγγελλεν εἰς
τὰς ἐσχατιὰς αὐτὸν μετακομίσαι τῆς Ῥωμαίων ἀρχῆς.
</p>
</div2>
<div2 type="section" n="17">
<p> καὶ ὃς ἀωρὶ τῶν νυκτῶν κατακεκαλυμμένον αὐτὸν καὶ
δεθέντα εἰς τὴν ναῦν ἐμβιβάσας καὶ σὺν αὐτῷ γεγονὼς,
οὗ οἱ πρὸς τῆς γυναικὸς ἐπετέτακτο, ἐνταῦθα
παρεδίδου λαθραιότερον τῷ ἐς ταύτην τὴν ὑπουργίαν
<pb id="p.103"/>
ἱκανῶς ἔχοντι, φυλάσσειν τε ὡς ἀσφαλέστατα ἐπιστείλας
τὸν ἄνθρωπον καὶ ἀπειπὼν μηδενὶ φράζειν, ἕως
ἂν ἢ τὸν ταλαίπωρον ἡ βασιλὶς οἰκτίζηται ἢ χρόνον
πολὺν τῇ ἐνταῦθα κακοπαθείᾳ δυσθανατήσας τε καὶ
καταμαρανθεὶς τελευτῄσειεν, ἀπηλλάσσετο.
</p>
</div2>
<div2 type="section" n="18">
<p>Καὶ Βασιανὸν δέ τινα Πράσινον, οὐκ ἀφανῆ νέον
ὄντα, αὐτῇ διαλοιδορησάμενον δι’ ὀργῆς ἔσχε. διὸ δὴ <pb ed="page-B" n="99"/>
ὁ Βασιανὸς ʽοὐ γὰρ ἀνήκοος ταύτης δὴ τῆς ὀργῆς
ἐγεγόνεἰ ἐς τοῦ ἀρχαγγέλου τὸν νεὼν φεύγει.
</p>
</div2>
<div2 type="section" n="19">
<p>ἡ δέ
οἱ ἐπέστησεν αὐτίκα τὴν τῷ δήμῳ ἐφεστῶσαν ἀρχὴν,
οὐδὲν μὲν τῆς λοιδορίας ἐπικαλεῖν ἐπαγγείλασα, ὅτι
δὲ παιδεραστοίη ἐπενεγκοῦσα.
</p>
</div2>
<div2 type="section" n="20">
<p>καὶ ἡ μὲν ἀρχὴ ἐκ τοῦ
ἱεροῦ τὸν ἄνθρωπον ἀναστήσασα ᾐκίζετο ἀνυποίστῳ
τινὶ κολάσει, ὁ δὲ δῆμος ἅπας ἐπεὶ ἐν τοιαύταις συμφοραῖς
εἶδε σῶμα ἐλευθέριόν τε καὶ ἀνειμένῃ ἄνωθεν
διαίτῃ ἐντραφὲν, ἀπήλγησάν τε τὸ πάθος εὐθὺς καὶ
ξὺν οἰμωγῇ ἀνέκραγον οὐράνιον ὅσον ἐξαιτούμενοι τὸν
νεανίαν.
</p>
</div2>
<div2 type="section" n="21">
<p>ἡ δὲ αὐτὸν ἔτι μᾶλλον κολάσασα καὶ τὸ
αἰδοῖον ἀποτεμομένη διέφθειρεν ἀνεξελέγκτως, καὶ τὴν
οὐσίαν ἐς τὸ δημόσιον ἀνεγράψατο.
</p>
</div2>
<div2 type="section" n="22">
<p>οὕτως ἡνίκα ὀργῴη
τὸ γύναιον τοῦτο, οὔτε ἱερὸν ὀχυρὸν ἐγεγόνει
οὔτε νόμου του ἀπαγόρευσις οὔτε πόλεως ἀντιβόλησις
<pb id="p.104"/>
ἐξελέσθαι τὸν παραπεπτωκότα ἱκανὴ ἐφαίνετο οὖσα,
οὔτε ἄλλο αὐτῇ ἀπήντα τῶν πάντων οὐδέν.
</p>
</div2>
<div2 type="section" n="23">
<p> καὶ Διογένην δέ τινα οἷα Πράσινον ὄντα δι’ ὀργῆς
ἔχουσα, ἄνδρα ἀστεῖον καὶ ποθεινὸν ἅπασί τε καὶ αὐτῷ
<pb ed="page-P" n="49"/> τῷ βασιλεῖ, οὐδέν τι ἧσσον γάμων ἀνδρείων συκοφαντεῖν
ἐν σπουδῇ εἶχε.
</p>
</div2>
<div2 type="section" n="24">
<p> δύο γοῦν ἀναπείσασα τῶν
αὐτοῦ οἰκετῶν κατηγόρους τε καὶ μάρτυρας τῷ κεκτημένῳ
ἐπέστησε.
</p>
</div2>
<div2 type="section" n="25">
<p> τοῦ δὲ οὐ κρύβδην ἐξεταζομένου καὶ
λαθραιότατα, ᾗπερ εἰώθει, ἀλλ’ ἐν δημοσίῳ, δικαστῶν
ᾑρημένων πολλῶν τε καὶ οὐκ ἀδόξων, διὰ τὴν Διογένους
δόξαν, ἐπεὶ οὐκ ἐδόκουν ἀκριβολογουμένοις τοῖς
<pb ed="page-B" n="100"/> δικασταῖς οἱ τῶν οἰκετῶν λόγοι ἀξιόχρεῳ ἐς τὴν κρίσιν
εἶναι, ἄλλως τε καὶ παιδαρίων ὄντων, Θεόδωρον
τῶν Διογένει ἀναγκαίων τινὰ ἐν τοῖς εἰωθόσιν οἰκιδίοις
καθεῖρξεν.
</p>
</div2>
<div2 type="section" n="26">
<p> ἐνταῦθα πολλαῖς μὲν θωπείαις, πολλοῖς
δὲ τὸν ἄνθρωπον αἰκισμοῖς περιῆλθεν. ἐπεί τέ
οἱ οὐδὲν προὐχώρει, νευρὰν βοείαν ἐς τοῦ ἀνθρώπου
τὴν κεφαλὴν ἀμφὶ τὰ ὦτα περιελίξαντας τὴν νευρὰν
στρέφειν τε καὶ σφίγγειν ἐκέλευε.
</p>
</div2>
<div2 type="section" n="27">
<p> καὶ τοὺς μέν οἱ
ὀφθαλμοὺς Θεόδωρος ἐκπεπηδηκέναι τὴν οἰκείαν λιπόντας
χώραν ὑπώπτευεν, οὐδὲν μέντοι τῶν οὐ γεγονότων
ἀναπλάσσειν ἔγνω.
</p>
</div2>
<div2 type="section" n="28">
<p> διὸ δὴ οἱ μὲν δικασταὶ ἅτε
ἀμαρτυρήτου δίκης <add>Διογένους</add> ἀπέγνωσαν, ἡ δὲ πόλις
ἑορτὴν ἀπ’ αὐτοῦ πανδημεὶ ἦγεν.
<pb id="p.105"/>
</p>
</div2>
</div1>
<div1 type="chapter" n="17">
<div2 type="section" n="1">
<p>Ἀλλὰ τοῦτο μὲν τῇδε ἐχώρησεν. ἐρρήθη δὲ
ἀρχομένῳ μοι τοῦδε τοῦ λόγου καὶ ὅσα Βελισάριόν τε
καὶ Φώτιον καὶ Βούζην αὐτῇ ἐργασθείη.
</p>
</div2>
<div2 type="section" n="2">
<p>στασιῶται
δὲ Βένετοι δύο Κίλικες γένος Καλλινίκῳ τῷ Κιλικίας
Δευτέρας ἄρχοντι σὺν θορύβῳ πολλῷ ἐπιστάντες χειρῶν
ἀδίκων ἐπ’ αὐτὸν ἦρξαν, τόν τε αὐτοῦ ἱπποκόμον
ἄγχιστά που ἑστῶτα καὶ ἀμύνειν τῷ κεκτημένῳ πειρώμενον
ἔκτειναν, τοῦ τε ἄρχοντος καὶ τοῦ δήμου θεωμένου
παντός.
</p>
</div2>
<div2 type="section" n="3">
<p>καὶ ὁ μὲν τοὺς στασιώτας ἄλλων τε
πολλῶν καὶ τοῦδε ἁλόντας τοῦ φόνου ἐν δίκῃ ἀνεῖλεν,
ἡ δὲ μαθοῦσα καὶ ὅτι τοὺς Βενέτους προσποιεῖται ἐνδεικνυμένη,
ἔτι αὐτὸν τὴν ἀρχὴν ἔχοντα ἐν τῷ τῶν
φονέων τάφῳ ἀνεσκολόπισεν οὐδενὶ λόγῳ.
</p>
</div2>
<div2 type="section" n="4">
<p>βασιλεὺς
δὲ κλάειν τε καὶ ὀδύρεσθαι τὸν ἀπολωλότα σκηπτόμενος
καθῆστο γρυλλίζων, πολλά τε τοῖς ἐς τὴν πρᾶξιν
ὑπουργηκόσιν ἀνατεινάμενος οὐδὲν ἔδρασε, τὰ μέντοι <pb ed="page-B" n="101"/>
χρήματα τοῦ τετελευτηκότος ληΐζεσθαι ὡς ἥκιστα ἀπηξίωσεν.
</p>
</div2>
<div2 type="section" n="5">
<p>Ἀλλὰ καὶ ὑπὲρ ἁμαρτάδων τῶν ἐς τὸ σῶμα κολάσεις
τῇ Θεοδώρᾳ ἐπινοεῖν ἐπιμελὲς ἦν. πόρνας ἀμέλει
πλέον ἢ πεντακοσίας ἀγείρασα ἐν ἀγορᾷ μέσῃ ἐς τριώβολον,
ὅσον ἀποζῆν μισθαρνούσας, ἔς τε τὴν ἀντιπέρας <pb ed="page-P" n="50"/>
ἤπειρον στείλασα ἐν τῷ καλουμένῳ <add>Μετανοίᾳ</add>
μοναστηρίῳ καθεῖρξε τὸν βίον μεταμφιέσασθαι ἀναγκάζουσα.
<pb id="p.106"/>
</p>
</div2>
<div2 type="section" n="6">
<p> ὧν δή τινες ἐρρίπτουν αὑτὰς ἀφ’ ὑψηλοῦ
νύκτωρ, ταύτῃ τε τῆς ἀκουσίου μεταβολῆς ἀπηλλάσσοντο.
</p>
</div2>
<div2 type="section" n="7">
<p> Δύο δὲ κόραι ἐν Βυζαντίῳ ἀδελφαὶ ἤτην, οὐκ ἐκ
πατρός τε καὶ τριγονίας ὑπάτων μόνον, ἀλλ’ ἀνέκαθεν
αἵματος τοῦ πρώτου ἔν γε τῇ συγκλήτῳ βουλῇ γεγονυῖαι.
</p>
</div2>
<div2 type="section" n="8">
<p> ταύταις ἤδη ἐς γάμον ἐλθούσαις ἀπολωλότων
τῶν ἀνδρῶν χήραις γεγονέναι ξυνέπεσεν. αὐτίκα δὲ
ἄνδρας ἡ Θεοδώρα δύο ἀγελαίους τε καὶ βδελυροὺς
ἀπολέξασα συνοικίζειν αὐταῖς ἐν σπουδῇ εἶχεν, ἐπικαλοῦσα
μὴ σωφρόνως βιοῦν.
</p>
</div2>
<div2 type="section" n="9">
<p> ὅπερ ἵνα μὴ γένηται δείσασαι,
ἐς τὸ τῆς Σοφίας ἱερὸν φεύγουσιν, ἔς τε τὸν
θεῖον λουτρῶνα ἐλθοῦσαι τῆς ἐνταῦθα κολυμβήθρας
ἀπρὶξ εἴχοντο.
</p>
</div2>
<div2 type="section" n="10">
<p> ἀλλὰ τοσαύτην αὐταῖς ἀνάγκην τε καὶ
κακοπάθειαν προσετρίψατο ἡ βασίλισσα ὥστε αὐταῖς
ἀπαλλαξειούσαις τῶν ἐνθένδε κακῶν τὸν γάμον αὐτῶν
ἀνταλλάξασθαι ἐν σπουδῇ γέγονεν. οὕτως αὐτῇ ἄχραντος
οὐδεὶς ἢ ἄσυλος μεμένηκε χῶρος.
</p>
</div2>
<div2 type="section" n="11">
<p> αὗται μὲν οὖν
ἀνδράσι πτωχοῖς τε καὶ ἀπερριμμένοις πολλῷ ἀπὸ τῆς
σφετέρας ἀξίας ἀκούσιαι ξυνῳκίσθησαν, καίπερ εὐπατριδῶν
σφίσι παρόντων μνηστήρων.
</p>
</div2>
<div2 type="section" n="12">
<p> ἡ δὲ μήτηρ αὐταῖς
χήρα καὶ αὐτὴ γεγονυῖα οὔτε ἀνοιμῶξαι οὔτε
</p>
</div2>
<div2 type="section" n="13">
<p>
<pb ed="page-B" n="102"/> ἀποκλαῦσαι τολμῶσα τὸ πάθος παρῆν τῇ ἐγγύῃ. ὕστερον
δὲ ἀφοσιουμένη ἡ Θεοδώρα τὸ μίασμα, δημοσίαις
αὐτὰς παρηγορῆσαι ξυμφοραῖς ἔγνω.
</p>
</div2>
<div2 type="section" n="14">
<p> ἄρχοντα γὰρ
ἑκάτερον κατεστήσατο. καὶ ταῖς μὲν κόραις παραψυχὴ
<pb id="p.107"/>
οὐδ’ ὣς γέγονε, πάθη δὲ ἀνήκεστα καὶ ἀνύποιστα τοῖς
ὑπηκόοις σχεδόν τι ἅπασι πρὸς τῶν ἀνδρῶν τούτων
ξυνηνέχθη παθεῖν, ἅπερ μοι ἐν τοῖς ὄπισθεν λόγοις
λελέξεται.
</p>
</div2>
<div2 type="section" n="15">
<p>Θεοδώρᾳ γὰρ οὔτε ἀρχῆς οὔτε πολιτείας
ἀξίωσις οὔτε τι ἄλλο ἐπιμελὲς ἦν, εἰ τὸ βούλημα περανεῖται μόνον.
</p>
</div2>
<div2 type="section" n="16">
<p>Ἐτύγχανε δὲ ὑπό του κυήσασα τῶν ἐραστῶν, ἡνίκα
ἔτι ἐπὶ σκηνῆς ἦν, τοῦ δὲ κακοῦ ὀψὲ τοῦ καιροῦ αἰσθομένη
πάντα μὲν <add>ἐς τὸ</add> ἀμβλύσκειν, ὥσπερ εἰώθει,
ἐποίει, ἄωρον δὲ ἀποκτιννύναι τὸ βρέφος οὐδεμιᾷ μηχανῇ
εἶχεν, ἐπεὶ οὐ πολλῷ ἀπελέλειπτο τοῦ ἀνθρωποειδὲς
<del>γένος</del> γεγονέναι.
</p>
</div2>
<div2 type="section" n="17">
<p>διὸ δὴ ἐπεὶ οὐδὲν προὐχώρει,
τῆς πείρας ἀφεμένη τίκτειν ἠνάγκαστο. ὁρῶν δὲ αὐτὴν
ὁ τοῦ τεχθέντος πατὴρ ἀπορουμένην τε καὶ ἀσχάλλουσαν,
ὅτι μήτηρ γενομένη τῷ σώματι ὁμοίως ἐργάζεσθαι
οὐκέτι ἂν δυνατὴ εἴη, ἐπεὶ καὶ ἀληθῶς δὴ
ὑπῄσθετο ὡς διαχρήσεται τὸ παιδίον, ἀνείλετό τε καὶ
Ἰωάννην ἐπονομάσας, ἐπεὶ ἄρσεν ἦν, ἐς τὴν Ἀραβίαν
ἐς ἥνπερ ὥρμητο ἀπιὼν ᾤχετο.
</p>
</div2>
<div2 type="section" n="18">
<p>ἐπεὶ δὲ αὐτὸς μὲν
τελευτᾶν ἔμελλεν, Ἰωάννης δὲ ἤδη μειράκιον ἦν, τὸν
πάντα λόγον αὐτῷ ἀμφὶ τῇ μητρὶ ὁ πατὴρ ἔφρασε.
</p>
</div2>
<div2 type="section" n="19">
<p>καὶ ὃς ἅπαντα ἐπὶ τῷ πατρὶ ἐξ ἀνθρώπων ἀφανισθέντι
τὰ νόμιμα ποιήσας, χρόνῳ τινὶ ὕστερον ἐς Βυζάντιον
<pb id="p.108"/>
ἦλθε καὶ τοῖς παρὰ τὴν μητέρα τὰς εἰσόδους ἀεὶ ποιουμένοις
τὸ πρᾶγμα ἀγγέλλει.
</p>
</div2>
<div2 type="section" n="20">
<p> οἱ δὲ οὐδὲν ἀπὸ τοῦ ἀνθρωπείου
τρόπου αὐτὴν λογιεῖσθαι ὑποτοπήσαντες
<pb ed="page-P" n="51"/>
<pb ed="page-B" n="103"/> ἐπαγγέλλουσι τῇ μητρὶ ὅτι δὴ αὐτῆς Ἰωάννης ὁ υἱὸς
ἥκοι.
</p>
</div2>
<div2 type="section" n="21">
<p> δείσασα δὲ ἡ γυνὴ μὴ ἐς τὸν ἄνδρα ἔκπυστος
ὁ λόγος γένηται, τὸν παῖδά οἱ ἐς ὄψιν ἐκέλευεν ἥκειν.
</p>
</div2>
<div2 type="section" n="22">
<p> ἐπεί τε εἶδε παραγενόμενον, τῶν οἰκείων τινὶ ἐνεχείρισεν,
</p>
</div2>
<div2 type="section" n="23">
<p> ᾧπερ ἀεὶ τὰ τοιαῦτα ἐπέχειν εἰώθει. καὶ τρόπῳ
μὲν ὅτῳ ὁ ταλαίπωρος ἐξ ἀνθρώπων ἠφάνισται
οὐκ ἔχω εἰπεῖν, οὐδεὶς δὲ αὐτὸν ἄχρι δεῦρο ἰδεῖν οὐδὲ
ἀπογενομένης τῆς βασιλίδος ἔσχε.
</p>
</div2>
<div2 type="section" n="24">
<p> Τότε καὶ ταῖς γυναιξὶ σχεδόν τι ἁπάσαις τὸν τρόπον
διεφθάρθαι ξυνέβη. ἐξήμαρτον γὰρ ἐς τοὺς ἄνδρας
ἐξουσίᾳ τῇ πάσῃ, οὐ φέροντος αὐταῖς κίνδυνόν
τινα ἢ βλάβην τοῦ ἔργου, ἐπεὶ καὶ ὅσαι μοιχείας ἁλοῖεν,
αὗται κακῶν ἀπαθεῖς ἔμενον, παρὰ δὲ τὴν βασιλίδα
αὐτίκα ἰοῦσαι ἀντίστροφοί τε γενόμεναι καὶ δίκην οὐ
γεγονότων ἐγκλημάτων ἀντιλαχοῦσαι τοὺς ἄνδρας ὑπῆγον.
</p>
</div2>
<div2 type="section" n="25">
<p> περιῆν τε αὐτοῖς ἀνεξελέγκτοις οὖσι τὴν μὲν
προῖκα ἐν διπλασίῳ ἀποτιννύναι, μεμαστιγωμένοις δὲ
ἐκ τοῦ ἐπὶ πλεῖστον ἐς τὸ δεσμωτήριον ἀπαχθῆναι,
καὶ αὖ πάλιν τὰς μοιχευτρίας ἐπιδεῖν κεκομψευμένας
τε καὶ πρὸς τῶν μοιχῶν ἀδεέστερον λαγνευομένας.
τῶν δὲ μοιχῶν πολλοὶ ἀπ’ αὐτοῦ τοῦ ἔργου καὶ τιμῆς
ἔτυχον.
</p>
</div2>
<div2 type="section" n="26">
<p> διόπερ οἱ πλεῖστοι τὸ λοιπὸν πάσχοντες πρὸς
τῶν γυναικῶν ἀνόσια ἔργα ἀσμενέστατα ἀμαστίγωτοι
σιωπῇ ἔμενον, τὴν παρρησίαν αὐταῖς τῷ μὴ πεφωρᾶσθαι
δοκεῖν ἐνδιδόντες.
<pb id="p.109"/>
</p>
</div2>
<div2 type="section" n="27">
<p>Αὕτη ἅπαντα πρυτανεύειν αὐτογνωμονοῦσα τὰ ἐν
τῇ πολιτείᾳ ἠξίου. τάς τε γὰρ ἀρχὰς καὶ ἱερωσύνας
ἐχειροτόνει, ἐκεῖνο μόνον διερευνωμένη καὶ φυλασσομένη
ἐνδελεχέστατα, μὴ καλὸς ἢ ἀγαθός τις ὁ τὸ ἀξίωμα
μετιὼν εἴη, καὶ οὐχ οἷός τέ οἱ ἐσόμενος ἐς τὰ
ἐπαγγελλόμενα ὑπουργήσειν.
</p>
</div2>
<div2 type="section" n="28">
<p>καὶ τοὺς γάμους ἅπαντας
τῇ θείᾳ ἐξουσίᾳ τινὶ διῳκεῖτο, τοῦ τε γαμεῖν πρότερον <pb ed="page-B" n="104"/>
οὐδεμίαν ἄνθρωποι ἐγγύην ἑκουσίαν πεποίηνται.
</p>
</div2>
<div2 type="section" n="29">
<p>γυνὴ γὰρ ἑκάστῳ ἐξαπιναίως ἐγίνετο, οὐχ ὅτι δὴ <del>ἐς</del>
αὐτὸν ἤρεσκεν, ὅπερ κἀν τοῖς βαρβάροις εἰώθει, ἀλλ̓
ὅτι βουλομένῃ τῇ Θεοδώρᾳ εἴη.
</p>
</div2>
<div2 type="section" n="30">
<p>ὅπερ αὖ καὶ ταῖς γαμουμέναις
ἀνάπαλιν ξυνέβαινε πάσχειν. ἀνδράσι γὰρ
ξυνιέναι οὐδαμῆ ἐθελούσιαι ἠναγκάζοντο.
</p>
</div2>
<div2 type="section" n="31">
<p>πολλάκις δὲ
καὶ τὴν νύμφην ἐκ τῆς παστάδος ἀποβιβάσασα λόγῳ
οὐδενὶ ἀνυμέναιον τὸν νυμφίον ἀφῆκε, τοῦτο μόνον
ξὺν ἀκροχολίᾳ εἰποῦσα, ὅτι δὴ αὐτὴν ἀπαρέσκοι.
</p>
</div2>
<div2 type="section" n="32">
<p>ὅπερ
ἄλλους τε πολλοὺς ἔδρασε καὶ Λέοντα, ὅσπερ ῥεφερενδάριος
ἦν τὴν τιμὴν, καὶ Σατορνῖνον, τὸν Ἑρμογένους
τοῦ μαγίστρου γεγονότος <del>ἐπὶ μνηστῇ</del>. τούτῳ γὰρ τῷ
Σατορνίνῳ ἦν τις ἀνεψιαδῆ παρθένος μνηστὴ, ἐλευθέριος
καὶ κοσμία, ἥνπερ οἱ Κύριλλος ὁ πατὴρ κατηγγύησεν
Ἑρμογένους τοῦ βίου ἤδη ἀπολυθέντος.
</p>
</div2>
<div2 type="section" n="33">
<p>πεπηγυίας
τε αὐτοῖς τῆς παστάδος τὸν νυμφίον καθεῖρξεν,
<pb id="p.110"/>
ἔς τε τὴν ἑτέραν παστάδα ἤχθη, ἔγημέ τε κωκύων καὶ
οἰμώζων ὅσον τὴν Χρυσομαλλοῦς παῖδα.
</p>
</div2>
<div2 type="section" n="34">
<p> Χρυσομαλλὼ
δὲ αὕτη πάλαι μὲν ὀρχηστρὶς ἐγεγόνει καὶ αὖθις ἑταίρα,
<pb ed="page-P" n="52"/> τότε δὲ ξὺν ἑτέρᾳ Χρυσομαλλοῖ καὶ Ἰνδαροῖ ἐν Παλατίῳ
τὴν δίαιταν εἶχεν.
</p>
</div2>
<div2 type="section" n="35">
<p> ἀντὶ γὰρ τοῦ φαλλοῦ καὶ τῆς
ἐν θεάτρῳ διατριβῆς τῇ<add>δε</add> διῳκοῦντο τὰ πράγματα.
</p>
</div2>
<div2 type="section" n="36">
<p> ξυγκαταδαρθὼν δὲ ὁ Σατορνῖνος τῇ νύμφῃ καὶ διαπεπαρθενευμένην
εὑρὼν ἔς τινα τῶν ἐπιτηδείων ἐξήνεγκεν
ὅτι δὴ οὐκ ἄτρητον γήμαι.
</p>
</div2>
<div2 type="section" n="37">
<p> ὅπερ ἐπεὶ ἐς Θεοδώραν
<pb ed="page-B" n="105"/> ἦλθε, τοὺς ὑπηρέτας ἐκέλευεν ἅτε ἀποσεμνυνόμενόν
τε καὶ ὀγκωθέντα οὐδὲν αὐτῷ προσῆκον, μετέωρον
αἴρειν, οἷα τὰ ἐς γραμματιστοῦ φοιτῶντα παιδία, ξαίνουσά
τε κατὰ τῶν νώτων πολλὰς ἀπεῖπεν αὐτῷ μὴ
φλυάρῳ εἷναι.
</p>
</div2>
<div2 type="section" n="38">
<p> Οἷα μέντοι καὶ Ἰωάννην τὸν Καππαδόκην εἰργάσατο
ἐν τοῖς ἔμπροσθεν λόγοις ἐρρήθη. ἅπερ αὐτῇ
διαπέπρακται τῷ ἀνθρώπῳ χαλεπαινούσῃ, οὐχ ὑπὲρ
ὧν ἐς τὴν πολιτείαν ἡμάρτανε ʽτεκμήριον δέ· τῶν γὰρ
ὕστερον δεινότερα ἐς τοὺς ὑπηκόους ἐργασαμένων οὐδένα
τοῦτο πεποίηταἰ, ἀλλ’ ὅτι τά τε ἄλλα τῇ γυναικὶ
καταντικρὺ ἐτόλμα ἰέναι καὶ αὐτὴν ἐς τὸν βασιλέα
διέβαλλεν, ὥστε αὐτῇ καὶ τὸν ἄνδρα ἐκπεπολεμῶσθαι
παρ’ ὀλίγον ἐλθεῖν.
</p>
</div2>
<div2 type="section" n="39">
<p> τῶν γὰρ αἰτιῶν, ὅπερ ὑπεῖπον,
<pb id="p.111"/>
ἐνταῦθά μοι μάλιστα τὰς ἀληθεστάτας ἀναγκαῖον
εἰπεῖν.
</p>
</div2>
<div2 type="section" n="40">
<p>ἡνίκα τε αὐτὸν ἐπ’ Αἰγύπτου καθεῖρξε πεπονθότα
ὅσα μοι ἀμφ’ αὐτῷ προδεδήλωται, οὐδ’ ὥς
τινα ἔλαβε τῆς τοῦ ἀνθρώπου κολάσεως κόρον, ἀλλὰ
ψευδομάρτυρας ἐπ’ ἐκείνῳ διερευνωμένη οὐδέποτε ἀνίει.
</p>
</div2>
<div2 type="section" n="41">
<p>τέτρασι δὲ ἐνιαυτοῖς ὕστερον Πρασίνους εὑρέσθαι δύο
τῶν ἐν Κυζίκῳ στασιωτῶν ἴσχυσεν, οἵπερ τῶν τῷ ἐπισκόπῳ
ἐπαναστάντων ἐλέγοντο εἶναι.
</p>
</div2>
<div2 type="section" n="42">
<p>καὶ αὐτοὺς θωπείαις
τε καὶ λόγοις καὶ ἀπειλαῖς <add>περιῆλθεν, ὥστε
ἅτερος μὲν</add> κατορρωδήσας καὶ ταῖς ἐλπίσιν ἐπαρθεὶς
τὸ μίασμα τοῦ φόνου ἐς τὸν Ἰωάννην ἀνήνεγκεν.
</p>
</div2>
<div2 type="section" n="43">
<p>ὁ
δὲ δὴ ἕτερος τῆς ἀληθείας ἀπ’ ἐναντίας ἐλθεῖν οὐδαμῆ
ἔγνω, καίπερ οὕτως ἐκ τῆς βασάνου καταταθεὶς, ὥστε
ὅτι δὴ καὶ τεθνήξεται αὐτίκα μάλα ἐπίδοξος ἦν.
</p>
</div2>
<div2 type="section" n="44">
<p>διὸ
δὴ τὸν μὲν Ἰωάννην τούτῳ δὴ τῷ παραπετάσματι
διαχρήσασθαι οὐδεμιᾷ μηχανῇ ἔσχε, τοῖν δὲ νεανίαιν <pb ed="page-B" n="106"/>
τούτοιν χεῖρας τὰς δεξιὰς ἔτεμε, τοῦ μὲν ὅτι ψευδομαρτυρεῖν
οὐδαμῆ ἤθελε, τοῦ δὲ ὅπως μὴ ἐπιφανὴς
ἡ ἐπιβουλὴ ἐς τὸ πᾶν γένηται.
</p>
</div2>
<div2 type="section" n="45">
<p>τούτων δὲ οὕτως ἐν
τῷ δημοσίῳ πρασσομένων τῆς ἀγορᾶς, <add>Ἰουστινιανὸς</add>
ἐποιεῖτο τῶν πρασσομένων μηδενὸς τὸ παράπαν ξυνεῖναι.
</p>
</div2>
</div1>
<div1 type="chapter" n="18">
<div2 type="section" n="1">
<p>Ὅτι δὲ οὐκ ἄνθρωπος, ἀλλὰ δαίμων τις, ὥσπερ <pb ed="page-P" n="53"/>
<pb id="p.112"/>
εἴρηται, ἀνθρωπόμορφος ἦν, τεκμηριώσαιτο ἄν τις τῷ
μεγέθει σταθμώμενος ὧν εἰς τοὺς ἀνθρώπους κακῶν
ἔδρασεν.
</p>
</div2>
<div2 type="section" n="2">
<p> ἐν γὰρ τῷ ὑπερβάλλοντι τῶν πεπραγμένων
καὶ ἡ τοῦ δεδρακότος δύναμις ἔνδηλος γίνεται.
</p>
</div2>
<div2 type="section" n="3">
<p> τὸ
μὲν οὖν μέτρον ἐς τὸ ἀκριβὲς φράσαι τῶν ὑπ’ αὐτοῦ
ἀνῃρημένων οὐκ ἄν ποτε, μοὶ δοκεῖ, τῶν πάντων τινὶ
ἢ τῷ θεῷ δυνατὰ εἴη.
</p>
</div2>
<div2 type="section" n="4">
<p> θᾶσσον γὰρ ἄν τις, οἶμαι, τὴν
πᾶσαν ψάμμον ἐξαριθμήσειεν ἢ ὅσους ὁ βασιλεὺς
οὗτος ἀνῄρηκε. τὴν δὲ χώραν ἐπὶ πλεῖστον διαριθμούμενος,
ἥνπερ ἔρημον τῶν ἐνοικούντων ξυμπέπτωκεν
εἶναι, μυριάδας μυριάδων μυρίας φημὶ ἀπολωλέναι.
</p>
</div2>
<div2 type="section" n="5">
<p> Λιβύη μὲν γὰρ ἐς τοσοῦτον διήκουσα μέτρον οὕτως
ἀπόλωλεν ὥστε ὁδὸν ἰόντι πολλὴν ἀνδρὶ ἐντυχεῖν
χαλεπόν τε καὶ λόγου ἄξιον εἶναι.
</p>
</div2>
<div2 type="section" n="6">
<p> καίτοι Βανδίλων
μὲν τῶν ὅπλα ἀρχὴν αἰρομένων ἐνταῦθα μυριάδες
ὀκτὼ ἐτύγχανον οὖσαι, γυναίων δὲ καὶ παιδαρίων καὶ
θεραπόντων αὐτῶν τίς ἂν εἰκάσειε μέτρον;
</p>
</div2>
<div2 type="section" n="7">
<p> Λιβύων
δὲ τῶν ἐν ταῖς πόλεσιν ᾠκημένων τὰ πρότερα καὶ
γῆν γεωργούντων ἐργασίαν τε τὴν κατὰ θάλασσαν
<pb ed="page-B" n="107"/> ἐργαζομένων, ὅπερ μοι αὐτόπτῃ ἐπὶ πλεῖστον γεγονέναι
τετύχηκε, πῶς ἄν τις τὸ πλῆθος διαριθμεῖσθαι ἱκανὸς
εἴη τῶν πάντων ἀνθρώπων; τούτων δὲ πολλῷ ἔτι
<pb id="p.113"/>
πλείους Μαυρούσιοι ἦσαν ἐνταῦθα, οἷς δὴ ἅπασι ξύν
τε γυναιξὶ καὶ γόνῳ διεφθάρθαι ξυνέβη.
</p>
</div2>
<div2 type="section" n="8">
<p>πολλοὺς δὲ
αὖ <del>τὴ</del> καὶ Ῥωμαίων στρατιωτῶν καὶ τῶν αὐτοῖς ἐκ
Βυζαντίου ἐπισπομένων ἡ γῆ ἔκρυψεν. ὥστε εἴ τις
μυριάδας ἀνθρώπων ἔν γε Λιβύῃ πεντακοσίας ἰσχυρίζεται
ἀπολωλέναι, οὐκ ἄν ποτε τῷ πράγματι, οἶμαι,
</p>
</div2>
<div2 type="section" n="9">
<p>διαρκῶς εἴποι. αἴτιον δὲ ὅτι Βανδίλων εὐθὺς ἡσσημένων
οὐχ ὅπως κρατύνηται τὴν τῆς χώρας ἐπικράτησιν
ἐπιμελές οἱ ἐγίνετο, οὐδ’ ὅπως οἱ ἡ τῶν ἀγαθῶν
φυλακὴ ἐν τῷ ἀσφαλεῖ εὐνοίᾳ τῶν κατηκόων εἴη
προὐνόησεν, ἀλλὰ Βελισάριον αὐτίκα μελλήσει οὐδεμιᾷ
μετεπέμπετο, τυραννίδα οἱ οὐδαμόθεν προσήκουσαν
ἐπεγκαλέσας, ὅπως τὸ ἐνθένδε διοικούμενος κατ’ ἐξουσίαν
Λιβύην καταπιὼν ὅλην ληΐζηται.
</p>
</div2>
<div2 type="section" n="10">
<p>Τιμητὰς ἀμέλει τῆς γῆς εὐθὺς ἔπεμπε καὶ φόρους
ἐπετίθει πικροτάτους τινὰς οὐ πρότερον ὄντας. καὶ
τῶν χωρίων προσεποιεῖτο, εἴ τι ἄριστον ἦν, καὶ Ἀρειανοὺς
τῶν ἐν σφίσιν αὐτοῖς μυστηρίων εἶργε.
</p>
</div2>
<div2 type="section" n="11">
<p>καὶ ταῖς  <pb ed="page-P" n="54"/>
στρατιωτικαῖς συντάξεσιν ὑπερήμερος ἦν, καὶ ἄλλως
τοῖς στρατιώταις ἐγεγόνει βαρύς. ἐξ ὧν αἱ στάσεις
φυόμεναι τετελευτήκασιν εἰς ὄλεθρον μέγαν.
</p>
</div2>
<div2 type="section" n="12">
<p>οὐ γὰρ
μένειν ἐν τοῖς καθεστῶσί ποτε ἴσχυεν, ἀλλὰ ξυγχεῖν
τε καὶ ἀναθολοῦν ἐπεφύκει πάντα.
</p>
</div2>
<div2 type="section" n="13">
<p>Ἰταλία δὲ οὐχ ἧσσον ἢ τριπλασία Λιβύης οὖσα
ἔρημος ἀνθρώπων πολλῷ μᾶλλον ἔτι ἢ ἐκείνη πανταχόθι
<pb id="p.114"/>
γεγένηται. ὥστε δὴ μέτρου τῶν κἀνταῦθα
</p>
</div2>
<div2 type="section" n="14">
<p>
<pb ed="page-B" n="108"/> ἀνῃρημένων ἐγγύθεν ἡ δήλωσις ἔσται. <add>ἡ</add> γὰρ αἰτία
τῶν ἐν Ἰταλίᾳ ξυμπεπτωκότων ἤδη μοι ἔμπροσθεν
δεδιήγηται. ἅπαντά τε γὰρ ὅσα ἐν Λιβύῃ, κἀνταῦθα
αὐτῷ ἡμαρτήθη.
</p>
</div2>
<div2 type="section" n="15">
<p> καὶ τοὺς καλουμένους λογοθέτας
προσεπιπέμψας ἀνεχαίτισέ τε καὶ διέφθειρεν εὐθὺς
ἅπαντα.
</p>
</div2>
<div2 type="section" n="16">
<p> κατέτεινε δὲ ἡ Γότθων ἀρχὴ πρὸ τοῦδε τοῦ
πολέμου ἐκ Γάλλων τῆς γῆς ἄχρι τῶν Δακίας ὁρίων,
</p>
</div2>
<div2 type="section" n="17">
<p> οὗ δὴ πόλις τὸ Σίρμιόν ἐστι. Γαλλίας μὲν οὖν καὶ
Βενετίων γῆν τὴν πολλὴν Γερμανοὶ ἔσχον, ἐπειδὴ
ἀφίκετο ἐς Ἰταλίαν ὁ Ῥωμαίων στρατός.
</p>
</div2>
<div2 type="section" n="18">
<p> Σίρμιον δὲ
καὶ τὰ ἐκείνῃ χωρία Γήπαιδες κατέχουσιν, ἅπαντα
μέντοι συλλήβδην εἰπεῖν ἀνθρώπων παντελῶς ἔρημα.
</p>
</div2>
<div2 type="section" n="19">
<p> τοὺς μὲν γὰρ ὁ πόλεμος, τοὺς δὲ νόσος τε καὶ λιμὸς
διεχρήσαντο, ἃ δὴ τῷ πολέμῳ ἕπεσθαι πέφυκεν.
</p>
</div2>
<div2 type="section" n="20">
<p> Ἰλλυριοὺς
δὲ καὶ Θρᾴκην ὅλην, εἴη δ’ ἂν ἐκ κόλπου
τοῦ Ἰονίου μέχρι ἐς τὰ Βυζαντίων προάστεια, ἐν τοῖς
Ἑλλάς τε καὶ Χερρονησιωτῶν ἡ χώρα ἐστὶν, Οὖννοί
τε καὶ Σκλαβηνοὶ καὶ Ἄνται σχεδόν τι ἀνὰ πᾶν καταθέοντες
ἔτος, ἐξ οὗ Ἰουστινιανὸς παρέλαβε τὴν Ῥωμαίων
ἀρχὴν, ἀνήκεστα ἔργα εἰργάσαντο τοὺς ταύτῃ
ἀνθρώπους.
</p>
</div2>
<div2 type="section" n="21">
<p> πλέον γὰρ ἐν ἑκάστῃ ἐσβολῇ οἶμαι ἢ
κατὰ μυριάδας εἴκοσιν εἶναι τῶν τε ἀνῃρημένων καὶ
ἠνδραποδισμένων ἐνταῦθα Ῥωμαίων, <add>ὥστε</add> τὴν Σκυθῶν
<pb id="p.115"/>
ἐρημίαν ἀμέλει ταύτης πανταχόσε τῆς γῆς ξυμβαίνειν <add>εἶναι</add>.
</p>
</div2>
<div2 type="section" n="22">
<p>Τὰ μὲν οὖν ἐν Λιβύῃ τε καὶ Εὐρώπῃ κατὰ τὸν
πόλεμον ξυνενεχθέντα τοιαῦτά ἐστι. Σαρακηνοὶ δὲ
τοὺς ἑῴους Ῥωμαίους ἐκ τῆς Αἰγύπτου μέχρι τῶν
Περσίδος ὁρίων πάντα τοῦτον τὸν χρόνον διηνεκῶς <pb ed="page-B" n="109"/>
καταθέοντες οὕτω δὴ ἐνδελεχέστατα κατειργάσαντο,
ὥστε ὀλιγανθρωπότατα ξύμπαντα ἐγεγόνει τὰ ἐκείνῃ
χωρία, καὶ οὐ μήποτε ἀνθρώπῳ, οἶμαι, δυνατὰ ἔσται
τὸ μέτρον τῶν οὕτως ἀπολωλότων διερευνωμένῳ εὑρέσθαι.
</p>
</div2>
<div2 type="section" n="23">
<p>Πέρσαι τε καὶ Χοσρόης τετράκις μὲν ἐμβάλλοντες
ἐς τὴν ἄλλην Ῥωμαίων ἀρχὴν τάς τε πόλεις
καθεῖλον καὶ τοὺς ἀνθρώπους οὓς ἂν λάβοιεν ἔν τε
πόλεσι ταῖς ἁλισκομέναις καὶ χώρᾳ ἑκάστῃ τοὺς μὲν
κτείνοντες, τοὺς δὲ ξὺν αὑτοῖς ἐπαγόμενοι, ἔρημον
τὴν γῆν κατεστήσαντο τῶν ἐνοικούντων, ᾗπερ αὐτοὺς
ἐπισκῆψαι ξυνέπεσεν.
</p>
</div2>
<div2 type="section" n="24">
<p>ἐξ οὗ δὲ καὶ εἰς γῆν τὴν Κολχίδα
ἐσήλασαν, αὐτοῖς τε καὶ Λαζοῖς καὶ Ῥωμαίοις
διαφθείρεσθαι μέχρι δεῦρο ξυμβαίνει.
</p>
</div2>
<div2 type="section" n="25">
<p>Οὐ μέντοι οὐδὲ Πέρσαις ἢ Σαρακηνοῖς ἢ Οὔννοις
ἢ τῷ Σκλαβηνῶν γένει ἢ τῶν ἄλλων βαρβάρων τισὶν
ἀκραιφνέσιν ἐκ Ῥωμαίων τῆς γῆς ξυνηνέχθη ἀπαλλαγῆναι.
</p>
</div2>
<div2 type="section" n="26">
<p>ἔν τε γὰρ ταῖς ἐφόδοις καὶ πολλῷ ἔτι μᾶλλον
ἔν τε πολιορκίαις καὶ ξυμβολαῖς ἐναντιώμασι <pb ed="page-P" n="55"/>
<pb id="p.116"/>
πολλοῖς προσεπταικότες οὐδέν τι ἧσσον ξυνδιεφθάρησαν.
</p>
</div2>
<div2 type="section" n="27">
<p> οὐ γὰρ Ῥωμαῖοι μόνον, ἀλλὰ καὶ βάρβαροι
σχεδόν τι πάντες τῆς Ἰουστινιανοῦ μιαιφονίας ἀπώναντο.
</p>
</div2>
<div2 type="section" n="28">
<p> ἦν μὲν γάρ <del>τε</del> καὶ Χοσρόης αὐτός τε πονηρὸς
τὸ ἦθος καὶ, ὥς μοι ἐν λόγοις εἴρηται τοῖς καθήκουσι,
τὰς μὲν αἰτίας αὐτῷ τοῦ πολέμου ὅδε παρείχετο
πάσας.
</p>
</div2>
<div2 type="section" n="29">
<p> οὐ γὰρ ἠξίου τοῖς καιροῖς ἐναρμόζειν τὰς
πράξεις, ἀλλ’ ἀπὸ καιροῦ πάντα εἰργάζετο, ἐν μὲν
εἰρήνῃ καὶ σπονδαῖς ἐξαρτυόμενος ἀεὶ νῷ δολερῷ ἐπὶ
τοὺς πέλας πολέμου αἰτίας, ἐν δὲ τῷ πολέμῳ ἀναπεπτωκώς
τε οὐδενὶ λόγῳ καὶ τὴν τῶν ἔργων παρασκευὴν
<pb ed="page-B" n="110"/> ὀκνηρῶς ἄγαν διὰ φιλοχρηματίαν ποιούμενος, ἀντί τε
σπουδῆς τῆς περὶ ταῦτα περισκοπῶν μὲν τὰ μετέωρα,
περιέργος δὲ ἀμφὶ τῇ τοῦ θεοῦ φύσει γινόμενος, καὶ
οὔτε τὸν πόλεμον μεθιεὶς, τῷ μιαιφόνος τις καὶ παλαμναῖος
εἶναι, οὔτε περιεῖναι τῶν πολεμίων οἷός τε
ὢν, τῷ μὴ τὰ δέοντα ὑπὸ σμικρολογίας περιεργάζεσθαι.
</p>
</div2>
<div2 type="section" n="30">
<p> ταύτῃ τε <add>αὐ</add>τοῦ βασιλεύοντος ἡ γῆ ξύμπασα ἔμπλεως
<pb id="p.117"/>
αἵματος ἀνθρωπείου ἔκ τε Ῥωμαίων καὶ βαρβάρων
σχεδόν τι πάντων διαρκῶς γέγονε.
</p>
</div2>
<div2 type="section" n="31">
<p>Ταῦτα μέντοι κατὰ τὸν πόλεμον πανταχόθι <add>γῆς</add>
τῆς Ῥωμαίων ξυλλήβδην εἰπεῖν ὑπὸ τοῦτον τὸν χρόνον
ξυνηνέχθη γενέσθαι.
</p>
</div2>
<div2 type="section" n="32">
<p>τὰ δὲ κατὰ στάσιν ἔν τε
Βυζαντίῳ καὶ πόλει ἑκάστῃ ξυνενεχθέντα διαριθμούμενος
οὐκ ἐλάσσω ἀνθρώπων φόνον ταύτῃ ξυμβῆναι
ἢ κατὰ τὸν πόλεμον οἴομαι.
</p>
</div2>
<div2 type="section" n="33">
<p>τοῦ γὰρ δικαίου καὶ
τῆς ὁμοίας ἐπιστροφῆς ἐπὶ τοῖς ἁμαρτανομένοις ὡς
ἥκιστα ὄντων, ἀλλὰ κατεσπουδασμένου τῷ βασιλεῖ
θατέρου τοῖν μεροῖν μάλιστα ἡσυχίαν οὐδὲ θάτεροι
ἦγον, ἀλλ’ οἱ μὲν τῷ ἐλασσοῦσθαι, οἱ δὲ τῷ θαρσεῖν
ἐς ἀπόγνωσίν τε καὶ ἀπόνοιαν ἀεὶ ἔβλεπον, καὶ πὴ
μὲν ἀθρόοι ἐπ’ ἀλλήλους ἰόντες, πὴ δὲ κατ’ ὀλίγους
μαχόμενοι, ἢ καὶ κατ’ ἄνδρα ἕνα τὰς ἐνέδρας, ἂν
οὕτω τύχοι, ποιούμενοι ἐς δύο καὶ τριάκοντα ἐνιαυτοὺς
οὐδένα ἀνιέντες καιρὸν αὐτοί τε εἰργάζοντο ἀλλήλους
ἀνήκεστα ἔργα καὶ πρὸς τῆς τῷ δήμῳ ἐφεστώσης ἀρχῆς
ὡς τὰ πολλὰ διεφθείροντο.
</p>
</div2>
<div2 type="section" n="34">
<p>ἡ μέντοι τίσις τῶν
ἁμαρτανομένων ἐκ τοῦ ἐπὶ πλεῖστον ἐς τοὺς Πρασίνους
ἐγίνετο. ἔτι μὴν καὶ ἡ ἐς τοὺς Σαμαρείτας καὶ τοὺς
καλουμένους αἱρετικοὺς κόλασις φόνου ἐνέπλησε τὴν
Ῥωμαίων ἀρχήν.
</p>
</div2>
<div2 type="section" n="35">
<p>ταῦτα δέ μοι ὅσον ἐν κεφαλαίῳ
εἰρῆσθαι ἀπομνημονεύεται τανῦν, ἐπεί μοι ἱκανῶς <pb ed="page-B" n="111"/>
ὀλίγῳ ἔμπροσθεν δεδιήγηται.
<pb id="p.118"/>
</p>
</div2>
<div2 type="section" n="36">
<p> Ταῦτα μὲν κατὰ τὸν ἐν σώματι γενόμενον δαίμονα
τετύχηκε γενέσθαι ἐς πάντας ἀνθρώπους, ὧνπερ τὰς
αἰτίας αὐτὸς ἅτε βασιλεὺς καταστὰς ἔδωκε· καὶ ὅσα
μέντοι κατακεκρυμμένῃ δυνάμει καὶ φύσει δαιμονίᾳ
διειργάσατο ἀνθρώπους κακὰ, ἐγὼ δηλώσω.
</p>
</div2>
<div2 type="section" n="37">
<p> τούτου
γὰρ Ῥωμαίων διοικουμένου τὰ πράγματα πολλὰ καὶ
ἄλλα πάθη ξυνηνέχθη γενέσθαι, ἅπερ οἱ μὲν τῇ τοῦ
πονηροῦ δαίμονος τῇδε παρουσίᾳ ἰσχυρίζοντο καὶ μηχανῇ
ξυμβῆναι, οἱ δὲ αὐτοῦ τὸ θεῖον τὰ ἔργα μισῆσαν
ἀποστραφέν τε ἀπὸ τῆς Ῥωμαίων ἀρχῆς, χώραν δαίμοσι
τοῖς παλαμναίοις ἐνδεδωκέναι ταῦτα διαπράξασθαι
</p>
</div2>
<div2 type="section" n="38">
<p>
<pb ed="page-P" n="56"/> τῇδε. Ἔδεσσαν μὲν γὰρ Σκιρτὸς ἐπικλύσας ὁ ποταμὸς
μυρίων δημιουργὸς τοῖς ἐκείνῃ ἀνθρώποις συμφορῶν
γέγονεν, ὥς μοι ἐν τοῖς ὄπισθεν λόγοις γεγράψεται.
</p>
</div2>
<div2 type="section" n="39">
<p> Νεῖλος δὲ ἀναβὰς μὲν ᾗπερ εἰώθει, χρόνοις δὲ οὐκ
ἀποβὰς τοῖς καθήκουσι, <add>δεινά</add> τινας τῶν ᾠκημένων
εἰργάσατο ἔργα, ἅπερ μοι καὶ πρότερον δεδιήγηται.
</p>
</div2>
<div2 type="section" n="40">
<p> Κύδνος δὲ Ταρσὸν περιβαλλόμενος σχεδόν τι πᾶσαν
<pb id="p.119"/>
ἡμέρας τε αὐτὴν ἐπικλύσας πολλὰς οὐ πρότερον ἀπέστη
ἕως αὐτὴν ἀνήκεστα κακὰ ἔδρασε.
</p>
</div2>
<div2 type="section" n="41">
<p>σεισμοὶ δὲ Ἀντιόχειάν
τε καθεῖλον τὴν τῆς ἑῴας πρώτην καὶ Σελεύκειαν,
ἥπερ αὐτῆς ἐκ γειτόνων οἰκεῖται, καὶ τὴν ἐν
Κίλιξιν ἐπιφανεστάτην Ἀνάζαρβον.
</p>
</div2>
<div2 type="section" n="42">
<p>αἷς τῶν <add>ξυν</add>απολωλότων
ἀνθρώπων τὸ μέτρον τίς ἂν διαριθμεῖσθαι
δυνατὸς εἴη; προσθείη δὲ ἄν τις τά τε Ἴβωρα καὶ
Ἀμάσειαν, ἣ πρώτη ἐν Πόντῳ ἐτύγχανεν οὖσα, Πολύβοτόν
τε τὴν ἐν Φρυγίᾳ καὶ ἣν Πισίδαι Φιλομηδὴν
καλοῦσι, Λύχνιδόν τε τὴν ἐν Ἠπειρώταις καὶ Κόρινθον, <pb ed="page-B" n="112"/>
αἳ δὴ πολυανθρωπόταται ἐκ παλαιοῦ ἦσαν.
</p>
</div2>
<div2 type="section" n="43">
<p>ταύταις γὰρ ἁπαξαπάσαις ὑπὸ τοῦτον τὸν χρόνον
σεισμῷ τε καταπεσεῖν καὶ τοῖς ᾠκημένοις σχεδόν τι
πᾶσι ξυνδιολωλέναι τετύχηκεν.
</p>
</div2>
<div2 type="section" n="44">
<p>ἐπιγενόμενος δὲ καὶ ὁ
λοιμὸς, οὗ πρόσθεν ἐμνήσθην, τὴν ἡμίσειαν μάλιστα
τῶν περιγινομένων ἀνθρώπων ἀπήνεγκε μοῖραν.
</p>
</div2>
<div2 type="section" n="45">
<p>τοσούτων
μὲν ἀνθρώπων ἐγένετο φθόρος, Ἰουστινιανοῦ
πρότερον Ῥωμαίοις διοικουμένου τὴν πολιτείαν καὶ
ὕστερον τὴν αὐτοκράτορα ἀρχὴν ἔχοντος.
<pb id="p.120"/>
</p>
</div2>
</div1>
<div1 type="chapter" n="19">
<div2 type="section" n="1">
<p>Ὅπως δὲ καὶ τὰ χρήματα ἀφείλετο ἁπαξάπαντα
ἐρῶν ἔρχομαι, ὄψιν ὀνείρου ὑπειπὼν πρότερον
ἥνπερ κατ’ ἀρχὰς τῆς Ἰουστίνου βασιλείας τῶν τινι
ἐπιφανῶν ἰδεῖν ξυνηνέχθη.
</p>
</div2>
<div2 type="section" n="2">
<p> ἔφη γάρ οἱ δοκεῖν ἐν τῷ
ὀνείρῳ ἑστάναι μέν που ἐν Βυζαντίῳ παρὰ τὴν τῆς
θαλάσσης ἠιόνα, ἣ δὴ Χαλκηδόνος καταντικρύ ἐστιν,
ὁρᾶν δὲ τοῦτον κατὰ τὸν ἐκείνῃ πορθμὸν ἑστῶτα
μέσον.
</p>
</div2>
<div2 type="section" n="3">
<p> καὶ πρῶτον μὲν <del>τοι</del> τὸ ὕδωρ τῆς θαλάσσης
αὐτὸν ἐκπιεῖν ὅλον, ὥστε οἴεσθαι τὸ λοιπὸν αὐτὸν
ἐπὶ τῆς ἠπείρου ἑστάναι, οὐκέτι τοῦ πορθμοῦ ταύτῃ
ἐπιόντος, ἔπειτα <add>δὲ</add> ὕδωρ ἄλλο ῥύπου τε πολλοῦ
καὶ φορυτοῦ γέμον, βρύσαν ἐξ ὑπονόμων ἑκατέρωθεν
ὄντων, ἐνταῦθα γενέσθαι, καὶ αὐτὸ μὲν τοῦτον ἐκπιεῖν
ἅμα, γυμνόν τε αὖθις ἐξεργάσασθαι τοῦ πορθμοῦ
χῶρον.
</p>
</div2>
<div2 type="section" n="4">
<p> Ἡ μὲν τοῦ ὀνείρου ὄψις ἐδήλου τοιαῦτα. Ἰουστινιανὸς
δὲ οὗτος, ἡνίκα οἱ ὁ θεῖος Ἰουστῖνος τὴν βασιλείαν
παρέλαβε, χρημάτων δημοσίων ἔμπλεων τὴν
πολιτείαν εὗρεν.
</p>
</div2>
<div2 type="section" n="5">
<p> Ἀναστάσιος γὰρ προνοητικώτατός τε
ἅμα καὶ οἰκονομικώτατος πάντων αὐτοκρατόρων γενόμενος,
δείσας ὅπερ ἐγένετο, μή οἱ ὁ τὴν βασιλείαν
<pb ed="page-B" n="113"/> ἐκδεξόμενος χρημάτων ὑποσπανίζων ἴσως τοὺς κατηκόους
<pb ed="page-P" n="57"/> ληΐζηται, χρυσοῦ τοὺς θησαυροὺς ἅπαντας κατακόρως
ἐμπλησάμενος, τὸν βίον ξυνεμετρήσατο.
</p>
</div2>
<div2 type="section" n="6">
<p> οὕσπερ
<pb id="p.121"/>
ἅπαντας Ἰουστινιανὸς ὡς τάχιστα διεσπάσατο, πὴ μὲν
θαλασσίοις οἰκοδομίαις λόγον οὐκ ἐχούσαις, πὴ δὲ τῇ
ἐς τοὺς βαρβάρους φιλότητι· καίτοι ᾠήθη ἄν τις αὐτοὺς
βασιλεῖ ἐς ἄγαν ἀσώτῳ ἐσομένῳ ἐτῶν ἑκατὸν
ἐπαρκέσειν.
</p>
</div2>
<div2 type="section" n="7">
<p>ἰσχυρίζοντο γὰρ οἱ τοῖς θησαυροῖς τε καὶ
ταμείοις καὶ ἄλλοις ἅπασι τοῖς βασιλικοῖς χρήμασιν
ἐφεστῶτες, Ἀναστάσιον μὲν Ῥωμαίων ἔτη πλέον ἢ
ἑπτὰ καὶ εἴκοσιν ἄρξαντα διακόσια καὶ τρισχίλια χρυσοῦ
κεντηνάρια ἐν δημοσίῳ ἀπολιπεῖν.
</p>
</div2>
<div2 type="section" n="8">
<p>ἐπὶ μέντοι
Ἰουστίνου ἔτη ἐννέα τὴν αὐτοκράτορα ἀρχὴν ἔχοντος,
τούτου Ἰουστινιανοῦ ξύγχυσίν τε καὶ ἀκοσμίαν τῇ
πολιτείᾳ προστριψαμένου, τετρακισχίλια κεντηνάρια ἐς
τὴν βασιλείαν εἰσκομισθῆναι οὐδενὶ νόμῳ, καὶ τούτων
ἁπάντων οὐδ’ ὁτιοῦν ἀπολελεῖφθαι, ἀλλ’ ἔτι περιόντος
Ἰουστίνου πρὸς τοῦδε τοῦ ἀνθρώπου δεδαπανῆσθαι
ᾗπέρ μοι ἐν τοῖς ἔμπροσθεν εἴρηται λόγοις.
</p>
</div2>
<div2 type="section" n="9">
<p>ἅπερ γὰρ
αὐτὸς ἐν τῷ παντὶ χρόνῳ σφετερίζεσθαί τε οὐ δέον
καὶ ἀναλοῦν ἴσχυσεν, οὐδ’ ἄν τινα λόγον ἢ λογισμὸν
ἢ μέτρον φανῆναι μηχανή τις οὐδεμία ἐστίν.
</p>
</div2>
<div2 type="section" n="10">
<p>ὥσπερ
γάρ τις ποταμὸς ἀένναος ἐς ἡμέραν ἑκάστην ἐκδηιούμενος
<pb id="p.122"/>
κατεληΐζετο τοὺς ὑπηκόους, ἐπέρρει δὲ ἅπαντα
τοῖς βαρβάροις εὐθύς.
</p>
</div2>
<div2 type="section" n="11">
<p> Πλοῦτον οὕτω τὸν δημόσιον εὐθὺς ἐκφορήσας ἐπὶ
τοὺς κατηκόους τὸ βλέμμα ἦγε, πλείστους τε αὐτίκα
τὰς οὐσίας ἀφείλετο ἁρπάζων τε καὶ βιαζόμενος οὐδενὶ
λόγῳ, τῶν ἐγκλημάτων τε οὐδαμῆ γεγονότων ὑπάγων
τοὺς εὐδαίμονας ἔν τε Βυζαντίῳ καὶ πόλει ἑκάστῃ
δοκοῦντας εἶναι, καὶ τοῖς μὲν πολυθεΐαν, τοῖς δὲ
<pb ed="page-B" n="114"/> δόξης ἐν Χριστιανοῖς οὐκ ὀρθῆς αἵρεσιν, τοῖς δὲ
παιδεραστίας, ἑτέροις ἱερῶν γυναικῶν ἔρωτας, ἢ ἄλλας
τινὰς οὐ θεμιτὰς μίξεις, ἄλλοις στάσεως ἀφορμὴν, ἢ
μέρους Πρασίνου στοργὴν, ἢ ἐς αὐτὸν ὑβρίζειν, ἢ
ὄνομα ὁτιοῦν ἄλλο ἐπενεγκὼν, ἢ κληρονόμος αὐτόματος
τοῖς τετελευτηκόσιν ἢ καὶ περιοῦσιν, ἂν οὕτω
τύχοι, <del>γινόμενος</del> ἅτε ἐσποιητὸς πρὸς αὐτῶν γενόμενος.
</p>
</div2>
<div2 type="section" n="12">
<p> αἱ γὰρ δὴ σεμνόταται τῶν πράξεων αὐτῷ
τοιαῦται ἦσαν. ὅπως δὲ καὶ τὴν γενομένην ἐπ’ αὐτὸν
στάσιν, ἣν Νίκα ἐκάλουν, διοικησάμενος πᾶσι κληρονόμος
τοῖς ἐκ βουλῆς εὐθὺς γέγονεν ἤδη μοι ἔναγχος
δεδιήγηται, καὶ ὅπως τῆς στάσεως πρότερον οὐκ ὀλίγων
αὐτὸς ἰδίᾳ ἑκάστου τὴν οὐσίαν ἀφείλετο.
</p>
</div2>
<div2 type="section" n="13">
<p> Τοὺς δὲ βαρβάρους ἅπαντας οὐδένα ἀνιεὶς καιρὸν
χρήμασιν ἐδωρεῖτο μεγάλοις, ἑῴους τε καὶ ἑσπερίους
<pb id="p.123"/>
πρός τε ἄρκτον καὶ μεσημβρίαν, ἄχρι ἐς τοὺς ἐν
Βρεττανίαις ᾠκημένους καὶ γῆς πανταχόθι τῆς οἰκουμένης
τὰ ἔθνη, ὧνπερ οὐδὲ ὅσον ἀκοὴν πρότερον
εἴχομεν, ἀλλὰ πρῶτον ἰδόντες εἶτα τοῦ γένους ὄνομα
ἔγνωμεν.
</p>
</div2>
<div2 type="section" n="14">
<p>αὐτοί τε γὰρ πυνθανόμενοι τὸ τοῦ ἀνδρὸς
ἦθος ἐπ’ αὐτὸν δὴ ἐκ πάσης γῆς ξυνέρρεον ἐς Βυζάντιον.
</p>
</div2>
<div2 type="section" n="15">
<p>καὶ ὃς οὐδεμιᾷ ὀκνήσει, ἀλλ’ ὑπερηδόμενός
τε τῷ ἔργῳ τούτῳ, καί τι καὶ ἕρμαιον εἶναι οἰόμενος
τὸν μὲν Ῥωμαίων ἐξαντλεῖν πλοῦτον, βαρβάροις δὲ
ἀνθρώποις ἢ ῥοθίοις τισὶ θαλασσίοις προΐεσθαι, ἀεὶ
καθ’ ἑκάστην αὐτῶν ἕκαστον ξὺν ἁδροῖς χρήμασιν
ἀπεπέμπετο.
</p>
</div2>
<div2 type="section" n="16">
<p>ταύτῃ τε οἱ βάρβαροι ἅπαντες κύριοι
τοῦ Ῥωμαίων παντάπασι γεγένηνται πλούτου, ἢ τὰ
χρήματα πρὸς τοῦ βασιλέως κεκομισμένοι ἢ ληϊζόμενοι
τὴν τῶν Ῥωμαίων ἀρχὴν, ἢ τοὺς αἰχμαλώτους ἀποδιδόμενοι, <pb ed="page-P" n="58"/>
ἢ τὴν ἐκεχειρίαν ἀπεμπολοῦντες, τήν τε τοῦ
ὀνείρου ὄψιν, ἧς ἄρτι ἐμνήσθην, ἐς τοῦτο τῷ ἰδόντι <pb ed="page-B" n="115"/>
</p>
</div2>
<div2 type="section" n="17">
<p>ἀποκεκρίσθαι τετύχηκε. καὶ ἄλλους μέντοι ἐπιτεχνήσασθαι
τῆς τῶν κατηκόων λεηλασίας τρόπους ἴσχυσεν,
οἵπερ ἐς ὅσον δυνατὸς ἂν εἴην αὐτίκα μάλα λελέξονται,
δι’ ὧν οὐκ ἀθρόας, ἀλλὰ <add>κατὰ</add> βραχὺ τὰς πάντων
οὐσίας ληΐζεσθαι διαρκῶς ἔσχε.
</p>
</div2>
</div1>
<div1 type="chapter" n="20">
<div2 type="section" n="1">
<p>Πρῶτα τῷ δήμῳ <del>οἱ</del> ἔπαρχον ἐν Βυζαντίῳ ἐκ
<pb id="p.124"/>
τοῦ ἐπὶ πλεῖστον ἐφίστη, ὃς δὴ ἔμελλε τοῖς τὰ πωλητήρια
ἔχουσι πόρου ἐνιαυσίου ἐνθένδε διαλαγχάνων
ἐς τὴν ἐξουσίαν αὐτοὺς ἐμβιβάζειν τοῦ τὰ ὤνια ὅπῃ
βούλοιντο ἀποδίδοσθαι.
</p>
</div2>
<div2 type="section" n="2">
<p> καὶ περιεστήκει τοῖς τῇδε
ἀνθρώποις ὠνεῖσθαι τὰ ἐπιτήδεια, τριπλασίονα μὲν
καταβαλλομένοις τιμήματα, ὅτῳ δὲ ἂν διὰ ταῦτα ἐπικαλοῖεν,
</p>
</div2>
<div2 type="section" n="3">
<p> καλοῖεν, οὐδαμῆ ἔχουσι. μέγα τε τὸ ἀπὸ τοῦ ἔργου
βλάβος ἠγείρετο. μέρος γὰρ τῆς βασιλείας τοῦδε φερομένης
τοῦ πόρου πλουτεῖν ἀπ’ αὐτοῦ ἡ τῷ πράγματι
ἐφεστῶσα ἀρχὴ ἤθελε.
</p>
</div2>
<div2 type="section" n="4">
<p> τὸ δὲ ἐνθένδε οἵ τε τῆς ἀρχῆς
ὑπηρέται τῆς αἰσχρᾶς ταύτης ὑπουργίας ἐπειλημμένοι
καὶ οἱ τὰ πωλητήρια ἔχοντες τῆς τοῦ παρανομεῖν
ἐξουσίας δραξάμενοι ἀνήκεστα ἔργα τοὺς τότε ὠνεῖσθαι
δεομένους εἰργάζοντο, οὐχ ὅσον <del>πολλὰ εἴρηται</del> πολλαπλάσια
τὰ τιμήματα κομιζόμενοι, ἀλλὰ καὶ δολώσεις
ἐν τοῖς ὠνίοις μηχανώμενοι ἀμυθήτους τινάς.
</p>
</div2>
<div2 type="section" n="5">
<p> Ἔπειτα δὲ πολλὰ καταστησάμενος τὰ καλούμενα
μονοπώλια τήν τε κατηκόων σωτηρίαν ἀπεμπολήσας
τοῖς τὸ ἄγος τοῦτο ἐνεργολαβεῖν ἀξιοῦσιν, αὐτὸς μὲν
τίμημα τοῦ ἔργου τούτου ἀντιφορτισάμενος ἀπηλλάσσετο,
τοῖς δὲ αὐτῷ ξυμβεβληκόσι παρείχετο τὴν ἐργασίαν
</p>
</div2>
<div2 type="section" n="6">
<p>
<pb ed="page-B" n="116"/> ᾗ βούλοιντο διοικήσασθαι. ὅπερ ἀπαρακαλύπτως
ἡμαρτάνετο κἀν ταῖς ἄλλαις ἁπάσαις ἀρχαῖς. βασιλέως
γὰρ μοῖράν τινα οὐ πολλὴν ἀεὶ τῶν φωρίων κομιζομένου
<pb id="p.125"/>
αἵ τε ἀρχαὶ ἀπ’ αὐτοῦ καὶ οἱ πράγματι ἐφεστῶτες
ἑκάστῳ ἀδεέστερον τοὺς σφίσι παραπίπτοντας
ἐληΐζοντο.
</p>
</div2>
<div2 type="section" n="7">
<p>ὥσπερ δὲ οὐχ ἱκανῶν οἱ ἐς τοῦτο οὐσῶν
τῶν πάλαι διατεταγμένων ἀρχῶν, ἑτέρας δύο ἐπὶ τῇ
πολιτείᾳ ἐπετεχνήσατο, καίτοι ἅπαντα μετῄει πρότερον
τὰ ἐγκλήματα ἡ τῷ δήμῳ ἐφεστῶσα ἀρχή.
</p>
</div2>
<div2 type="section" n="8">
<p>ἀλλ’ ὅπως
ἀεὶ πλείους τε οἱ συκοφάνται εἶεν καὶ πολλῷ ἔτι
θᾶσσον τῶν οὐδὲν ἐπταικότων ἀνθρώπων τὰ σώματα
αἰκίζοιτο, ταύτας δὴ τὰς ἀρχὰς ἐπινοεῖν ἔγνω.
</p>
</div2>
<div2 type="section" n="9">
<p>καὶ
αὐταῖν τὴν ἑτέραν μὲν τοῖς κλέπταις δῆθεν τῷ λόγῳ
ἐπέστησεν, ὄνομα ταύτῃ ἐπιθεὶς πραίτωρα δή<add>μων</add>·
τῇ δὲ δὴ ἑτέρᾳ τούς τε παιδεραστοῦντας ἐς ἀεὶ τίννυσθαι
καὶ γυναιξὶν οὐ νόμιμα μιγνυμένους ἐπήγγελλε,
καὶ εἴ τῳ τὰ ἐς τὸ θεῖον οὐκ ὀρθῶς ἤσκηται,
</p>
</div2>
<div2 type="section" n="10">
<p>ὄνομα ταύτῃ ἐπιθεὶς κοιαισίτωρα. ὁ μὲν οὖν πραίτωρ
εἴ τινα ἐν τοῖς φωρίοις λόγου πολλοῦ ἄξια εὗρε,
ταῦτα δὴ τῷ αὐτοκράτορι ἀποφέρειν ἠξίου, φάσκων <pb ed="page-P" n="59"/>
</p>
</div2>
<div2 type="section" n="11">
<p>οὐδαμῆ φαίνεσθαι τοὺς τούτων κυρίους. ταύτῃ τε
χρημάτων ἀεὶ τῶν τιμιωτάτων διαλαγχάνειν ὁ βασιλεὺς
εἶχεν. ὁ δὲ δὴ κοιαισίτωρ καλούμενος τοὺς παραπεπτωκότας
κατεργαζόμενος, ἃ μὲν βούλοιτο, <add>βασιλεῖ</add>
ἔφερεν, αὐτὸς δὲ οὐδὲν ἧσσον ἐπλούτει τοῖς ἀλλοτρίοις
οὐδενὶ νόμῳ.
</p>
</div2>
<div2 type="section" n="12">
<p>οἱ γὰρ δὴ τούτων τῶν ἀρχῶν
<pb id="p.126"/>
ὑπηρέται οὔτε κατηγόρους ἐπήγοντο οὔτε μάρτυρας
τῶν πεπραγμένων παρείχοντο, ἀλλὰ διηνεκὲς πάντα
τοῦτον τὸν χρόνον ἀκατηγόρητοί τε καὶ ἀνεξέλεγκτοι
ὡς λαθραιότατα ἐντυχόντες ἐκτείνοντό τε καὶ ἀφῃροῦντο
τὰ χρήματα.
</p>
</div2>
<div2 type="section" n="13">
<p>
<pb ed="page-B" n="117"/> Ὕστερον δὲ ὁ παλαμναῖος οὗτος ταύταις τε καὶ τῇ
τῷ δήμῳ ἐφεστώσῃ ἀρχῇ πάντων ὁμοίως ἐπιμελεῖσθαι
τῶν ἐγκλημάτων ἐπέστελλεν, ἐρίζειν σφίσι πρὸς ἀλλήλους
εἰπὼν ὅστις αὐτῶν πλείους τε καὶ θᾶσσον
διαφθείρειν ἱκανὸς εἴη.
</p>
</div2>
<div2 type="section" n="14">
<p> καὶ αὐτῶν ἕνα μὲν αὐτὸν
εὐθὺς ἐρέσθαι φασὶν, ἢν ἐς τοὺς τρεῖς τίς ποτε διαβάλλοιτο,
τίνος ἂν αὐτῶν ἡ τοῦ πράγματος διάγνωσις
εἴη· τὸν δὲ ὑπολαβόντα φάναι, ὅστις ἂν αὐτῶν προτερήσας
τοὺς ἄλλους φθάνοι.
</p>
</div2>
<div2 type="section" n="15">
<p> ἀλλὰ καὶ τὴν τοῦ
κοιαίστωρος καλουμένην ἀρχὴν διέθετο οὐδενὶ κόσμῳ,
ἧσπερ διαφερόντως ἐπεμελοῦντο οἱ πρότερον βεβασιλευκότες,
ὡς εἰπεῖν, ἅπαντες, ὅπως τε τὰ ἄλλα ἔμπειροι
καὶ σοφοὶ <del>καὶ</del> τὰ ἐς τοὺς νόμους μάλιστα εἶεν οἱ
ταύτην διαχειρίσαντες καὶ χρημάτων διαφανῶς ἀδωρότατοι,
ὡς οὐκ ἄνευ μεγάλου ὀλέθρου τούτου γε τῇ
πολιτείᾳ γενησομένου, εἴπερ οἱ ταύτην τὴν ἀρχὴν
ἔχοντες ἢ ἀπειρίᾳ τινὶ ἔχοιντο ἢ φιλοχρηματίᾳ ἐφεῖντο.
</p>
</div2>
<div2 type="section" n="16">
<p> ὁ δὲ βασιλεὺς οὗτος πρῶτον μὲν ἐπὶ ταύτης Τριβωνιανὸν
κατεστήσατο, οὗπερ τὰ ἐπιτηδεύματα ἐν τοῖς
<pb id="p.127"/>
ἔμπροσθεν λόγοις διαρκῶς εἴρητο.
</p>
</div2>
<div2 type="section" n="17">
<p>ἐπεὶ δὲ ὁ Τριβωνιανὸς
ἐξ ἀνθρώπων ἠφάνιστο, μοῖραν μὲν αὐτοῦ τῆς
οὐσίας ἀφείλετο, καίτοι παιδός τέ οἱ ἀπολελειμμένου
καὶ πλήθους ἐκγόνων, <add>ἐπεὶ</add> ἐπεγένετο τῷ ἀνθρώπῳ
ἡ τέλειος ἡμέρα τοῦ βίου, Ἰούνιλον δὲ Λίβυν γένος
ἐπὶ τῆς τιμῆς κατεστήσατο ταύτης, νόμου μὲν οὐδὲ
ὅσον ἀκοὴν ἔχοντα, ἐπεὶ οὐδὲ τῶν ῥητόρων τις ἦν,
γράμματα δὲ Λατῖνα μὲν ἐξεπιστάμενον, Ἑλληνικῶν
μέντοι ἕνεκα οὐδὲ πεφοιτηκότα πρὸς γραμματιστοῦ <pb ed="page-B" n="118"/>
πώποτε, οὐδὲ τὴν γλῶσσαν αὐτὴν ἑλληνίζειν δυνάμενον
ʽπολλάκις ἀμέλει φωνὴν Ἑλληνίδα προθυμηθεὶς
ἀφεῖναι πρὸς τῶν ὑπηρετούντων γέλωτα ὦφλεν̓, ἐς
δὲ τὴν αἰσχροκέρδειαν δαιμονίως ἐσπουδακότα, ὅς γε
γράμματα μὲν τὰ βασιλέως ἐν δημοσίῳ ἀπεμπολῶν ὡς
ἥκιστα κατεδύετο.
</p>
</div2>
<div2 type="section" n="18">
<p>ἑνὸς δὲ στατῆρος χρυσοῦ ἕνεκα
τὴν χεῖρα ὀρέγειν τοῖς ἐντυγχάνουσιν οὐδαμῆ ὤκνει.
</p>
</div2>
<div2 type="section" n="19">
<p>οὐχ ἧσσόν τε ἢ ἑπτὰ ἐνιαυτῶν χρόνον τοῦτον ἡ πολιτεία
τὸν γέλωτα ὦφλεν.
</p>
</div2>
<div2 type="section" n="20">
<p>ἐπεὶ δὲ καὶ Ἰούνιλος ἐς τὸ
μέτρον τοῦ βίου ἀφίκετο, Κωνσταντῖνον ἐπὶ τοῦδε
τοῦ ἀξιώματος κατεστήσατο, νόμων μὲν ὄντα οὐκ ἀμελέτητον,
<pb id="p.128"/>
νέον δὲ κομιδῆ καὶ οὔπω ἀγωνίας δικανικῆς
ἐς πεῖραν ἐλθόντα, κλεπτίστατον δὲ καὶ ἀλαζονικώτατον
ἀνθρώπων ἁπάντων.
</p>
</div2>
<div2 type="section" n="21">
<p> οὗτος Ἰουστινιανῷ ποθεινότατός
<pb ed="page-P" n="60"/> τε ἄγαν καὶ φίλτατος ἐν τοῖς μάλιστα ἐγεγόνει,
ἐπεὶ καὶ δι’ αὐτοῦ κλέπτειν τε καὶ δικάζειν ἀεὶ ὁ
βασιλεὺς οὗτος οὐδαμῆ ἀπηξίου.
</p>
</div2>
<div2 type="section" n="22">
<p> διὸ δὴ χρήματα
μεγάλα χρόνου ὀλίγου Κωνσταντῖνος ἔσχε καὶ ὑπερφυεῖ
τινι κόμπῳ ἐχρῆτο, ἀεροβατῶν τε καὶ πάντας
ἀνθρώπους περιφρονῶν, κἂν μέν τινες αὐτῷ πολλὰ
βούλοιντο χρήματα προέσθαι, ταῦτα δὴ κατατιθέντες
τῶν οἱ πιστοτάτων τισὶ τὰ σφίσιν ἐσπουδασμένα
κατορθοῦν ἴσχυον.
</p>
</div2>
<div2 type="section" n="23">
<p> αὐτῷ μέντοι ἐντυχεῖν ἢ ξυγγενέσθαι
τῶν πάντων οὐδενὶ γέγονε δυνατὸν, ὅτι μὴ
ἐς βασιλέα δρόμῳ ἰόντι ἢ ἀπαλλασσομένῳ ἐνθένδε
οὐ βάδην, ἀλλὰ σπουδῇ τε καὶ τάχει πολλῷ τοῦ μή
τινά οἱ ἀκερδῆ ἀσχολίαν τοὺς προσιόντας προστρίβεσθαι.
</p>
</div2>
</div1>
<div1 type="chapter" n="21">
<div2 type="section" n="1">
<p>Ταῦτα μὲν οὖν τῇδε. βασιλεῖ τῷδε εἶχε. πρὸς
<pb ed="page-B" n="119"/> δὲ τοῦ τῶν πραιτωρίων ἐπάρχου ἀνὰ πᾶν ἔτος πλέον
ἢ τριάκοντα κεντηνάρια πρὸς τοῖς δημοσίοις ἐπράσσετο
φόροις.
</p>
</div2>
<div2 type="section" n="2">
<p> οἷς δὴ ὄνομα τὸ ἀερικὸν ἐπιτέθεικεν,
ἐκεῖνο, οἶμαι, παραδηλῶν, ὅτι δὴ οὐ τεταγμένη τις
οὐδὲ ξυνειθισμένη οὖσα ἡ φορὰ ἐτύγχανεν αὕτη, ἀλλὰ
τύχῃ τινὶ ὥσπερ ἐξ ἀέρος ἀεὶ αὐτὴν φερομένην ἐλάμβανε,
<pb id="p.129"/>
δέον τῆς πονηρίας τῆς αὐτοῦ ταῦτα ἐπικαλεῖν
ἔργα.
</p>
</div2>
<div2 type="section" n="3">
<p>ὧν δὴ τῷ ὀνόματι οἱ ἐπὶ τῆς ἀρχῆς τεταγμένοι
ἀδεέστερον ἀεὶ ταῖς ἐς τοὺς κατηκόους λῃστείαις
ἐχρῶντο.
</p>
</div2>
<div2 type="section" n="4">
<p>καὶ ταῦτα μὲν τῷ αὐτοκράτορι ἀποφέρειν
ἠξίουν, αὐτοὶ δὲ πλοῦτον βασιλικὸν περιεβάλλοντο
οὐδενὶ πόνῳ.
</p>
</div2>
<div2 type="section" n="5">
<p>ὧνπερ Ἰουστινιανὸς ἐπιστροφὴν οὐδεμίαν
ἐδικαίου ποιεῖσθαι, καιροφυλακῶν ὅπως, ἐπειδὰν
τάχιστα πλούτου τι μέγα περιβάλωνται χρῆμα, ἔγκλημα
ὅ τι δὴ αὐτοῖς ἐπενεγκὼν ἀπροφάσιστον ἀθρόον αὐτοῖς
ἀφαιρεῖσθαι τὴν οὐσίαν ἱκανὸς εἴη. ὅπερ καὶ Ἰωάννην
τὸν Καππαδόκην εἰργάσατο.
</p>
</div2>
<div2 type="section" n="6">
<p>ἅπαντες οὖν ἀμέλει ὅσοι
τῆς τιμῆς ὑπὸ τὸν χρόνον τοῦτον ἐλαμβάνοντο πλούσιοι
ἐξαπιναίως οὐδενὶ γεγένηνται μέτρῳ, δυοῖν μέντοι
χωρὶς, Φωκᾶ τε, οὗπερ ἐν τοῖς ἔμπροσθεν λόγοις
ἐμνήσθην ἅτε τοῦ δικαίου ἐς τὸ ἀκρότατον ἐπιμελητοῦ
γεγονότος· κέρδους γὰρ ὁτουοῦν οὗτος ὁ ἀνὴρ ἐν τῷ
ἀξιώματι καθαρὸς ἔμεινε, καὶ Βάσσου, ὃς δὴ ἐν χρόνῳ
τῷ ὑστέρῳ τὴν ἀρχὴν ἔλαβεν.
</p>
</div2>
<div2 type="section" n="7">
<p>ὧνπερ οὐδέτερος ἐνιαυτὸν
διασώσασθαι τὴν τιμὴν ἔσχεν, ἀλλ’ <add>ἅτε</add> ἀχρεῖοί
τε καὶ τοῦ καιροῦ τὸ παράπαν ἀλλόκοτοι μηνῶν που
ὀλίγων τοῦ ἀξιώματος ἔξω γεγένηνται.
</p>
</div2>
<div2 type="section" n="8">
<p>ἵνα δὲ μὴ τὸ
καθ’ ἕκαστόν μοι διηγουμένῳ ἀτελεύτητος ὁ λόγος εἴη,
<pb id="p.130"/>
<pb ed="page-B" n="120"/> ταῦτα κἀν ταῖς ἄλλαις ἐπράσσετο ταῖς ἐν Βυζαντίῳ ἀρχαῖς.
</p>
</div2>
<div2 type="section" n="9">
<p> Πανταχόθι μέντοι τῆς Ῥωμαίων ἀρχῆς ὁ Ἰουστινιανὸς
<pb ed="page-P" n="61"/> ἐποίει τάδε. τοὺς πονηροτάτους τῶν ἀνθρώπων
ἀπολεξάμενος διεφθάρθαι ἀπεδίδοτο τὰς ἀρχὰς σφίσι
χρημάτων μεγάλων.
</p>
</div2>
<div2 type="section" n="10">
<p> σώφρονι γὰρ ἀνδρὶ ἢ ξυνέσεως
ὁπωστιοῦν μεταλαχόντι ἔννοια οὐδεμία ἐγένετο χρήματα
οἰκεῖα προΐεσθαι, ἐφ’ ᾧ δὴ τοὺς οὐδὲν ἠδικηκότας
ληΐζηται.
</p>
</div2>
<div2 type="section" n="11">
<p> τοῦτό τε τὸ χρυσίον πρὸς τῶν
ξυμβαλλόντων κεκομισμένος ἐς τὴν ἐξουσίαν αὐτοὺς
ἐνεβίβαζε τοῦ τοὺς κατηκόους πάντα ἐργάζεσθαι.
</p>
</div2>
<div2 type="section" n="12">
<p> ἀφ̓
ὧν ἔμελλον τὰς χώρας αὐτοῖς ἀνθρώποις ἀπολοῦντες
ἁπάσας πλούσιοι τὸ λοιπὸν ἔσεσθαι αὐτοί.
</p>
</div2>
<div2 type="section" n="13">
<p> οἱ δὲ τὰς
τῶν πόλεων τιμὰς ἐπὶ τόκοις ἁδροῖς τισιν ἀπὸ τῆς
τραπέζης δεδανεισμένοι καὶ τῷ ἀποδεδομένῳ ἀπαριθμήσαντες,
ἐπειδὴ ἐγίνοντο ἐν ταῖς πόλεσι, πᾶσαν κακοῦ
ἰδέαν ἐς τοὺς ἀρχομένους ἀεὶ ἐνδεικνύμενοι οὐκ ἄλλου
του ἐν ἐπιμελείᾳ καθίσταντο <add>ἢ</add> ὅπως τοῖς χρήσταις
τὰ ὡμολογημένα τελέσειαν καὶ αὐτοὶ τὸ λοιπὸν ἐν
τοῖς πλουσιωτάτοις τετάξονται, οὐκ ἔχοντος αὐτοῖς
κίνδυνόν τινα ἢ ὕβριν τοῦ ἔργου, φέροντος δέ τι καὶ
δόξης μᾶλλον, ὅσῳ καὶ πλείους τῶν σφίσι παραπεπτωκότων
οὐδενὶ <add>λόγῳ</add> ἀποκτείναντες ληΐζεσθαι ἴσχυον.
</p>
</div2>
<div2 type="section" n="14">
<p> τὸ γὰρ τοῦ φονέως τε καὶ λῃστοῦ ὄνομα ἐς τὸ τοῦ
δραστηρίου αὐτοῖς ἀποκεκρίσθαι ξυνέβαινεν.
</p>
</div2>
<div2 type="section" n="15">
<p> ὅσους
<pb id="p.131"/>
μέντοι τῶν ἐχόντων ἀρχὰς ᾔσθετο πλούτῳ ἀκμάζοντας,
τούτους δὴ σκήψεσι σαγηνεύσας εὐθὺς ἅπαντα συλλήβδην
ἀφῃρεῖτο τὰ χρήματα.
</p>
</div2>
<div2 type="section" n="16">
<p>Μετὰ δὲ νόμον τοὺς τὰς ἀρχὰς ἔγραψε μετιόντας
ὀμνύναι ἦ μὴν καθαροὺς ἀπὸ πάσης κλοπῆς σφᾶς
αὐτοὺς ἔσεσθαι, καὶ μήτε τι δώσειν τῆς ἀρχῆς ἕνεκα <pb ed="page-B" n="121"/>
</p>
</div2>
<div2 type="section" n="17">
<p>μήτε λήψεσθαι. ἀράς τε πάσας ἐπέβαλεν, ὅσαι πρὸς
τῶν παλαιοτάτων ὠνομασμέναι εἰσὶν, ἤν τις τῶν γεγραμμένων
ἐκβαίη.
</p>
</div2>
<div2 type="section" n="18">
<p>ἀλλὰ τοῦ νόμου τεθέντος οὔπω
ἐνιαυτὸν αὐτὸς μὲν τῶν γεγραμμένων καὶ κατηραμένων
ὀλιγωρήσας, καὶ τῆς ὑπὲρ τούτων αἰσχύνης ἀδεέστερον
τὰ τιμήματα τῶν ἀρχῶν οὐκ ἐν παραβύστῳ, ἀλλ’ ἐς
τὸ δημόσιον τῆς ἀγορᾶς ἔπραττεν.
</p>
</div2>
<div2 type="section" n="19">
<p>οἱ δὲ τὰς ἀρχὰς
ὠνημένοι διώμοτοι μᾶλλον ἢ πρότερον πάντα ἐσύλων.
</p>
</div2>
<div2 type="section" n="20">
<p>Ὕστερον δὲ καὶ ἄλλο τι ἐπετεχνήσατο ἀκοῆς κρεῖσσον.
τῶν ἀρχῶν, ἅσπερ ἀξιωτάτας ἔν τε Βυζαντίῳ
καὶ πόλεσι ταῖς ἄλλαις ᾤετο εἶναι, οὐκέτι ἀπεμπολεῖν
ἔγνω ᾗπερ τὰ πρότερα, μισθωτοὺς δὲ διερευνώμενος
ἐχειροτόνει, τάξας αὐτοῖς ὅ τι δὴ μισθαρνοῦντας ἀποφέρειν
αὐτῷ τὰ φώρια πάντα.
</p>
</div2>
<div2 type="section" n="21">
<p>οἱ δὲ τὴν μίσθωσιν
κεκομισμένοι ἀδεέστερον ξυμφορήσαντες ἐκ πάσης γῆς
ἅπαντα ἔφερον καὶ περιήρχετο μισθοφόρος ἐξουσία
τῷ τῆς ἀρχῆς ὀνόματι καταληϊζομένη τοὺς ὑπηκόους.
</p>
</div2>
<div2 type="section" n="22">
<p>οὕτως ὁ βασιλεὺς ἀκριβολογούμενος τὸν ἅπαντα χρόνον
<pb id="p.132"/>
ἐκείνους ἐφίστη τοῖς πράγμασιν οἳ δὴ πάντων
κατὰ τὸν ἀληθῆ λόγον μιαρώτατοι ἦσαν, ἀεί τε τὸ
</p>
</div2>
<div2 type="section" n="23">
<p>
<pb ed="page-P" n="62"/> κακὸν τοῦτο ἰχνηλατῶν κατετύγχανεν. ἡνίκα οὖν ἀμέλει
τοὺς πρώτους πονηροὺς ἐπὶ τῆς ἀρχῆς κατεστήσατο ἐς
φῶς τε αὐτῶν ἡ τῆς δυνάμεως ἐξουσία τὴν κακοτροπίαν
ἐξήνεγκεν, ἐθαυμάζομέν γε ὅπως δὴ κακότητα
τοσαύτην ἀνθρώπου φύσις ἐχώρησεν.
</p>
</div2>
<div2 type="section" n="24">
<p> ἐπεὶ δὲ αὐτοὺς
οἱ χρόνῳ τῳ ἀρχὰς ἐκδεξάμενοι πολλῷ τῷ περιόντι
παρελᾶν ἴσχυσαν, διηποροῦντο πρὸς ἀλλήλους οἱ
ἄνθρωποι ὅντινα τρόπον οἱ πρόσθεν πονηρότατοι
<pb ed="page-B" n="122"/> δόξαντες τοσούτῳ παραλόγῳ ἅτε αὐτοὶ καλοὶ καὶ
ἀγαθοὶ γεγονότες ἐν τοῖς σφετέροις ἐπιτηδεύμασι, πρὸς
τῶν ἐπιγενομένων ἡσσήθησαν, αὖθίς τε οἱ τρίτοι τοὺς
δευτέρους ὑπερηκόντισαν πονηρίᾳ τῇ πάσῃ, καὶ μετ̓
ἐκείνους ἕτεροι τοῖς τῶν ἐγκλημάτων καινοτομήμασιν
ὄνομα χρηστὸν τοῖς φθάσασι προσετρίψαντο.
</p>
</div2>
<div2 type="section" n="25">
<p> μηκυνομένου
τε τοῦ κακοῦ πᾶσιν ἐκμεμαθηκέναι τῷ ἔργῳ
ξυνέβη ὅτι δὴ τοῖς ἀνθρώποις ἐπ’ ἄπειρον μὲν ἡ πονηρία
φύεσθαι εἴωθε, μαθήσει δὲ τῶν προγεγενημένων
ἐκτρεφομένη καὶ τῇ τῆς παρρησίας ἐξουσίᾳ ἐς
τὸ λυμαίνεσθαι τοῖς παραπίπτουσιν ἐξαγομένη ἐς τοσόνδε
ἀεὶ ἐξικνεῖσθαι δοκεῖ ἐς ὅσον δύναται ἡ τῶν
βλαπτομένων σταθμᾶσθαι δόξα.
</p>
</div2>
<div2 type="section" n="26">
<p> Ῥωμαίοις μὲν οὖν τά γε ἀμφὶ τοῖς ἄρχουσι ταύτῃ
πη εἶχε. Πολλάκις δὲ καὶ Οὔννων πολεμίων στρατῷ
ἀνδραποδίσασί τε καὶ ληϊσαμένοις τὴν Ῥωμαίων ἀρχὴν
<pb id="p.133"/>
οἱ Θρᾳκῶν τε καὶ Ἰλλυριῶν στρατηγοὶ βεβουλευμένοι
ἀναχωροῦσιν ἐπιθήσεσθαι ἀπεπήδησαν, ἐπεὶ βασιλέως
Ἰουστινιανοῦ γράμματα εἶδον, ἀπεροῦντα σφίσι τὴν
ἐς τοὺς βαρβάρους ἐπίθεσιν, ἀναγκαίων αὐτῶν ἐς
ξυμμαχίαν Ῥωμαίοις ὄντων ἐπὶ Γότθους ἴσως ἢ ἐπὶ
ἄλλους πολεμίων τινάς.
</p>
</div2>
<div2 type="section" n="27">
<p>καὶ ἀπ’ αὐτοῦ οἱ βάρβαροι
οὗτοι ἐληΐζοντο μὲν ὡς πολέμιοι καὶ ἠνδραποδίζοντο
τοὺς τῇδε Ῥωμαίους, ξὺν δὲ τῇ ἄλλῃ λείᾳ καὶ τοῖς
αἰχμαλώτοις ἅτε φίλοι καὶ ξύμμαχοι Ῥωμαίοις ὄντες
ἐπ’ οἴκου ἀπεκομίζοντο.
</p>
</div2>
<div2 type="section" n="28">
<p>πολλάκις δὲ καὶ γεωργῶν
τῶν ἐνταῦθά τινες, παίδων τε σφετέρων καὶ γυναικῶν
πόθῳ ἐξηνδραποδισμένων ἠγμένοι, ἀθρόοι τε γεγενημένοι
ἀναχωροῦσι πολλοὺς <add>ἐτύγχανον</add> κτείναντες,
καὶ αὐτῶν τοὺς ἵππους ἴσχυσαν ξὺν πάσῃ ἀφελέσθαι <pb ed="page-B" n="123"/>
τῇ λείᾳ, πραγμάτων μέντοι ἐς πεῖραν ἦλθον ἐνθένδε
δυσκόλων.
</p>
</div2>
<div2 type="section" n="29">
<p>ἐκ Βυζαντίου γάρ τινες ἐσταλμένοι αἰκίζεσθαί
τε αὐτῶν καὶ λωβᾶσθαι τὰ σώματα καὶ χρήμασι
ζημιοῦν οὐδεμιᾷ ὀκνήσει ἠξίουν, ἕως τοὺς ἵππους
ἅπαντας δοῖεν οὕσπερ τοὺς βαρβάρους ἀφείλοντο.
</p>
</div2>
</div1>
<div1 type="chapter" n="22">
<div2 type="section" n="1">
<p>Ἡνίκα δὲ βασιλεύς τε καὶ Θεοδώρα τὸν Καππαδόκην <pb ed="page-P" n="63"/>
Ἰωάννην ἀνεῖλον, ἀντικαθιστάναι μὲν ἐς τιμὴν
τὴν αὐτοῦ ἤθελον, ἄνδρα δέ τινα πονηρότερον εὑρεῖν
ἐπὶ κοινῆς ἐν σπουδῇ ἐποιοῦντο, περισκοπούμενοί τε
τὸ τοιοῦτο τῆς τυραννίδος ὄργανον καὶ πάσας διερευνῶντες
τὰς τῶν ἀνθρώπων γνώμας, ὅπως ἔτι θᾶσσον
<pb id="p.134"/>
τοὺς ὑπηκόους ἀπολεῖν δύνωνται.
</p>
</div2>
<div2 type="section" n="2">
<p> ἐν μὲν οὖν τῷ
παραυτίκα Θεόδοτον ἀντ’ αὐτοῦ ἐπὶ τῆς ἀρχῆς
κατεστήσαντο, ἄνδρα οὐ καλοήθη μὲν, οὐ σφόδρα δὲ
ἀρέσκειν αὐτοῖς ἱκανὸν γεγονότα.
</p>
</div2>
<div2 type="section" n="3">
<p> ὕστερον δὲ ἅπαν
διερευνώμενοι περιήρχοντο. εὗρον δὲ παρὰ δόξαν
ἀργυραμοιβόν τινα Πέτρον ὀνόματι, Σύρον γένος,
ὅνπερ ἐπίκλησιν Βαρσύμην ἐκάλουν· ὃς πάλαι μὲν ἐπὶ
τῆς τοῦ χαλκοῦ τραπέζης καθήμενος κέρδη αἰσχρότατα
ἐκ ταύτης δὴ ἐπορίζετο τῆς ἐργασίας, τὴν περὶ τοὺς
ὀβολοὺς κλοπὴν εὖ μάλα τεχνάζων καὶ τοὺς αὐτῷ
ξυμβάλλοντας ἀεὶ τῷ τῶν δακτύλων τάχει ἐκκρούων.
</p>
</div2>
<div2 type="section" n="4">
<p> δεξιὸς γὰρ ἦν κλέψαι μὲν τὰ τῶν αὐτῷ περιπεπτωκότων
ἀνέδην, ἁλοὺς δὲ ὀμόσαι καὶ τῶν χειρῶν τὸ ἁμάρτημα
τῷ τῆς γλώττης περικαλύψαι θράσει.
</p>
</div2>
<div2 type="section" n="5">
<p> ἐν δὲ τοῖς
τῶν ὑπάρχων στρατιώταις καταλεχθεὶς ἐς τοσοῦτον
<pb ed="page-B" n="124"/> ἀτοπίας ἐλήλακεν ὥστε Θεοδώρᾳ ἀρέσκειν τε ἐν τοῖς
μάλιστα καὶ ἐς τῶν ἀδίκων αὐτῇ βουλημάτων ῥᾷστα
ὑπουργεῖν τὰ ἀμήχανα.
</p>
</div2>
<div2 type="section" n="6">
<p> διὸ δὴ Θεόδοτον μὲν, ὅνπερ
<pb id="p.135"/>
μετὰ τὸν Καππαδόκην καταστησάμενοι ἔτυχον, τῆς
τιμῆς αὐτίκα παρέλυσαν, Πέτρον δὲ ταύτῃ ἐπέστησαν,
</p>
</div2>
<div2 type="section" n="7">
<p>ὅσπερ αὐτοῖν διεπράξατο κατὰ νοῦν ἅπαντα. τούς τε
γὰρ στρατευομένους ἀποστερῶν τὰς συντάξεις ἁπάσας
οὔτε αἰσχυνθεὶς οὔτε δείσας πώποτε ὤφθη, ἀλλὰ καὶ
ὠνίους τὰς ἀρχὰς ἔτι μᾶλλον ἢ πρότερον προὔθηκεν,
ἀτιμοτέρας τε αὐτὰς καταστησάμενος ἀπεδίδοτο τοῖς
ταύτην δὴ οὐκ ἀποκνοῦσι τὴν ἀνοσίαν ἐμπορίαν ἐργάζεσθαι,
ἐφιεὶς διαρρήδην τοῖς τὰς ἀρχὰς ὠνησαμένοις
ταῖς τῶν ἀρχομένων ψυχαῖς τε καὶ οὐσίαις ᾗ
βούλοιντο χρήσασθαι.
</p>
</div2>
<div2 type="section" n="8">
<p>αὐτῷ τε γὰρ εὐθὺς καὶ τῷ
τῆς ἀρχῆς καταβεβληκότι τὸ τίμημα ἡ τοῦ συλᾶν τε
καὶ ἄλλως ἁρπάζειν ἐξουσία ξυνέκειτο. καὶ προῄει
μὲν ἐκ τοῦ κεφαλαίου τῆς πολιτείας ἡ τῶν βίων ὠνὴ,
</p>
</div2>
<div2 type="section" n="9">
<p>ἐπράττετό τε τὸ συμβόλαιον τῆς τῶν πόλεων διαφθορᾶς
ἔν τε τῶν δικαστηρίων τοῖς προὔχουσι καὶ τῷ δημοσίῳ
τῆς ἀγορᾶς περιήρχετο λῃστὴς ἔννομος, ὄνομα τῇ
πράξει τιθεὶς τὴν συλλογὴν τῶν ἐπὶ τοῖς τιμήμασι <pb ed="page-P" n="64"/>
τῆς ἀρχῆς καταβεβλημένων χρημάτων, οὐκ ἐχούσης
τινὰ ἐλπίδα τῆς τῶν ἁμαρτανομένων ἐπιστροφῆς.
</p>
</div2>
<div2 type="section" n="10">
<p>καὶ
πάντων δὲ τῶν τῇ ἀρχῇ ὑπηρετούντων, πολλῶν τε
καὶ δοκίμων ὄντων, τοὺς πονηροτάτους ἀεὶ ἐς αὑτὸν
<pb id="p.136"/>
εἷλκε.
</p>
</div2>
<div2 type="section" n="11">
<p> τοῦτο δὲ οὐκ αὐτὸς ἐξήμαρτε μόνος, ἀλλὰ καὶ
ὅσοι ταύτην πρότερόν τε καὶ ὕστερον τὴν τιμὴν ἔσχον.
</p>
</div2>
<div2 type="section" n="12">
<p> Ἡμαρτάνετο δὲ τοιοῦτο κἀν τῇ τοῦ μαγίστρου
καλουμένου ἀρχῇ κἀν τοῖς Παλατίνοις, οἳ δὴ ἀμφί τε
<pb ed="page-B" n="125"/> τοὺς θησαυροὺς καὶ τὰ πριβᾶτα καλούμενα τό τε
πατριμώνιον ἐπιτελεῖν ἀεὶ τὴν ὑπουργίαν εἰώθασιν,
ἐν πάσαις τε συλλήβδην εἰπεῖν ταῖς ἐν Βυζαντίῳ καὶ
πόλεσι ταῖς ἄλλαις τεταγμέναις ἀρχαῖς.
</p>
</div2>
<div2 type="section" n="13">
<p> ἐξ οὗ γὰρ
ὅδε ὁ τύραννος τὰ πράγματα διῳκήσατο, ἐν ἀρχῇ
ἑκάστῃ τοὺς τοῖς ὑπηρετοῦσι προσήκοντας πόρους πὴ
μὲν αὐτὸς, πὴ δὲ ὁ τὴν τιμὴν ἔχων προσεποιοῦντο
<del>ἐν</del> οὐδενὶ λόγῳ, οἵ τε αὐτοῖς ἐπιτάττουσιν ὑπουργοῦντες
πενόμενοι τὰ ἔσχατα πάντα τοῦτον τὸν χρόνον
δουλοπρεπέστατα ὑπουργεῖν ἠναγκάζοντο.
</p>
</div2>
<div2 type="section" n="14">
<p> Σίτου δὲ πολλοῦ κομιδῆ ἐς Βυζάντιον κεκομισμένου
ἐσεσήπει μὲν ὁ πλεῖστος ἤδη, αὐτὸς δὲ τοῦτον πόλεσι
ταῖς ἑῴαις ἐπέβαλλε κατὰ λόγον ἑκάστῃ, καίπερ οὐκ
ἔχοντα ἐπιτηδείως ἐς βρῶσιν ἀνθρώπων, ἐπέβαλλέ τε,
οὐχ ᾗπερ ἀποδίδοσθαι τὸν κάλλιστον σῖτον εἰώθει,
ἀλλὰ καὶ πολλῷ ἀξιώτερον, ἦν τε τοῖς ὠνουμένοις
ἐπάναγκες χρήματα μεγάλα προεμένοις ἐπὶ τιμήμασι
φορτικωτάτοις, εἶτα τὸν σῖτον ἐς τὴν θάλασσαν ἢ ἔς
τινα ὑδροχόην ἀπορριπτεῖν.
</p>
</div2>
<div2 type="section" n="15">
<p> ἐπεὶ δὲ καὶ σίτου ἀκραιφνοῦς
τε καὶ οὔπω σεσηπότος μέγα τι πλῆθος ἐνταῦθα
ἀπέκειτο, καὶ τοῦτο πλείστων τῶν πόλεων ταῖς σίτου
<pb id="p.137"/>
ὑποσπανιζούσαις ἀπεμπολεῖν ἔγνω.
</p>
</div2>
<div2 type="section" n="16">
<p>ταύτῃ γὰρ διπλάσια
τὰ χρήματα ἐποίει ἅπερ τοῖς ὑποτελέσι τὸ δημόσιον
ὑπὲρ τοῦδε τοῦ σίτου τὰ πρότερα ἐλελόγιστο.
</p>
</div2>
<div2 type="section" n="17">
<p>ἀλλ’ ἐπεὶ ἐς νέωτα οὐκέτι ὁμοίως ἡ τῶν καρπῶν φορὰ
ἤκμαζεν, ἐνδεεστέρως μὲν ἢ κατὰ χρείαν ἐς Βυζάντιον
ὁ σιταγωγὸς στόλος ἀφίκετο, Πέτρος δὲ τοῖς παροῦσι
διαπορούμενος, <add>ἐκ τῶν</add> ἔν τε Βιθυνίᾳ καὶ Φρυγίᾳ
καὶ Θρᾴκῃ χωρίων πρίασθαι μέγα τι χρῆμα σίτου <pb ed="page-B" n="126"/>
</p>
</div2>
<div2 type="section" n="18">
<p>ἠξίου. ἦν τε ἀναγκαῖον τοῖς ταύτῃ οἰκοῦσι μέχρι
μὲν ἐς τὴν θάλασσαν πόνῳ πολλῷ τὰ φορτία φέρειν,
ἐς Βυζάντιον δὲ ξὺν κινδύνῳ αὐτὰ ἐσκομίζεσθαι καὶ
βραχέα μὲν τιμήματα δῆθεν τῷ λόγῳ πρὸς αὐτοῦ
φέρεσθαι, τὴν ζημίαν δὲ αὐτοῖς ἐς τοσόνδε μεγέθους
καθίστασθαι ὥστε ἀγαπᾶν ἤν τις αὐτοὺς ἐῴη τόν τε
σῖτον οἴκῳ δημοσίῳ χαρίζεσθαι καὶ τίμημα ἕτερον ὑπὲρ
αὐτοῦ κατατιθέναι.
</p>
</div2>
<div2 type="section" n="19">
<p>τοῦτό ἐστι τὸ ἄχθος ὅπερ καλεῖν
συνωνὴν νενομίκασιν. ἐπεὶ δὲ οὐδ’ ὣς σῖτος ἐν Βυζαντίῳ
κατὰ τὴν χρείαν ἱκανὸς ἐγεγόνει, πολλοὶ τὸ
πρᾶγμα ἐς βασιλέα διέβαλλον.
</p>
</div2>
<div2 type="section" n="20">
<p>ἅμα δὲ καὶ οἱ στρατευόμενοι
σχεδόν τι ἅπαντες ἅτε τὰς εἰωθυίας οὐ
κεκομισμένοι ξυντάξεις, θορύβῳ τε ἀνὰ τὴν πόλιν καὶ
<pb id="p.138"/>
ταραχῇ πολλῇ εἴχοντο.
</p>
</div2>
<div2 type="section" n="21">
<p> βασιλεὺς μὲν οὖν ἤδη τε
αὐτῷ χαλεπῶς ἔχειν ἔδοξε καὶ παραλύειν αὐτὸν τῆς
<pb ed="page-P" n="65"/> ἀρχῆς ἤθελε διά τε ταῦτα ἅπερ ἐρρήθη καὶ ὅτι χρήματα
δαιμονίως μεγάλα ἠκηκόει αὐτῷ ἀποκεκρύφθαι,
</p>
</div2>
<div2 type="section" n="22">
<p> ἅπερ ἐκ τοῦ δημοσίου σεσυληκὼς ἔτυχε. καὶ ἦν δὲ
οὕτως. Θεοδώρα δὲ τὸν ἄνδρα οὐκ εἴα. ἐκτόπως
γὰρ τὸν Βαρσύμην ἠγάπα, ἐμοὶ μὲν δοκεῖ, τῆς τε
πονηρίας ἕνεκα καὶ τοῦ τοῖς κατηκόοις διαφερόντως
λυμαίνεσθαι.
</p>
</div2>
<div2 type="section" n="23">
<p> αὐτή τε γὰρ ὠμοτάτη ἦν καὶ ἀπανθρωπίας
ἀτεχνῶς ἔμπλεως καὶ τοὺς ὑπουργοῦντας ἠξίου
τὰ ἐς τὸν τρόπον αὐτῇ ἐπιτηδείως ὡς μάλιστα ἔχειν.
</p>
</div2>
<div2 type="section" n="24">
<p> φασὶ δὲ αὐτὴν καὶ καταμαγευθεῖσαν πρὸς τοῦ Πέτρου
ἀκούσιον αὐτῷ εὐνοϊκῶς ἔχειν.
</p>
</div2>
<div2 type="section" n="25">
<p> περί τε γὰρ τοὺς
φαρμακέας καὶ τὰ δαιμόνια περιέργως ἐσπουδάκει ὁ
Βαρσύμης οὗτος, καὶ τοὺς καλουμένους Μανιχαίους
ἐτεθήπει τε καὶ αὐτῶν προστατεῖν ἐκ τοῦ ἐμφανοῦς
οὐδαμῆ ἀπηξίου.
</p>
</div2>
<div2 type="section" n="26">
<p> καίτοι καὶ ταῦτα ἡ βασιλὶς ἀκούσασα
<pb ed="page-B" n="127"/> οὐ μεθῆκε τὴν ἐς τὸν ἄνθρωπον εὔνοιαν, ἀλλὰ
μᾶλλον ἔτι διὰ ταῦτα περιστέλλειν τε καὶ ἀγαπᾶν
ἔγνω.
</p>
</div2>
<div2 type="section" n="27">
<p> μάγοις τε γὰρ καὶ φαρμακεῦσι καὶ αὐτὴ ὁμιλήσασα
ἐκ παιδὸς ἅτε τῶν ἐπιτηδευμάτων αὐτὴν ἐς
τοῦτο ἀγόντων διεβίω πιστεύουσά τε τῷ πράγματι
τούτῳ καὶ αὐτῷ τὸ θαρσεῖν ἐς ἀεὶ ἔχουσα.
</p>
</div2>
<div2 type="section" n="28">
<p> λέγεται
δὲ καὶ τὸν Ἰουστινιανὸν οὐ τοσοῦτον θωπεύουσα
χειροήθη ποιήσασθαι, ὅσον τῇ ἐκ τῶν δαιμονίων
ἀνάγκῃ.
</p>
</div2>
<div2 type="section" n="29">
<p> οὐ γάρ τις ἦν εὔφρων ἢ δίκαιος ὅδε ἀνὴρ
ἢ ἐς τὸ ἀγαθὸν βέβαιος, ὥστε κρείσσων ποτὲ τῆς
<pb id="p.139"/>
τοιαύτης ἐπιβουλῆς εἶναι, ἀλλὰ φόνων μὲν καὶ χρημάτων
ἔρωτος διαφανῶς ἥσσων, τοῖς δὲ αὐτὸν ἐξαπατῶσι
καὶ κολακεύουσιν οὐ χαλεπῶς εἴκων.
</p>
</div2>
<div2 type="section" n="30">
<p>ἔν τε
πράξεσι ταῖς μάλιστά οἱ ἐσπουδασμέναις μετεβάλλετό
τε οὐδενὶ λόγῳ καὶ κονιορτῷ ἐνδελεχέστατα ἐμφερὴς
ἐγεγόνει.
</p>
</div2>
<div2 type="section" n="31">
<p>ταῦτά τοι οὐδέ τις τῶν αὐτοῦ ξυγγενῶν ἢ
ἄλλως γνωρίμων ἐλπίδα τινά ποτε ἀσφαλῆ ἐπ’ αὐτῷ
ἔσχεν, ἀλλὰ μεταναστάσεις αὐτῷ ἐς ἀεὶ τῆς ἐς τὰ ἐπιτηδεύματα
ἐγίνοντο γνώμης.
</p>
</div2>
<div2 type="section" n="32">
<p>οὕτω τε καὶ τοῖς φαρμακεῦσιν,
ὅπερ ἐρρήθη, εὐέφοδος ὢν καὶ τῇ Θεοδώρᾳ
πόνῳ οὐδενὶ ὑποχείριος ἐγεγόνει, καὶ ἀπ’ αὐτοῦ μάλιστα
ἡ βασιλὶς ἅτε σπουδαῖον τὰ τοιαῦτα τὸν Πέτρον
ὄντα ὑπερηγάπα.
</p>
</div2>
<div2 type="section" n="33">
<p>ἀρχῆς μὲν οὖν ἧς τὰ πρότερα εἶχε
βασιλεὺς αὐτὸν παρέλυσε μόλις, Θεοδώρας δὲ ἐγκειμένης
οὐ πολλῷ ὕστερον ἄρχοντα τῶν θησαυρῶν
αὐτὸν κατεστήσατο, Ἰωάννην παραλύσας ταύτης δὴ
τῆς τιμῆς, ὅσπερ αὐτὴν παρειληφὼς μησί που ὀλίγοις
πρότερον ἔτυχεν.
</p>
</div2>
<div2 type="section" n="34">
<p>ἦν δὲ οὗτος ἀνὴρ γένος μὲν Παλαιστῖνος,
πρᾷος δὲ καὶ ἀγαθὸς ἄγαν, καὶ οὔτε πορίζεσθαι
χρημάτων ἀδίκων πόρους εἰδὼς, οὔτε τῳ λυμηνάμενος
πώποτε τῶν πάντων ἀνθρώπων.
</p>
</div2>
<div2 type="section" n="35">
<p>ἀμέλει καὶ  <pb ed="page-B" n="128"/>
διαφερόντως ἠγάπων αὐτὸν ὁ λεὼς ἅπας. διά τοι
τοῦτο Ἰουστινιανόν τε καὶ τὴν ὁμόζυγα οὐδαμῆ ἤρεσκεν,
οἵπερ ἐπειδὴ τῶν σφίσιν ὑπουργούντων καλόν τε καὶ
ἀγαθὸν παρὰ δόξαν τινὰ ἴδοιεν, ἰλιγγιῶντες καὶ δυσφορούμενοι
<pb id="p.140"/>
ἐς τὰ μάλιστα πάσῃ μηχανῇ αὐτὸν ὅτι τάχιστα
διωθεῖσθαι ἐν σπουδῇ ἐποιοῦντο.
</p>
</div2>
<div2 type="section" n="36">
<p> Οὕτω γοῦν καὶ τοῦτον τὸν Ἰωάννην ὁ Πέτρος
ἐκδεξάμενος θησαυρῶν τε τῶν βασιλικῶν προὔστη καὶ
<pb ed="page-P" n="66"/> ξυμφορῶν αὖθις μεγάλων αἰτιώτατος ἅπασι γέγονεν.
</p>
</div2>
<div2 type="section" n="37">
<p> ἀποτεμνόμενος γὰρ τῶν χρημάτων τὸ πλεῖστον μέρος,
ἅπερ ἐν παραψυχῆς λόγῳ πολλοῖς χορηγεῖσθαι ἀνὰ
πᾶν ἔτος πρὸς βασιλέως ἐκ παλαιοῦ διατέτακται, αὐτὸς
μὲν τοῖς δημοσίοις οὐ δέον ἐπλούτει καὶ μοῖραν ἐνθένδε
βασιλεῖ ἀνέφερεν.
</p>
</div2>
<div2 type="section" n="38">
<p> οἱ δὲ τὰ χρήματα περιῃρημένοι
ἐν πένθει μεγάλῳ περιεκάθηντο, ἐπεὶ καὶ τὸ
χρυσοῦν νόμισμα οὐχ ᾗπερ εἰώθει ἐκφέρειν ἠξίου,
ἀλλ’ ἔλασσον αὐτὸ καταστησάμενος, πρᾶγμα οὐδεπώποτε
γεγονὸς πρότερον.
</p>
</div2>
<div2 type="section" n="39">
<p> Τὰ μὲν ἀμφὶ τοῖς ἄρχουσι βασιλεῖ ταύτῃ πη εἶχεν.
ὅπως δὲ τοὺς τὰ χωρία κεκτημένους πανταχῆ διέφθειρεν
ἐρῶν ἔρχομαι.
</p>
</div2>
<div2 type="section" n="40">
<p> ἀπέχρη μὲν οὖν ἡμῖν τῶν ἐς τὰς πόλεις
ἁπάσας στελλομένων ἀρχόντων ἐπιμνησθεῖσιν οὐ
πολλῷ πρότερον καὶ τούτων δὴ τῶν ἀνθρώπων σημῆναι
τὰ πάθη. πρώτους γὰρ οἱ ἄρχοντες οὗτοι τοὺς
τῶν χωρίων κυρίους βιαζόμενοι ἐληΐζοντο, καὶ ὣς δὲ
τἄλλα εἰρήσεται πάντα.
</p>
</div2>
</div1>
<div1 type="chapter" n="23">
<div2 type="section" n="1">
<p>Πρῶτον μὲν εἰθισμένον <del>ὂν</del> ἐκ παλαιοῦ
ἕκαστον τὴν Ῥωμαίων ἀρχὴν ἔχοντα οὐχ ἅπαξ μόνον,
<pb id="p.141"/>
ἀλλὰ καὶ πολλάκις τοῖς τῶν δημοσίων ὀφλημάτων <pb ed="page-B" n="129"/>
λειψάνοις τοὺς κατηκόους δωρεῖσθαι πάντας, τοῦ μήτε
τοὺς ἀπορουμένους τε καὶ ὅθεν ἂν ἐκτίνοιεν τὰ λείψανα
ταῦτα οὐδαμῆ ἔχοντας διηνεκὲς ἀποπνίγεσθαι μήτε τοῖς
φορολόγοις σκήψεις παρέχεσθαι, συκοφαντεῖν ἐγχειροῦσι
τῶν τοῦ φόρου ὑποτελῶν τοὺς οὐδὲν ὀφείλοντας,
οὗτος ἐς δύο καὶ τριάκοντα ἐτῶν χρόνον οὐδὲν
τοιοῦτο ἐς τοὺς κατηκόους εἰργάσατο.
</p>
</div2>
<div2 type="section" n="2">
<p>καὶ ἀπ’ αὐτοῦ
τοῖς μὲν ἀπορουμένοις ἀναγκαῖον ἦν ἀποδρᾶναί τε καὶ
μηδενὶ ἔτι ἐπανιέναι.
</p>
</div2>
<div2 type="section" n="3">
<p>καὶ οἱ συκοφάνται τοὺς ἐπιεικεστέρους
ἀπέκναιον κατηγορίαν ἐπανασείοντες ἅτε τὸ
τέλος ἐνδεεστέρως ἐκ παλαιοῦ καταβάλλοντας τῆς ἐγκειμένης
τῷ χωρίῳ φορᾶς.
</p>
</div2>
<div2 type="section" n="4">
<p>οὐ γὰρ ὅσον οἱ ταλαίπωροι
τὴν καινὴν τοῦ φόρου ἀπαγωγὴν ἐδεδίεσαν, ἀλλὰ καὶ
χρόνων τοσούτων τὸ πλῆθος οὐδὲν προσῆκον βαρύνεσθαι
φόροις.
</p>
</div2>
<div2 type="section" n="5">
<p>πολλοὶ γοῦν ἀμέλει τὰ σφέτερα αὐτῶν
τοῖς συκοφάνταις ἢ τῷ δημοσίῳ προέμενοι ἀπηλλάσσοντο.
</p>
</div2>
<div2 type="section" n="6">
<p>ἔπειτα δὲ Μήδων μὲν καὶ Σαρακηνῶν τῆς
Ἀσίας γῆν τὴν πολλὴν, τῶν δὲ δὴ Οὔννων καὶ Σκλαβηνῶν
καὶ <add>Ἀντῶν</add> ξύμπασαν Εὐρώπην ληϊσαμένων,
καὶ τῶν πόλεων τὰς μὲν καθελόντων ἐς ἔδαφος, τὰς
δὲ ἀργυρολογησάντων ἐς τὸ ἀκριβὲς μάλιστα, τοὺς δὲ
ἀνθρώπους ἐξανδραποδισάντων ξὺν χρήμασι πᾶσιν,
ἔρημόν τε τῶν οἰκητόρων καταστησαμένων χώραν ἑκάστην
ταῖς καθ’ ἡμέραν ἐπιδρομαῖς, φόρον μὲν οὐδενὶ
τῶν ἁπάντων ἀφῆκε, πλήν γε δὴ ὅσον ἐνιαυτοῦ ταῖς
<pb id="p.142"/>
<pb ed="page-P" n="67"/> ἁλούσαις τῶν πόλεων μόνον.
</p>
</div2>
<div2 type="section" n="7">
<p> καίτοι εἰ καθάπερ Ἀναστάσιος
βασιλεὺς ἑπτάετες ταῖς ἁλούσαις τὰ τέλη ἐπιχωρεῖν
<pb ed="page-B" n="130"/> ἔγνω, οἶμαι <del>δ̓</del> ἂν οὐδ’ ὣς αὐτὸν πεποιῆσθαι
τὰ δέοντα, ἐπεὶ Καβάδης μὲν ταῖς οἰκοδομίαις ὡς
ἥκιστα λυμηνάμενος ἀπιὼν ᾤχετο, Χοσρόης δὲ ἅπαντα
πυρπολήσας ἐς ἔδαφος καθεῖλε, μείζω τε προσετρίψατο
τοῖς περιπεπτωκόσι τὰ πάθη.
</p>
</div2>
<div2 type="section" n="8">
<p> καὶ τούτοις μὲν τοῖς
ἀνθρώποις οἷσπερ τὸ γελοιῶδες τοῦτο τοῦ φόρου
ἀφῆκε καὶ τοῖς ἄλλοις ἅπασι, πολλάκις μὲν δεξαμένοις
τὸν Μήδων στρατὸν, διηνεκὲς δὲ Οὔννων τε καὶ <del>βαρβάρων</del>
Σαρακηνῶν γῆν τὴν ἑῴαν ληϊσαμένων, οὐδὲν
δὲ ἧσσον καὶ <add>τῶν</add> ἐπὶ τῆς Εὐρώπης βαρβάρων ταῦτα
ἐργαζομένων ἀεὶ καὶ καθ’ ἑκάστην τοὺς ἐκείνῃ Ῥωμαίους,
βασιλεὺς οὗτος χαλεπώτερος εὐθὺς γέγονε
βαρβάρων ἁπάντων.
</p>
</div2>
<div2 type="section" n="9">
<p> συνωναῖς τε γὰρ καὶ ταῖς καλουμέναις
ἐπιβολαῖς τε καὶ διαγραφαῖς οἱ τῶν χωρίων
κύριοι τῶν πολεμίων ἀνακεχωρηκότων αὐτίκα μάλα
ἡλίσκοντο.
</p>
</div2>
<div2 type="section" n="10">
<p> ὅ τι δὲ τὰ ὀνόματά ἐστί τε καὶ βούλεται
ταῦτα, ἐγὼ δηλώσω.
</p>
</div2>
<div2 type="section" n="11">
<p> Τοὺς τὰ χωρία κεκτημένους ἀναγκάζουσι τὸν Ῥωμαίων
ἐκτρέφειν στρατὸν κατὰ τὸ μέτρον τῆς κειμένης
ἑκάστῳ φορᾶς, τιμημάτων καταβαλλομένων οὐχ ᾗπερ
ἐφίησιν ὁ παρὼν τῇ χρείᾳ καιρὸς, ἀλλ’ ᾗπερ ἔξεστι
καὶ διώρισται, οὐ διερευνώμενοι δὲ, εἴπερ αὐτοῖς
<add>τὰ</add> ἐπιτήδεια ἐν τῇ χώρᾳ ξυμβαίνει.
</p>
</div2>
<div2 type="section" n="12">
<p> περιέστηκέ τε
<pb id="p.143"/>
τοὺς δειλαίους τούτους ἀνάγκη τὰ μὲν ἐπιτήδεια στρατιώταις
τε καὶ ἵπποις ἐσκομίζεσθαι, πάντα ὠνουμένους
αὐτὰ τιμημάτων πολλῶν ἐς ἄγαν ἀξιωτέρων καὶ ταῦτα
ἐκ χώρας, ἂν οὕτω τύχοι, μακράν που οὔσης <del>καὶ
ταῦτα</del> ἐς τὸ χωρίον <del>ἀποκομίζειν</del>, οὗ δὴ τὸ στρατόπεδον
ξυμβαίνει εἶναι, μετρεῖν τε τοῖς τῶν στρατιωτῶν
χορηγοῖς, οὐ καθάπερ πᾶσιν ἀνθρώποις νόμος,
</p>
</div2>
<div2 type="section" n="13">
<p>ἀλλ’ ᾗπερ ἐκείνοις ἂν βουλομένοις εἴη. καὶ τοῦτό
ἐστι τὸ πρᾶγμα ὅπερ συνωνὴ καλεῖται, ἐξ οὗ δὴ ἅπασιν <pb ed="page-B" n="131"/>
ἐκνενευρίσθαι τοῖς τῶν χωρίων κυρίοις ξυμβαίνει.
</p>
</div2>
<div2 type="section" n="14">
<p>φόρον γὰρ ἀπ’ αὐτοῦ τὸν ἐπέτειον οὐχ ἥσσονα ἢ δεκαπλασίονα
<del>ἐγ</del>κατατιθέναι σφίσιν ἐπάναγκες, οἷς γε
οὐ μόνον, ὥσπερ εἴρηται, τῷ στρατῷ χορηγεῖν, ἀλλὰ
καὶ σῖτον ἐς Βυζάντιον πολλάκις διακομίζειν ταῦτα
πεπονθόσι ξυνέπεσεν, ἐπεὶ οὐχ ὁ Βαρσύμης καλούμενος
μόνος τὸ τοιοῦτο ἄγος ἐξαμαρτάνειν τετόλμηκεν,
ἀλλὰ καὶ πρότερον μὲν ὁ Καππαδόκης, ὕστερον δὲ οἱ
μετὰ τὸν Βαρσύμην τοῦτο δὴ τὸ τῆς ἀρχῆς παραλαβόντες ἀξίωμα.
</p>
</div2>
<div2 type="section" n="15">
<p>Τὰ μὲν οὖν τῆς συνωνῆς ταύτῃ πη ἔχει· τὸ δὲ
τῆς ἐπιβολῆς ὄνομα ὄλεθρός τίς ἐστιν ἀπρόοπτος
ἐξαπιναίως τοῖς τὰ χωρία κεκτημένοις ἐπιγενόμενος
πρόρριζόν τε αὐτοῖς ἐκτρίβων τὴν τοῦ βίου ἐλπίδα.
<pb id="p.144"/>
</p>
</div2>
<div2 type="section" n="16">
<p> χωρίων γὰρ τὸ τέλος τῶν ἐρήμων τε καὶ ἀπόρων γεγενημένων,
ὧν δὴ τοῖς τε κυρίοις καὶ τοῖς γεωργοῖς
ἤδη τετύχηκεν ἢ παντάπασιν ἀπολωλέναι, ἢ γῆν πατρῴαν
ἀπολιποῦσι τοῖς ἐγκειμένοις σφίσι διὰ ταῦτα
κακοῖς κρύπτεσθαι, οὐκ ἀπαξιοῦσιν ἐπιφέρειν τοῖς οὔπω
διεφθαρμένοις παντάπασι.
</p>
</div2>
<div2 type="section" n="17">
<p> Τοιοῦτο μὲν καὶ τὸ τῆς ἐπιβολῆς ὄνομά ἐστιν,
ἐπιπολάσαν ὡς τὸ εἰκὸς ἐπὶ τὸν χρόνον μάλιστα τοῦτον.
τὰ δὲ τῶν διαγραφῶν ὡς συντομώτατα φράσαντι ἀπηλλάχθαι
τῇδέ πη ἔχει.
</p>
</div2>
<div2 type="section" n="18">
<p> ζημίαις πολλαῖς ἄλλως τε καὶ
<pb ed="page-P" n="68"/> ὑπὸ τοὺς χρόνους τούτους περιβάλλεσθαι τὰς πόλεις
<add>ἦν</add> ἀνάγκη· ὧνπερ τάς τε ἀφορμὰς καὶ τοὺς τρόπους
ἀφίημι λέγειν ἐν τῷ παρόντι, ὡς μή μοι ὁ λόγος
ἀπέραντος εἴη.
</p>
</div2>
<div2 type="section" n="19">
<p> ταύτας οἱ τὰ χωρία ἔχοντες <add>ἀπέτινον,
τίμημα</add> κατατιθέντες κατὰ λόγον τῆς ἐγκειμένης ἑκάστῳ
</p>
</div2>
<div2 type="section" n="20">
<p>
<pb ed="page-B" n="132"/> φορᾶς. οὐκ ἄχρι δὲ τούτων αὐτοῖς τὸ κακὸν ἔστη,
ἀλλὰ καὶ τοῦ λοιμοῦ ξύμπασαν περιλαβόντος τήν τε
ἄλλην οἰκουμένην καὶ οὐχ ἥκιστα τὴν τῶν Ῥωμαίων
ἀρχὴν τῶν τε γεωργῶν ἀφανίσαντος μέρος τὸ πλεῖστον,
καὶ ἀπ’ αὐτοῦ ἐρήμων ὡς τὸ εἰκὸς τῶν χωρίων γεγενημένων,
οὐδεμιᾷ φειδοῖ ἐχρήσατο ἐς τοὺς τούτων
κυρίους.
</p>
</div2>
<div2 type="section" n="21">
<p> φόρον γὰρ τὸν ἐπέτειον οὔποτε ἀνίει πραττόμενος
<pb id="p.145"/>
οὐχ ᾗπερ ἑκάστῳ ἐπέβαλλε μόνον, ἀλλὰ καὶ
γειτόνων τῶν ἀπολωλότων τὴν μοῖραν.
</p>
</div2>
<div2 type="section" n="22">
<p>προσῆν δὲ
αὐτοῖς καὶ τἄλλα πάντα ὧνπερ ἐμνήσθην ἀρτίως ἅτε
τοῖς τῶν χωρίων δεδυστυχηκόσι τὴν κτῆσιν ἀεὶ ἐγκειμένων,
ἔτι μέντοι καὶ τοῖς μὲν στρατιώταις ἀνὰ τὰ
κάλλιστά τε καὶ τιμιώτατα δωματίων τῶν σφετέρων
ᾠκημένοις ὑπηρετεῖν, αὐτοῖς δὲ πάντα τοῦτον τὸν
χρόνον ἐν τοῖς φαυλοτάτοις τε καὶ ἀπημελημένοις τῶν
οἰκιδίων δίαιταν ἔχειν.
</p>
</div2>
<div2 type="section" n="23">
<p>Ἅπερ ἅπαντα ὑπὸ τὴν Ἰουστινιανοῦ τε καὶ Θεοδώρας
βασιλείαν τοῖς ἀνθρώποις ἀεὶ γίνεσθαι ξυνέβη,
ἐπεὶ οὔτε πόλεμον οὔτε τι ἄλλο τῶν μεγίστων κακῶν
ἐν τούτῳ δὴ τῷ χρόνῳ λελωφηκέναι τετύχηκεν.
</p>
</div2>
<div2 type="section" n="24">
<p>ἐπεὶ
δὲ δωματίων ἐμνήσθημεν, οὐδὲ τοῦτο παριτέον ἡμῖν,
ὅτι δὴ οἱ κεκτημένοι τὰς ἐν Βυζαντίῳ οἰκίας βαρβάροις
ἐνταῦθα καταλύειν παρεχόμενοι ἑπτακισμυρίοις
μάλιστα οὖσιν, οὐχ ὅπως τῶν σφετέρων ὀνίνασθαι
οὐδαμῆ εἶχον, ἀλλὰ καὶ προσετρίβοντο δυσκόλοις ἑτέροις.
</p>
</div2>
</div1>
<div1 type="chapter" n="24">
<div2 type="section" n="1">
<p>Οὐ μὴν οὐδὲ τὰ ἐς τοὺς στρατιώτας αὐτῷ
εἰργασμένα σιωπῇ δοτέον, οἷς δὴ τοὺς <add>πονηροτάτους</add>
ἐπέστησεν ἀνθρώπων ἁπάντων χρήματα σφᾶς ὅτι
πλεῖστα ξυλλέγειν ἐνθένδε κελεύσας, εὖ εἰδότας ὡς
μοῖρα τῶν πορισθησομένων ἡ δωδεκάτη αὐτοῖς κείσεται.
</p>
</div2>
<div2 type="section" n="2">
<p>ὄνομα δὲ λογοθέτας αὐτοῖς ἔθετο. οἱ δὲ ἀνὰ  <pb ed="page-B" n="133"/>
πᾶν ἔτος ἐπενόουν τάδε. τὰς στρατιωτικὰς συντάξεις
οὐχ ὁμοίως νόμος χορηγεῖσθαι ἐφεξῆς ἅπασιν, ἀλλὰ
<pb id="p.146"/>
νέοις μὲν ἔτι αὐτοῖς. οὖσι καὶ στρατευσαμένοις ἀρτίως
ἐλάσσων ὁ πόρος, πεπονηκόσι δὲ καὶ μέσοις που ἤδη
καταλόγου γεγενημένοις ἐπὶ μεῖζον χωρεῖ.
</p>
</div2>
<div2 type="section" n="3">
<p> γεγηρακόσι
μέντοι καὶ μέλλουσι τῆς στρατείας ἀφίεσθαι πολλῷ
ἔτι κομπωδεστέρα ἡ σύνταξις, ὅπως αὐτοί τε τὸ λοιπὸν
ἰδίᾳ βιοῦντες ἐς τὸ ἀποζῆν διαρκῶς ἔχοιεν, καὶ ἐπειδὰν
αὐτοῖς ξυμμετρήσασθαι τὸν βίον ξυμβαίη, παραψυχήν
τινα τῶν οἰκείων ἀπολιπεῖν τοῖς κατὰ τὴν
</p>
</div2>
<div2 type="section" n="4">
<p>
<pb ed="page-P" n="69"/> οἰκίαν δυνατοὶ εἶεν. ὁ τοίνυν χρόνος τῶν στρατιωτῶν
τοὺς καταδεεστέρους ἐς τῶν τετελευτηκότων ἢ τῆς
στρατείας ἀφειμένων τοὺς βαθμοὺς ἀεὶ ἀναβιβάζων
πρυτανεύει κατὰ πρεσβεῖα τὰς ἐκ τοῦ δημοσίου συντάξεις
ἑκάστῳ.
</p>
</div2>
<div2 type="section" n="5">
<p> ἀλλ’ οἱ λογοθέται καλούμενοι οὐκ εἴων
ἐκ τῶν καταλόγων ἀφαιρεῖσθαι τὰ τῶν τετελευτηκότων
ὀνόματα, καίπερ ὁμοῦ διαφθειρομένων, ἄλλως τε καὶ
κατὰ τοὺς πολέμους συχνοὺς γινομένους, τῶν πλείστων.
οὐ μὴν οὐδὲ τοὺς καταλόγους ἔτι ἐπλήρουν, καὶ ταῦτα
χρόνου συχνοῦ.
</p>
</div2>
<div2 type="section" n="6">
<p> καὶ ἀπ’ αὐτοῦ περιειστήκει τῇ μὲν
πολιτείᾳ τὸν τῶν στρατευομένων ἀριθμὸν ἐνδεέστερον
ἀεὶ εἶναι, τῶν δὲ στρατιωτῶν τοῖς περιοῦσι πρὸς τῶν
πάλαι τετελευτηκότων διωθουμένοις ἐπὶ μοίρας παρὰ
τὴν ἀξίαν τῆς καταδεεστέρας ἀπολελεῖφθαι, τάς τε
ξυντάξεις ἐλαττόνως ἢ κατὰ τὴν προσήκουσαν κομίξεσθαι
τάξιν, τοῖς δὲ λογοθέταις διαλαγχάνειν Ἰουστινιανῷ
<pb id="p.147"/>
τῶν στρατιωτικῶν χρημάτων πάντα τοῦτον τὸν χρόνον.
</p>
</div2>
<div2 type="section" n="7">
<p>Ἔτι μέντοι καὶ ἄλλαις ζημιῶν ἰδέαις πολλαῖς τοὺς
στρατιώτας ἀπέκναιον, ὥσπερ ἀμειβόμενοι τῶν ἐν τοῖς <pb ed="page-B" n="134"/>
πολέμοις κινδύνων, ἐπικαλοῦντες τοῖς μὲν ὡς Γραικοὶ
εἶεν, ὥσπερ οὐκ ἐξὸν τῶν ἀπὸ τῆς Ἑλλάδος τὸ παράπαν
τινὶ γενναίῳ γενέσθαι, τοῖς δὲ ὡς οὐκ ἐπιτεταγμένον
πρὸς βασιλέως σφίσι στρατεύοιντο, καίπερ
ἀμφὶ τούτῳ γράμματα βασιλέως ἐνδεικνυμένοις, ἅπερ
οἱ λογοθέται διαβάλλειν οὐδεμιᾷ ὀκνήσει ἐτόλμων·
ἄλλοις δὲ, ὅτι δὴ τῶν ἑταίρων ἡμέρας σφίσιν ἀπολελεῖφθαί
τινας ξυμβαίη.
</p>
</div2>
<div2 type="section" n="8">
<p>ὕστερον καὶ τῶν ἐν Παλατίῳ
φυλάκων τινὲς ἀνὰ πᾶσαν στελλόμενοι τὴν Ῥωμαίων
ἀρχὴν διηρευνῶντο δῆθεν τῷ λόγῳ ἐν τοῖς καταλόγοις
τοὺς ἐς τὸ στρατεύεσθαι ἐπιτηδείους ὄντας ὡς
ἥκιστα, καὶ αὐτῶν τινὰς μὲν ἅτε ἀχρείους ὄντας ἢ
γεγηρακότας ἀφαιρεῖσθαι τὰς ζώνας ἐτόλμων, οἵπερ τὸ
λοιπὸν ἐκ τῶν εὐσεβούντων ἐν τῷ δημοσίῳ τῆς ἀγορᾶς
προσαιτοῦντες τροφὴν δακρύων τε καὶ ὀλοφύρσεως
ἀεὶ προφάσεις τοῖς ἐντυγχάνουσιν ἐγίνοντο πᾶσι, τοὺς
δὲ λοιποὺς, ὅπως δὴ μὴ ταὐτὰ καὶ αὐτοὶ πείσωνται,
χρήματα μεγάλα ἐπράττοντο, ὥστε πάντων τοὺς στρατιώτας
ἅτε τρόποις ἐκνενευρισμένους πολλοῖς πτωχοτέρους
τε γεγονέναι καὶ οὐδαμῆ ἐς τὸ πολεμεῖν προθυμεῖσθαι
ξυνέβη.
</p>
</div2>
<div2 type="section" n="9">
<p>ὅθεν Ῥωμαίοις καὶ τὰ ἐν Ἰταλίᾳ
<pb id="p.148"/>
πράγματα λελύσθαι ξυνέπεσεν. οὗ δὴ Ἀλέξανδρος ὁ
λογοθέτης σταλεὶς τοῖς μὲν στρατιώταις ταῦτα ἐπικαλεῖν
οὐδεμιᾷ ὀκνήσει ἐθάρρει, τοὺς δὲ Ἰταλοὺς
χρήματα ἔπραττε, τῶν ἐς Θευδέριχον καὶ Γότθους
πεπολιτευμένων ἀμύνεσθαι φάσκων.
</p>
</div2>
<div2 type="section" n="10">
<p> οὐ μόνοι δὲ οἱ
στρατιῶται πενίᾳ τε καὶ ἀπορίᾳ πρὸς τῶν λογοθετῶν
<pb ed="page-B" n="135"/> ἐπιέζοντο, ἀλλὰ καὶ οἱ πᾶσιν ὑπηρετοῦντες τοῖς στρατηγοῖς
παμπληθεῖς τε καὶ δόξῃ μεγάλοι τὰ πρότερα
ὄντες, λιμῷ καὶ πενίᾳ δεινῇ ἤχθοντο.
</p>
</div2>
<div2 type="section" n="11">
<p> οὐ γὰρ εἶχον
ὅθεν τὰ εἰωθότα σφίσι πορίσονται.
</p>
</div2>
<div2 type="section" n="12">
<p> Προσθήσω δέ τι τούτοις καὶ ἕτερον, ἐπεί με ὁ
τῶν στρατιωτῶν λόγος ἐς τοῦτο ἄγει. οἱ Ῥωμαίων
βεβασιλευκότες ἐν τοῖς ἄνω χρόνοις πανταχόσε τῶν
τῆς πολιτείας ἐσχατιῶν πάμπολυ κατεστήσαντο στρατιωτῶν
<pb ed="page-P" n="70"/> πλῆθος ἐπὶ φυλακῇ τῶν ὁρίων τῆς Ῥωμαίων
ἀρχῆς, <del>καὶ</del> κατὰ τὴν ἑῴαν μάλιστα μοῖραν ταύτῃ τὰς
ἐφόδους Περσῶν τε καὶ Σαρακηνῶν ἀναστέλλοντες,
</p>
</div2>
<div2 type="section" n="13">
<p> οὕσπερ λιμιταναίους ἐκάλουν. τούτοις <add>Ἰουστινιανὸς</add>
ὁ βασιλεὺς κατ’ ἀρχὰς μὲν οὕτω δὴ παρέργως τε καὶ
φαύλως ἐχρῆτο, ὥστε τεσσάρων ἢ πέντε αὐτοῖς ἐνιαυτῶν
τῶν συντάξεων τοὺς χορηγοὺς ὑπερημέρους εἶναι,
καὶ ἐπειδὰν Ῥωμαίοις τε καὶ Πέρσαις εἰρήνη γένοιτο,
<pb id="p.149"/>
ἠναγκάζοντο οἱ ταλαίπωροι οὗτοι ἅτε καὶ <add>αὐ</add>τοὶ τῶν
ἐκ τῆς εἰρήνης ἀγαθῶν ἀπολαύσοντες χρόνου ῥητοῦ
τὰς ὀφειλομένας σφίσι ξυντάξεις τῷ δημοσίῳ χαρίζεσθαι·
ὕστερον δὲ καὶ αὐτὸ τὸ <add>τῆς</add> στρατείας ὄνομα
αὐτοὺς ἀφείλετο οὐδενὶ λόγῳ.
</p>
</div2>
<div2 type="section" n="14">
<p>τὸ λοιπὸν τὰ μὲν ὅρια
τῆς Ῥωμαίων ἀρχῆς φυλακτηρίων ἐκτὸς ἔμεινεν, οἱ
δὲ στρατιῶται ἐξαπιναίως ἔβλεπον εἰς τῶν εὐσεβεῖν
εἰωθότων τὰς χεῖρας.
</p>
</div2>
<div2 type="section" n="15">
<p>Ἕτεροι στρατιῶται οὐχ ἥσσους ἢ πεντακόσιοι καὶ
τρισχίλιοι τὰ ἐξ ἀρχῆς ἐπὶ φυλακῇ τοῦ Παλατίου
κατέστησαν, οὕσπερ σχολαρίους καλοῦσι.
</p>
</div2>
<div2 type="section" n="16">
<p>καὶ αὐτοῖς
συντάξεις ἀνέκαθεν πλείους ἢ τοῖς ἄλλοις ἅπασι τὸ
δημόσιον ἀεὶ χορηγεῖν εἴωθε. τούτους οἱ πρότεροι
μὲν ἀριστίνδην ἀπολέξαντες ἐξ Ἀρμενίων ἐς ταύτην
δὴ τὴν τιμὴν ἦγον.
</p>
</div2>
<div2 type="section" n="17">
<p>ἐξ οὗ δὲ Ζήνων τὴν βασιλείαν
παρέλαβε, πᾶσιν ἐξουσία ἐγένετο καὶ ἀνάνδροις καὶ <pb ed="page-B" n="136"/>
ἀπολέμοις οὖσι παντάπασι τούτου δὴ τοῦ ὀνόματος
ἐπιβατεύειν.
</p>
</div2>
<div2 type="section" n="18">
<p>προϊόντος δὲ τοῦ χρόνου καὶ ἀνδράποδα
κατατιθέντες τίμημα τὴν στρατείαν ὠνοῦντο ταύτην.
ἡνίκα τοίνυν Ἰουστῖνος τὴν βασιλείαν παρέλαβεν,
οὗτος Ἰουστινιανὸς πολλοὺς ἐς τὴν τιμὴν κατεστήσατο
ταύτην, χρήματα μεγάλα περιβαλόμενος.
</p>
</div2>
<div2 type="section" n="19">
<p>ἐπεὶ δὲ τούτοις
τοῖς καταλόγοις οὐδένα ἐνδεῖν τὸ λοιπὸν ᾔσθετο,
<pb id="p.150"/>
ἑτέρους αὐτοῖς ἐς δισχιλίους ἐντέθεικεν, οὕσπερ ὑπεραρίθμους
ἐκάλουν.
</p>
</div2>
<div2 type="section" n="20">
<p> ἐπειδὴ δὲ αὐτὸς τὴν βασιλείαν
ἔσχε, τούτους δὴ τοὺς ὑπεραρίθμους ἀπεσείσατο αὐτίκα
μάλα, τῶν χρημάτων οὐδ’ ὁτιοῦν ἀποδοὺς σφίσιν.
</p>
</div2>
<div2 type="section" n="21">
<p> Ἐς μέντοι τοὺς ἐντὸς τοῦ τῶν σχολαρίων ἀριθμοῦ
ὄντας ἐπενόει τάδε. ἡνίκα στράτευμα ἐπὶ Λιβύην ἢ
Ἰταλίαν ἢ ἐπὶ Πέρσας ὡς σταλήσεται ἐπίδοξον εἴη,
καὶ αὐτοῖς <add>ὡς</add> ξυστρατεύσουσιν ἐπήγγελλε συσκευάζεσθαι,
καίπερ ἐξεπιστάμενος ἐπιτηδείως αὐτοὺς ἐς
τὸ στρατεύεσθαι ὡς ἥκιστα ἔχειν, οἱ δὲ τοῦτο ἵνα μὴ
γένηται δείσαντες χρόνου οἱ ῥητοῦ τὰς ξυντάξεις
ἀφίεσαν. ταῦτα μὲν τοῖς σχολαρίοις πολλάκις ξυνηνέχθη
παθεῖν.
</p>
</div2>
<div2 type="section" n="22">
<p> καὶ Πέτρος δὲ τὸν ἅπαντα χρόνον
ἡνίκα τὴν τοῦ μαγίστρου καλουμένου εἶχεν ἀρχὴν, ἀεὶ
καθ’ ἡμέραν αὐτοὺς κλοπαῖς ἀμυθήτοις ἀπέκναιε.
</p>
</div2>
<div2 type="section" n="23">
<p> πρᾷος μὲν γὰρ ἦν καὶ ὡς ἥκιστα ὑβρίζειν εἰδὼς,
κλεπτίστατος δὲ ἀνθρώπων ἁπάντων καὶ ῥύπου αἰσχροῦ
ἀτεχνῶς ἔμπλεως. τούτου τοῦ Πέτρου κἀν τοῖς ἔμπροσθεν
λόγοις ἐμνήσθην ἅτε τὸν Ἀμαλασούνθης φόνον
τῆς Θευδερίχου παιδὸς εἰργασμένου.
</p>
</div2>
<div2 type="section" n="24">
<p> Εἰσὶ δὲ καὶ ἕτεροι τῶν ἐν Παλατίῳ πολὺ ἀξιώτεροι,
ἐπεὶ καὶ πλείω τὸ δημόσιον αὐτοῖς χορηγεῖν
<pb id="p.151"/>
εἴωθεν ἅτε καὶ μείζω κατατιθεῖσι τοῦ τῆς στρατείας <pb ed="page-B" n="137"/>
ὀνόματος τὰ τιμήματα, οἳ δὴ δομέστικοί τε καὶ προτίκτωρες
ἐπικαλοῦνται <add>καὶ</add> ἀνέκαθεν ἀμελέτητοί εἰσι
πολεμίων ἔργων.
</p>
</div2>
<div2 type="section" n="25">
<p>τάξεως γὰρ καὶ προσώπου ἕνεκα
μόνον ἐν Παλατίῳ εἰώθασι καταλέγεσθαι. καὶ αὐτῶν <pb ed="page-P" n="71"/>
οἱ μὲν ἐν Βυζαντίῳ, οἱ δὲ ἐπί τε Γαλατίας ἐκ παλαιοῦ
καὶ χωρίων ἑτέρων ἵδρυνται.
</p>
</div2>
<div2 type="section" n="26">
<p>ἀλλὰ καὶ τούτους Ἰουστινιανὸς
τρόπῳ ἀεὶ δεδισσόμενος τῷ εἰρημένῳ μεθίεσθαι
ἠνάγκαζε τῶν προσηκουσῶν σφίσι συντάξεων.
</p>
</div2>
<div2 type="section" n="27">
<p>ἐν κεφαλαίῳ δὲ τοῦτο εἰρήσεται. νόμος ἦν ἀνὰ πενταετηρίδα
ἑκάστην τὸν βασιλέα τῶν στρατιωτῶν ἕκαστον
δωρεῖσθαι χρυσίῳ τακτῷ.
</p>
</div2>
<div2 type="section" n="28">
<p>πέμποντες δὲ ἀνὰ
πεντάετες πανταχόσε τῆς Ῥωμαίων ἀρχῆς παρείχοντο
στατῆρας χρυσοῦς στρατιώτῃ ἑκάστῳ πέντε.
</p>
</div2>
<div2 type="section" n="29">
<p>καὶ τοῦτο
οὐχ οἷόν τε ἦν μὴ πράσσεσθαι ἀεὶ μηχανῇ πάσῃ. ἐξ
ὅτου δὲ ἀνὴρ ὅδε διῳκήσατο τὴν πολιτείαν, τοιοῦτο
οὐδὲν οὔτε διεπράξατο οὔτε ἐμέλλησε, καίπερ χρόνου
δύο καὶ τριάκοντα ἐνιαυτῶν τριβέντος ἤδη, ὥστε καὶ
λήθην τοῦ ἔργου τούτου τοῖς ἀνθρώποις γενέσθαι τινά.
</p>
</div2>
<div2 type="section" n="30">
<p>Τρόπον δὲ καὶ ἄλλον τῆς ἐς τοὺς κατηκόους λεηλασίας
ἐρῶν ἔρχομαι. οἱ βασιλεῖ τε καὶ ταῖς ἀρχαῖς
ἐν Βυζαντίῳ ἢ ὁπλιζόμενοι ἢ γράμματα διαχειρίζοντες
ἢ ἄλλο ὁτιοῦν ὑπηρετοῦντες τάσσονται μὲν ἐν τοῖς
καταλόγοις ἀρχὴν ἔσχατοι, προϊόντος δὲ τοῦ χρόνου
ἀναβαίνοντες ἀεὶ ἐς τῶν ἀπογινομένων ἢ ὑπεξιόντων
<pb id="p.152"/>
τὴν χώραν τάξεως ἕκαστοι τῆς κατ’ αὐτοὺς ἐς τόδε
χωροῦσιν, ἕως ἄν τις βαθμοῦ ἐπιβεβηκὼς τοῦ πρώτου
ἤδη ἐς τὸ τῆς τιμῆς ἀφίκηται πέρας.
</p>
</div2>
<div2 type="section" n="31">
<p> καὶ τοῖς ἐς
τοῦτο ἀξιώματος ἥκουσι χρήματα ἐκ παλαιοῦ διατέτακται
<pb ed="page-B" n="138"/> τοσαῦτα τὸ πλῆθος ὥστε πλέον ἀνὰ πᾶν ἔτος
ἢ ἐς ἑκατὸν χρυσοῦ ἀγείρεσθαι κεντηνάρια τούτοις,
<add>καὶ</add> αὐτούς τε γηροκομεῖσθαι καὶ τῶν ἄλλων πολλοὺς
μετέχειν αὐτοῖς ὠφελείας ἐκ τοῦ ἐπὶ πλεῖστον
τῆς ἔνθεν ξυνέβαινε, τῆς τε πολιτείας τὰ πράγματα
ἐπὶ μέγα εὐπορίας ἀεὶ ταύτῃ ἐχώρει.
</p>
</div2>
<div2 type="section" n="32">
<p> ἀλλὰ βασιλεὺς
ὅδε τούτων αὐτοὺς ἀποστερήσας σχεδόν τι ἁπάντων,
αὐτοῖς τε καὶ τοῖς ἄλλοις ἀνθρώποις κακὰ ἤνεγκεν.
ἁψαμένη γὰρ αὐτῶν ἡ πενία πρῶτον, εἶτα καὶ διὰ τῶν
ἄλλων ἐχώρει, οἷς τι καὶ πρότερον ὠφελείας μετῆν.
</p>
</div2>
<div2 type="section" n="33">
<p> καὶ ἤν τις τὴν ξυμπεπτωκυῖαν αὐτοῖς ἐνθένδε ζημίαν
ἐς ἔτη δύο καὶ τριάκοντα διαριθμοῖτο, εὑρήσει τὸ
μέτρον ὧνπερ αὐτοὺς ἀποστερεῖσθαι ξυνέπεσε.
</p>
</div2>
</div1>
<div1 type="chapter" n="25">
<div2 type="section" n="1">
<p>Τοὺς μὲν στρατευομένους οὕτως ὁ τύραννος
ὅδε διεχρήσατο. ἅπερ δὲ αὐτῷ ἐς ἐμπόρους τε καὶ
ναύτας καὶ βαναύσους καὶ ἀγοραίους ἀνθρώπους, δι᾽
αὐτῶν τε καὶ ἐς τοὺς ἄλλους ἅπαντας εἴργασται,
</p>
</div2>
<div2 type="section" n="2">
<p> φράσων ἔρχομαι. πορθμὼ δύο ἑκατέρωθεν Βυζαντίου
ἐστὸν, ἅτερος μὲν ἐφ’ Ἑλλησπόντου ἀμφὶ Σηστόν τε
καὶ Ἄβυδον, ὁ δὲ δὴ ἕτερος ἐπὶ τοῦ στόματος τοῦ
<pb id="p.153"/>
Εὐξείνου καλουμένου Πόντου, οὗ τὸ Ἱερὸν ὀνομάζεται.
</p>
</div2>
<div2 type="section" n="3">
<p>ἐν μὲν οὖν τῷ Ἑλλησπόντου πορθμῷ τελωνεῖον μὲν
ἐν δημοσίῳ ὡς ἥκιστα ἦν, ἄρχων δέ τις ἐκ βασιλέως
στελλόμενος ἐν Ἀβύδῳ καθῆστο, διερευνώμενος μὲν, <pb ed="page-P" n="72"/>
ἢν ναῦς ὅπλα φέρουσα ἐς Βυζάντιον οὐ βασιλέως ἴοι
γνώμῃ, καὶ ἤν τις ἐκ Βυζαντίου ἀνάγοιτο οὐ φερόμενος
γράμματα τῶν ἀνδρῶν καὶ σημεῖα οἷς ἐπίκειται <pb ed="page-B" n="139"/>
ἡ τιμὴ αὕτη ʽοὐ γὰρ θέμις τινὰ ἐκ Βυζαντίου ἀνάγεσθαι
οὐκ ἀφειμένον πρὸς τῶν ἀνδρῶν, οἳ τῇ τοῦ
μαγίστρου καλουμένου ἀρχῇ ὑπουργοῦσἰ πραττόμενος
δὲ τοὺς τῶν πλοίων κυρίους τέλος <del>δὲ</del> οὐδενὶ αἴσθησιν
παρεχόμενον ἀλλ’ ὥσπερ τινὰ μισθὸν ὁ ταύτην
δὴ τὴν ἀρχὴν ἔχων τοῦ ἔργου τούτου λαμβάνειν ἠξίου·
</p>
</div2>
<div2 type="section" n="4">
<p>ὁ μέντοι ἐπὶ πορθμοῦ τοῦ ἑτέρου στελλόμενος τὸν
μισθὸν ἀεὶ πρὸς βασιλέως κεκομισμένος ἦν καὶ διερευνώμενος
ἐς τὸ ἀκριβὲς ταῦτά τε, ἅπερ μοι εἴρηται,
καὶ ἤν τι ἐς τοὺς βαρβάρους κομίζοιτο, οἳ παρὰ τὸν
Εὔξεινον ἵδρυνται Πόντον, ὧνπερ οὐ θέμις ἐκ Ῥωμαίων
τῆς γῆς ἐς τοὺς πολεμίους κομίζεσθαι. οὐδὲν
μέντοι ἐξῆν τῷ ἀνδρὶ τούτῳ πρὸς τῶν τῇδε ναυτιλλομένων
προσίεσθαι.
</p>
</div2>
<div2 type="section" n="5">
<p>ἐξ οὗ δὲ Ἰουστινιανὸς τὴν βασιλείαν
παρέλαβε, τελωνεῖόν τε δημόσιον κατεστήσατο
<pb id="p.154"/>
ἐν πορθμῷ ἑκατέρῳ καὶ μισθοφόρους ἄρχοντας δύο
ἐς ἀεὶ πέμπων μίσθωσιν μὲν αὐτοῖς παρείχετο τὴν
ξυγκειμένην, ἐπήγγελλε δὲ χρήματά οἱ ὅτι πλεῖστα
ἐνθένδε ἀποφέρειν δυνάμει τῇ πάσῃ.
</p>
</div2>
<div2 type="section" n="6">
<p> οἱ δὲ ἄλλο
οὐδὲν ἢ εὔνοιάν οἱ τὴν ἐς αὐτὸν ἐνδείκνυσθαι ἐν
σπουδῇ ἔχοντες ἁπαξάπαντα πρὸς τῶν πλεόντων τὰ
τῶν φορτίων τιμήματα ληϊζόμενοι ἀπηλλάσσοντο.
</p>
</div2>
<div2 type="section" n="7">
<p> Ἐν μὲν οὖν πορθμῷ ἑκατέρῳ ταῦτα ἐποίει· ἐν δὲ
Βυζαντίῳ ἐπενόει τάδε. τῶν τινά οἱ ἐπιτηδείων
προὐστήσατο, Σύρον μὲν γένος, ὄνομα δὲ Ἀδδαῖον,
ᾧ δὴ ἐπήγγελλεν ἐκ νηῶν τῶν ἐνταῦθα καταιρουσῶν
ὄνησίν τινά οἱ πορίζεσθαι.
</p>
</div2>
<div2 type="section" n="8">
<p> ὁ δὲ πλοῖα ἅπαντα τὰ
καταίροντα ἐς τὸν Βυζάντιον λιμένα οὐκέτι ἐνθένδε
ἠφίει, ἀλλὰ τοὺς ναυκλήρους ἢ τοῖς τιμήμασιν ἐζημίου
νηῶν τῶν σφετέρων ἢ ἀναφορεῖν ἔς τε Λιβύην καὶ
</p>
</div2>
<div2 type="section" n="9">
<p>
<pb ed="page-B" n="140"/> Ἰταλίαν ἠνάγκαζε. καὶ αὐτῶν οἱ μὲν οὔτε ἀντιφορτίζεσθαι
οὔτε θαλαττουργεῖν ἔτι ἤθελον, ἀλλὰ καύσαντες
τὰ σφέτερα πλοῖα εὐθὺς ἄσμενοι ἀπηλλάσσοντο.
</p>
</div2>
<div2 type="section" n="10">
<p> ὅσοις μέντοι ἐπάναγκες ἦν ἐκ ταύτης δὴ τῆς ἐργασίας
τὸν βίον ποιεῖσθαι, οὗτοι δὴ τριπλασίαν πρὸς τῶν
ἐμπόρων τὴν μίσθωσιν κεκομισμένοι τὸ λοιπὸν ἐφορτίζοντο
τοῖς τε ἐμπόροις περιειστήκει ταύτην σφίσιν
αὐτοῖς τὴν ζημίαν πρὸς τῶν τὰ φορτία ὠνουμένων
ἰάσασθαι, οὕτω τε λιμοκτονεῖσθαι πάσῃ μηχανῇ τοὺς
Ῥωμαίους ξυνέβαινεν.
<pb id="p.155"/>
</p>
</div2>
<div2 type="section" n="11">
<p>Ἀλλὰ ταῦτα μὲν τῇδε κατὰ τὴν πολιτείαν ἐφέρετο.
ἃ δὲ καὶ ἐς τὰ κέρματα τοῖς βασιλεῦσιν εἴργασται, οὔ
μοι παριτέον οἴομαι εἶναι.
</p>
</div2>
<div2 type="section" n="12">
<p>τῶν γὰρ ἀργυραμοιβῶν
πρότερον δέκα καὶ διακοσίους ὀβολοὺς, οὓς φόλλεις
καλοῦσιν, ὑπὲρ ἑνὸς στατῆρος χρυσοῦ προΐεσθαι τοῖς
ξυμβάλλουσιν εἰωθότων, αὐτοὶ ἐπιτεχνώμενοι κέρδη
οἰκεῖα ὀγδοήκοντα καὶ ἑκατὸν μόνους ὑπὲρ τοῦ στατῆρος
δίδοσθαι τοὺς ὀβολοὺς διετάξαντο. ταύτῃ δὲ
νομίσματος ἑκάστου χρυσοῦ ἕκτην ἀπέτεμον μοῖραν
πάντων ἀνθρώπων.
</p>
</div2>
<div2 type="section" n="13">
<p>Ἐπεὶ δὲ οἱ βασιλεῖς οὗτοι τῶν ὠνίων τὰ πλεῖστα
<add>εἰς τὰ</add> καλούμενα περιστήσαντες μονοπώλια, τούς τι <pb ed="page-P" n="73"/>
ὠνήσασθαι βουλομένους ἀεὶ καθ’ ἑκάστην ἀπέπνιγον,
μόνα δὲ αὐτοῖς ἀνέφαπτα τὰ τῆς ἐσθῆτος ἐλέλειπτο
πωλητήρια, μηχανῶνται καὶ ἀμφ’ αὐτοῖς τάδε.
</p>
</div2>
<div2 type="section" n="14">
<p>ἱμάτια
τὰ ἐκ μετάξης ἐν Βηρυτῷ μὲν καὶ Τύρῳ πόλεσι
ταῖς ἐπὶ Φοινίκης ἐργάζεσθαι ἐκ παλαιοῦ εἰώθει.
</p>
</div2>
<div2 type="section" n="15">
<p>οἵ
τε τούτων ἔμποροί τε καὶ ἐπιδημιουργοὶ καὶ τεχνῖται
ἐνταῦθα τὸ ἀνέκαθεν ᾤκουν, ἐνθένδε τε ἐς γῆν ἅπασαν
φέρεσθαι τὸ ἐμπόλημα τοῦτο ξυνέβαινεν.
</p>
</div2>
<div2 type="section" n="16">
<p>ἐπεὶ
δὲ Ἰουστινιανοῦ βασιλεύοντος οἱ ἐπὶ ταύτῃ τῇ ἐργασίᾳ <pb ed="page-B" n="141"/>
<pb id="p.156"/>
ἔν τε Βυζαντίῳ καὶ πόλεσι ταῖς ἄλλαις ὄντες ἀξιωτέραν
ἀπεδίδοντο τὴν ἐσθῆτα ταύτην, αἰτιώμενοι μεῖζον
μὲν ἢ πρότερον ἐν χρόνῳ τῷ παρόντι ὑπὲρ αὐτῆς
καταβάλλεσθαι τὸ τίμημα Πέρσαις, πλείω δὲ νῦν τὰ
δεκατευτήρια εἶναι ἐν γῇ τῇ Ῥωμαίων, δόκησιν ἅπασιν
ὁ αὐτοκράτωρ παρεχόμενος ὅτι δὴ ἐπὶ τούτῳ ἀγανακτοίη,
νόμῳ ἅπασιν ἀπεῖπε μὴ πλέον ἢ ὀκτὼ χρυσῶν
τῆς τοιαύτης ἐσθῆτος τὴν λίτραν εἶναι.
</p>
</div2>
<div2 type="section" n="17">
<p> καὶ προστίμημα
ἔκειτο τοῖς παραβησομένοις τὸν νόμον τῶν ὑπαρχόντων
στερεῖσθαι χρημάτων. ταῦτα τοῖς ἀνθρώποις
ἀμήχανά τε καὶ ἄπορα ἐδόκει παντάπασιν εἶναι. οὐ
γὰρ οἷόν τε ἦν τοὺς ἐμπόρους μείζονος τιμῆς τὰ φορτία
ταῦτα ἐωνημένους ἐλάσσονος αὐτὰ τοῖς ξυμβάλλουσιν
ἀποδίδοσθαι.
</p>
</div2>
<div2 type="section" n="18">
<p> διὸ δὴ ταύτην μὲν τὴν ἐμπορίαν
ἐργολαβεῖν οὐκέτι ἠξίουν, ἐπικλοπώτερον δὲ φορτίων
τῶν σφίσιν ἀπολελειμμένων ἐποιοῦντο κατὰ βραχὺ τὰς
πράσεις, δηλονότι τῶν γνωρίμων τισὶν, οἷσπερ τὰ
τοιαῦτα καλλωπίζειν τὰ σφέτερα αὐτῶν προϊεμένοις
ἐν ἡδονῇ ἦν ἢ τρόπῳ τῳ ἀναγκαῖον ἐγίνετο.
</p>
</div2>
<div2 type="section" n="19">
<p> ὧν δὴ
ἡ βασιλὶς ἐπιψιθυριζόντων τινῶν αἰσθομένη, καίπερ
οὐ βασανίσασα τὰ θρυλλούμενα, ξύμπαντα εὐθὺς τὰ
φορτία τοὺς ἀνθρώπους ἀφείλετο, καὶ χρυσίον αὐτοὺς
ἐς κεντηνάριον ἐπιτιμησαμένη. ἄρχει δὲ ταύτης ἔν
γε Ῥωμαίοις τῆς ἐργασίας ὁ τοῖς βασιλικοῖς ἐφεστὼς
θησαυροῖς.
</p>
</div2>
<div2 type="section" n="20">
<p> Πέτρον οὖν τὸν Βαρσύμην ἐπίκλησιν ἐπὶ
ταύτης καταστησάμενοι τῆς τιμῆς οὐ πολλῷ ὕστερον
<pb id="p.157"/>
ἐπεχώρουν αὐτῷ πράσσειν ἀνόσια ἔργα.
</p>
</div2>
<div2 type="section" n="21">
<p>τοὺς μὲν
<add>γὰρ</add> ἄλλους ἅπαντας τὸν νόμον ἐς τὸ ἀκριβὲς ἐδικαίου
τηρεῖν, τοὺς δὲ τοῦ ἔργου τούτου τεχνίτας <pb ed="page-B" n="142"/>
αὑτῷ μόνῳ ἀναγκάζων ἐργάζεσθαι ἀπεδίδοτο, οὐκέτι
ἐπικρυπτόμενος, ἀλλ’ ἐν τῷ δημοσίῳ τῆς ἀγορᾶς βαφῆς
μὲν τῆς προστυχούσης τὴν οὐγκίαν οὐχ ἧσσον ἢ κατὰ
ἓξ χρυσῶν, βάμματος δὲ τοῦ βασιλικοῦ, ὅπερ καλεῖν
ὁλόβηρον νενομίκασι, πλέον ἢ τεσσάρων καὶ εἴκοσι
χρυσῶν.
</p>
</div2>
<div2 type="section" n="22">
<p>καὶ βασιλεῖ μὲν ἐνθένδε μεγάλα χρήματα
ἔφερεν, αὐτὸς δὲ περιβαλλόμενος πλείω ἐλάνθανεν,
</p>
</div2>
<div2 type="section" n="23">
<p>ὅπερ ἀπ’ αὐτοῦ ἀρξάμενον ἐς ἀεὶ ἔμεινε. μόνος γὰρ
ἐς τόδε τοῦ χρόνου ἔμπορός τε ἀπαρακαλύπτως καὶ
κάπηλος τοῦ ἐμπολήματος τοῦδε καθίσταται.
</p>
</div2>
<div2 type="section" n="24">
<p>ἔμποροι
μὲν οὖν ὅσοι πρότερον τὴν ἐργασίαν ταύτην μετῄεσαν
ἔν τε Βυζαντίῳ καὶ πόλει ἑκάστῃ θαλαττουργοί τε
καὶ ἔγγειοι ἐφέροντο ὡς τὸ εἰκὸς τὰ ἐκ τῆς ἐργασίας
κακά.
</p>
</div2>
<div2 type="section" n="25">
<p>ἐν δὲ πόλεσιν ὁ δῆμος σχεδόν τι ὅλος ταῖς
εἰρημέναις προσαιτητὴς ἐξαπιναίως ἐγένετο. βάναυσοι
γὰρ ἄνθρωποι καὶ χειρώνακτες λιμῷ παλαίειν, ὡς τὸ
εἰκὸς, ἠναγκάζοντο, πολλοί τε ἀπ’ αὐτοῦ τὴν πολιτείαν
μεταβαλλόμενοι φεύγοντες ᾤχοντο ἐς τὰ Περσῶν ἤθη. <pb ed="page-P" n="74"/>
</p>
</div2>
<div2 type="section" n="26">
<p>μόνος δὲ ἀεὶ ὁ τῶν θησαυρῶν ἄρχων ἐνεργολαβῶν
τὸ ἐμπόλημα τοῦτο μοῖραν μὲν βασιλεῖ, ὥσπερ εἴρηται,
πόρων τῶν ἐνθένδε ἀποφέρειν ἠξίου, αὐτὸς δὲ τὰ
πλείω φερόμενος δημοσίαις συμφοραῖς ἐπλούτει. ταῦτα
μὲν οὖν τῇδε κεχώρηκεν.
<pb id="p.158"/>
</p>
</div2>
</div1>
<div1 type="chapter" n="26">
<div2 type="section" n="1">
<p>Ὅντινα δὲ τρόπον τῶν πόλεων τοὺς κόσμους
καὶ τὰ ἐγκαλλωπίσματα πάντα ἔν τε Βυζαντίῳ καὶ
πόλει ἑκάστῃ καθελεῖν ἴσχυσεν αὐτίκα ἐροῦμεν.
</p>
</div2>
<div2 type="section" n="2">
<p> πρῶτα
μὲν καταλύειν τὸ τῶν ῥητόρων ἀξίωμα ἔγνω. τά τε
γὰρ ἔπαθλα αὐτοὺς ἀφείλετο εὐθὺς ἅπαντα, οἷσπερ
τρυφᾶν τε τὰ πρότερα καὶ ἐγκαλλωπίζεσθαι τῆς συνηγορίας
<pb ed="page-B" n="143"/> ἀφειμένοι εἰώθασι, καὶ διωμότους συνίστασθαι
τοὺς διαφερομένους ἐκέλευσε, καὶ ἀπ’ αὐτοῦ περιυβρισμένοι
ἐν πολλῇ ἀθυμίᾳ ἐγένοντο.
</p>
</div2>
<div2 type="section" n="3">
<p> ἐπεὶ δὲ τῶν τε
ἀπὸ τῆς συγκλήτου βουλῆς καὶ τῶν ἄλλων εὐδαιμόνων
δοκούντων εἶναι ἔν τε Βυζαντίῳ καὶ πάσῃ τῇ Ῥωμαίων
ἀρχῇ πάσας, ὥσπερ ἐρρήθη, τὰς οὐσίας ἀφείλετο, ἀργεῖν
τὸ λοιπὸν τῷ ἐπιτηδεύματι τούτῳ ἐλέλειπτο.
</p>
</div2>
<div2 type="section" n="4">
<p> οὐ
γὰρ εἶχον ἄνθρωποι λόγου ὁτουοῦν οὐδὲν ἄξιον, οὗπερ
ἂν καὶ ἀμφισβητοῖεν ἀλλήλοις. αὐτίκα τοίνυν ἐκ
πολλῶν μὲν ὀλίγοι, ἐξ ἐνδόξων δὲ λίαν κομιδῆ ἄδοξοι
πανταχόθι γεγονότες τῆς γῆς πενίᾳ μὲν, ὡς τὸ εἰκὸς,
πολλῇ εἴχοντο, μόνην δὲ ὕβριν τὴν ἀπὸ τοῦ ἔργου
φερόμενοι ἀπηλλάσσοντο.
</p>
</div2>
<div2 type="section" n="5">
<p> Ἀλλὰ καὶ τοὺς ἰατρούς τε καὶ διδασκάλους τῶν
ἐλευθερίων τῶν ἀναγκαίων ἀπορεῖσθαι πεποίηκε. τάς
τε γὰρ σιτήσεις, ἃς οἱ πρότερον βεβασιλευκότες ἐκ τοῦ
δημοσίου χορηγεῖσθαι τούτοις δὴ τοῖς ἐπιτηδεύμασιν
ἔταξαν, ταύτας δὴ οὗτος ἀφείλετο πάσας.
</p>
</div2>
<div2 type="section" n="6">
<p> καὶ μὴν καὶ
<pb id="p.159"/>
ὅσους οἱ τὰς πόλεις οἰκοῦντες ἁπάσας πολιτικῶν σφίσιν
ἢ θεωρητικῶν οἴκοθεν πεποίηνται πόρους, καὶ
τούτους μεταγαγὼν φόροις ἀναμῖξαι τοῖς δημοσίοις
ἐτόλμησε.
</p>
</div2>
<div2 type="section" n="7">
<p>καὶ οὔτε ἰατρῶν τις ἢ διδασκάλων τὸ λοιπὸν
ἐγίνετο λόγος οὔτε δημοσίας τις ἔτι οἰκοδομίας
προνοεῖν ἴσχυσεν οὔτε λύχνα ταῖς πόλεσιν ἐν δημοσίῳ
ἐκάετο οὔτε τις ἦν ἄλλη παραψυχὴ τοῖς ταύτας οἰκοῦσι.
</p>
</div2>
<div2 type="section" n="8">
<p>τά τε γὰρ θέατρα καὶ ἱππόδρομοι καὶ κυνηγέσια ἐκ
τοῦ ἐπὶ πλεῖστον ἅπαντα ἤργει, οὗ δή οἱ τὴν γυναῖκα
τετέχθαι τε καὶ τεθράφθαι καὶ πεπαιδεῦσθαι ξυνέβαινεν.
</p>
</div2>
<div2 type="section" n="9">
<p>ὕστερον δὲ ταῦτα δὴ ἀργεῖν ἐν Βυζαντίῳ ἐκέλευσε
τὰ θεάματα, τοῦ μὴ τὰ εἰωθότα χορηγεῖν τὸ <pb ed="page-B" n="144"/>
δημόσιον πολλοῖς τε καὶ σχεδόν τι ἀναρίθμοις οὖσιν, <pb ed="page-P" n="75"/>
</p>
</div2>
<div2 type="section" n="10">
<p>οἷς ἐνθένδε ὁ βίος. ἦν τε ἰδίᾳ τε καὶ κοινῇ λύπη τε
καὶ κατήφεια, ὥσπερ ἄλλο τι τῶν ἀπ’ οὐρανοῦ ἐπισκήψασαι
πάθος, καὶ βίος πᾶσιν ἀγέλαστος.
</p>
</div2>
<div2 type="section" n="11">
<p>ἄλλο τε τὸ
παράπαν οὐδὲν ἐφέρετο τοῖς ἀνθρώποις ἐν διηγήμασιν,
οἴκοι τε οὖσι καὶ ἀγοράζουσι κἀν τοῖς ἱεροῖς διατρίβουσιν
ἢ συμφοραί τε καὶ πάθη καὶ καινοτέρων ἀτυχημάτων
ὑπερβολή.
</p>
</div2>
<div2 type="section" n="12">
<p>Ταῦτα μὲν οὕτω ταῖς πόλεσιν εἶχεν. ὃ δὲ τῷ
λόγῳ λείπεται, τοῦτο εἰπεῖν ἄξιον. ὕπατοι Ῥωμαίων
ἀνὰ πᾶν ἔτος ἐγινέσθην δύο, ἅτερος μὲν ἐν Ῥώμῃ, ὁ
δὲ δὴ ἕτερος ἐν Βυζαντίῳ.
</p>
</div2>
<div2 type="section" n="13">
<p>ὅστις δὲ εἰς τὴν τιμὴν
ἐκαλεῖτο ταύτην πλέον ἢ κεντηνάρια χρυσοῦ εἴκοσιν
ἐς τὴν πολιτείαν ἀναλοῦν ἔμελλεν, ὀλίγα μὲν οἰκεῖα,
</p>
</div2>
<div2 type="section" n="14">
<p>τὰ δὲ πλεῖστα πρὸς βασιλέως κεκομισμένος. ταῦτά τε
<pb id="p.160"/>
τὰ χρήματα ἔς τε τοὺς ἄλλους, ὧνπερ ἐμνήσθην, καὶ
ἐς τῶν βίων τοὺς ἀπορωτέρους ἐκ τοῦ ἐπὶ πλεῖστον
φερόμενα καὶ διαφερόντως ἐς τοὺς ἐπὶ σκηνῆς ἅπαντα
τὰ πράγματα ἐς ἀεὶ τῇ πόλει ἀνίστη.
</p>
</div2>
<div2 type="section" n="15">
<p> ἐξ οὗ δὲ Ἰουστινιανὸς
τὴν βασιλείαν παρέλαβεν, οὐκέτι καιροῖς τοῖς
καθήκουσι ταῦτα ἐπράσσετο· ἀλλὰ τὰ μὲν <add>πρῶτα</add>
πολλοῦ Ῥωμαίοις ὕπατος καθίστατο χρόνου, τελευτῶντες
δὲ οὐδὲ ὄναρ τὸ πρᾶγμα ἑώρων, ἐξ οὗ δὴ πενίᾳ
τινὶ ἐνδελεχέστατα ἐσφίγγετο τὰ ἀνθρώπεια, τὰ μὲν
εἰωθότα <add>τοῦ βασιλέως</add> οὐκέτι τοῖς ὑπηκόοις παρεχομένου,
τὰ δὲ ὑπάρχοντα τρόποις ἅπασι πανταχόθεν ἀφαιρουμένου.
</p>
</div2>
<div2 type="section" n="16">
<p> Ὡς μὲν οὖν τὰ δημόσια καταπιὼν ξύμπαντα χρήματα
τοὺς ἐκ τῆς συγκλήτου βουλῆς ὁ λυμεὼν οὗτος
ἕκαστόν τε ἰδίᾳ καὶ κοινῇ ξύμπαντας τὰς οὐσίας ἀφῄρηται,
</p>
</div2>
<div2 type="section" n="17">
<p>
<pb ed="page-B" n="145"/> διαρκῶς δεδιηγῆσθαι οἶμαι. ὡς δὲ καὶ τοὺς
ἄλλους εὐδαίμονας δοκοῦντας εἶναι συκοφαντίᾳ περιιὼν
ἀφαιρεῖσθαι τὰ χρήματα ἴσχυσεν, ἱκανώτατά μοι εἰρῆσθαι
νομίζω, οὐ μέντοι στρατιώτας τε καὶ ἄρχουσι
πᾶσιν ὑπηρετοῦντας καὶ τοὺς ἐν Παλατίῳ στρατευομένους,
γεωργούς τε καὶ χωρίων κτήτορας καὶ κυρίους
καὶ οἷς ἐν λόγοις τὰ ἐπιτηδεύματά ἐστιν, ἀλλὰ μὴν
ἐμπόρους τε καὶ ναυκλήρους καὶ ναύτας βαναύσους τε
<pb id="p.161"/>
καὶ χειρώνακτας καὶ ἀγοραίους καὶ οἷς ἀπὸ τῶν ἐπὶ
τῆς σκηνῆς ἐπιτηδευμάτων ὁ βίος, καὶ μὴν καὶ τοὺς
ἄλλους ὡς εἰπεῖν ἅπαντας, ἐς οὓς διικνεῖσθαι βλάβος
τὸ ἐκ τοῦδε συμβαίνει.
</p>
</div2>
<div2 type="section" n="18">
<p>Οἷα δὲ τούς τε προσαιτητὰς καὶ ἀγελαίους ἀνθρώπους
καὶ πτωχούς τε καὶ λώβῃ πάσῃ ἐχομένους εἰργάσατο,
αὐτίκα ἐροῦμεν· τὰ γὰρ ἀμφὶ τοῖς ἱερεῦσιν αὐτῷ
πεπραγμένα ἐν τοῖς ὄπισθεν λόγοις λελέξεται.
</p>
</div2>
<div2 type="section" n="19">
<p>πρῶτα
μὲν, ὅπερ εἴρηται, ἅπαντα περιβεβλημένος τὰ πωλητήρια
καὶ ὠνίων τῶν ἀναγκαιοτάτων τὰ λεγόμενα καταστησάμενος
μονοπώλια πλέον ἢ τριπλάσια τιμήματα
πάντας ἀνθρώπους ἐπράττετο.
</p>
</div2>
<div2 type="section" n="20">
<p>καὶ τὰ μὲν ἄλλα ἐπεὶ
ἀνάριθμά μοι ἔδοξεν εἶναι, οὐκ ἂν ἔγωγε λόγῳ ἀτελευτήτῳ
καταλέγειν φιλονεικοίην· ἀπὸ δὲ τῶν τοὺς
ἄρτους ὠνουμένων πικρότατα ἐς πάντα τὸν αἰῶνα ἐσύλει,
οὓς δὴ καὶ χειρώνακτας καὶ πτωχοὺς καὶ πάσῃ
λώβῃ ἐχομένους ἀνθρώπους μὴ οὐκ ὠνεῖσθαι ἀδύνατον.
</p>
</div2>
<div2 type="section" n="21">
<p>αὐτὸς μὲν γὰρ ἐς τρία κεντηνάρια φέρεσθαι ἀνὰ
πᾶν ἔτος ἐνθένδε ἠξίου, ὅπως οἱ ἄρτοι <add>ἀξιώτεροι</add>
ὦσι καὶ σποδοῦ ἔμπλεῳ· οὐδὲ γὰρ ἐς τοῦτο δὴ τὸ τῆς <pb ed="page-P" n="76"/>
αἰσχροκερδείας ἀσέβημα ὁ βασιλεὺς οὗτος ὀκνηρὸς
ᾔει·
</p>
</div2>
<div2 type="section" n="22">
<p>ταύτῃ δὲ τῇ σκήψει οἰκεῖα κέρδη ἐπιτεχνώμενοι
οἷς ἐπέκειτο ἡ τιμὴ αὕτη αὐτοὶ μὲν ῥᾷστα ἐς πλοῦτόν
τινα περιίσταντο μέγαν, λιμὸν δὲ τοῖς πτωχοῖς χειροποίητον <pb ed="page-B" n="146"/>
ἐν εὐθηνοῦσι χρόνοις ἀεὶ παρὰ δόξαν εἰργάζοντο,
ἐπεὶ οὐδὲ σῖτον ἑτέρωθέν τινι εἰσκομίζεσθαι
<pb id="p.162"/>
τὸ παράπαν ἐξῆν, ἀλλὰ ἀναγκαῖον ἦν ἅπασι τούτους
δὴ ὠνουμένους ἄρτους ἐσθίειν.
</p>
</div2>
<div2 type="section" n="23">
<p> Τὸν δὲ τῆς πόλεως ὀχετὸν διερρωγότα τε ὁρῶντες
καὶ μοῖραν ὕδατος ὀλίγην τινὰ ἐς τὴν πόλιν εἰσάγοντα
ὑπερεώρων τε καὶ οὐδ’ ὁτιοῦν αὐτῷ προέσθαι ἤθελον,
καίπερ ὁμίλου ἀεὶ ἀμφὶ τὰς κρήνας ἀποπνιγομένου
πολλοῦ, καὶ τῶν βαλανείων ἀποκεκλεισμένων ἁπάντων·
καίτοι ἐς οἰκοδομίας θαλασσίους τε καὶ ἀνοήτους ἄλλας
μέγεθος χρημάτων οὐδενὶ λόγῳ προΐετο, πανταχόθι
τῶν προαστείων ἐπιτεχνώμενος, ὥσπερ τῶν βασιλείων
αὐτοὺς οὐ χωρούντων, ἐν οἷς δὴ ἅπαντες οἱ πρότερον
βεβασιλευκότες διαβιοῦν ἐς ἀεὶ ἤθελον.
</p>
</div2>
<div2 type="section" n="24">
<p> οὕτως οὐ
χρημάτων φειδοῖ, ἀλλὰ φθόρου ἀνθρώπων ἕνεκα τῆς
τοῦ ὀχετοῦ οἰκοδομίας ὀλιγωρεῖν ἔγνω, ἐπεὶ οὐδεὶς ἐκ
τοῦ παντὸς χρόνου Ἰουστινιανοῦ τοῦδε ἑτοιμότερος
γέγονεν ἀνθρώπων ἁπάντων χρήματά τε προσποιεῖσθαι
κακῶς, καὶ ταῦτα χειρόνως αὐτίκα δὴ μάλα προέσθαι.
</p>
</div2>
<div2 type="section" n="25">
<p> δυοῖν τοίνυν ἀπολελειμμένοιν ἔν τε ποτῷ καὶ τοῖς
ἐδωδίμοις τοῖς τὰ ἔσχατα πενομένοις καὶ πτωχοῖς οὖσιν,
ὕδατός τε καὶ ἄρτου, δι’ ἀμφοῖν αὐτοὺς, ὥσπερ
μοι δεδιήγηται, βασιλεὺς ὅδε ἔβλαψε, τὸ μὲν ἄπορον
σφίσι, τὸν δὲ πολλῷ ἀξιώτερον ἐργασάμενος.
</p>
</div2>
<div2 type="section" n="26">
<p> Οὐ μόνον δὲ τοὺς ἐν Βυζαντίῳ προσαιτητὰς, ἀλλὰ
καὶ τῶν ἑτέρωθι ᾠκημένων τινὰς ἔδρασε ταῦτα, ὥσπερ
μοι αὐτίκα λελέξεται.
</p>
</div2>
<div2 type="section" n="27">
<p> Ἰταλίαν γὰρ Θευδέριχος ἑλὼν
τοὺς ἐν τῷ Ῥώμης Παλατίῳ στρατευομένους αὐτοῦ
<pb id="p.163"/>
εἴασεν, ὅπως τι διασώζοιτο πολιτείας ἐνταῦθα τῆς παλαιᾶς
ἴχνος, μίαν ἀπολιπὼν σύνταξιν ἐς ἡμέραν ἑκάστῳ. <pb ed="page-B" n="147"/>
</p>
</div2>
<div2 type="section" n="28">
<p>ἦσαν δὲ οὗτοι παμπληθεῖς ἄγαν. οἵ τε γὰρ
σιλεντιάριοι καλούμενοι καὶ δομέστικοι καὶ σχολάριοι
ἐν αὐτοῖς ἦσαν, οἷς δὴ ἄλλο οὐδὲν ἀπελέλειπτο ἢ τὸ
τῆς στρατείας ὄνομα μόνον, καὶ ἡ σύνταξις αὕτη ἐς
τὸ ἀποζῆν ἀποχρῶσα μόλις αὐτοῖς, ἅπερ ἔς τε παῖδας
καὶ ἀπογόνους Θευδέριχος αὐτοὺς παραπέμπειν ἐκέλευσε.
</p>
</div2>
<div2 type="section" n="29">
<p>τοῖς τε προσαιτηταῖς οἳ παρὰ τὸν Πέτρου τοῦ
ἀποστόλου νεὼν δίαιταν εἶχον, τρισχιλίους σίτου μεδίμνους
χορηγεῖν ἀεὶ τὸ δημόσιον ἀνὰ πᾶν ἔτος διώρισεν·
ἅπερ ἅπαντες οὗτοι διαγεγόνασι κομιζόμενοι ἕως Ἀλέξανδρος
ὁ Ψαλίδιος ἐς τὴν Ἰταλίαν ἀφίκετο.
</p>
</div2>
<div2 type="section" n="30">
<p>πάντα
γὰρ εὐθὺς οὗτος ἀνὴρ ὀκνήσει οὐδεμιᾷ περιελεῖν
ἔγνω. ταῦτα μαθὼν Ἰουστινιανὸς Ῥωμαίων αὐτοκράτωρ
τήν τε πρᾶξιν προσήκατο ταύτην καὶ τὸν Ἀλέξανδρον
ἔτι μᾶλλον ἢ πρότερον διὰ τιμῆς ἔσχεν. ἐν
ταύτῃ Ἀλέξανδρος τῇ πορείᾳ καὶ τοὺς Ἕλληνας εἰργάσατο τάδε.
</p>
</div2>
<div2 type="section" n="31">
<p>Τοῦ ἐν Θερμοπύλαις φυλακτηρίου οἱ τὰ ἐκείνῃ γεωργοῦντες
χωρία ἐκ παλαιοῦ ἐπεμελοῦντο, ἐκ περιτροπῆς τε
τὸ ἐνταῦθα τεῖχος ἐφύλασσον, ἡνίκα δὴ ἔφοδος βαρβάρων <pb ed="page-P" n="77"/>
τινῶν ὡς ἐπισκήψει ἐς τὴν Πελοπόννησον ἐπίδοξος
ἦν.
</p>
</div2>
<div2 type="section" n="32">
<p>ἀλλ’ ἐνταῦθα γενόμενος τότε Ἀλέξανδρος
οὗτος προνοεῖν Πελοποννησίων σκηπτόμενος οὐκ ἔφη
<pb id="p.164"/>
γεωργοῖς τὸ ταύτῃ φυλακτήριον ἐπιτρέψειν.
</p>
</div2>
<div2 type="section" n="33">
<p> στρατιώτας
οὖν ἐνταῦθα εἰς δισχιλίους καταστησάμενος οὐκ
ἐκ τοῦ δημοσίου χορηγεῖσθαι σφίσι τὰς συντάξεις διώρισεν,
ἀλλὰ τῶν ἐν τῇ Ἑλλάδι πασῶν πόλεων τά τε
πολιτικὰ καὶ θεωρητικὰ ξύμπαντα χρήματα ἐς τὸ δημόσιον
ἐπὶ τῷ προσχήματι τούτῳ μετήνεγκεν, ἐφ’ ᾧ
ἐνθένδε οἱ στρατιῶται οὗτοι σιτίζοιντο, καὶ ἀπ’ αὐτοῦ
ἔν τε τῇ ἄλλῃ πάσῃ Ἑλλάδι καὶ οὐχ ἥκιστα ἐν
<pb ed="page-B" n="148"/> Ἀθήναις αὐταῖς οὔτε τις ἐν δημοσίῳ οἰκοδομία <add>ἀνενεώθη</add>
οὔτε ἄλλο ἀγαθὸν <add>οἷόν τε ἦν</add> γίνεσθαι.
</p>
</div2>
<div2 type="section" n="34">
<p> Ἰουστινιανὸς μέντοι τὰ τῇδε διῳκημένα τῷ Ψαλιδίῳ
οὐδεμιᾷ μελλήσει ἐπέρρωσε.
</p>
</div2>
<div2 type="section" n="35">
<p> Ταῦτα μὲν οὖν τῇδε κεχώρηκεν. ἰτέον δὲ καὶ εἰς
τοὺς ἐν Ἀλεξανδρείᾳ πτωχούς. Ἥφαιστός τις ἐν τοῖς
ἐνταῦθα ῥήτορσιν ἐγεγόνει, ὅσπερ παραλαβὼν τὴν
Ἀλεξανδρέων ἀρχὴν τὸν μὲν δῆμον τοῦ στασιάζειν
κατέπαυσε, φοβερὸς τοῖς στασιώταις φανεὶς, ἔσχατα δὲ
ἐσχάτων κακὰ τοῖς τῇδε ᾠκημένοις ἐνδέδεικται πᾶσι.
</p>
</div2>
<div2 type="section" n="36">
<p> πάντα γὰρ εὐθὺς τὰ τῆς <add>πόλεως</add> πωλητήρια ἐς τὸ
καλούμενον μονοπώλιον καταστησάμενος ἄλλον μὲν
ἐμπόρων οὐδένα ταύτην δὴ τὴν ἐργασίαν ἐργάζεσθαι
εἴα, μόνος δὲ ἁπάντων αὐτὸς γεγονὼς κάπηλος παρεδίδοτο
τὰ ὤνια πάντα, δηλονότι τὰς τούτων τιμὰς τῇ
τῆς ἀρχῆς ἐξουσίᾳ σταθμώμενος, ἀπεπνίγετό τε τῇ τῶν
ἀναγκαίων σπάνει ἡ τῶν Ἀλεξανδρέων πόλις, οὗ δὴ
<pb id="p.165"/>
καὶ τοῖς τὰ ἔσχατα πενομένοις τὰ πρότερα εὔωνα διαρκῶς
ἐγεγόνει πάντα, μάλιστα δὲ αὐτοὺς ἀμφὶ τῷ ἄρτῳ
ἐπίεζε.
</p>
</div2>
<div2 type="section" n="37">
<p>τὸν γὰρ σῖτον αὐτὸς ἐξ Αἰγυπτίων ὠνεῖτο
μόνος, οὐδὲ ὅσον ἐς μέδιμνον ἕνα ἑτέρῳ ἐνδιδοὺς
πρίασθαι, ταύτῃ τε τοὺς ἄρτους καὶ τὰ τῶν ἄρτων
τιμήματα διετίθετο ᾗπερ ἐβούλετο.
</p>
</div2>
<div2 type="section" n="38">
<p>πλοῦτον τοίνυν
<del>καὶ</del> ἀμύθητον αὐτός τε δι’ ὀλίγου περιεβάλετο καὶ
βασιλεῖ τὴν ἀμφὶ τούτῳ ἐπιθυμίαν ἐνεπλήσατο.
</p>
</div2>
<div2 type="section" n="39">
<p>καὶ
τῶν μὲν Ἀλεξανδρέων ὁ δῆμος δέει τοῦ Ἡφαίστου τὰ
παρόντα σφίσιν ἡσυχῇ ἔφερον, ὁ δὲ αὐτοκράτωρ αἰδοῖ
τῶν οἱ ἐς ἀεὶ ἐσκομιζομένων χρημάτων ἐν τοῖς μάλιστα
ὑπερηγάπα τὸν ἄνθρωπον.
</p>
</div2>
<div2 type="section" n="40">
<p>Βουλεύσας δὲ Ἥφαιστος οὗτος ὅπως τὴν βασιλέως
διάνοιαν πολλῷ ἔτι μᾶλλον ἐξελεῖν δύνηται, προσεπετεχνήσατο
τάδε.
</p>
</div2>
<div2 type="section" n="41">
<p>Διοκλητιανὸς Ῥωμαίων γεγονὼς  <pb ed="page-B" n="149"/>
αὐτοκράτωρ σίτου μέγα τι χρῆμα δίδοσθαι παρὰ τοῦ
δημοσίου τῶν Ἀλεξανδρέων τοῖς δεομένοις ἀνὰ πᾶν
ἔτος διώρισε.
</p>
</div2>
<div2 type="section" n="42">
<p>ταῦτα ὁ δῆμος τηνικάδε διαδασάμενοι
ἐν σφίσιν αὐτοῖς ἐς ἀπογόνους τοὺς ἄχρι δεῦρο παρέπεμψαν.
</p>
</div2>
<div2 type="section" n="43">
<p>ἀλλ’ Ἥφαιστος ἐνθένδε μυριάδας ἐς διακοσίας
ἐπετείους μεδίμνων τοὺς τῶν ἀναγκαίων ὑποσπανίζοντας
ἀφελόμενος τῷ δημοσίῳ ἐντέθεικε, βασιλεῖ
γράψας ὡς οὐ δικαίως οὐδὲ ᾗ ξυμφέρει τοῖς πράγμασι
μέχρι νῦν ταῦτα οἱ ἄνδρες οὗτοι κομίζοιντο.
</p>
</div2>
<div2 type="section" n="44">
<p>καὶ ἀπ̓
αὐτοῦ βασιλεὺς μὲν ἐμπεδώσας τὴν πρᾶξιν διὰ σπουδῆς <pb ed="page-P" n="78"/>
<pb id="p.166"/>
αὐτὸν μείζονος ἔσχεν, Ἀλεξανδρέων δὲ ὅσοι ταύτην
εἶχον τοῦ βίου ἐλπίδα, ταύτης δὴ ἐν τοῖς ἀναγκαιοτάτοις
τῆς ἀπανθρωπίας ἀπώναντο.
</p>
</div2>
</div1>
<div1 type="chapter" n="27">
<div2 type="section" n="1">
<p>Τὰ μὲν οὖν Ἰουστινιανῷ εἰργασμένα τοσαῦτά
ἐστιν, ὥστε μηδὲ τὸν πάντα αἰῶνα τῷ περὶ αὐτῶν
λόγῳ ἐπαρκεῖν δύνασθαι.
</p>
</div2>
<div2 type="section" n="2">
<p> ὀλίγα δέ μοι ἄττα ἐκ πάντων
ἀπολεξαμένῳ εἰπεῖν ἀποχρήσει, δι’ ὧν αὐτοῦ ἔνδηλον
καὶ τοῖς ὄπισθεν γενησομένοις τὸ ἦθος ἅπαν
διαφανῶς ἔσται, <del>καὶ</del> ὡς εἴρων τε ἦν καὶ οὔτε θεοῦ
οὔτε ἱερέων οὔτε νόμων αὐτῷ ἔμελεν, οὔτε δήμου
κατεσπουδασμένου αὐτῷ δοκοῦντος εἶναι, οὐ μὴν οὔτε
τινὸς τὸ παράπαν αἰδοῦς ἢ τοῦ τῆς πολιτείας ξυμφόρου
ἢ ὅτου τι προὔργου ἐς αὐτὴν γένοιτο, ἢ ὅπως
σκήψεώς τινος τὰ πρασσόμενα τυχεῖν δύναιτο, οὔτε
ἄλλο τι αὐτὸν ἐσῄει, ὅτι μὴ μόνη ἀφαίρεσις τῶν ἐν
<pb ed="page-B" n="150"/> πάσῃ γῇ κειμένων χρημάτων. ἄρξομαι δὲ ἐνθένδε.
</p>
</div2>
<div2 type="section" n="3">
<p> Ἀρχιερέα κατεστήσατο Ἀλεξανδρεῦσιν αὐτὸς Παῦλον
ὄνομα. ἐτύγχανε δὲ Ῥόδων τις, Φοῖνιξ γένος, ἔχων
τηνικάδε τὴν Ἀλεξανδρείας ἀρχήν.
</p>
</div2>
<div2 type="section" n="4">
<p> ᾧ δὴ ἐπέστελλεν
ἐς ἅπαντα Παύλῳ ὑπηρετεῖν προθυμίᾳ τῇ πάσῃ, ὅπως
δὴ ἀτελεύτητον μένοι τῶν πρὸς αὐτοῦ ἐπαγγελλομένων
<pb id="p.167"/>
μηδέν.
</p>
</div2>
<div2 type="section" n="5">
<p>ταύτῃ γὰρ τῶν Ἀλεξανδρέων τοὺς <add>αἱρετικοὺς</add>
ἑταιρίζεσθαι αὐτὸν ἐς τὴν ἐν Καλχηδόνι σύνοδον ᾤετο
δυνατὸν ἔσεσθαι.
</p>
</div2>
<div2 type="section" n="6">
<p>ἦν δέ τις Ἀρσένιος, Παλαιστῖνος
γένος, ὅσπερ Θεοδώρᾳ τῇ βασιλίδι ἐν τοῖς μάλιστα
ἀναγκαιοτάτοις ἐπιτήδειος γεγονὼς, καὶ ἀπ’ αὐτοῦ δύναμίν
τε πολλὴν μεγάλα τε περιβαλλόμενος χρήματα
ἐς βουλῆς ἀξίωμα ἦλθε, καίπερ μιαρώτατος ὤν.
</p>
</div2>
<div2 type="section" n="7">
<p>οὗτος
Σαμαρείτης μὲν ἦν, τοῦ δὲ μὴ τὴν ὑπάρχουσαν προέσθαι
δύναμιν ὀνόματος ἀντιλαβέσθαι τοῦ Χριστιανῶν
ἔγνω.
</p>
</div2>
<div2 type="section" n="8">
<p>ὁ μέντοι πατήρ τε καὶ ἀδελφὸς τῇ τούτου
δυνάμει θαρσοῦντες διαγεγόνασι μὲν ἐν Σκυθοπόλει,
περιστέλλοντες τὴν πάτριον δόξαν, γνώμῃ δὲ αὐτοῦ
ἀνήκεστα τοὺς Χριστιανοὺς εἰργάζοντο πάντας.
</p>
</div2>
<div2 type="section" n="9">
<p>διὸ
δὴ οἱ πολῖται σφίσιν ἐπαναστάντες ἄμφω ἔκτειναν
θανάτῳ οἰκτίστῳ, κακά τε πολλὰ ξυνηνέχθη Παλαιστίνοις
ἐνθένδε γενέσθαι.
</p>
</div2>
<div2 type="section" n="10">
<p>τότε μὲν οὖν αὐτὸν οὔτε Ἰουστινιανὸς
οὔτε βασιλὶς κακόν τι ἔδρασαν, καίπερ αἰτιώτατον
γεγονότα δυσκόλων ἁπάντων, ἀπεῖπον δὲ αὐτῷ
ἐς Παλάτιον μηκέτι ἰέναι· ἐνδελεχέστατα γὰρ τούτου
δὴ ἕνεκα πρὸς τῶν Χριστιανῶν ἠνωχλοῦντο.
</p>
</div2>
<div2 type="section" n="11">
<p>οὗτος
Ἀρσένιος βασιλεῖ χαριεῖσθαι οἰόμενος οὐ πολλῷ ὕστερον <pb ed="page-P" n="79"/>
ξὺν τῷ Παύλῳ ἐς τὴν Ἀλεξάνδρειαν στέλλεται,
ὡς δὴ τά τε ἄλλα ὑπηρετήσων καὶ τὴν ἐς τοὺς Ἀλεξανδρεῖς <pb ed="page-B" n="151"/>
πειθὼ ξυγκατεργασόμενος αὐτῷ δυνάμει τῇ
πάσῃ.
</p>
</div2>
<div2 type="section" n="12">
<p>ἰσχυρίζετο γὰρ ὑπὸ τὸν χρόνον τοῦτον, ἡνίκα
<pb id="p.168"/>
οἱ τοῦ Παλατίου ἀποκεκλεῖσθαι ξυνέπεσε, τῶν ἐν Χριστιανοῖς
οὐκ ἀμελέτητος γεγονέναι δογμάτων ἁπάντων.
</p>
</div2>
<div2 type="section" n="13">
<p> ὅπερ τὴν Θεοδώραν ἠνίασε· τὴν ἐναντίαν γὰρ ἐσκήπτετο
τῷ βασιλεῖ ἐς τοῦτο ἰέναι, ὥς μοι ἐν τοῖς ἔμπροσθεν
λόγοις εἴρηται.
</p>
</div2>
<div2 type="section" n="14">
<p> ἐπεὶ οὖν <add>ἐν</add> Ἀλεξανδρεῦσιν
ἐγένοντο, διάκονόν τινα Ψόην ὄνομα Ῥόδωνι Παῦλος
παρέδωκε τεθνηξόμενον, φάσκων δὴ αὐτὸν μόνον οἱ
αὐτῷ ἐμποδὼν ἵστασθαι τοῦ μὴ τὰ βασιλεῖ δεδογμένα
ὑποτελέσαι.
</p>
</div2>
<div2 type="section" n="15">
<p> τοῖς δὲ βασιλέως γράμμασι Ῥόδων ἠγμένος,
συχνοῖς τε οὖσι καὶ λίαν σπουδαίοις, αἰκίζεσθαι
τὸν ἄνθρωπον ἔγνω. <add>καὶ</add> ὃς ὑπὸ τῆς βασάνου κατατεινόμενος
αὐτίκα θνήσκει.
</p>
</div2>
<div2 type="section" n="16">
<p> ἅπερ ἐπεὶ ἐς βασι <add>λέα ἦλθεν</add>,
ἐγκειμένης ἰσχυρότατα τῆς βασιλίδος, ἅπαντα
βασιλεὺς ἐπὶ Παύλῳ τε καὶ Ῥόδωνι καὶ Ἀρσενίῳ εὐθὺς
ἐκίνει, ὥσπερ τῶν πρὸς αὐτοῦ τούτοις δὴ τοῖς
ἀνθρώποις ἐπηγγελμένων ἐπιλελησμένος ἁπάντων.
</p>
</div2>
<div2 type="section" n="17">
<p> Λιβέριον
οὖν τῶν ἐκ Ῥώμης ἄνδρα πατρίκιον καταστησάμενος
ἐπὶ τῆς Ἀλεξανδρέων ἀρχῆς καὶ τῶν δοκίμων
ἱερέων τινὰς ἐς τὴν Ἀλεξάνδρειαν ἔστειλε τὴν τοῦ
πράγματος ποιησομένους διάγνωσιν, ἐν οἷς καὶ ὁ Ῥώμης
ἀρχιδιάκονος Πελάγιος ἦν, τὸ Βιγιλίου τοῦ ἀρχιερέως
ὑποδὺς πρόσωπον, ἐπιτεταγμένον οἱ τοῦτό γε πρὸς τοῦ
<pb id="p.169"/>
Βιγιλίου·
</p>
</div2>
<div2 type="section" n="18">
<p>τοῦ τε φόνου ἐληλεγμένου Παῦλον τῆς ἱερωσύνης
εὐθὺς καθεῖλον, φυγόντα δὲ Ῥόδωνα ἐς Βυζάντιον
τήν τε κεφαλὴν ἀφείλετο ὁ βασιλεὺς καὶ τὰ χρήματα
ἐς τὸ δημόσιον ἀνάγραπτα ἐποιήσατο, καίπερ <pb ed="page-B" n="152"/>
τρισκαίδεκα ἐπιστολὰς τοῦ ἀνθρώπου ἐνδειξαμένου,
ἅσπερ αὐτῷ βασιλεὺς ἔγραψε σπουδάζων τε καὶ διατεινόμενος
ἄγαν ἐπαγγέλλων τε ἅπαντα τῷ Παύλῳ
ὑπηρετεῖν ἐπιτάττοντι καὶ μηδ’ ὁτιοῦν ἀντιτείνειν,
ὅπως ἐπὶ τῇ δόξῃ ἐπιτελέσαι τὰ δόξαντα δυνατὸς εἴη.
</p>
</div2>
<div2 type="section" n="19">
<p>Ἀρσένιόν τε Λιβέριος γνώμῃ Θεοδώρας ἀνεσκολόπισε,
καὶ αὐτοῦ τὰ χρήματα δημοσιοῦν βασιλεὺς ἔγνω, καίπερ
οὐδὲν αὐτῷ ἐπεγκαλεῖν ἔχων ἢ ὅτι ξὺν τῷ Παύλῳ
δίαιταν εἶχε.
</p>
</div2>
<div2 type="section" n="20">
<p>Ταῦτα μὲν οὖν εἴτε ὀρθῶς εἴτε ἄλλῃ πη αὐτῷ εἴργασται,
οὐκ ἔχω εἰπεῖν, ὅτου δὲ δὴ ἕνεκα ταῦτά μοι
εἴρηται αὐτίκα δηλώσω.
</p>
</div2>
<div2 type="section" n="21">
<p>ὁ Παῦλος χρόνῳ τινὶ ὕστερον
ἐς Βυζάντιον ἥκων ἑπτά τε χρυσοῦ κεντηνάρια
τῷ βασιλεῖ τούτῳ προέμενος ἠξίου τὴν ἱερωσύνην
ἀπολαβεῖν ἅτε αὐτὴν οὐδενὶ νόμῳ ἀφῃρημένος.
</p>
</div2>
<div2 type="section" n="22">
<p>Ἰουστινιανὸς
δὲ τά τε χρήματα ἐδέξατο πρᾴως καὶ τὸν
ἄνθρωπον ἐν τιμῇ ἔσχεν, ἀρχιερέα τε ὡμολόγησεν
Ἀλεξανδρεῦσιν αὐτὸν καταστήσεσθαι αὐτίκα δὴ μάλα,
καίπερ ἑτέρου τὴν τιμὴν ἔχοντος, ὥσπερ οὐκ εἰδὼς
ὅτι δὴ τοὺς αὐτῷ ξυνοικήσαντάς τε καὶ ὑπουργεῖν τετολμηκότας
ἔκτεινέ τε αὐτὸς καὶ τὰς οὐσίας ἀφείλετο.
</p>
</div2>
<div2 type="section" n="23">
<p>ὁ μὲν οὖν Σεβαστὸς ἐς ἄγαν διατεινόμενος τὸ πρᾶγμα  <pb ed="page-P" n="80"/>
ἐν σπουδῇ ἐποιεῖτο, Παῦλος δὲ διαρρήδην ἐπίδοξος
<pb id="p.170"/>
ἦν τὴν ἱερωσύνην ἀπολήψεσθαι μηχανῇ πάσῃ.
</p>
</div2>
<div2 type="section" n="24">
<p> ἀλλὰ
Βιγίλιος τηνικάδε παρὼν εἴκειν βασιλεῖ τὸ τοιοῦτον
ἐπιτάττοντι οὐδαμῇ ἔγνω. ἔφασκε γὰρ οὐχ οἷός τε
εἶναι ψῆφον τὴν οἰκείαν αὐτὸς ἀνάδικον διειργάσθαι,
</p>
</div2>
<div2 type="section" n="25">
<p> τὴν Πελαγίου παραδηλῶν γνῶσιν. οὕτως ἄλλου οὐδενὸς
τῷ βασιλεῖ τούτῳ ὅτι μὴ χρημάτων ἀφαιρέσεως
<pb ed="page-B" n="153"/> ἀεὶ ἔμελεν. εἰρήσεται δὲ καὶ ἄλλο τοιόνδε.
</p>
</div2>
<div2 type="section" n="26">
<p> Φαυστῖνος ἦν τις, Παλαιστῖνος γένος, Σαμαρείτης
μὲν γεγονὼς ἄνωθεν, ὀνόματος δὲ τοῦ Χριστιανῶν
ἀντιλαμβανόμενος ἀνάγκῃ τοῦ νόμου.
</p>
</div2>
<div2 type="section" n="27">
<p> οὗτος ὁ Φαυστῖνος
ἔς τε βουλῆς ἀξίωμα ἦλθε καὶ τῆς χώρας τὴν
ἀρχὴν ἔσχεν, ἧσπερ αὐτὸν παραλυθέντα οὐ πολλῷ
ὕστερον ἔς τε τὸ Βυζάντιον ἥκοντα τῶν τινες ἱερέων
διέβαλλον ἐπενεγκάμενοι ὡς Σαμαρειτῶν νόμιμα περιστέλλει,
καὶ Χριστιανοὺς δράσειε τοὺς ἐν Παλαιστίνῃ
ᾠκημένους ἀνόσια ἔργα.
</p>
</div2>
<div2 type="section" n="28">
<p> Ἰουστινιανὸς δὲ ἀγριαίνεσθαί
τε καὶ δεινὰ ποιεῖσθαι διὰ ταῦτα ἐδόκει, ὅτι δὴ αὐτοῦ
τὴν Ῥωμαίων ἀρχὴν ἔχοντος τὸ τοῦ Χριστοῦ ὄνομα
ὑφ’ ὁτουοῦν διασύροιτο.
</p>
</div2>
<div2 type="section" n="29">
<p> οἱ μὲν οὖν ἐκ τῆς συγκλήτου
βουλῆς τὴν διάγνωσιν πεποιημένοι τοῦ πράγματος
φυγῇ τὸν Φαυστῖνον ἐζημίωσαν, βασιλέως ἐγκειμένου
σφίσι.
</p>
</div2>
<div2 type="section" n="30">
<p> βασιλεὺς δὲ πρὸς αὐτοῦ χρήματα ὅσα
ἐβούλετο κεκομισμένος ἀνάδικα εὐθὺς τὰ δεδικασμένα
ἐποίησε.
</p>
</div2>
<div2 type="section" n="31">
<p> Φαυστῖνος δὲ αὖθις τὸ πρότερον ἀξίωμα
ἔχων, βασιλεῖ τε ὡμίλει ἐπίτροπός τε καταστὰς τῶν ἐν
<pb id="p.171"/>
Παλαιστίνῃ τε καὶ Φοινίκῃ βασιλικῶν χωρίων ἀδεέστερον
ἅπαντα κατειργάζετο ὅσα οἱ αὐτῷ βουλομένῳ
εἴη.
</p>
</div2>
<div2 type="section" n="32">
<p>ὅντινα μὲν οὖν Ἰουστινιανὸς τρόπον τὰ Χριστιανῶν
δικαιώματα περιστέλλειν ἠξίου, καίπερ οὐ πολλῶν
εἰρημένων ἡμῖν, ἀλλ’ ἐκ τῶνδε βραχέων ὄντων τεκμηριοῦν
ἔστιν.
</p>
</div2>
<div2 type="section" n="33">
<p>ὅπως δὲ καὶ τοὺς νόμους οὐδεμιᾷ ὀκνήσει
κατέσειε χρημάτων κειμένων βραχυτάτῳ δηλωθήσεται λόγῳ.
</p>
</div2>
</div1>
<div1 type="chapter" n="28">
<div2 type="section" n="1">
<p>Πρίσκος τις ἐν τῇ Ἐμεσηνῶν ἐγένετο πόλει,
ὅσπερ ἀλλότρια γράμματα μιμεῖσθαι εὐφυῶς ἐξηπίστατο,
τεχνίτης τε ἦν περὶ τὸ κακὸν τοῦτο δεξιὸς ἄγαν.
</p>
</div2>
<div2 type="section" n="2">
<p>ἐτύγχανε δὲ ἡ τῶν Ἐμεσηνῶν ἐκκλησία τῶν τινος  <pb ed="page-B" n="154"/>
ἐπιφανῶν κληρονόμος γεγενημένη χρόνοις τισὶ πολλοῖς
ἔμπροσθεν.
</p>
</div2>
<div2 type="section" n="3">
<p>ἦν δὲ οὗτος ἀνὴρ πατρίκιος μὲν τὸ
ἀξίωμα, Μαμμιανὸς δὲ ὄνομα, γένει λαμπρὸς καὶ περιουσίᾳ
χρημάτων.
</p>
</div2>
<div2 type="section" n="4">
<p>ἐπὶ δὲ Ἰουστινιανοῦ βασιλεύοντος
ὁ Πρίσκος διερευνησάμενος πόλεως τῆς εἰρημένης τὰς
οἰκίας πάσας, εἴ τινας εὗρέ τε πλούτῳ ἀκμάζοντας καὶ
πρὸς ζημίαν χρημάτων μεγάλων διαρκῶς ἔχοντας, τούτων
διερευνησάμενος ἐς τὸ ἀκριβὲς τοὺς προπάτορας,
γράμμασιν αὐτῶν παλαιοῖς ἐντυχὼν, βιβλίδια πολλὰ <pb ed="page-P" n="81"/>
ὡς παρ’ ἐκείνων γεγραμμένα πεποίηται, ὁμολογούντων
<pb id="p.172"/>
πολλὰ χρήματα τῷ Μαμμιανῷ ἀποδώσειν ἅτε παρακαταθήκης
λόγῳ ταῦτα πρὸς ἐκείνου κεκομισμένων.
</p>
</div2>
<div2 type="section" n="5">
<p> τό τε ὡμολογημένον ἐν τούτοις δὴ τοῖς καταπλάστοις
γραμματείοις χρυσίον ξυνῄει οὐχ ἧσσον ἢ ἐς ἑκατὸν
κεντηνάρια.
</p>
</div2>
<div2 type="section" n="6">
<p> καὶ ἀνδρὸς δέ τινος, ὅσπερ ἐπὶ τῆς ἀγορᾶς
τηνικάδε τοῦ χρόνου καθήμενος, ἡνίκα ὁ Μαμμιανὸς
περιῆν, δόξαν τε πολλὴν ἐπὶ τῇ ἀληθείᾳ καὶ τῇ
ἄλλῃ ἀρετῇ ἔχων, ἅπαντα ἐπετέλει τὰ τῶν πολιτῶν
γραμματεῖα, ἕκαστον οἰκείοις ἐπισφραγίζων αὐτὸς γράμμασιν,
ὅνπερ ταβελλίωνα καλοῦσι Ῥωμαῖοι, τὰ γράμματα
δαιμονίως μιμησάμενος τοῖς διοικουμένοις τὰ
πράγματα τῆς Ἐμεσηνῶν ἐκκλησίας παρέδωκεν, ὡμολογηκόσι
μοῖραν αὐτῷ τινα κεῖσθαι τῶν ἐνθένδε πορισθησομένων
χρημάτων.
</p>
</div2>
<div2 type="section" n="7">
<p> ἐπεὶ δὲ ὁ νόμος ἐμποδὼν
ἵστατο, τὰς μὲν ἄλλας δίκας ἁπάσας ἐς τριακοντοῦτιν
παραγραφὴν ἄγων, ὀλίγας δὲ ἄττας καὶ τὰς ὑποθηκαρίας
καλουμένας τεσσαράκοντα ἐνιαυτῶν μήκει ἐκκρούων,
</p>
</div2>
<div2 type="section" n="8">
<p>
<pb ed="page-B" n="155"/> μηχανῶνται τοιάδε. ἐς Βυζάντιον ἀφικόμενοι
<pb id="p.173"/>
καὶ χρήματα μεγάλα τῷ βασιλεῖ τούτῳ προέμενοι ἐδέοντο
σφίσι τὸν τῶν πολιτῶν ὄλεθρον οὐδὲν ὠφληκότων
ξυγκατεργάζεσθαι.
</p>
</div2>
<div2 type="section" n="9">
<p>ὁ δὲ τὰ χρήματα κεκομισμένος
μελλήσει οὐδεμιᾷ νόμον ἔγραψεν, οὐ χρόνοις τὰς ἐκκλησίας
τοῖς καθήκουσιν, ἀλλ’ ἐνιαυτῶν ἑκατὸν πλήθει
δικῶν τῶν αὐταῖς προσηκουσῶν ἀποκεκλεῖσθαι,
καὶ ταῦτα οὐκ ἐν Ἐμέσῃ μόνον κύρια εἶναι, ἀλλὰ καὶ
ἀνὰ πᾶσαν τὴν Ῥωμαίων ἀρχήν.
</p>
</div2>
<div2 type="section" n="10">
<p>Ἐμεσηνοῖς τε τὸ
πρᾶγμα τοῦτο διαιτᾶν ἔταξε Λογγῖνόν τινα δραστήριόν
τε ἄνδρα καὶ τὸ σῶμα ἰσχυρὸν ἄγαν, ὃς καὶ τὴν τοῦ
δήμου ἀρχὴν ἐν Βυζαντίῳ ὕστερον ἔσχεν.
</p>
</div2>
<div2 type="section" n="11">
<p>οἱ δὲ τῆς
ἐκκλησίας τὰ πράγματα διοικούμενοι τὰ μὲν πρῶτα
τῶν τινι <del>τῶν</del> πολιτῶν δίκην κεντηναρίοιν ἐκ βιβλίων
τῶν εἰρημένων λαχόντες δυοῖν, κατεδικάσαντο τοῦ ἀνθρώπου
εὐθὺς, ὅ τι καὶ ἀπολογήσαιτο οὐδαμῆ ἔχοντος
διά τε χρόνου τοσόνδε μῆκος καὶ ἄγνοιαν τῶν τότε
πεπραγμένων.
</p>
</div2>
<div2 type="section" n="12">
<p>ἐν πένθει δὲ μεγάλῳ ἐκάθηντο οἵ τε
ἄλλοι ξύμπαντες ἄνθρωποι ὁμῶς τοῖς συκοφάνταις ἐκκείμενοι
καὶ πάντων μάλιστα οἱ τῶν Ἐμεσηνῶν λογιμώτατοι.
</p>
</div2>
<div2 type="section" n="13">
<p>τοῦ δὲ κακοῦ ἐς τοὺς πλείστους ἤδη τῶν
πολιτῶν ἐπιρρέοντος προμήθειάν τινα τοῦ θεοῦ ξυνηνέχθη
<pb id="p.174"/>
γενέσθαι τοιάνδε.
</p>
</div2>
<div2 type="section" n="14">
<p> Πρίσκον ὁ Λογγῖνος τὸν
τοῦτο δὴ τὸ σκαιώρημα ἐργασάμενον ἅπαντα ὁμοῦ
κομίζειν οἱ τὰ γράμματα ἐκέλευσεν, ἀναδυόμενόν τε
τὴν πρᾶξιν ἐρράπισε δυνάμει τῇ πάσῃ.
</p>
</div2>
<div2 type="section" n="15">
<p> ὁ δὲ ἀνδρὸς
ἰσχυροῦ λίαν τὴν πληγὴν οὐδαμῆ ἐνεγκὼν ἔπεσεν ὕπτιος,
τρέμων δὲ ἤδη καὶ περιδεὴς γεγονὼς, ὅλως τε
Λογγῖνον ᾐσθῆσθαι τὰ πεπραγμένα <add>ὑπονοῶν</add> ὡμολόγει,
οὕτω τε τῆς σκαιωρίας ἁπάσης ἐς φῶς ἐνεχθείσης
<pb ed="page-B" n="156"/> τὴν συκοφαντίαν πεπαῦσθαι ξυνέβη.
</p>
</div2>
<div2 type="section" n="16">
<p> Ταῦτα δὲ οὐ μόνον ἐς τοὺς νόμους ἀεὶ καὶ καθ̓
ἑκάστην εἰργάζετο τοὺς Ῥωμαίων, ἀλλὰ καὶ οὓς
Ἑβραῖοι τιμῶσι καταλύειν ὅδε βασιλεὺς ἐν σπουδῇ εἶχεν.
</p>
</div2>
<div2 type="section" n="17">
<p>
<pb ed="page-P" n="82"/> ἢν γάρ ποτε αὐτοῖς ἐπανιὼν ὁ χρόνος τὴν Πασχαλίαν
ἑορτὴν πρὸ τῶν Χριστιανῶν ἀγαγὼν τύχοι, οὐκ εἴα
ταύτην τοὺς Ἰουδαίους καιροῖς τοῖς καθήκουσιν ἄγειν,
οὐδέ τι ἐν ταύτῃ δεξιοῦσθαι τῷ θεῷ ἢ ἐπιτελεῖν τῶν
ἐν σφίσιν αὐτοῖς νομίμων.
</p>
</div2>
<div2 type="section" n="18">
<p> πολλούς τε αὐτῶν οἱ ἐπὶ
τῶν ἀρχῶν τεταγμένοι ἅτε προβατείων κρεῶν ἐν τούτῳ
γευσαμένους τῷ χρόνῳ, τῆς ἐς τὴν πολιτείαν παρανομίας
ὑπάγοντες χρήμασιν ἐζημίουν πολλοῖς.
</p>
</div2>
<div2 type="section" n="19">
<p> ἔργα μὲν
οὖν καὶ ἄλλα τοιαῦτα Ἰουστινιανοῦ ἀνάριθμα ἐξεπιστάμενος
οὐκ ἄν τι ἐνθείην, ἐπεὶ πέρας δοτέον τῷ λόγῳ.
ἀποχρήσει γὰρ καὶ δι’ αὐτῶν τὸ τοῦ ἀνθρώπου ἦθος σημῆναι.
</p>
</div2>
</div1>
<div1 type="chapter" n="29">
<div2 type="section" n="1">
<p>Ὅτι δὲ εἴρων τε καὶ κατάπλαστος ἦν, αὐτίκα
δηλώσω. τὸν Λιβέριον τοῦτον, οὗπερ ἐμνήσθην ἀρτίως,
<pb id="p.175"/>
παραλύσας ἧς εἶχεν ἀρχῆς, Ἰωάννην ἀντ’ αὐτοῦ
κατεστήσατο Αἰγύπτιον γένος, ἐπίκλησιν Λαξαρίωνα.
</p>
</div2>
<div2 type="section" n="2">
<p>ὅπερ ἐπεὶ Πελάγιος ἔγνω Λιβερίῳ φίλος ἐς τὰ μάλιστα
ὢν, τοῦ αὐτοκράτορος ἀνεπυνθάνετο εἴπερ ὁ
ἀμφὶ Λαξαρίωνα λόγος ἀληθὴς εἴη.
</p>
</div2>
<div2 type="section" n="3">
<p>καὶ ὃς εὐθὺς
ἀπηρνήσατο μηδὲν πεπραγέναι τοιοῦτο ἀπισχυρισάμενος,
γράμματά τε αὐτῷ πρὸς Λιβέριον ἐνεχείρισεν, ἐντελλόμενος
βεβαιότατα τῆς ἀρχῆς ἔχεσθαι, καὶ μηδενὶ αὐτῆς
τρόπῳ μεθίεσθαι.
</p>
</div2>
<div2 type="section" n="4">
<p>οὐ γὰρ ταύτης ἐθέλειν ἐν τῷ
παρόντι αὐτὸν παραλῦσαι. ἦν δέ τις τῷ Ἰωάννῃ ἐν
Βυζαντίῳ θεῖος, Εὐδαίμων ὄνομα, ἔς τε τὸ τῶν ὑπάτων
ἀξίωμα ἥκων καὶ χρήματα περιβεβλημένος πολλὰ
ἐπίτροπος τέως τῆς βασιλέως οὐσίας ἰδίας.
</p>
</div2>
<div2 type="section" n="5">
<p>οὗτος Εὐδαίμων
ἐπειδὴ ταῦτα ἠκηκόει ἅπερ ἐρρήθη, καὶ αὐτὸς <pb ed="page-B" n="157"/>
βασιλέως ἀνεπυνθάνετο εἰ ἐν βεβαίῳ τῷ ἀδελφιδῷ τὰ
τῆς ἀρχῆς εἴη.
</p>
</div2>
<div2 type="section" n="6">
<p>ὁ δὲ ὅσα οἱ πρὸς Λιβέριον ἐγέγραπτο
ἀρνησάμενος, πρὸς τὸν Ἰωάννην γράμματα γράψας ἀντιλαβέσθαι
τῆς ἀρχῆς δυνάμει πάσῃ ἐπέστελλεν.
</p>
</div2>
<div2 type="section" n="7">
<p>οὐδὲ
γὰρ οὐδ’ αὐτῷ νεώτερον ἀμφ’ αὐτῇ βεβουλεῦσθαι.
οἷσπερ ὁ Ἰωάννης ἀναπεισθεὶς Λιβέριον ἀναχωρεῖν
τοῦ τῆς ἀρχῆς καταγωγίου ἅτε αὐτῆς παραλελυμένον
ἐκέλευε.
</p>
</div2>
<div2 type="section" n="8">
<p>Λιβέριος δὲ αὐτῷ πείθεσθαι οὐδαμῆ ἔφασκεν,
ἠγμένος δηλονότι τοῖς βασιλέως καὶ αὐτὸς γράμμασιν.
</p>
</div2>
<div2 type="section" n="9">
<p>ὁ μὲν οὖν Ἰωάννης τούς οἱ ἑπομένους ὁπλίσας ἐπὶ
τὸν Λιβέριον ᾔει, ὁ δὲ ξὺν τοῖς ἀμφ’ αὑτὸν εἰς ἀντίστασιν
εἶδε. μάχης τε γενομένης, ἄλλοι τε πολλοὶ
<pb id="p.176"/>
πίπτουσι καὶ Ἰωάννης αὐτὸς ὁ τὴν ἀρχὴν ἔχων.
</p>
</div2>
<div2 type="section" n="10">
<p> Εὐδαίμονος
οὖν ἰσχυρότατα ἐγκειμένου, μετάπεμπτος εὐθὺς
ἐς Βυζάντιον ὁ Λιβέριος ἦν, ἥ τε σύγκλητος βουλὴ
τὴν διάγνωσιν ποιουμένη τῶν πεπραγμένων, ἀπεψηφίσατο
τοῦ ἀνθρώπου, ἐπεὶ αὐτοῦ οὐκ <add>ἐπ</add>ελθόντος, ἀλλ̓
ἀμυνομένου τὸ μίασμα ξυνηνέχθη γενέσθαι.
</p>
</div2>
<div2 type="section" n="11">
<p> βασιλεὺς
<pb ed="page-P" n="83"/> μέντοι οὐ πρότερον ἀπέστη ἕως αὐτὸν ἐζημίωσε χρήμασι λάθρα.
</p>
</div2>
<div2 type="section" n="12">
<p> Οὕτω μὲν οὖν Ἰουστινιανὸς ἀληθίζεσθαί τε ἠπίστατο
καὶ εὐθύγλωσσος ἦν. ἐγὼ δὲ πάρεργόν τι τοῦδε
τοῦ λόγου εἰπεῖν οὐκ ἄπο τοῦ καιροῦ οἴομαι εἶναι.
ὁ μὲν γὰρ Εὐδαίμων οὗτος ἐτελεύτησεν οὐ πολλῷ ὕστερον,
ξυγγενῶν μέν οἱ ἀπολελειμμένων πολλῶν, οὔτε
διαθήκην τινὰ διαθέμενος οὔτε τι ἄλλο τὸ παράπαν
εἰπών.
</p>
</div2>
<div2 type="section" n="13">
<p> ὑπὸ χρόνον τε τὸν αὐτὸν καί τις ἄρχων γεγονὼς
τῶν ἐν Παλατίῳ εὐνούχων ὄνομα Εὐφρατᾶς ἀπελύθη
τοῦ βίου, ἀδελφιδοῦν μὲν ἀπολιπὼν, οὐδὲν δὲ
ἐπὶ τῇ οὐσίᾳ διαθέμενος τῇ αὑτοῦ πολλῇ ἐς ἄγαν
</p>
</div2>
<div2 type="section" n="14">
<p>
<pb ed="page-B" n="158"/> οὔσῃ. ἄμφω δὲ βασιλεὺς τὰς οὐσίας ἀφείλετο, κληρονόμος
γεγενημένος αὐτόματος καὶ οὐδὲ τριώβολόν τινι
τῶν νομίμων κληρονόμων προέμενος.
</p>
</div2>
<div2 type="section" n="15">
<p> τοσαύτῃ αἰδοῖ
ἔς τε τοὺς νόμους καὶ τῶν ἐπιτηδείων τοὺς ξυγγενεῖς
ὁ βασιλεὺς οὗτος ἐχρῆτο.
</p>
</div2>
<div2 type="section" n="16">
<p> οὕτως καὶ τὰ Εἰρηναίου
<pb id="p.177"/>
πολλῷ ἔμπροσθεν τελευτήσαντος δικαίωμα οὐδ’ ὁτιοῦν
ἐπ’ αὐτοῖς ἔχων ἀφείλετο.
</p>
</div2>
<div2 type="section" n="17">
<p>Τούτων δὲ τὸ ἐχόμενον ὑπὸ χρόνον τε τὸν αὐτὸν
γεγονὸς οὐκ ἂν σιωπῴην. Ἀνατόλιός τις ἦν ἐν Ἀσκαλωνιτῶν
τῷ λευκώματι τὰ πρωτεῖα ἔχων. τούτου τὴν
παῖδα γαμετὴν γυναῖκα τῶν τις Καισαρέων πεποίηται,
</p>
</div2>
<div2 type="section" n="18">
<p>Μαμιλιανὸς ὄνομα, οἰκίας ἐπιφανοῦς ἄγαν. ἦν δὲ ἡ
κόρη ἐπίκληρος, ἐπεὶ μόνης αὐτῆς Ἀνατόλιος ἐγεγόνει
πατήρ.
</p>
</div2>
<div2 type="section" n="19">
<p>νόμῳ δὲ ἄνωθεν διωρισμένον, ἐπειδὰν βουλευτὴς
τῶν τινος πόλεων οὐκ ἀπολελειμμένων οἱ παίδων
γόνου ἄρρενος ἐξ ἀνθρώπων ἀφανισθείη, τῶν
ἀπολελειμμένων ὑπὸ τούτου χρημάτων τὸ μὲν τεταρτημόριον
δίδοσθαι τῷ τῆς πόλεως βουλευτηρίῳ, πάντων
δὲ τῶν ἄλλων τοὺς κληρονόμους τοῦ τετελευτηκότος
ἀπόνασθαι, γνώρισμα ἤθους τοῦ οἰκείου κἀνταῦθα
ὁ αὐτοκράτωρ ἐνδεικνύμενος, νόμον ἔναγχος ἐτύγχανε
γράψας, ἔμπαλιν τὰ τοῦ πράγματος διοικούμενον ὅπως
δὴ, ἐπειδὰν βουλευτὴς ἄπαις τελευτῴη γόνου ἄρρενος
τῆς οὐσίας οἱ μὲν κληρονόμοι τὸ τέταρτον ἔχοιεν,
τἄλλα δὲ πάντα τό τε δημόσιον καὶ τὸ τῆς πόλεως
λεύκωμα φέροιντο.
</p>
</div2>
<div2 type="section" n="20">
<p>καίτοι οὐδεπώποτε δημόσιον ἢ
βασιλεὺς ἀφ’ οὗ γεγόνασιν ἄνθρωποι χρημάτων βουλευτικῶν
μετασχεῖν ἔσχε.
</p>
</div2>
<div2 type="section" n="21">
<p>τούτου τοίνυν κειμένου τοῦ
νόμου, Ἀνατολίῳ μὲν ἐπεγένετο ἡ τέλειος ἡμέρα τοῦ
βίου, ἡ δὲ τούτου παῖς τὸν τούτου κλῆρον πρός τε
τὸ δημόσιον καὶ τὸ τῆς πόλεως βουλευτήριον κατὰ
<pb id="p.178"/>
τὸν νόμον ἐνείματο, καὶ αὐτῇ γράμματα βασιλεύς τε
αὐτὸς καὶ Ἀσκαλωνιτῶν οἱ τοῦ λευκώματος ἔγραψαν,
<pb ed="page-B" n="159"/> τῆς περὶ τούτων αὐτὴν ἀφιέντες ἀντιλογίας ἅτε τὰ
σφίσι προσήκοντα κεκομισμένοι ὀρθῶς καὶ δικαίως.
</p>
</div2>
<div2 type="section" n="22">
<p> ὕστερον καὶ Μαμιλιανὸς ἀπελύθη τοῦ βίου, ὅσπερ
Ἀνατολίῳ κηδεστὴς ἐγεγόνει, παιδός οἱ ἀπολελειμμένης
μιᾶς, ἥπερ καὶ μόνη τὴν τοῦ πατρὸς οὐσίαν, ὡς τὸ
εἰκὸς, ἔσχε.
</p>
</div2>
<div2 type="section" n="23">
<p> μετὰ δὲ καὶ αὕτη περιούσης ἔτι οἱ τῆς
μητρὸς ἀφίκετο ἐς τὸ μέτρον τοῦ βίου, ἀνδρὶ μὲν
ξυνοικισθεῖσα τῶν λογίμων τινὶ, μήτηρ δὲ οὔτε θήλεος
οὔτε ἄρσενος γενομένη γόνου.
</p>
</div2>
<div2 type="section" n="24">
<p> ἀλλ’ Ἰουστινιανὸς
πάντων ἀντελάβετο τῶν χρημάτων εὐθὺς, ἐκεῖνο
ἀποφθεγξάμενος τὸ θαυμάσιον, ὡς τὴν Ἀνατολίου
παῖδα γυναῖκα γραῦν οὖσαν τοῖς τε τοῦ ἀνδρὸς καὶ
τοῖς τοῦ πατρὸς πλουτεῖν χρήμασιν οὐχ ὅσιον εἴη.
</p>
</div2>
<div2 type="section" n="25">
<p>
<pb ed="page-P" n="84"/> ὅπως δὲ ἡ γυνὴ μὴ ἐν τοῖς προσαιτηταῖς τὸ ἐνθένδε
τετάξεται, στατῆρα χρυσοῦν ἐς ἡμέραν ἑκάστην τὴν
γυναῖκα φέρεσθαι ταύτην διώρισεν, ἕως ἂν περιῇ,
τοῦτο θέμενος ἐν τοῖς γράμμασι, δι’ ὧν τὰ χρήματα
ἐληΐσατο ταῦτα, ὡς τὸν στατῆρα προεῖται τῆς εὐσεβείας
ἕνεκα τοῦτον· “ἔθος γάρ μοι” , ἔφη, “τά τε ὅσια
καὶ εὐσεβῆ πράττειν” .
</p>
</div2>
<div2 type="section" n="26">
<p> Ἀλλὰ περὶ μὲν τούτων ἀπόχρη λέγειν, ὅπως μὴ ὁ
λόγος κατακόρως ἔχοι, ἐπεὶ οὐδὲ ἁπάντων ἀνθρώπῳ
γε ὄντι δυνατὸν ἀπομνημονεῦσαι.
</p>
</div2>
<div2 type="section" n="27">
<p> ὅτι δὲ οὐ Βενέτων
τῶν οἱ ἐσπουδασμένων δοκούντων εἶναι λόγον τινὰ
<pb id="p.179"/>
πεποίηται χρημάτων παρόντων, ἐγὼ δηλώσω.
</p>
</div2>
<div2 type="section" n="28">
<p>Μαλθάνης
τις ἐγεγόνει ἐν Κίλιξι Λέοντος ἐκείνου γαμβρὸς,
ὃς περιεῖπεν, ὥσπερ μοι ἔμπροσθεν εἴρηται, τὴν τοῦ
καλουμένου ῥεφερενδαρίου τιμήν.
</p>
</div2>
<div2 type="section" n="29">
<p>τοῦτον βίας ἀναστέλλειν
ἐπέστελλε τὰς ἐν Κίλιξι. ταύτης τε τῆς σκήψεως
ὁ Μαλθάνης λαβόμενος ἀνήκεστα κακὰ Κιλίκων
τοὺς πλείστους εἰργάζετο, καὶ τὰ χρήματα ληϊζόμενος
τὰ μὲν τῷ τυράννῳ ἔπεμπε, τοῖς δὲ αὐτὸς ἐδικαίου
πλουτεῖν.
</p>
</div2>
<div2 type="section" n="30">
<p>οἱ μὲν οὖν ἄλλοι τὰ σφίσι παρόντα σιωπῇ
ἔφερον, Ταρσέων δὲ ὅσοι Βένετοι ἦσαν τῇ ἐκ βασιλέως <pb ed="page-B" n="160"/>
παρρησίᾳ θαρσοῦντες ἐν τῷ δημοσίῳ τῆς ἀγορᾶς
ἐς τὸν Μαλθάνην οὐ παρόντα σφίσι πολλὰ ὕβριζον.
</p>
</div2>
<div2 type="section" n="31">
<p>ὅπερ ἐπεὶ ὁ Μαλθάνης ἔγνω, πλῆθος στρατιωτῶν
ἐπαγόμενος ἐς Ταρσὸν εὐθὺς ἀφίκετο νύκτωρ περιπέμπων
τε τοὺς στρατιώτας ἐς τὰς οἰκίας ὄρθρου
βαθέος καταλύειν ἐκέλευεν.
</p>
</div2>
<div2 type="section" n="32">
<p>ἔφοδον δὲ οἰόμενοι ταύτην
οἱ Βένετοι εἶναι, ἐκ τῶν παρόντων ἠμύνοντο. ξυνέβη
τοίνυν ἄλλα τε κακὰ ἐν σκότῳ γενέσθαι καὶ Δαμιανὸν,
</p>
</div2>
<div2 type="section" n="33">
<p>ἄνδρα ἐκ βουλῆς, τοξεύματι βληθέντα πεσεῖν. ἦν δὲ
ὁ Δαμιανὸς οὗτος τῶν τῇδε Βενέτων προστάτης. ὅπερ
ἐπεὶ ἐς Βυζάντιον ἦλθεν, οἵ τε Βένετοι δυσφορούμενοι
θορύβῳ ἀνὰ τὴν πόλιν πολλῷ εἴχοντο, καὶ βασιλέα
<pb id="p.180"/>
μὲν ἀμφὶ τῷ πράγματι ἠνώχλουν ἄγαν, Λέοντα
δὲ καὶ τὸν Μαλθάνην ξὺν δεινοτάταις ἀπειλαῖς πολλὰ
ἐδυσφήμουν.
</p>
</div2>
<div2 type="section" n="34">
<p> καὶ αὐτοκράτωρ οὐδέν τι ἧσσον ἀγριαίνεσθαι
ἐπὶ τοῖς πεπραγμένοις ἐσκήπτετο. γράμμα
οὖν εὐθὺς ἔγραψε, ζήτησίν τε καὶ τίσιν τῶν τῷ Μαλθάνῃ
πεπολιτευμένων κελεύων γενέσθαι.
</p>
</div2>
<div2 type="section" n="35">
<p> ἀλλὰ Λέων
αὐτῷ χρυσίου προέμενος πλῆθος τοῦ τε θυμοῦ αὐτίκα
καὶ τῆς ἐς τοὺς Βενέτους στοργῆς ἔπαυσε, τοῦ τε
πράγματος ἀνεξετάστου μενενηκότος Μαλθάνην βασιλεὺς
ἐς Βυζάντιον παρ’ αὐτὸν ἥκοντα ξύν τε πολλῇ
φιλοφροσύνῃ εἶδε καὶ ἐν τιμῇ ἔσχεν.
</p>
</div2>
<div2 type="section" n="36">
<p> ἐξιόντα δὲ οἱ
Βένετοι ἐκ βασιλέως τηρήσαντες πληγὰς αὐτῷ προσετρίψαντο
ἐν Παλατίῳ καὶ διαχρήσασθαι ἔμελλον, εἰ
μὴ αὐτῶν τινες διεκώλυσαν, οἵ γε πρὸς Λέοντος χρήματα
ἤδη κεκομισμένοι λάθρα ἐτύγχανον.
</p>
</div2>
<div2 type="section" n="37">
<p> καίτοι τίς
οὐκ ἂν ταύτην τὴν πολιτείαν ἐλεεινοτάτην καλοίη, ἐν
ᾗ βασιλεὺς μὲν δωροδοκήσας ἀνεξέταστα κατέλειψε τὰ
<pb ed="page-B" n="161"/> ἐγκλήματα, στασιῶται δὲ βασιλέως ἐν Παλατίῳ ὄντος
ἐπαναστῆναι τῶν τινι ἀρχόντων οὐδεμιᾷ ὀκνήσει ἐτόλμησαν,
</p>
</div2>
<div2 type="section" n="38">
<p>
<pb ed="page-P" n="85"/> ἀδίκων τε χειρῶν ἐπ’ αὐτὸν ἄρξαι; τίσις μέντοι
τούτων δὴ ἕνεκα οὐδεμία οὔτε εἰς τὸν Μαλθάνην
ἐγένετο οὔτε εἰς τοὺς αὐτῷ ἐπαναστάντας. ἐκ τούτων
δὲ εἴ τις βούλοιτο τὸ Ἰουστινιανοῦ τοῦ βασιλέως
τεκμηριούσθω ἦθος.
</p>
</div2>
</div1>
<div1 type="chapter" n="30">
<div2 type="section" n="1">
<p>Εἰ δέ τινα καὶ τοῦ τῆς πολιτείας ξυμφόρου
<pb id="p.181"/>
ποιεῖται λόγον, τὰ ἐς δρόμον τε αὐτῷ τὸν δημόσιον
καὶ τοὺς κατασκόπους εἰργασμένα δηλώσει.
</p>
</div2>
<div2 type="section" n="2">
<p>οἱ μὲν
γὰρ Ῥωμαίων αὐτοκράτορες ἐν τοῖς ἄνω χρόνοις γεγενημένοι,
προνοήσαντες ὅπως ἅπαντά τε σφίσιν ἐπαγγέλλοιτο
τάχιστα καὶ μηδεμιᾷ διδῷτο μελλήσει, τά τε
πρὸς τῶν πολεμίων ἐν χώρᾳ ἑκάστῃ ξυμπίπτοντα καὶ
ταῖς πόλεσι κατὰ στάσιν ἢ ἄλλο τι ἀπρόοπτον συμβαίνοντα
πάθος τά τε πρὸς τῶν ἀρχόντων καὶ τῶν
ἄλλων ἁπάντων πανταχόθι πρασσόμενα τῆς Ῥωμαίων
ἀρχῆς, ὅπως τε οἱ τοὺς φόρους παραπέμποντες τοὺς
ἐπετείους διασώζοιντο βραδυτῆτός τε καὶ κινδύνου
χωρὶς, δημόσιον ὀξύν τινα πανταχόσε πεποίηνται δρόμον
τρόπῳ τοιῷδε.
</p>
</div2>
<div2 type="section" n="3">
<p>ἐς ἡμέρας ὁδὸν εὐζώνῳ ἀνδρὶ
σταθμοὺς κατεστήσαντο, πὴ μὲν ὀκτὼ, πὴ δὲ τούτων
ἐλάσσους, οὐ μέντοι ἧσσον ἐκ τοῦ ἐπὶ πλεῖστον ἢ
κατὰ πέντε.
</p>
</div2>
<div2 type="section" n="4">
<p>ἵπποι δὲ ἵσταντο ἐς τεσσαράκοντα ἐν
σταθμῷ ἑκάστῳ. ἱπποκόμοι δὲ κατὰ λόγον τοῦ τῶν
ἵππων μέτρου ἐτετάχατο ἐν πᾶσι σταθμοῖς.
</p>
</div2>
<div2 type="section" n="5">
<p>συχναῖς
δὲ ἵππων δοκιμωτάτων ὄντων διαδοχαῖς ἐλαύνοντες
ἀεὶ οἷσπερ ἐπίκειται τὸ ἔργον τοῦτο, δέκα τε, ἂν οὕτω
τύχοι, ὁδὸν ἡμερῶν ἀμείβοντες ἐν ἡμέρᾳ μιᾷ ἔπρασσον
ἅπαντα ὅσα μοι ἀρτίως δεδήλωται, πρὸς δὲ καὶ οἱ <pb ed="page-B" n="162"/>
τῶν χωρίων πανταχῆ κύριοι, ἄλλως τε κἂν ἐν μεσογείοις
<pb id="p.182"/>
τὰ χωρία ὄντα ἐτύγχανεν, εὐδαιμονέστατοι ἐπ̓
αὐτοῖς ἐν τοῖς μάλιστα ἦσαν.
</p>
</div2>
<div2 type="section" n="6">
<p> τοὺς γὰρ ὄντας ἐκ τοῦ
περιόντος σφίσι καρποὺς ἵππων τε καὶ ἱπποκόμων
τροφῆς ἕνεκα τῷ δημοσίῳ ἀνὰ πᾶν ἔτος ἀποδιδόμενοι,
</p>
</div2>
<div2 type="section" n="7">
<p> χρήματα μεγάλα ἐφέροντο. ξυνέβαινέ τε διὰ ταῦτα
τῷ δημοσίῳ δέχεσθαι μὲν ἀεὶ τοὺς ἐγκειμένους ἑκάστῳ
φόρους, ἀντιπαραδέχεσθαι δὲ αὐτοὺς τοῖς ἐσκομίζουσιν
αὐτίκα δὴ μάλα, καὶ προσῆν τὸ γεγενῆσθαι τῇ πολιτείᾳ
τὰ δέοντα.
</p>
</div2>
<div2 type="section" n="8">
<p> Τὰ μὲν οὖν πρότερα ταύτῃ πη εἶχεν. ὁ δὲ αὐτοκράτωρ
οὗτος πρῶτα μὲν τὸν ἐκ Καλχηδόνος ἄχρι ἐς
Δακίβιζαν καθελὼν δρόμον ἠνάγκασε πάντας ἐκ Βυζαντίου
εὐθὺς ἄχρι ἐς τὴν Ἑλενούπολιν οὔτι ἐθελουσίους
ναυτίλλεσθαι.
</p>
</div2>
<div2 type="section" n="9">
<p> πλέοντες οὖν ἐν ἀκάτοις βραχείαις
τισὶν, οἷαι διαπορθμεύεσθαι τῇδε εἰώθασι, χειμῶνος,
ἂν οὕτω τύχοι, ἐπιπεσόντος, ἐπὶ μέγα κινδύνου χωροῦσι.
τῆς γὰρ ἀναγκαίου σπουδῆς ἐγκειμένης σφίσι
<pb ed="page-P" n="86"/> καιροφυλακεῖν τε καὶ προσδέχεσθαι μέλλουσαν τὴν
γαλήνην ἀδύνατά ἐστιν.
</p>
</div2>
<div2 type="section" n="10">
<p> ἔπειτα δὲ κατὰ μὲν τὴν ἐπὶ
Πέρσας ὁδὸν φέρουσαν τὸν δρόμον ἐπὶ σχήματος τοῦ
πρόσθεν ὄντος εἴασεν εἶναι, ἐς δὲ τὴν λοιπὴν ξύμπασαν
ἕω μέχρι ἐς Αἴγυπτον ἐν ἡμέρας ὁδῷ κατὰ
σταθμὸν ἕνα κατεστήσατο μόνον, οὐχ ἵππων μέντοι,
</p>
</div2>
<div2 type="section" n="11">
<p> ἀλλ’ ὄνων ὀλίγων. διὸ δὴ τὰ μὲν ξυμβαίνοντα ἐν
χώρᾳ ἑκάστῃ μόλις τε καὶ ὀψὲ τοῦ καιροῦ καὶ ὀπίσω
<pb id="p.183"/>
τῶν πραγμάτων ἐσαγγελλόμενα ἐπικουρίας οὐδεμιᾶς
τυγχάνειν εἰκὸς, οἱ δὲ τοὺς ἀγροὺς κεκτημένοι καρπῶν <pb ed="page-B" n="163"/>
τῶν σφετέρων σεσηπότων τε καὶ εἰκῆ κειμένων ἀνόνητοι
ἐς ἀεὶ γίνονται.
</p>
</div2>
<div2 type="section" n="12">
<p>Τὰ δὲ τῶν κατασκόπων τοιαῦτά ἐστιν. ἄνδρες
πολλοὶ ἐν δημοσίῳ τὸ ἀνέκαθεν ἐσιτίζοντο, οἳ δὴ ἐς
τοὺς πολεμίους ἰόντες ἔν τε τοῖς Περσῶν βασιλείοις
γινόμενοι ἢ ἐμπορίας ὀνόματι ἢ τρόπῳ ἑτέρῳ, ἔς τε
τὸ ἀκριβὲς διερευνώμενοι ἕκαστα, ἐπανήκοντες ἐς Ῥωμαίων
τὴν γῆν πάντα τοῖς ἄρχουσιν ἐπαγγέλλειν ἠδύναντο
τὰ τῶν πολεμίων ἀπόρρητα.
</p>
</div2>
<div2 type="section" n="13">
<p>οἱ δὲ προὔμαθον
ἐφύλασσόν τε καὶ ἀπρόοπτον οὐδὲν ξυνέπιπτε σφίσι.
τοῦτο δὲ τὸ χρῆμα κἀν τοῖς Μήδοις ἐκ παλαιοῦ ἦν.
Χοσρόης μὲν οὖν μείζους, ὥσπερ φασὶ, πεποιημένος
τὰς τῶν κατασκόπων ξυντάξεις προμηθείας τῆς ἐνθένδε
ἀπήλαυσεν.
</p>
</div2>
<div2 type="section" n="14">
<p>οὐδὲν γὰρ αὐτὸν <add>ἐλάνθανε τῶν ἐν Ῥωμαίοις
γινομένων. ὁ δὲ Ἰουστινιανὸς οὐδ’ ὁτιοῦν
ἀναλώσας καὶ αὐτὸ τὸ</add> τῶν κατασκόπων ὄνομα ἐξέτριψεν
ἐκ Ῥωμαίων τῆς γῆς, ἐξ οὗ δὴ ἄλλα τε πολλὰ
ἡμαρτήθη καὶ Λαζικὴ πρὸς τῶν πολεμίων ἑάλω, Ῥωμαίων
οὐδαμῆ πεπυσμένων ὅποι ποτὲ γῆς ὁ Περσῶν
βασιλεὺς ξὺν τῷ στρατῷ εἴη.
</p>
</div2>
<div2 type="section" n="15">
<p>ἀλλὰ καὶ καμήλους
παμπληθεῖς τὸ δημόσιον ἐκ παλαιοῦ τρέφειν εἰώθει,
αἳ δὴ τῷ Ῥωμαίων στρατῷ ἐπὶ πολεμίους ἰόντι ἅπαντα
φέρουσαι τὰ ἐπιτήδεια εἵποντο.
</p>
</div2>
<div2 type="section" n="16">
<p>καὶ οὔτε τοῖς γεωργοῖς
<pb id="p.184"/>
τότε ἀγγαροφορεῖν ἐπάναγκες ἦν οὔτε τι ἐνδεῖν
τοῖς στρατιώταις τῶν ἀναγκαίων ξυνέβαινεν, ἀλλὰ καὶ
ταύτας περιεῖλεν Ἰουστινιανὸς σχεδόν τι ἁπάσας. διὸ
δὴ ἐπὶ τοὺς πολεμίους ἰόντος τὰ νῦν τοῦ Ῥωμαίων
στρατοῦ γεγενῆσθαί τι τῶν δεόντων ἀδύνατον.
</p>
</div2>
<div2 type="section" n="17">
<p> Τὰ μὲν οὖν σπουδαιότατα τῇ πολιτείᾳ ἐ<del>πε</del>φέρετο
<pb ed="page-B" n="164"/> τῇδε. οὐδὲν δὲ χεῖρον καί τινος αὐτοῦ τῶν γελοίων
ἐπιμνησθῆναι.
</p>
</div2>
<div2 type="section" n="18">
<p> τῶν ἐν Καισαρείᾳ ῥητόρων Εὐάγγελός
τις ἦν οὐκ ἄσημος ἀνὴρ, ὅσπερ ἐπιφόρου οἱ τοῦ τῆς
τύχης πνεύματος γενομένου χρημάτων τε ἄλλων καὶ
χώρας πολλῆς κύριος γέγονεν.
</p>
</div2>
<div2 type="section" n="19">
<p> ὕστερον δὲ καὶ κώμην
ἐπιθαλασσίαν τινὰ, Πορφυρεῶνα ὄνομα, τριῶν χρυσίου
κεντηναρίων ἐπρίατο. ταῦτα μαθὼν Ἰουστινιανὸς βασιλεὺς
ἀφείλετο <del>αὐτῷ</del> τὸ χωρίον εὐθὺς ὀλίγην αὐτῷ
τινα τοῦ τιμήματος προέμενος μοῖραν, καὶ τοῦτο ἀποφθεγξάμενος,
ὡς Εὐαγγέλῳ ῥήτορι ὄντι οὐ μήποτε εὐπρεπὲς
εἴη κώμης τοιαύτης κυρίῳ εἶναι.
</p>
</div2>
<div2 type="section" n="20">
<p> ἀλλὰ περὶ μὲν τούτων,
ἀμηγέπη αὐτῶν ἐπιμνησθέντες, παυσόμεθα λέγειν.
</p>
</div2>
<div2 type="section" n="21">
<p> Τῶν δὲ πρός τε Ἰουστινιανοῦ καὶ Θεοδώρας ἐπὶ
τῇ πολιτείᾳ νεοχμωθέντων καὶ ταῦτά ἐστι. πάλαι μὲν
ἡ σύγκλητος βουλὴ παρὰ βασιλέα ἰοῦσα τρόπῳ τοιῷδε
<pb ed="page-P" n="87"/> προσκυνεῖν εἴθιστο. πατρίκιος μέν τις ἀνὴρ παρὰ
μαζὸν αὐτοῦ προσεκύνει τὸν δεξιόν.
</p>
</div2>
<div2 type="section" n="22">
<p> βασιλεὺς δὲ αὐτοῦ
<pb id="p.185"/>
καταφιλήσας τῆς κεφαλῆς ἐξίει, οἱ δὲ λοιποὶ
ἅπαντες γόνυ κλίναντες βασιλεῖ τὸ δεξιὸν ἀπηλλάσσοντο.
</p>
</div2>
<div2 type="section" n="23">
<p>βασιλίδα μέντοι προσκυνεῖν οὐδαμῆ εἴθιστο.
παρὰ δὲ Ἰουστινιανόν τε καὶ Θεοδώραν τὰς εἰσόδους
ποιούμενοι οἵ τε ἄλλοι ἅπαντες καὶ ὅσοι τὸ πατρικίων
ἀξίωμα εἶχον ἔπιπτον μὲν εἰς τὸ ἔδαφος εὐθὺς ἐπὶ
στόμα, χειρῶν δὲ καὶ ποδῶν ἐς ἄγαν σφίσι τετανυσμένων
τῷ χείλει ποδὸς ἑκατέρου ἁψάμενοι ἐξανίσταντο.
</p>
</div2>
<div2 type="section" n="24">
<p>οὐδὲ γὰρ ἡ Θεοδώρα τὴν ἀξίωσιν ἀνεδύετο ταύτην, ἥ
γε καὶ τοὺς πρέσβεις προσίεσθαι Περσῶν τε καὶ τῶν
ἄλλων βαρβάρων, χρήμασί τε αὐτοὺς δωρεῖσθαι, ὥσπερ
ὑπ’ αὐτῇ κειμένης τῆς Ῥωμαίων ἀρχῆς, οὐδαμῆ ἀπηξίου, <pb ed="page-B" n="165"/>
πρᾶγμα πώποτε οὐ γεγονὸς ἐκ τοῦ παντὸς χρόνου.
</p>
</div2>
<div2 type="section" n="25">
<p>καὶ πάλαι μὲν οἱ τῷ βασιλεῖ ξυγγενόμενοι αὐτόν τε
βασιλέα καὶ τὴν γυναῖκα βασιλίδα ἐκάλουν, ἀρχόντων
τε τῶν λοιπῶν ἕκαστον ὅπη αὐτῷ ἀξιώματος πέρι τὰ
παρόντα ἔχοι.
</p>
</div2>
<div2 type="section" n="26">
<p>ἢν δέ τις τούτοιν ὁποτέρῳ ἐς λόγους
ξυμμίξας βασιλέως ἢ βασιλίδος ἐπιμνησθείη, ἀλλ’ οὐ
δεσπότην τε ἀποκαλοίη καὶ δέσποιναν, ἢ καὶ μὴ δούλους
τῶν τινας ἀρχόντων ὀνομάζειν πειρῷτο, τοσοῦτος
δὴ ἀμαθής τε καὶ τὴν γλῶτταν ἀκόλαστος ἐδόκει εἶναι,
καὶ ἅτε ἡμαρτηκὼς τὰ πικρότατα καὶ ὑβρίσας ἐς οὓς
ἥκιστα ἐχρῆν ἐνθένδε ἀπῄει.
</p>
</div2>
<div2 type="section" n="27">
<p>Καὶ τὰ πρότερα μὲν ὀλίγοι τε καὶ μόλις ἐν βασιλείοις
<pb id="p.186"/>
ἐγίνοντο, ἐξ ὅτου δὲ οὗτοι τὴν βασιλείαν παρέλαβον,
ἄρχοντες ὁμοῦ καὶ <add>οἱ</add> λοιποὶ ξύμπαντες ἐν
Παλατίῳ ἐνδελεχέστατα διατριβὴν εἶχον.
</p>
</div2>
<div2 type="section" n="28">
<p> αἴτιον δὲ
ὅτι πάλαι μὲν ταῖς ἀρχαῖς τά τε δίκαια καὶ νόμιμα
πράσσειν γνώμῃ αὐτονόμῳ ἐξῆν.
</p>
</div2>
<div2 type="section" n="29">
<p> οἵ τε οὖν ἄρχοντες
διοικούμενοι τὰ εἰωθότα ἐν τοῖς καταγωγίοις τοῖς
αὑτῶν ἔμενον, οἵ τε ἀρχόμενοι βίαιον οὐδὲν οὔτε
ὁρῶντες οὔτε ἀκούοντες βασιλέα, ὡς τὸ εἰκὸς, ὀλίγα
ἠνώχλουν.
</p>
</div2>
<div2 type="section" n="30">
<p> οὗτοι δὲ ἅπαντα ἐπὶ πονηρῷ τῶν κατηκόων
ἐφ’ ἑαυτοὺς ἐς ἀεὶ ἕλκοντες ἅπαντας σφίσι δουλοπρεπέστατα
προσεδρεύειν ἠνάγκαζον· ἦν δὲ ἰδεῖν
εἰς ἡμέραν σχεδόν τι ἑκάστην τὰ μὲν δικαστήρια πάντα
ἐκ τοῦ ἐπὶ πλεῖστον ἀνδρῶν ἔρημα, ἐν δὲ τῇ βασιλέως
αὐλῇ ὄχλον τε καὶ ὕβριν καὶ ὠθισμὸν μέγαν καὶ δουλοπρέπειαν
ἐς ἀεὶ ξύμπασαν.
</p>
</div2>
<div2 type="section" n="31">
<p> οἵ τε αὐτοῖν ἐπιτήδειοι
δοκοῦντες εἶναι τήν τε ἡμέραν διηνεκῶς πᾶσαν καὶ
τῆς νυκτὸς ἐς ἀεὶ πολλήν τινα μοῖραν ἐνταῦθα ἑστῶτες
ἄυπνοί τε καὶ ἀπόσιτοι παρὰ καιροὺς τοὺς εἰωθότας
<pb ed="page-B" n="166"/> γινόμενοι διεφθείροντο, ἐς τοῦτό τε αὐτοῖς τὴν δοκοῦσαν
εὐδαιμονίαν ἀποκεκρίσθαι ξυνέπεσε.
</p>
</div2>
<div2 type="section" n="32">
<p> τούτων
μέντοι ἀφειμένοι πάντων διεμάχοντο πρὸς ἀλλήλους
οἱ ἄνθρωποι, ὅπη ποτὲ Ῥωμαίων τὰ χρήματα εἴη.
</p>
</div2>
<div2 type="section" n="33">
<p> οἱ
<pb ed="page-P" n="88"/> μὲν γὰρ ἰσχυρίζοντο ἐν βαρβάροις ἅπαντα εἶναι, οἱ δὲ
βασιλέα ἔφασκον ἐν οἰκίσκοις πολλοῖς καθείρξαντα ἔχειν.
</p>
</div2>
<div2 type="section" n="34">
<p> ὁπηνίκα οὖν ἢ ἄνθρωπος ὢν ὁ Ἰουστινιανὸς ἀπέλθῃ
τοῦ βίου, ἢ ἅτε τῶν δαιμόνων ἄρχων ἀπολύσῃ τὸν
βίον, ὅσοι τηνικάδε περιόντες τύχωσι, τἀληθὲς εἴσονται.
</p>
</div2>
</div1>
</body>
</text>
</TEI.2>
