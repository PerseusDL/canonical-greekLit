<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>New Testament - 1 Corinthians</title>
                <title type="sub">Machine readable text</title>
                <editor role="editor">Brooke Foss Westcott</editor>
                <editor role="editor">Fenton John Anthony Hort</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:Tufts">Tufts University</funder>
            </titleStmt>
            
           
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc>
                <biblStruct>
                    <monogr>
                        <title>The New Testament in the original Greek</title>
                        <idno type="LC">26007333</idno>
                        <respStmt>
                            <resp>The text revised by</resp>
                            <name>Brooke Foss Westcott, D.D.</name>
                            <name>Fenton John Anthony Hort, D.D.</name>
                        </respStmt>
                        <imprint>
                            <pubPlace>New York</pubPlace>
                            <publisher>Harper and Brothers, Franklin Square</publisher>
                            <date>1882</date>
                        </imprint>
                    </monogr>
                    
                </biblStruct>
            </sourceDesc>
        </fileDesc>
        
        <encodingDesc>
            <!--<tagsDecl>
                <rendition id="large"> </rendition>
                <rendition id="blockquote"> </rendition>
                <rendition id="header"> </rendition>
                <tagUsage render="header" gi="head"> </tagUsage>
                <tagUsage render="blockquote" gi="q"> Marks poetical language. within the running text. </tagUsage>
                <tagUsage render="large" gi="quote"> Marks material quoted from other biblical texts. </tagUsage>
            </tagsDecl>-->
            
            <refsDecl n="CTS">
                <cRefPattern n="verse" matchPattern="(\w+).(\w+)"
                    replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
                    <p>This pointer pattern extracts chapter and verse</p>
                </cRefPattern>
                <cRefPattern n="chapter" matchPattern="(\w+)"
                    replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                    <p>This pointer pattern extracts chapter</p>
                </cRefPattern>
            </refsDecl>
            
            <refsDecl>
                <!--<state delim=" " unit="book"/>-->
                <refState delim=":" unit="chapter"/>
                <refState unit="verse"/>
            </refsDecl>

         </encodingDesc>

        <profileDesc>
            <langUsage>
                <language ident="grc">Greek</language>
                <language ident="eng">English</language>
            </langUsage>
        </profileDesc>
        
        <revisionDesc><change when="2016-10-11" who="Lisa Cerrato">EpiDoc and CTS conversion</change>
            <change when="2014-08-01" who="Stella Dee">edited markup</change>
            <change who="Lisa Cerrato" when="2013-03-04">added mh in Matthew 5 34</change>
            <change who="Lisa Cerrato" when="2013-01-22">oeou to qeou in Romans 2.2</change>
            <change who="Lisa Cerrato" when="2012-02-22">fixed typo</change>
            <change who="Lisa Cerrato" when="2011-11-07">changed teta/paktai to teta/raktai on John
                12.27 per report </change>
            <change who="rsingh04" when="2009-10-08">began reorganizing texts module by collection.
                created separate work directory in texts module to keep hopper files separate from
                in progress files</change>
            <change who="Lisa Cerrato" when="2009-09-08">fixed typo</change>
            <change who="student" when="2009-06-17"/>
            <change who="rsingh04" when="2009-05-27">added/fixed cvs log keyword</change>
            <change who="RS" when="2009-05-27"/>
        </revisionDesc>
           
    </teiHeader>
    <text xml:lang="grc">
        <body>
            <div type="edition" xml:lang="grc" n="urn:cts:greekLit:tlg0031.tlg007.perseus-grc2">
                <pb n="378"/>
                <head>ΠΡΟΣ ΚΟΡΙΝΘΙΟΥΣ Α</head>
                
                    <div type="textpart" subtype="chapter" n="1">

<div type="textpart" subtype="verse" n="1"><p>
                    <milestone unit="para"/>
                    ΠΑΥΛΟΣ κλητὸς ἀπόστολος Ἰησοῦ Χριστοῦ διὰ

θελήματος θεοῦ καὶ Σωσθένης ὁ ἀδελφὸς
                    </p></div>

<div type="textpart" subtype="verse" n="2"><p>
                    τῇ ἐκκλησίᾳ τοῦ θεοῦ τῇ οὔσῃ ἐν Κορίνθῳ, ἡγιασμένοις ἐν Χριστῷ

Ἰησοῦ, κλητοῖς ἁγίοις, σὺν πᾶσιν τοῖς ἐπικαλουμένοις τὸ

ὄνομα τοῦ κυρίου ἡμῶν Ἰησοῦ Χριστοῦ ἐν παντὶ τόπῳ

αὐτῶν καὶ ἡμῶν·
                    </p></div>

<div type="textpart" subtype="verse" n="3"><p>
                    χάρις ὑμῖν καὶ εἰρήνη ἀπὸ θεοῦ πατρὸς

ἡμῶν καὶ κυρίου Ἰησοῦ Χριστοῦ.
                    </p></div>

<div type="textpart" subtype="verse" n="4"><p>
                    <milestone unit="para"/>
                    Εὐχαριστῶ τῷ θεῷ πάντοτε περὶ ὑμῶν ἐπὶ τῇ χάριτι

τοῦ θεοῦ τῇ δοθείσῃ ὑμῖν ἐν Χριστῷ Ἰησοῦ,
                    </p></div>

<div type="textpart" subtype="verse" n="5"><p>
                    ὅτι ἐν παντὶ

ἐπλουτίσθητε ἐν αὐτῷ, ἐν παντὶ λόγῳ καὶ πάσῃ γνώσει,
                    </p></div>

<div type="textpart" subtype="verse" n="6"><p>
                    καθὼς τὸ μαρτύριον τοῦ χριστοῦ ἐβεβαιώθη ἐν ὑμῖν,
                    </p></div>

<div type="textpart" subtype="verse" n="7"><p>
                    ὥστε ὑμᾶς μὴ ὑστερεῖσθαι ἐν μηδενὶ χαρίσματι, 

ἀπεκδεχομένους

τὴν ἀποκάλυψιν τοῦ κυρίου ἡμῶν Ἰησοῦ Χριστοῦ·

ὃς καὶ βεβαιώσει ὑμᾶς ἕως τέλους
                    </p></div>

<div type="textpart" subtype="verse" n="8"><p>
                    ἀνεγκλήτους ἐν τῇ ἡμέρᾳ

τοῦ κυρίου ἡμῶν Ἰησοῦ [Χριστοῦ].
                    </p></div>

<div type="textpart" subtype="verse" n="9"><p>
                    πιστὸς ὁ θεὸς διʼ οὗ

ἐκλήθητε εἰς κοινωνίαν τοῦ υἱοῦ αὐτοῦ Ἰησοῦ Χριστοῦ τοῦ

κυρίου ἡμῶν.
                    </p></div>

<div type="textpart" subtype="verse" n="10"><p>
                    <milestone unit="para"/>
                    Παρακαλῶ δὲ ὑμᾶς, ἀδελφοί, διὰ τοῦ ὀνόματος τοῦ

κυρίου ἡμῶν Ἰησοῦ Χριστοῦ ἵνα τὸ αὐτὸ λέγητε πάντες,

καὶ μὴ ᾖ ἐν ὑμῖν σχίσματα, ἦτε δὲ κατηρτισμένοι ἐν τῷ

αὐτῷ νοῒ καὶ ἐν τῇ αὐτῇ γνώμῃ.
                    </p></div>

<div type="textpart" subtype="verse" n="11"><p>
                    ἐδηλώθη γάρ μοι περὶ

ὑμῶν, ἀδελφοί μου, ὑπὸ τῶν Χλόης ὅτι ἔριδες ἐν ὑμῖν εἰσίν.
                    </p></div>

<div type="textpart" subtype="verse" n="12"><p>
                    λέγω δὲ τοῦτο ὅτι ἕκαστος ὑμῶν λέγει Ἐγὼ μέν εἰμι

Παύλου, Ἐγὼ δὲ Ἀπολλώ, Ἐγὼ δὲ Κηφᾶ, Ἐγὼ δὲ



 Χριστοῦ. μεμέρισται ὁ χριστός.
                    </p></div>

<div type="textpart" subtype="verse" n="13"><p>
                    μὴ Παῦλος ἐσταυρώθη
                    <pb n="379"/>
                    ὑπὲρ ὑμῶν, 

ἢ εἰς τὸ ὄνομα Παύλου ἐβαπτίσθητε;
                    </p></div>

<div type="textpart" subtype="verse" n="14"><p>
                    εὐχαριστῶ 



 ὅτι οὐδένα ὑμῶν ἐβάπτισα εἰ μὴ Κρίσπον καὶ 

Γαῖον,
                    </p></div>

<div type="textpart" subtype="verse" n="15"><p>
                    ἵνα μή τις εἴπῃ ὅτι εἰς τὸ ἐμὸν ὄνομα ἐβαπτίσθητε·

ἐβάπτισα δὲ καὶ τὸν Στεφανᾶ οἶκον·
                    </p></div>

<div type="textpart" subtype="verse" n="16"><p>
                    λοιπὸν οὐκ οἶδα εἴ

τινα ἄλλον ἐβάπτισα.
                    </p></div>

<div type="textpart" subtype="verse" n="17"><p>
                    οὐ γὰρ ἀπέστειλέν με Χριστὸς

βαπτίζειν ἀλλὰ εὐαγγελίζεσθαι, οὐκ ἐν σοφίᾳ λόγου, ἵνα

μὴ κενωθῇ ὁ σταυρὸς τοῦ χριστοῦ.
                    </p></div>

<div type="textpart" subtype="verse" n="18"><p>
                    <milestone unit="para"/>
                    Ὁ λόγος γὰρ ὁ τοῦ σταυροῦ τοῖς μὲν ἀπολλυμένοις

μωρία ἐστίν, τοῖς δὲ σωζομένοις ἡμῖν δύναμις θεοῦ ἐστίν.
                    </p></div>

<div type="textpart" subtype="verse" n="19"><p>
                    γέγραπται γάρ
                    <quote>
                        <l part="N">Ἀπολῶ τὴν σοφίαν τῶν σοφῶν,</l>
                        <l part="N">καὶ τὴν σύνεσιν τῶν συνετῶν ἀθετήσω.</l>
                    </quote>
                    </p></div>

<div type="textpart" subtype="verse" n="20"><p>
                    <milestone unit="para"/>
                    ποῦ σοφός;
                    <quote>ποῦ γραμματεύς;</quote>
                    ποῦ συνζητητὴς τοῦ αἰῶνος

τούτου; οὐχὶ ἐμώρανεν ὁ θεὸς τὴν σοφίαν τοῦ κόσμου;
                    </p></div>

<div type="textpart" subtype="verse" n="21"><p>
                    ἐπειδὴ γὰρ ἐν τῇ σοφίᾳ τοῦ θεοῦ οὐκ ἔγνω ὁ κόσμος διὰ

τῆς σοφίας τὸν θεόν, εὐδόκησεν ὁ θεὸς διὰ τῆς μωρίας τοῦ

κηρύγματος σῶσαι τοὺς πιστεύοντας.
                    </p></div>

<div type="textpart" subtype="verse" n="22"><p>
                    ἐπειδὴ καὶ Ἰουδαῖοι

σημεῖα αἰτοῦσιν καὶ Ἕλληνες σοφίαν ζητοῦσιν·
                    </p></div>

<div type="textpart" subtype="verse" n="23"><p>
                    ἡμεῖς δὲ

κηρύσσομεν Χριστὸν ἐσταυρωμένον, Ἰουδαίοις μὲν σκάνδαλον 

ἔθνεσιν δὲ μωρίαν,
                    </p></div>

<div type="textpart" subtype="verse" n="24"><p>
                    αὐτοῖς δὲ τοῖς κλητοῖς, Ἰουδαίοις 

τε καὶ Ἕλλησιν, Χριστὸν θεοῦ δύναμιν καὶ θεοῦ

σοφίαν.
                    </p></div>

<div type="textpart" subtype="verse" n="25"><p>
                    ὅτι τὸ μωρὸν τοῦ θεοῦ σοφώτερον τῶν ἀνθρώπων 

ἐστίν, καὶ τὸ ἀσθενὲς τοῦ θεοῦ ἰσχυρότερον τῶν

ἀνθρώπων.
                    </p></div>

<div type="textpart" subtype="verse" n="26"><p>
                    Βλέπετε γὰρ τὴν κλῆσιν ὑμῶν,

ἀδελφοί, ὅτι οὐ πολλοὶ σοφοὶ κατὰ σάρκα, οὐ πολλοὶ

δυνατοί, 

οὐ πολλοὶ εὐγενεῖς·
                    </p></div>

<div type="textpart" subtype="verse" n="27"><p>
                    ἀλλὰ τὰ μωρὰ τοῦ κόσμου

ἐξελέξατο ὁ θεός, ἵνα καταισχύνῃ τοὺς σοφούς, καὶ τὰ

ἀσθενῆ τοῦ κόσμου ἐξελέξατο ὁ θεός, ἵνα καταισχύνῃ τὰ

ἰσχυρά,
                    </p></div>

<div type="textpart" subtype="verse" n="28"><p>
                    καὶ τὰ ἀγενῆ τοῦ κόσμου καὶ τὰ ἐξουθενημένα

ἐξελέξατο ὁ θεός, [καὶ] τὰ μὴ ὄντα, ἵνα τὰ ὄντα καταργήσῃ,
                    </p></div>

<div type="textpart" subtype="verse" n="29"><p>
                    ὅπως μὴ καυχήσηται πᾶσα σὰρξ ἐνώπιον τοῦ θεοῦ.
                    </p></div>

<div type="textpart" subtype="verse" n="30"><p>
                    ἐξ αὐτοῦ δὲ ὑμεῖς ἐστὲ ἐν Χριστῷ Ἰησοῦ, ὃς ἐγενήθη σοφία

ἡμῖν ἀπὸ θεοῦ, δικαιοσύνη τε καὶ ἁγιασμὸς καὶ ἀπολύτρωσις,
                    <pb n="380"/>
                    ἵνα καθὼς γέγραπται
                        </p></div>

<div type="textpart" subtype="verse" n="31"><p>
                       <quote>Ὁ καυχώμενος ἐν Κυρίῳ

καυχάσθω.</quote></p></div></div>
                
                    <div type="textpart" subtype="chapter" n="2">

<div type="textpart" subtype="verse" n="1"><p>
                    <milestone unit="para"/>
                    Κἀγὼ ἐλθὼν πρὸς ὑμᾶς, ἀδελφοί, ἦλθον οὐ καθʼ ὑπεροχὴν λόγου ἢ σοφίας καταγγέλλων ὑμῖν τὸ μυστήριον τοῦ

θεοῦ,
                    </p></div>

<div type="textpart" subtype="verse" n="2"><p>
                    οὐ γὰρ ἔκρινά τι εἰδέναι ἐν ὑμῖν εἰ μὴ Ἰησοῦν Χριστὸν

καὶ τοῦτον ἐσταυρωμένον·
                    </p></div>

<div type="textpart" subtype="verse" n="3"><p>
                    κἀγὼ ἐν ἀσθενείᾳ καὶ ἐν φόβῳ

καὶ ἐν τρόμῳ πολλῷ ἐγενόμην πρὸς ὑμᾶς,
                    </p></div>

<div type="textpart" subtype="verse" n="4"><p>
                    καὶ ὁ λόγος μου

καὶ τὸ κήρυγμά μου οὐκ ἐν πιθοῖς σοφίας λόγοις ἀλλʼ ἐν

ἀποδείξει πνεύματος καὶ δυνάμεως,
                    </p></div>

<div type="textpart" subtype="verse" n="5"><p>
                    ἵνα ἡ πίστις ὑμῶν μὴ ᾖ

ἐν σοφίᾳ ἀνθρώπων ἀλλʼ ἐν δυνάμει θεοῦ.
                    </p></div>

<div type="textpart" subtype="verse" n="6"><p>
                    Σοφίαν

δὲ λαλοῦμεν ἐν τοῖς τελείοις, σοφίαν δὲ οὐ τοῦ αἰῶνος

τούτου οὐδὲ τῶν ἀρχόντων τοῦ αἰῶνος τούτου τῶν καταργουμένων·
                    </p></div>

<div type="textpart" subtype="verse" n="7"><p>
                    ἀλλὰ λαλοῦμεν θεοῦ σοφίαν ἐν μυστηρίῳ, 

τὴν ἀποκεκρυμμένην, ἣν προώρισεν ὁ θεὸς πρὸ τῶν αἰώνων εἰς

δόξαν ἡμῶν·
                    </p></div>

<div type="textpart" subtype="verse" n="8"><p>
                    ἣν οὐδεὶς τῶν ἀρχόντων τοῦ αἰῶνος τούτου

ἔγνωκεν, εἰ γὰρ ἔγνωσαν, οὐκ ἂν τὸν κύριον τῆς δόξης

ἐσταύρωσαν·
                    </p></div>

<div type="textpart" subtype="verse" n="9"><p>
                    ἀλλὰ καθὼς γέγραπται
                    <quote>Ἃ ὀφθαλμὸς οὐκ εἶδεν καὶ</quote>
                    οὖς
                    <quote>
                        οὐκ ἤκουσεν
                        <l part="N">καὶ ἐπὶ καρδίαν ἀνθρώπου οὐκ ἀνέβη,</l>
                        <l part="N">ὅσα ἡτοίμασεν ὁ θεὸς τοῖς ἀγαπῶσιν αὐτόν.</l>
                    </quote>
                    </p></div>

<div type="textpart" subtype="verse" n="10"><p>
                    <milestone unit="para"/>
                    ἡμῖν γὰρ ἀπεκάλυψεν ὁ θεὸς διὰ τοῦ πνεύματος, τὸ γὰρ

πνεῦμα πάντα ἐραυνᾷ, καὶ τὰ βάθη τοῦ θεοῦ.
                    </p></div>

<div type="textpart" subtype="verse" n="11"><p>
                    τίς γὰρ οἶδεν

ἀνθρώπων τὰ τοῦ ἀνθρώπου εἰ μὴ τὸ πνεῦμα τοῦ ἀνθρώπου

τὸ ἐν αὐτῷ; οὕτως καὶ τὰ τοῦ θεοῦ οὐδεὶς ἔγνωκεν εἰ μὴ τὸ

πνεῦμα τοῦ θεοῦ.
                    </p></div>

<div type="textpart" subtype="verse" n="12"><p>
                    ἡμεῖς δὲ οὐ τὸ πνεῦμα τοῦ κόσμου

ἐλάβομεν ἀλλὰ τὸ πνεῦμα τὸ ἐκ τοῦ θεοῦ, ἵνα εἰδῶμεν τὰ

ὑπὸ τοῦ θεοῦ χαρισθέντα ἡμῖν·
                    </p></div>

<div type="textpart" subtype="verse" n="13"><p>
                    ἃ καὶ λαλοῦμεν οὐκ ἐν

διδακτοῖς ἀνθρωπίνης σοφίας λόγοις, ἀλλʼ ἐν διδακτοῖς



 πνεύματος, πνευματικοῖς πνευματικὰ συνκρίνοντες.
                    </p></div>

<div type="textpart" subtype="verse" n="14"><p>
                    ψυχικὸς

δὲ ἄνθρωπος οὐ δέχεται τὰ τοῦ πνεύματος τοῦ θεοῦ,

μωρία γὰρ αὐτῷ ἐστίν, καὶ οὐ δύναται γνῶναι, ὅτι πνευματικῶς ἀνακρίνεται·
                    </p></div>

<div type="textpart" subtype="verse" n="15"><p>
                    ὁ δὲ πνευματικὸς ἀνακρίνει μὲν πάντα,

αὐτὸς δὲ ὑπʼ οὐδενὸς ἀνακρίνεται.
                    </p></div>

<div type="textpart" subtype="verse" n="16"><p>
                    <quote>τίς</quote>
                    γὰρ
                    <quote>ἔγνω νοῦν</quote>
                    <pb n="381"/>
                    <quote>Κυρίου, ὃς συνβιβάσει αὐτόν;</quote>
                    ἡμεῖς δὲ νοῦν Χριστοῦ

ἔχομεν.</p></div></div>
                
                    <div type="textpart" subtype="chapter" n="3">
<div type="textpart" subtype="verse" n="1"><p>
                    Κἀγώ, ἀδελφοί, οὐκ ἠδυνήθην λαλῆσαι

ὑμῖν ὡς πνευματικοῖς ἀλλʼ ὡς σαρκίνοις, ὡς νηπίοις ἐν

Χριστῷ.
                    </p></div>

<div type="textpart" subtype="verse" n="2"><p>
                    γάλα ὑμᾶς ἐπότισα, οὐ βρῶμα, οὔπω γὰρ ἐδύνασθε.
                    </p></div>

<div type="textpart" subtype="verse" n="3"><p>
                    <milestone unit="para"/>
                    Ἀλλʼ οὐδὲ [ἔτι] νῦν δύνασθε, ἔτι γὰρ σαρκικοί ἐστε.

ὅπου γὰρ ἐν ὑμῖν ζῆλος καὶ ἔρις, οὐχὶ σαρκικοί ἐστε καὶ

κατὰ ἄνθρωπον περιπατεῖτε;
                    </p></div>

<div type="textpart" subtype="verse" n="4"><p>
                    ὅταν γὰρ λέγῃ τις Ἐγὼ μέν

εἰμι Παύλου, ἕτερος δέ Ἐγὼ Ἀπολλώ, οὐκ ἄνθρωποί

ἐστε;
                    </p></div>

<div type="textpart" subtype="verse" n="5"><p>
                    τί οὖν ἐστὶν Ἀπολλώς; τί δέ ἐστιν Παῦλος; διάκονοι 

διʼ ὧν ἐπιστεύσατε, καὶ ἑκάστῳ ὡς ὁ κύριος ἔδωκεν.
                    </p></div>

<div type="textpart" subtype="verse" n="6"><p>
                    ἐγὼ ἐφύτευσα, Ἀπολλὼς ἐπότισεν, ἀλλὰ ὁ θεὸς ηὔξανεν·
                    </p></div>

<div type="textpart" subtype="verse" n="7"><p>
                    ὥστε οὔτε ὁ φυτεύων ἐστίν τι οὔτε ὁ ποτίζων, ἀλλʼ ὁ

αὐξάνων θεός.
                    </p></div>

<div type="textpart" subtype="verse" n="8"><p>
                    ὁ φυτεύων δὲ καὶ ὁ ποτίζων ἕν εἰσιν,

ἕκαστος δὲ τὸν ἴδιον μισθὸν λήμψεται κατὰ τὸν ἴδιον κόπον,

θεοῦ γάρ ἐσμεν συνεργοί·
                    </p></div>

<div type="textpart" subtype="verse" n="9"><p>
                    θεοῦ γεώργιον, 

θεοῦ οἰκοδομή

ἐστε.
                    </p></div>

<div type="textpart" subtype="verse" n="10"><p>
                    Κατὰ τὴν χάριν τοῦ θεοῦ τὴν δοθεῖσάν

μοι ὡς σοφὸς ἀρχιτέκτων θεμέλιον ἔθηκα, ἄλλος δὲ ἐποικοδομεῖ. 

ἕκαστος δὲ βλεπέτω πῶς ἐποικοδομεῖ·
                    </p></div>

<div type="textpart" subtype="verse" n="11"><p>
                    θεμέλιον

γὰρ ἄλλον οὐδεὶς δύναται θεῖναι παρὰ τὸν κείμενον, ὅς

ἐστιν Ἰησοῦς Χριστός·
                    </p></div>

<div type="textpart" subtype="verse" n="12"><p>
                    εἰ δέ τις ἐποικοδομεῖ ἐπὶ τὸν θεμέλιον 



χρυσίον, ἀργύριον, λίθους τιμίους, ξύλα, χόρτον, 

καλάμην,
                    </p></div>

<div type="textpart" subtype="verse" n="13"><p>
                    ἑκάστου τὸ ἔργον φανερὸν γενήσεται, ἡ γὰρ

ἡμέρα δηλώσει· ὅτι ἐν πυρὶ ἀποκαλύπτεται, καὶ ἑκάστου τὸ

ἔργον ὁποῖόν ἐστιν τὸ πῦρ αὐτὸ δοκιμάσει.
                    </p></div>

<div type="textpart" subtype="verse" n="14"><p>
                    εἴ τινος τὸ

ἔργον μενεῖ ὃ ἐποικοδόμησεν, 

μισθὸν λήμψεται·
                    </p></div>

<div type="textpart" subtype="verse" n="15"><p>
                    εἴ τινος τὸ

ἔργον κατακαήσεται, ζημιωθήσεται, αὐτὸς δὲ σωθήσεται,

οὕτως δὲ ὡς διὰ πυρός.
                    </p></div>

<div type="textpart" subtype="verse" n="16"><p>
                    Οὐκ οἴδατε ὅτι ναὸς

θεοῦ ἐστὲ καὶ τὸ πνεῦμα τοῦ θεοῦ ἐν ὑμῖν οἰκεῖ;
                    </p></div>

<div type="textpart" subtype="verse" n="17"><p>
                    εἴ τις 

τὸν ναὸν τοῦ θεοῦ φθείρει, φθερεῖ τοῦτον ὁ θεός· ὁ γὰρ

ναὸς τοῦ θεοῦ ἅγιός ἐστιν, οἵτινές ἐστε ὑμεῖς.
                    </p></div>

<div type="textpart" subtype="verse" n="18"><p>
                    <milestone unit="para"/>
                    Μηδεὶς ἑαυτὸν ἐξαπατάτω· εἴ τις δοκεῖ σοφὸς εἶναι ἐν

ὑμῖν ἐν τῷ αἰῶνι τούτῳ, μωρὸς γενέσθω, ἵνα γένηται σοφός,
                    <pb n="382"/>
                    </p></div>

<div type="textpart" subtype="verse" n="19"><p>
                    ἡ γὰρ σοφία τοῦ κόσμου τούτου μωρία παρὰ τῷ θεῷ ἐστίν·

γέγραπται γάρ
                    <quote>Ὁ δρασσόμενος τοὺς σοφοὺς ἐν τῇ πανουργίᾳ αὐτῶν·</quote>
                    </p></div>

<div type="textpart" subtype="verse" n="20"><p>
                    καὶ πάλιν
                    <quote>Κύριος γινώσκει τοὺς διαλογισμοὺς τῶν</quote>
                    σοφῶν
                    <quote>ὅτι εἰσὶν μάταιοι.</quote>
                    </p></div>

<div type="textpart" subtype="verse" n="21"><p>
                    ὥστε μηδεὶς καυχάσθω

ἐν ἀνθρώποις·
                    </p></div>

<div type="textpart" subtype="verse" n="22"><p>
                    πάντα γὰρ ὑμῶν ἐστίν,

εἴτε Παῦλος

εἴτε Ἀπολλὼς εἴτε Κηφᾶς εἴτε κόσμος εἴτε ζωὴ εἴτε

θάνατος εἴτε ἐνεστῶτα εἴτε μέλλοντα, 

πάντα ὑμῶν,
                    </p></div>

<div type="textpart" subtype="verse" n="23"><p>
                    ὑμεῖς

δὲ Χριστοῦ, Χριστὸς δὲ θεοῦ.</p></div></div>
                        
                    <div type="textpart" subtype="chapter" n="4">

<div type="textpart" subtype="verse" n="1"><p>
                    Οὕτως ἡμᾶς λογιζέσθω

ἄνθρωπος ὡς ὑπηρέτας Χριστοῦ καὶ οἰκονόμους

μυστηρίων θεοῦ.
                    </p></div>

<div type="textpart" subtype="verse" n="2"><p>
                    ὧδε λοιπὸν ζητεῖται ἐν τοῖς οἰκονόμοις

ἵνα πιστός τις εὑρεθῇ.
                    </p></div>

<div type="textpart" subtype="verse" n="3"><p>
                    ἐμοὶ δὲ εἰς ἐλάχιστόν ἐστιν ἵνα

ὑφʼ ὑμῶν ἀνακριθῶ ἢ ὑπὸ ἀνθρωπίνης ἡμέρας· ἀλλʼ οὐδὲ

ἐμαυτὸν ἀνακρίνω·
                    </p></div>

<div type="textpart" subtype="verse" n="4"><p>
                    οὐδὲν γὰρ ἐμαυτῷ σύνοιδα, 

ἀλλʼ οὐκ ἐν

τούτῳ δεδικαίωμαι, ὁ δὲ ἀνακρίνων με κύριός ἐστιν.
                    </p></div>

<div type="textpart" subtype="verse" n="5"><p>
                    ὥστε

μὴ πρὸ καιροῦ τι κρίνετε, ἕως ἂν ἔλθῃ ὁ κύριος, ὃς καὶ

φωτίσει τὰ κρυπτὰ τοῦ σκότους καὶ φανερώσει τὰς βουλὰς

τῶν καρδιῶν, καὶ τότε ὁ ἔπαινος γενήσεται ἑκάστῳ ἀπὸ

τοῦ θεοῦ.
                    </p></div>

<div type="textpart" subtype="verse" n="6"><p>
                    Ταῦτα δέ, ἀδελφοί, μετεσχημάτισα

εἰς ἐμαυτὸν καὶ Ἀπολλὼν διʼ ὑμᾶς, ἵνα ἐν ἡμῖν μάθητε τό

Μὴ ὑπὲρ ἃ γέγραπται, ἵνα μὴ εἷς ὑπὲρ τοῦ ἑνὸς φυσιοῦσθε

κατὰ τοῦ ἑτέρου.
                    </p></div>

<div type="textpart" subtype="verse" n="7"><p>
                    τίς γάρ σε διακρίνει; τί δὲ ἔχεις ὃ

οὐκ ἔλαβες; εἰ δὲ καὶ ἔλαβες, τί καυχᾶσαι ὡς μὴ λαβών;
                    </p></div>

<div type="textpart" subtype="verse" n="8"><p>
                    ἤδη κεκορεσμένοι ἐστέ; ἤδη ἐπλουτήσατε; χωρὶς ἡμῶν

ἐβασιλεύσατε; καὶ ὄφελόν γε ἐβασιλεύσατε, ἵνα καὶ ἡμεῖς

ὑμῖν συνβασιλεύσωμεν.
                    </p></div>

<div type="textpart" subtype="verse" n="9"><p>
                    δοκῶ γάρ, ὁ θεὸς ἡμᾶς τοὺς



 ἀποστόλους ἐσχάτους ἀπέδειξεν ὡς ἐπιθανατίους, ὅτι θέατρον 

ἐγενήθημεν τῷ κόσμῳ καὶ ἀγγέλοις καὶ ἀνθρώποις.
                    </p></div>

<div type="textpart" subtype="verse" n="10"><p>
                    ἡμεῖς μωροὶ διὰ Χριστόν, ὑμεῖς δὲ φρόνιμοι ἐν Χριστῷ·

ἡμεῖς ἀσθενεῖς, ὑμεῖς δὲ ἰσχυροί· ὑμεῖς ἔνδοξοι, ἡμεῖς δὲ

ἄτιμοι.
                    </p></div>

<div type="textpart" subtype="verse" n="11"><p>
                    ἄχρι τῆς ἄρτι ὥρας καὶ πεινῶμεν καὶ διψῶμεν καὶ

γυμνιτεύομεν καὶ κολαφιζόμεθα καὶ ἀστατοῦμεν
                    </p></div>

<div type="textpart" subtype="verse" n="12"><p>
                    καὶ κοπιῶμεν

ἐργαζόμενοι ταῖς ἰδίαις χερσίν· λοιδορούμενοι εὐλογοῦμεν, 

διωκόμενοι ἀνεχόμεθα,
                    </p></div>

<div type="textpart" subtype="verse" n="13"><p>
                    δυσφημούμενοι παρακαλοῦμεν·
                    <pb n="383"/>
                    ὡς περικαθάρματα τοῦ κόσμου ἐγενήθημεν, πάντων

περίψημα, ἕως ἄρτι.
                    </p></div>

<div type="textpart" subtype="verse" n="14"><p>
                    Οὐκ ἐντρέπων ὑμᾶς γράφω

ταῦτα, ἀλλʼ ὡς τέκνα μου ἀγαπητὰ νουθετῶν·
                    </p></div>

<div type="textpart" subtype="verse" n="15"><p>
                    ἐὰν γὰρ μυρίους παιδαγωγοὺς ἔχητε ἐν Χριστῷ, ἀλλʼ οὐ πολλοὺς

πατέρας, ἐν γὰρ Χριστῷ Ἰησοῦ διὰ τοῦ εὐαγγελίου ἐγὼ

ὑμᾶς ἐγέννησα.
                    </p></div>

<div type="textpart" subtype="verse" n="16"><p>
                    παρακαλῶ οὖν ὑμᾶς, μιμηταί μου γίνεσθε.
                    </p></div>

<div type="textpart" subtype="verse" n="17"><p>
                    Διὰ τοῦτο  ἔπεμψα ὑμῖν Τιμόθεον, 

ὅς ἐστίν μου 

τέκνον ἀγαπητὸν καὶ πιστὸν ἐν κυρίῳ, ὃς ὑμᾶς ἀναμνήσει

τὰς ὁδούς μου τὰς ἐν Χριστῷ [Ἰησοῦ], καθὼς πανταχοῦ ἐν

πάσῃ ἐκκλησίᾳ διδάσκω.
                    </p></div>

<div type="textpart" subtype="verse" n="18"><p>
                    Ὡς μὴ ἐρχομένου δέ

μου πρὸς ὑμᾶς ἐφυσιώθησάν τινες·
                    </p></div>

<div type="textpart" subtype="verse" n="19"><p>
                    ἐλεύσομαι δὲ ταχέως

πρὸς ὑμᾶς, ἐὰν ὁ κύριος θελήσῃ, καὶ γνώσομαι οὐ τὸν

λόγον τῶν πεφυσιωμένων ἀλλὰ τὴν δύναμιν,
                    </p></div>

<div type="textpart" subtype="verse" n="20"><p>
                    οὐ γὰρ ἐν

λόγῳ ἡ βασιλεία τοῦ θεοῦ ἀλλʼ ἐν δυνάμει.
                    </p></div>

<div type="textpart" subtype="verse" n="21"><p>
                    τί θέλετε; ἐν

ῥάβδῳ ἔλθω πρὸς ὑμᾶς, ἢ ἐν ἀγάπῃ πνεύματί τε πραΰτητος;</p></div></div>
                        
                    <div type="textpart" subtype="chapter" n="5">

<div type="textpart" subtype="verse" n="1"><p>
                    <milestone unit="para"/>
                    Ὅλως ἀκούεται ἐν ὑμῖν πορνεία, καὶ τοιαύτη πορνεία

ἥτις οὐδὲ ἐν τοῖς ἔθνεσιν, ὥστε γυναῖκά τινα τοῦ πατρὸς

ἔχειν.
                    </p></div>

<div type="textpart" subtype="verse" n="2"><p>
                    καὶ ὑμεῖς πεφυσιωμένοι ἐστέ, καὶ οὐχὶ μᾶλλον

ἐπενθήσατε, ἵνα ἀρθῇ ἐκ μέσου ὑμῶν ὁ τὸ ἔργον τοῦτο

πράξας;
                    </p></div>

<div type="textpart" subtype="verse" n="3"><p>
                    Ἐγὼ μὲν γάρ, 

ἀπὼν τῷ σώματι παρὼν δὲ τῷ

πνεύματι, ἤδη κέκρικα ὡς παρὼν τὸν οὕτως τοῦτο κατεργασάμενον
                    </p></div>

<div type="textpart" subtype="verse" n="4"><p>
                    ἐν τῷ ὀνόματι τοῦ κυρίου [ἡμῶν] Ἰησοῦ, 

συναχθέντων 

ὑμῶν καὶ τοῦ ἐμοῦ πνεύματος σὺν τῇ δυνάμει τοῦ

κυρίου ἡμῶν Ἰησοῦ,
                    </p></div>

<div type="textpart" subtype="verse" n="5"><p>
                    παραδοῦναι τὸν τοιοῦτον τῷ Σατανᾷ

εἰς ὄλεθρον τῆς σαρκός, ἵνα τὸ πνεῦμα σωθῇ ἐν τῇ ᾑμέρᾳ

τοῦ κυρίου.
                    </p></div>

<div type="textpart" subtype="verse" n="6"><p>
                    Οὐ καλὸν τὸ καύχημα ὑμῶν. οὐκ οἴδατε ὅτι 

μικρὰ ζύμη ὅλον τὸ φύραμα ζυμοῖ;
                    </p></div>

<div type="textpart" subtype="verse" n="7"><p>
                    ἐκκαθάρατε τὴν παλαιὰν 

ζύμην, ἵνα ἦτε νέον φύραμα, καθώς ἐστε ἄζυμοι.

καὶ γὰρ
                    <quote>τὸ πάσχα</quote>
                    ἡμῶν
                    <quote>ἐτύθη</quote>
                    Χριστός·
                    </p></div>

<div type="textpart" subtype="verse" n="8"><p>
                    ὥστε ἑορτάζωμεν,

μὴ ἐν ζύμῃ παλαιᾷ μηδὲ ἐν ζύμῃ κακίας καὶ πονηρίας, 

ἀλλʼ ἐν ἀζύμοις εἰλικρινίας καὶ ἀληθείας.
                    </p></div>

<div type="textpart" subtype="verse" n="9"><p>
                    Ἔγραψα
                    <pb n="384"/>
                    ὑμῖν ἐν τῇ ἐπιστολῇ μὴ συναναμίγνυσθαι πόρνοις,
                    </p></div>

<div type="textpart" subtype="verse" n="10"><p>
                    οὐ πάντως

τοῖς πόρνοις τοῦ κόσμου τούτου ἢ τοῖς πλεονέκταις καὶ

ἅρπαξιν ἢ εἰδωλολάτραις, ἐπεὶ ὠφείλετε ἄρα ἐκ τοῦ κόσμου

ἐξελθεῖν.
                    </p></div>

<div type="textpart" subtype="verse" n="11"><p>
                    νῦν δὲ ἔγραψα ὑμῖν μὴ συναναμίγνυσθαι ἐάν τις

ἀδελφὸς ὀνομαζόμενος ᾖ πόρνος ἢ πλεονέκτης ἢ εἰδωλολάτρης 

ἢ λοίδορος ἢ μέθυσος ἢ ἅρπαξ, τῷ τοιούτῳ μηδὲ

συνεσθίειν.
                    </p></div>

<div type="textpart" subtype="verse" n="12"><p>
                    τί γάρ μοι τοὺς ἔξω κρίνειν; οὐχὶ τοὺς ἔσω

ὑμεῖς κρίνετε, 

τοὺς δὲ ἔξω ὁ θεὸς κρίνει;
                        </p></div>

<div type="textpart" subtype="verse" n="13"><p>
                        <quote>ἐξάρατε τὸν

πονηρὸν ἐξ ὑμῶν αὐτῶν.
                    </quote></p></div></div>
                        
                    <div type="textpart" subtype="chapter" n="6">

<div type="textpart" subtype="verse" n="1"><p>
                    <milestone unit="para"/>
                    Τολμᾷ τις ὑμῶν πρᾶγμα ἔχων πρὸς τὸν ἕτερον κρίνεσθαι

ἐπὶ τῶν ἀδίκων, 

καὶ οὐχὶ ἐπὶ τῶν ἁγίων;
                    </p></div>

<div type="textpart" subtype="verse" n="2"><p>
                    ἢ οὐκ οἴδατε



 ὅτι οἱ ἅγιοι τὸν κόσμον κρινοῦσιν; καὶ εἰ ἐν ὑμῖν κρίνεται

ὁ κόσμος, 

ἀνάξιοί ἐστε κριτηρίων ἐλαχίστων;
                    </p></div>

<div type="textpart" subtype="verse" n="3"><p>
                    οὐκ οἴδατε

ὅτι ἀγγέλους κρινοῦμεν, 

μήτιγε βιωτικά;
                    </p></div>

<div type="textpart" subtype="verse" n="4"><p>
                    βιωτικὰ μὲν οὖν

κριτήρια ἐὰν ἔχητε, τοὺς ἐξουθενημένους ἐν τῇ ἐκκλησίᾳ,

τούτους καθίζετε; πρὸς ἐντροπὴν ὑμῖν λέγω.
                    </p></div>

<div type="textpart" subtype="verse" n="5"><p>
                    οὕτως

οὐκ ἔνι ἐν ὑμῖν οὐδεὶς σοφὸς ὃς δυνήσεται διακρῖναι ἀνὰ

μέσον τοῦ ἀδελφοῦ αὐτοῦ,
                    </p></div>

<div type="textpart" subtype="verse" n="6"><p>
                    ἀλλὰ ἀδελφὸς μετὰ ἀδελφοῦ κρίνεται, 

καὶ τοῦτο ἐπὶ ἀπίστων;
                    </p></div>

<div type="textpart" subtype="verse" n="7"><p>
                    ἤδη μὲν οὖν ὅλως ἥττημα

ὑμῖν ἐστὶν ὅτι κρίματα ἔχετε μεθʼ ἑαυτῶν· διὰ τί οὐχὶ

μᾶλλον ἀδικεῖσθε; διὰ τί οὐχὶ μᾶλλον ἀποστερεῖσθε;
                    </p></div>

<div type="textpart" subtype="verse" n="8"><p>
                    ἀλλὰ ὑμεῖς ἀδικεῖτε καὶ ἀποστερεῖτε, καὶ τοῦτο ἀδελφούς.
                    </p></div>

<div type="textpart" subtype="verse" n="9"><p>
                    ἢ οὐκ οἴδατε ὅτι ἄδικοι θεοῦ βασιλείαν οὐ κληρονομήσουσιν;

Μὴ πλανᾶσθε· οὔτε πόρνοι οὔτε εἰδωλολάτραι οὔτε μοιχοὶ

οὔτε μαλακοὶ οὔτε ἀρσενοκοῖται
                    </p></div>

<div type="textpart" subtype="verse" n="10"><p>
                    οὔτε κλέπται οὔτε πλεονέκται,

οὐ μέθυσοι, οὐ λοίδοροι, οὐχ ἅρπαγες βασιλείαν

θεοῦ κληρονομήσουσιν.
                    </p></div>

<div type="textpart" subtype="verse" n="11"><p>
                    Καὶ ταῦτά τινες ἦτε· ἀλλὰ ἀπελούσασθε,

ἀλλὰ ἡγιάσθητε, ἀλλὰ ἐδικαιώθητε ἐν τῷ ὀνόματι 

τοῦ κυρίου [ἡμῶν] Ἰησοῦ Χριστοῦ καὶ ἐν τῷ πνεύματι

τοῦ θεοῦ ἡμῶν.
                    </p></div>

<div type="textpart" subtype="verse" n="12"><p>
                    <milestone unit="para"/>
                    Πάντα μοι ἔξεστιν· ἀλλʼ οὐ πάντα συμφέρει. πάντα

μοι ἔξεστιν· ἀλλʼ οὐκ ἐγὼ ἐξουσιασθήσομαι ὑπό τινος.
                    </p></div>

<div type="textpart" subtype="verse" n="13"><p>
                    τὰ βρώματα τῇ κοιλίᾳ, καὶ ἡ κοιλία τοῖς βρώμασιν· ὁ δὲ
                    <pb n="385"/>
                    θεὸς καὶ ταύτην καὶ ταῦτα καταργήσει. τὸ δὲ σῶμα οὐ τῇ

πορνείᾳ ἀλλὰ τῷ κυρίῳ, 

καὶ ὁ κύριος τῷ σώματι·
                    </p></div>

<div type="textpart" subtype="verse" n="14"><p>
                    ὁ δὲ θεὸς

καὶ τὸν κύριον ἤγειρεν καὶ ἡμᾶς ἐξεγερεῖ διὰ τῆς δυνάμεως 

αὐτοῦ.
                    </p></div>

<div type="textpart" subtype="verse" n="15"><p>
                    οὐκ οἴδατε ὅτι τὰ σώματα ὑμῶν μέλη Χριστοῦ

ἐστίν; ἄρας οὖν τὰ μέλη τοῦ χριστοῦ ποιήσω πόρνης μέλη;

μὴ γένοιτο.
                    </p></div>

<div type="textpart" subtype="verse" n="16"><p>
                    ἢ οὐκ οἴδατε ὅτι ὁ κολλώμενος τῇ πόρνῃ ἓν

σῶμά ἐστιν;
                    <quote>Ἔσονται</quote>
                    γάρ, φησίν,
                    <quote>οἱ δύο εἰς σάρκα μίαν.</quote>
                    </p></div>

<div type="textpart" subtype="verse" n="17"><p>
                    ὁ δὲ κολλώμενος τῷ κυρίῳ ἓν πνεῦμά ἐστιν.
                    </p></div>

<div type="textpart" subtype="verse" n="18"><p>
                    φεύγετε τὴν πορνείαν· πᾶν ἁμάρτημα ὃ ἐὰν ποιήσῃ ἄνθρωπος 

ἐκτὸς τοῦ σώματός ἐστιν, ὁ δὲ πορνεύων εἰς τὸ ἴδιον

σῶμα ἁμαρτάνει.
                    </p></div>

<div type="textpart" subtype="verse" n="19"><p>
                    ἢ οὐκ οἴδατε ὅτι τὸ σῶμα ὑμῶν ναὸς

τοῦ ἐν ὑμῖν ἁγίου πνεύματός ἐστιν, οὗ ἔχετε ἀπὸ θεοῦ;
                    </p></div>

<div type="textpart" subtype="verse" n="20"><p>
                    καὶ οὐκ ἐστὲ ἑαυτῶν, 

ἠγοράσθητε γὰρ τιμῆς· δοξάσατε δὴ

τὸν θεὸν ἐν τῷ σώματι ὑμῶν.</p></div></div>
                        
                    <div type="textpart" subtype="chapter" n="7">
<div type="textpart" subtype="verse" n="1"><p>
                    <milestone unit="para"/>
                    Περὶ δὲ ὧν ἐγράψατε, καλὸν ἀνθρώπῳ γυναικὸς μὴ

ἅπτεσθαι·
                    </p></div>

<div type="textpart" subtype="verse" n="2"><p>
                    διὰ δὲ τὰς πορνείας ἕκαστος τὴν ἑαυτοῦ γυναῖκα

ἐχέτω, καὶ ἑκάστη τὸν ἴδιον ἄνδρα ἐχέτω.
                    </p></div>

<div type="textpart" subtype="verse" n="3"><p>
                    τῇ γυναικὶ ὁ

ἀνὴρ τὴν ὀφειλὴν ἀποδιδότω, ὁμοίως δὲ καὶ ἡ γυνὴ τῷ

ἀνδρί.
                    </p></div>

<div type="textpart" subtype="verse" n="4"><p>
                    ἡ γυνὴ τοῦ ἰδίου σώματος οὐκ ἐξουσιάζει ἀλλὰ ὁ

ἀνήρ· ὁμοίως δὲ καὶ ὁ ἀνὴρ τοῦ ἰδίου σώματος οὐκ ἐξουσιάζει 

ἀλλὰ ἡ γυνή.
                    </p></div>

<div type="textpart" subtype="verse" n="5"><p>
                    μὴ ἀποστερεῖτε ἀλλήλους, εἰ μήτι

[ἂν] ἐκ συμφώνου πρὸς καιρὸν ἵνα σχολάσητε τῇ προσευχῇ

καὶ πάλιν ἐπὶ τὸ αὐτὸ ἦτε, ἵνα μὴ πειράζῃ ὑμᾶς ὁ Σατανᾶς

διὰ τὴν ἀκρασίαν [ὑμῶν].
                    </p></div>

<div type="textpart" subtype="verse" n="6"><p>
                    τοῦτο δὲ λέγω κατὰ συνγνώμην,

οὐ κατʼ ἐπιταγήν.
                    </p></div>

<div type="textpart" subtype="verse" n="7"><p>
                    θέλω δὲ πάντας ἀνθρώπους εἶναι ὡς

καὶ ἐμαυτόν· ἀλλὰ ἕκαστος ἴδιον ἔχει χάρισμα ἐκ θεοῦ, ὁ

μὲν οὕτως, ὁ δὲ οὕτως.
                    </p></div>

<div type="textpart" subtype="verse" n="8"><p>
                    <milestone unit="para"/>
                    Λέγω δὲ τοῖς ἀγάμοις καὶ ταῖς χήραις, καλὸν αὐτοῖς ἐὰν

μείνωσιν ὡς κἀγώ·
                    </p></div>

<div type="textpart" subtype="verse" n="9"><p>
                    εἰ δὲ οὐκ ἐγκρατεύονται, 

γαμησάτωσαν,

κρεῖττον γάρ ἐστιν γαμεῖν ἢ πυροῦσθαι.
                    </p></div>

<div type="textpart" subtype="verse" n="10"><p>
                    Τοῖς δὲ γεγαμηκόσιν 

παραγγέλλω, οὐκ ἐγὼ ἀλλὰ ὁ κύριος, γυναῖκα ἀπὸ

ἀνδρὸς μὴ χωρισθῆναι,—
                    </p></div>

<div type="textpart" subtype="verse" n="11"><p>
                    ἐὰν δὲ καὶ χωρισθῇ, μενέτω ἄγαμος

ἢ τῷ ἀνδρὶ καταλλαγήτω,—καὶ ἄνδρα γυναῖκα μὴ ἀφιέναι.
                    <pb n="386"/>
                    </p></div>

<div type="textpart" subtype="verse" n="12"><p>
                    Τοῖς δὲ λοιποῖς λέγω ἐγώ, 

οὐχ ὁ κύριος· εἴ τις ἀδελφὸς

γυναῖκα ἔχει ἄπιστον, καὶ αὕτη συνευδοκεῖ οἰκεῖν μετʼ αὐτοῦ, 

μὴ ἀφιέτω αὐτήν·
                    </p></div>

<div type="textpart" subtype="verse" n="13"><p>
                    καὶ γυνὴ ἥτις ἔχει ἄνδρα ἄπιστον,

καὶ οὗτος συνευδοκεῖ οἰκεῖν μετʼ αὐτῆς, μὴ ἀφιέτω τὸν

ἄνδρα.
                    </p></div>

<div type="textpart" subtype="verse" n="14"><p>
                    ἡγίασται γὰρ ὁ ἀνὴρ ὁ ἄπιστος ἐν τῇ γυναικί, καὶ

ἡγίασται ἡ γυνὴ ἡ ἄπιστος ἐν τῷ ἀδελφῷ· ἐπεὶ ἄρα τὰ

τέκνα ὑμῶν ἀκάθαρτά ἐστιν, νῦν δὲ ἅγιά ἐστιν.
                    </p></div>

<div type="textpart" subtype="verse" n="15"><p>
                    εἰ δὲ ὁ

ἄπιστος χωρίζεται, χωριζέσθω· οὐ δεδούλωται ὁ ἀδελφὸς

ἢ ἡ ἀδελφὴ ἐν τοῖς τοιούτοις, ἐν δὲ εἰρήνῃ κέκληκεν



 ὑμᾶς ὁ θεός.
                    </p></div>

<div type="textpart" subtype="verse" n="16"><p>
                    τί γὰρ οἶδας, γύναι, εἰ τὸν ἄνδρα σώσεις;

ἢ τί οἶδας, ἄνερ, εἰ τὴν γυναῖκα σώσεις;
                    </p></div>

<div type="textpart" subtype="verse" n="17"><p>
                    Εἰ



 μὴ ἑκάστῳ ὡς μεμέρικεν ὁ κύριος, ἕκαστον ὡς κέκληκεν

ὁ θεός, οὕτως περιπατείτω· καὶ οὕτως ἐν ταῖς ἐκκλησίαις

πάσαις διατάσσομαι.
                    </p></div>

<div type="textpart" subtype="verse" n="18"><p>
                    περιτετμημένος τις ἐκλήθη; μὴ

ἐπισπάσθω· ἐν ἀκροβυστίᾳ κέκληταί τις; μὴ περιτεμνέσθω.
                    </p></div>

<div type="textpart" subtype="verse" n="19"><p>
                    ἡ περιτομὴ οὐδέν ἐστιν, καὶ ἡ ἀκροβυστία οὐδέν ἐστιν,

ἀλλὰ τήρησις ἐντολῶν θεοῦ.
                    </p></div>

<div type="textpart" subtype="verse" n="20"><p>
                    ἕκαστος ἐν τῇ κλήσει ᾗ

ἐκλήθη ἐν ταύτῃ μενέτω.
                    </p></div>

<div type="textpart" subtype="verse" n="21"><p>
                    δοῦλος ἐκλήθης; μή σοι μελέτω·

ἀλλʼ εἰ καὶ δύνασαι ἐλεύθερος γενέσθαι, μᾶλλον

χρῆσαι.
                    </p></div>

<div type="textpart" subtype="verse" n="22"><p>
                    ὁ γὰρ ἐν κυρίῳ κληθεὶς δοῦλος ἀπελεύθερος

κυρίου ἐστίν· ὁμοίως ὁ ἐλεύθερος κληθεὶς δοῦλός ἐστιν

Χριστοῦ.
                    </p></div>

<div type="textpart" subtype="verse" n="23"><p>
                    τιμῆς ἠγοράσθητε· μὴ γίνεσθε δοῦλοι ἀνθρώπων.
                    </p></div>

<div type="textpart" subtype="verse" n="24"><p>
                    ἕκαστος ἐν ᾧ ἐκλήθη, ἀδελφοί, ἐν τούτῳ μενέτω

παρὰ θεῷ.
                    </p></div>

<div type="textpart" subtype="verse" n="25"><p>
                    <milestone unit="para"/>
                    Περὶ δὲ τῶν παρθένων ἐπιταγὴν κυρίου οὐκ ἔχω, γνώμην

δὲ δίδωμι ὡς ἠλεημένος ὑπὸ κυρίου πιστὸς εἶναι.
                    </p></div>

<div type="textpart" subtype="verse" n="26"><p>
                    Νομίζω

οὖν τοῦτο καλὸν ὑπάρχειν διὰ τὴν ἐνεστῶσαν ἀνάγκην,

ὅτι καλὸν ἀνθρώπῳ τὸ οὕτως εἶναι.
                    </p></div>

<div type="textpart" subtype="verse" n="27"><p>
                    δέδεσαι γυναικί; μὴ

ζήτει λύσιν·
                    </p></div>

<div type="textpart" subtype="verse" n="28"><p>
                    λέλυσαι ἀπὸ γυναικός; μὴ ζήτει γυναῖκα· ἐὰν δὲ καὶ γαμήσῃς, οὐχ ἥμαρτες. καὶ ἐὰν γήμῃ [ἡ] παρθένος,

οὐχ ἥμαρτεν. θλίψιν δὲ τῇ σαρκὶ ἕξουσιν οἱ τοιοῦτοι,

ἐγὼ δὲ ὑμῶν φείδομαι.
                    </p></div>

<div type="textpart" subtype="verse" n="29"><p>
                    Τοῦτο δέ φημι, ἀδελφοί, ὁ καιρὸς



 συνεσταλμένος ἐστίν· τὸ λοιπὸν ἵνα καὶ οἱ ἔχοντες γυναῖκας
                    <pb n="387"/>
                    ὡς μὴ ἔχοντες ὦσιν,
                    </p></div>

<div type="textpart" subtype="verse" n="30"><p>
                    καὶ οἱ κλαίοντες ὡς μὴ κλαίοντες, καὶ

οἱ χαίροντες ὡς μὴ χαίροντες, καὶ οἱ ἀγοράζοντες ὡς μὴ

κατέχοντες,
                    </p></div>

<div type="textpart" subtype="verse" n="31"><p>
                    καὶ οἱ χρώμενοι τὸν κόσμον ὡς μὴ καταχρώμενοι·
                    
                    παράγει γὰρ τὸ σχῆμα τοῦ κόσμου τούτου. 
                    </p></div>

<div type="textpart" subtype="verse" n="32"><p>
θέλω δὲ ὑμᾶς ἀμερίμνους εἶναι. ὁ ἄγαμος μεριμνᾷ τὰ τοῦ

κυρίου, πῶς ἀρέσῃ τῷ κυρίῳ·
                    </p></div>

<div type="textpart" subtype="verse" n="33"><p>
                    ὁ δὲ γαμήσας μεριμνᾷ τὰ 

τοῦ κόσμου, πῶς ἀρέσῃ τῇ γυναικί, καὶ μεμέρισται. 

καὶ ἡ

γυνὴ ἡ ἄγαμος καὶ ἡ παρθένος μεριμνᾷ τὰ τοῦ κυρίου,
                    </p></div>

<div type="textpart" subtype="verse" n="34"><p>
                    ἵνα

ᾖ ἁγία [καὶ] τῷ σώματι καὶ τῷ πνεύματι· ἡ δὲ γαμήσασα

μεριμνᾷ τὰ τοῦ κόσμου, πῶς ἀρέσῃ τῷ ἀνδρί.
                    </p></div>

<div type="textpart" subtype="verse" n="35"><p>
                    τοῦτο δὲ

πρὸς τὸ ὑμῶν αὐτῶν σύμφορον λέγω, οὐχ ἵνα βρόχον ὑμῖν

ἐπιβάλω, ἀλλὰ πρὸς τὸ εὔσχημον καὶ εὐπάρεδρον τῷ κυρίῳ

ἀπερισπάστως.
                    </p></div>

<div type="textpart" subtype="verse" n="36"><p>
                    Εἰ δέ τις ἀσχημονεῖν ἐπὶ τὴν

παρθένον αὐτοῦ νομίζει ἐὰν ᾖ ὑπέρακμος, καὶ οὕτως ὀφείλει

γίνεσθαι, ὃ θέλει ποιείτω· οὐχ ἁμαρτάνει· γαμείτωσαν.
                    </p></div>

<div type="textpart" subtype="verse" n="37"><p>
                    ὃς δὲ ἕστηκεν ἐν τῇ καρδίᾳ αὐτοῦ ἑδραῖος, μὴ ἔχων ἀνάγκην,

ἐξουσίαν δὲ ἔχει περὶ τοῦ ἰδίου θελήματος, καὶ τοῦτο κέκρικεν 

ἐν τῇ ἰδίᾳ καρδίᾳ, τηρεῖν τὴν ἑαυτοῦ παρθένον, καλῶς

ποιήσει·
                    </p></div>

<div type="textpart" subtype="verse" n="38"><p>
                    ὥστε καὶ ὁ γαμίζων τὴν ἑαυτοῦ παρθένον καλῶς 



ποιεῖ, καὶ ὁ μὴ γαμίζων κρεῖσσον ποιήσει.
                    </p></div>

<div type="textpart" subtype="verse" n="39"><p>
                    Γυνὴ 

δέδεται ἐφʼ ὅσον χρόνον ζῇ ὁ ἀνὴρ αὐτῆς· ἐὰν δὲ κοιμηθῇ 

ὁ ἀνήρ, ἐλευθέρα ἐστὶν ᾧ θέλει γαμηθῆναι, μόνον ἐν

κυρίῳ·
                    </p></div>

<div type="textpart" subtype="verse" n="40"><p>
                    μακαριωτέρα δέ ἐστιν ἐὰν οὕτως μείνῃ, 

κατὰ τὴν

ἐμὴν γνώμην, δοκῶ γὰρ κἀγὼ πνεῦμα θεοῦ ἔχειν.</p></div></div>
                        
                    <div type="textpart" subtype="chapter" n="8">
<div type="textpart" subtype="verse" n="1"><p>
                    <milestone unit="para"/>
                    Περὶ δὲ τῶν εἰδωλοθύτων, οἴδαμεν ὅτι πάντες γνῶσιν

ἔχομεν.
                    </p></div>

<div type="textpart" subtype="verse" n="2"><p>
                    ἡ γνῶσις φυσιοῖ, ἡ δὲ ἀγάπη οἰκοδομεῖ.
                    </p></div>

<div type="textpart" subtype="verse" n="3"><p>
                    εἴ τις

δοκεῖ ἐγνωκέναι τι, 

οὔπω ἔγνω καθὼς δεῖ γνῶναι· εἰ δέ

τις ἀγαπᾷ τὸν θεόν, οὗτος ἔγνωσται ὑπʼ αὐτοῦ.
                    </p></div>

<div type="textpart" subtype="verse" n="4"><p>
                    Περὶ τῆς

βρώσεως οὖν τῶν εἰδωλοθύτων οἴδαμεν ὅτι οὐδὲν εἴδωλον ἐν

κόσμῳ, καὶ ὅτι οὐδεὶς θεὸς εἰ μὴ εἷς.
                    </p></div>

<div type="textpart" subtype="verse" n="5"><p>
                    καὶ γὰρ εἴπερ εἰσὶν

λεγόμενοι θεοὶ εἴτε ἐν οὐρανῷ εἴτε ἐπὶ γῆς, ὥσπερ εἰσὶν

θεοὶ πολλοὶ καὶ κύριοι πολλοί,
                    </p></div>

<div type="textpart" subtype="verse" n="6"><p>
                    [ἀλλʼ] ἡμῖν εἷς θεὸς ὁ
                    <pb n="388"/>
                    πατήρ, ἐξ οὗ τὰ πάντα καὶ ἡμεῖς εἰς αὐτόν, καὶ εἷς κύριος



 Ἰησοῦς Χριστός, διʼ οὗ τὰ πάντα καὶ ἡμεῖς διʼ αὐτοῦ.

Ἀλλʼ οὐκ ἐν πᾶσιν ἡ γνῶσις·
                    </p></div>

<div type="textpart" subtype="verse" n="7"><p>
                    τινὲς δὲ τῇ συνηθείᾳ ἕως

ἄρτι τοῦ εἰδώλου ὡς εἰδωλόθυτον ἐσθίουσιν, καὶ ἡ συνείδησις 

αὐτῶν ἀσθενὴς οὖσα μολύνεται.
                    </p></div>

<div type="textpart" subtype="verse" n="8"><p>
                    βρῶμα δὲ ἡμᾶς

οὐ παραστήσει τῷ θεῷ· οὔτε ἐὰν μὴ φάγωμεν, ὑστερούμεθα, 

οὔτε ἐὰν φάγωμεν, περισσεύομεν.
                    </p></div>

<div type="textpart" subtype="verse" n="9"><p>
                    βλέπετε δὲ μή

πως ἡ ἐξουσία ὑμῶν αὕτη πρόσκομμα γένηται τοῖς ἀσθενέσιν.
                    </p></div>

<div type="textpart" subtype="verse" n="10"><p>
                    ἐὰν γάρ τις ἴδῃ [σὲ] τὸν ἔχοντα γνῶσιν ἐν εἰδωλίῳ

κατακείμενον, οὐχὶ ἡ συνείδησις αὐτοῦ ἀσθενοῦς ὄντος οἰκοδομηθήσεται 

εἰς τὸ τὰ εἰδωλόθυτα ἐσθίειν;
                    </p></div>

<div type="textpart" subtype="verse" n="11"><p>
                    ἀπόλλυται γὰρ

ὁ ἀσθενῶν ἐν τῇ σῇ γνώσει, ὁ ἀδελφὸς διʼ ὃν Χριστὸς

ἀπέθανεν.
                    </p></div>

<div type="textpart" subtype="verse" n="12"><p>
                    οὕτως δὲ ἁμαρτάνοντες εἰς τοὺς ἀδελφοὺς καὶ

τύπτοντες αὐτῶν τὴν συνείδησιν ἀσθενοῦσαν εἰς Χριστὸν

ἁμαρτάνετε.
                    </p></div>

<div type="textpart" subtype="verse" n="13"><p>
                    διόπερ εἰ βρῶμα σκανδαλίζει τὸν ἀδελφόν

μου, οὐ μὴ φάγω κρέα εἰς τὸν αἰῶνα, ἵνα μὴ τὸν ἀδελφόν

μου σκανδαλίσω.</p></div></div>
                        
                    <div type="textpart" subtype="chapter" n="9">
<div type="textpart" subtype="verse" n="1"><p>
                    <milestone unit="para"/>
                    Οὐκ εἰμὶ ἐλεύθερος; οὐκ εἰμὶ ἀπόστολος; οὐχὶ Ἰησοῦν

τὸν κύριον ἡμῶν ἑόρακα; οὐ τὸ ἔργον μου ὑμεῖς ἐστὲ ἐν

κυρίῳ;
                    </p></div>

<div type="textpart" subtype="verse" n="2"><p>
                    εἰ ἄλλοις οὐκ εἰμὶ ἀπόστολος, 

ἀλλά γε ὑμῖν εἰμί,

ἡ γὰρ σφραγίς μου τῆς ἀποστολῆς ὑμεῖς ἐστὲ ἐν κυρίῳ.
                    </p></div>

<div type="textpart" subtype="verse" n="3"><p>
                    Ἡ ἐμὴ ἀπολογία τοῖς ἐμὲ ἀνακρίνουσίν

ἐστιν αὕτη.
                    </p></div>

<div type="textpart" subtype="verse" n="4"><p>
                    μὴ οὐκ ἔχομεν ἐξουσίαν φαγεῖν καὶ πεῖν;
                    </p></div>

<div type="textpart" subtype="verse" n="5"><p>
                    μὴ οὐκ ἔχομεν ἐξουσίαν ἀδελφὴν γυναῖκα περιάγειν, ὡς καὶ

οἱ λοιποὶ ἀπόστολοι καὶ οἱ ἀδελφοὶ τοῦ κυρίου καὶ Κηφᾶς;
                    </p></div>

<div type="textpart" subtype="verse" n="6"><p>
                    ἢ μόνος ἐγὼ καὶ Βαρνάβας οὐκ ἔχομεν ἐξουσίαν μὴ ἐργάζεσθαι;
                    </p></div>

<div type="textpart" subtype="verse" n="7"><p>
                    τίς στρατεύεται ἰδίοις ὀψωνίοις ποτέ; τίς φυτεύει

ἀμπελῶνα καὶ τὸν καρπὸν αὐτοῦ οὐκ ἐσθίει; [ἢ] τίς ποιμαίνει 

ποίμνην καὶ ἐκ τοῦ γάλακτος τῆς ποίμνης οὐκ ἐσθίει;
                    </p></div>

<div type="textpart" subtype="verse" n="8"><p>
                    Μὴ κατὰ ἄνθρωπον ταῦτα λαλῶ, ἢ καὶ ὁ νόμος ταῦτα οὐ



 λέγει;
                    </p></div>

<div type="textpart" subtype="verse" n="9"><p>
                    ἐν γὰρ τῷ Μωυσέως νόμῳ γέγραπται
                    <quote>Οὐ φιμώσεις βοῦν ἀλοῶντα.</quote>
                    μὴ τῶν βοῶν μέλει τῷ θεῷ,

ἢ διʼ ἡμᾶς πάντως λέγει;
                    </p></div>

<div type="textpart" subtype="verse" n="10"><p>
                    διʼ ἡμᾶς γὰρ ἐγράφη, 

ὅτι ὀφείλει
                    <pb n="389"/>
                    ἐπʼ ἐλπίδι ὁ ἀροτριῶν ἀροτριᾷν, καὶ ὁ ἀλοῶν ἐπʼ ἐλπίδι

τοῦ μετέχειν.
                    </p></div>

<div type="textpart" subtype="verse" n="11"><p>
                    Εἰ ἡμεῖς ὑμῖν τὰ πνευματικὰ ἐσπείραμεν,

μέγα εἰ ἡμεῖς ὑμῶν τὰ σαρκικὰ θερίσομεν;
                    </p></div>

<div type="textpart" subtype="verse" n="12"><p>
                    εἰ ἄλλοι τῆς

ὑμῶν ἐξουσίας μετέχουσιν, οὐ μᾶλλον ἡμεῖς; ἀλλʼ οὐκ ἐχρησάμεθα 

τῇ ἐξουσίᾳ ταύτῃ, ἀλλὰ πάντα στέγομεν ἵνα μή

τινα ἐνκοπὴν δῶμεν τῷ εὐαγγελίῳ τοῦ χριστοῦ.
                    </p></div>

<div type="textpart" subtype="verse" n="13"><p>
                    οὐκ οἴδατε

ὅτι οἱ τὰ ἱερὰ ἐργαζόμενοι τὰ ἐκ τοῦ ἱεροῦ ἐσθίουσιν, οἱ

τῷ θυσιαστηρίῳ παρεδρεύοντες τῷ θυσιαστηρίῳ συνμερίζονται;
                    </p></div>

<div type="textpart" subtype="verse" n="14"><p>
                    οὕτως καὶ ὁ κύριος διέταξεν τοῖς τὸ εὐαγγέλιον

καταγγέλλουσιν ἐκ τοῦ εὐαγγελίου ζῇν.
                    </p></div>

<div type="textpart" subtype="verse" n="15"><p>
                    ἐγὼ δὲ οὐ κέχρημαι 

οὐδενὶ τούτων. Οὐκ ἔγραψα δὲ ταῦτα ἵνα οὕτως γένηται

ἐν ἐμοί, καλὸν γάρ μοι μᾶλλον ἀποθανεῖν ἢ - τὸ καύχημά 

μου οὐδεὶς κενώσει.
                    </p></div>

<div type="textpart" subtype="verse" n="16"><p>
                    ἐὰν γὰρ εὐαγγελίζωμαι, οὐκ ἔστιν

μοι καύχημα, ἀνάγκη γάρ μοι ἐπίκειται· οὐαὶ γάρ μοί

ἐστιν ἐὰν μὴ εὐαγγελίσωμαι.
                    </p></div>

<div type="textpart" subtype="verse" n="17"><p>
                    εἰ γὰρ ἑκὼν τοῦτο πράσσω, 

μισθὸν ἔχω· εἰ δὲ ἄκων, οἰκονομίαν πεπίστευμαι.
                    </p></div>

<div type="textpart" subtype="verse" n="18"><p>
                    τίς οὖν

μού ἐστιν ὁ μισθός; ἵνα εὐαγγελιζόμενος ἀδάπανον θήσω

τὸ εὐαγγέλιον, εἰς τὸ μὴ καταχρήσασθαι τῇ ἐξουσίᾳ μου ἐν

τῷ εὐαγγελίῳ.
                    </p></div>

<div type="textpart" subtype="verse" n="19"><p>
                    Ἐλεύθερος γὰρ ὢν ἐκ πάντων

πᾶσιν ἐμαυτὸν ἐδούλωσα, 

ἵνα τοὺς πλείονας κερδήσω·
                    </p></div>

<div type="textpart" subtype="verse" n="20"><p>
                    καὶ

ἐγενόμην τοῖς Ἰουδαίοις ὡς Ἰουδαῖος, ἵνα Ἰουδαίους κερδήσω· 

τοῖς ὑπὸ νόμον ὡς ὑπὸ νόμον, μὴ ὢν αὐτὸς ὑπὸ

νόμον, 

ἵνα τοὺς ὑπὸ νόμον κερδήσω·
                    </p></div>

<div type="textpart" subtype="verse" n="21"><p>
                    τοῖς ἀνόμοις ὡς

ἄνομος, μὴ ὢν ἄνομος θεοῦ ἀλλʼ ἔννομος Χριστοῦ, ἵνα

κερδανῶ τοὺς ἀνόμους·
                    </p></div>

<div type="textpart" subtype="verse" n="22"><p>
                    ἐγενόμην τοῖς ἀσθενέσιν ἀσθενής,

ἵνα τοὺς ἀσθενεῖς κερδήσω· τοῖς πᾶσιν γέγονα πάντα, ἵνα

πάντως τινὰς σώσω.
                    </p></div>

<div type="textpart" subtype="verse" n="23"><p>
                    πάντα δὲ ποιῶ διὰ τὸ εὐαγγέλιον,

ἵνα συνκοινωνὸς αὐτοῦ γένωμαι.
                    </p></div>

<div type="textpart" subtype="verse" n="24"><p>
                    Οὐκ οἴδατε

ὅτι οἱ ἐν σταδίῳ τρέχοντες πάντες μὲν τρέχουσιν, εἷς δὲ

λαμβάνει τὸ βραβεῖον; οὕτως τρέχετε ἵνα καταλάβητε.
                    </p></div>

<div type="textpart" subtype="verse" n="25"><p>
                    πᾶς δὲ ὁ ἀγωνιζόμενος πάντα ἐγκρατεύεται, ἐκεῖνοι μὲν

οὖν ἵνα φθαρτὸν στέφανον λάβωσιν, ἡμεῖς δὲ ἄφθαρτον.
                    </p></div>

<div type="textpart" subtype="verse" n="26"><p>
                    ἐγὼ τοίνυν οὕτως τρέχω ὡς οὐκ ἀδήλως, οὕτως πυκτεύω ὡς
                    <pb n="390"/>
                    οὐκ ἀέρα δέρων·
                    </p></div>

<div type="textpart" subtype="verse" n="27"><p>
                    ἀλλὰ ὑπωπιάζω μου τὸ σῶμα καὶ δουλαγωγῶ,

μή πως ἄλλοις κηρύξας αὐτὸς ἀδόκιμος γένωμαι.</p></div></div>
                        
                    <div type="textpart" subtype="chapter" n="10">
<div type="textpart" subtype="verse" n="1"><p>
                    <milestone unit="para"/>
                    Οὐ θέλω γὰρ ὑμᾶς ἀγνοεῖν, ἀδελφοί, ὅτι οἱ πατέρες

ἡμῶν πάντες ὑπὸ τὴν νεφέλην ἦσαν καὶ πάντες διὰ τῆς



 θαλάσσης διῆλθον,
                    </p></div>

<div type="textpart" subtype="verse" n="2"><p>
                    καὶ πάντες εἰς τὸν Μωυσῆν ἐβαπτίσαντο

ἐν τῇ νεφέλῃ καὶ ἐν τῇ θαλάσσῃ,
                    </p></div>

<div type="textpart" subtype="verse" n="3"><p>
                    καὶ πάντες [τὸ

αὐτὸ] πνευματικὸν βρῶμα ἔφαγον
                    </p></div>

<div type="textpart" subtype="verse" n="4"><p>
                    καὶ πάντες τὸ αὐτὸ

πνευματικὸν ἔπιον πόμα, ἔπινον γὰρ ἐκ πνευματικῆς ἀκολουθούσης 

πέτρας, 

ἡ πέτρα δὲ ἦν ὁ χριστός·
                    </p></div>

<div type="textpart" subtype="verse" n="5"><p>
                    ἀλλʼ οὐκ ἐν

τοῖς πλείοσιν αὐτῶν ηὐδόκησεν ὁ θεός,
                    <quote>κατεστρώθησαν</quote>
                    γὰρ
                    <quote>ἐν τῇ ἐρήμῳ.</quote>
                    </p></div>

<div type="textpart" subtype="verse" n="6"><p>
                    Ταῦτα δὲ τύποι ἡμῶν

ἐγενήθησαν, εἰς τὸ μὴ εἶναι ἡμᾶς
                    <quote>ἐπιθυμητὰς</quote>
                    κακῶν,



καθὼς κἀκεῖνοι
                    <quote>ἐπεθύμησαν.</quote>
                    </p></div>

<div type="textpart" subtype="verse" n="7"><p>
                    μηδὲ εἰδωλολάτραι γίνεσθε,

καθώς τινες αὐτῶν· ὥσπερ γέγραπται
                    <quote>Ἐκάθισεν ὁ λαὸς φαγεῖν καὶ πεῖν, καὶ ἀνέστησαν παίζειν.</quote>
                    </p></div>

<div type="textpart" subtype="verse" n="8"><p>
                    μηδὲ πορνεύωμεν, καθώς τινες αὐτῶν ἐπόρνευσαν, καὶ ἔπεσαν  μιᾷ

ἡμέρᾳ εἴκοσι τρεῖς χιλιάδες.
                    </p></div>

<div type="textpart" subtype="verse" n="9"><p>
                    μηδὲ ἐκπειράζωμεν τὸν κύριον,



 καθώς τινες αὐτῶν ἐπείρασαν, καὶ ὑπὸ τῶν ὄφεων ἀπώλλυντο.
                    </p></div>

<div type="textpart" subtype="verse" n="10"><p>
                    μηδὲ γογγύζετε, 

καθάπερ τινὲς αὐτῶν ἐγόγγυσαν,

καὶ ἀπώλοντο ὑπὸ τοῦ ὀλοθρευτοῦ.
                    </p></div>

<div type="textpart" subtype="verse" n="11"><p>
                    ταῦτα δὲ τυπικῶς

συνέβαινεν ἐκείνοις, ἐγράφη δὲ πρὸς νουθεσίαν ἡμῶν, εἰς

οὓς τὰ τέλη τῶν αἰώνων κατήντηκεν.
                    </p></div>

<div type="textpart" subtype="verse" n="12"><p>
                    Ὥστε ὁ

δοκῶν ἑστάναι βλεπέτω μὴ πέσῃ.
                    </p></div>

<div type="textpart" subtype="verse" n="13"><p>
                    πειρασμὸς ὑμᾶς οὐκ εἴληφεν

εἰ μὴ ἀνθρώπινος· πιστὸς δὲ ὁ θεός, ὃς οὐκ ἐάσει



 ὑμᾶς πειρασθῆναι ὑπὲρ ὃ δύνασθε, ἀλλὰ ποιήσει σὺν τῷ

πειρασμῷ καὶ τὴν ἔκβασιν τοῦ δύνασθαι ὑπενεγκεῖν.
                    </p></div>

<div type="textpart" subtype="verse" n="14"><p>
                    <milestone unit="para"/>
                    Διόπερ, ἀγαπητοί μου, φεύγετε ἀπὸ τῆς εἰδωλολατρίας.
                    </p></div>

<div type="textpart" subtype="verse" n="15"><p>
                    ὡς φρονίμοις λέγω· κρίνατε ὑμεῖς ὅ φημι.
                    </p></div>

<div type="textpart" subtype="verse" n="16"><p>
                    Τὸ ποτήριον

τῆς εὐλογίας ὃ εὐλογοῦμεν, οὐχὶ κοινωνία ἐστὶν τοῦ αἵματος

τοῦ χριστοῦ; τὸν ἄρτον ὃν κλῶμεν, οὐχὶ κοινωνία τοῦ

σώματος τοῦ χριστοῦ ἐστίν;
                    </p></div>

<div type="textpart" subtype="verse" n="17"><p>
                    ὅτι εἷς ἄρτος, 

ἓν σῶμα οἱ

πολλοί ἐσμεν, οἱ γὰρ πάντες ἐκ τοῦ ἑνὸς ἄρτου μετέχομεν.





 βλέπετε τὸν Ἰσραὴλ κατὰ σάρκα·
                    </p></div>

<div type="textpart" subtype="verse" n="18"><p>
                    οὐχ οἱ ἐσθίοντες τὰς
                    <pb n="391"/>
                    θυσίας κοινωνοὶ τοῦ θυσιαστηρίου εἰσίν;
                    </p></div>

<div type="textpart" subtype="verse" n="19"><p>
                    τί οὖν φημί; ὅτι

εἰδωλόθυτόν τί ἐστιν, 

ἢ ὅτι εἴδωλόν τί ἐστιν;
                    </p></div>

<div type="textpart" subtype="verse" n="20"><p>
                    ἀλλʼ ὅτι ἃ

θύουσιν [τὰ ἔθνη],
                    <quote>δαιμονίοις καὶ οὐ θεῷ θύουσιν,</quote>
                    οὐ θέλω 

δὲ ὑμᾶς κοινωνοὺς τῶν δαιμονίων γίνεσθαι.
                    </p></div>

<div type="textpart" subtype="verse" n="21"><p>
                    οὐ δύνασθε

ποτήριον Κυρίου πίνειν καὶ ποτήριον δαιμονίων· οὐ δύνασθε
                    <quote>τραπέζης Κυρίου</quote>
                    μετέχειν καὶ τραπέζης δαιμονίων.
                    </p></div>

<div type="textpart" subtype="verse" n="22"><p>
                    ἢ
                    <quote>παραζηλοῦμεν τὸν κύριον;</quote>
                    μὴ ἰσχυρότεροι αὐτοῦ

ἐσμέν; Πάντα ἔξεστιν· ἀλλʼ οὐ πάντα συμφέρει.
                    </p></div>

<div type="textpart" subtype="verse" n="23"><p>
                    πάντα ἔξεστιν· ἀλλʼ οὐ πάντα οἰκοδομεῖ.
                    </p></div>

<div type="textpart" subtype="verse" n="24"><p>
                    μηδεὶς τὸ ἑαυτοῦ ζητείτω ἀλλὰ τὸ τοῦ ἑτέρου.
                    </p></div>

<div type="textpart" subtype="verse" n="25"><p>
                    Πᾶν τὸ ἐν μακέλλῳ πωλούμενον ἐσθίετε μηδὲν ἀνακρίνοντες διὰ

τὴν συνείδησιν,
                    </p></div>

<div type="textpart" subtype="verse" n="26"><p>
                    <quote>τοῦ κυρίου</quote>
                    γὰρ
                    <quote>ἡ γῆ καὶ τὸ πλήρωμα αὐτῆς.</quote>
                    </p></div>

<div type="textpart" subtype="verse" n="27"><p>
                    εἴ τις καλεῖ ὑμᾶς τῶν ἀπίστων καὶ θέλετε πορεύεσθαι, 

πᾶν τὸ παρατιθέμενον ὑμῖν ἐσθίετε μηδὲν ἀνακρίνοντες 

διὰ τὴν συνείδησιν·
                    </p></div>

<div type="textpart" subtype="verse" n="28"><p>
                    ἐὰν δέ τις ὑμῖν εἴπῃ Τοῦτο

ἱερόθυτόν ἐστιν, μὴ ἐσθίετε διʼ ἐκεῖνον τὸν μηνύσαντα καὶ

τὴν συνείδησιν·
                    </p></div>

<div type="textpart" subtype="verse" n="29"><p>
                    συνείδησιν δὲ λέγω οὐχὶ τὴν ἑαυτοῦ ἀλλὰ

τὴν τοῦ ἑτέρου· ἵνα τί γὰρ ἡ ἐλευθερία μου κρίνεται ὑπὸ

ἄλλης συνειδήσεως;
                    </p></div>

<div type="textpart" subtype="verse" n="30"><p>
                    εἰ ἐγὼ χάριτι μετέχω, 

τί βλασφημοῦμαι 



ὑπὲρ οὗ ἐγὼ εὐχαριστῶ;
                    </p></div>

<div type="textpart" subtype="verse" n="31"><p>
                    Εἴτε οὖν ἐσθίετε

εἴτε πίνετε εἴτε τι ποιεῖτε, πάντα εἰς δόξαν θεοῦ ποιεῖτε.
                    </p></div>

<div type="textpart" subtype="verse" n="32"><p>
                    ἀπρόσκοποι καὶ Ἰουδαίοις γίνεσθε καὶ Ἕλλησιν καὶ τῇ

ἐκκλησίᾳ τοῦ θεοῦ,
                    </p></div>

<div type="textpart" subtype="verse" n="33"><p>
                    καθὼς κἀγὼ πάντα πᾶσιν ἀρέσκω, μὴ

ζητῶν τὸ ἐμαυτοῦ σύμφορον ἀλλὰ τὸ τῶν πολλῶν, ἵνα

σωθῶσιν.</p></div></div>
                    <div type="textpart" subtype="chapter" n="11">
<div type="textpart" subtype="verse" n="1"><p>
                    μιμηταί μου γίνεσθε, καθὼς κἀγὼ Χριστοῦ.
                    </p></div>

<div type="textpart" subtype="verse" n="2"><p>
                    <milestone unit="para"/>
                    Ἐπαινῶ δὲ ὑμᾶς ὅτι πάντα μου μέμνησθε καὶ καθὼς

παρέδωκα ὑμῖν τὰς παραδόσεις κατέχετε.
                    </p></div>

<div type="textpart" subtype="verse" n="3"><p>
                    Θέλω δὲ ὑμᾶς

εἰδέναι ὅτι παντὸς ἀνδρὸς ἡ κεφαλὴ ὁ χριστός ἐστιν, 

κεφαλὴ δὲ γυναικὸς ὁ ἀνήρ, κεφαλὴ δὲ τοῦ χριστοῦ ὁ θεός.
                    </p></div>

<div type="textpart" subtype="verse" n="4"><p>
                    πᾶς ἀνὴρ προσευχόμενος ἢ προφητεύων κατὰ κεφαλῆς

ἔχων καταισχύνει τὴν κεφαλὴν αὐτοῦ·
                    </p></div>

<div type="textpart" subtype="verse" n="5"><p>
                    πᾶσα δὲ γυνὴ προσευχομένη 

ἢ προφητεύουσα ἀκατακαλύπτῳ τῇ κεφαλῇ καταισχύνει 

τὴν κεφαλὴν αὐτῆς, ἓν γάρ ἐστιν καὶ τὸ αὐτὸ
                    <pb n="392"/>
                    τῇ ἐξυρημένῃ.
                    </p></div>

<div type="textpart" subtype="verse" n="6"><p>
                    εἰ γὰρ οὐ κατακαλύπτεται γυνή, καὶ κειράσθω·

εἰ δὲ αἰσχρὸν γυναικὶ τὸ κείρασθαι ἢ ξυρᾶσθαι, κατακαλυπτέσθω.
                    </p></div>

<div type="textpart" subtype="verse" n="7"><p>
                    ἀνὴρ μὲν γὰρ οὐκ ὀφείλει κατακαλύπτεσθαι

τὴν κεφαλήν,
                    <quote>εἰκὼν</quote>
                    καὶ δόξα
                    <quote>θεοῦ</quote>
                    ὑπάρχων· ἡ γυνὴ δὲ

δόξα ἀνδρός ἐστιν.
                    </p></div>

<div type="textpart" subtype="verse" n="8"><p>
                    οὐ γάρ ἐστιν ἀνὴρ ἐκ γυναικός, ἀλλὰ



γυνὴ ἐξ ἀνδρός·
                    </p></div>

<div type="textpart" subtype="verse" n="9"><p>
                    καὶ γὰρ οὐκ ἐκτίσθη ἀνὴρ διὰ τὴν γυναῖκα,

ἀλλὰ γυνὴ διὰ τὸν ἄνδρα.
                    </p></div>

<div type="textpart" subtype="verse" n="10"><p>
                    διὰ τοῦτο ὀφείλει ἡ γυνὴ



 ἐξουσίαν ἔχειν ἐπὶ τῆς κεφαλῆς διὰ τοὺς ἀγγέλους.
                    </p></div>

<div type="textpart" subtype="verse" n="11"><p>
                    πλὴν

οὔτε γυνὴ χωρὶς ἀνδρὸς οὔτε ἀνὴρ χωρὶς γυναικὸς ἐν

κυρίῳ·
                    </p></div>

<div type="textpart" subtype="verse" n="12"><p>
                    ωσπερ γὰρ ἡ γυνὴ ἐκ τοῦ ἀνδρός, 

οὕτως καὶ ὁ

ἀνὴρ διὰ τῆς γυναικός· τὰ δὲ πάντα ἐκ τοῦ θεοῦ.
                    </p></div>

<div type="textpart" subtype="verse" n="13"><p>
                    ἐν ὑμῖν αὐτοῖς κρίνατε· πρέπον ἐστὶν γυναῖκα ἀκατακάλυπτον τῷ

θεῷ προσεύχεσθαι;
                    </p></div>

<div type="textpart" subtype="verse" n="14"><p>
                    οὐδὲ ἡ φύσις αὐτὴ διδάσκει ὑμᾶς ὅτι ἀνὴρ μὲν ἐὰν κομᾷ, 

ἀτιμία αὐτῷ ἐστίν,
                    </p></div>

<div type="textpart" subtype="verse" n="15"><p>
                    γυνὴ δὲ ἐὰν κομᾷ,

δόξα αὐτῇ ἐστίν; ὅτι ἡ κόμη ἀντὶ περιβολαίου δέδοται

αὐτῇ.
                    </p></div>

<div type="textpart" subtype="verse" n="16"><p>
                    Εἰ δέ τις δοκεῖ φιλόνεικος εἶναι, ἡμεῖς τοιαύτην

συνήθειαν οὐκ ἔχομεν, οὐδὲ αἱ ἐκκλησίαι τοῦ θεοῦ.
                    </p></div>

<div type="textpart" subtype="verse" n="17"><p>
                    <milestone unit="para"/>
                    Τοῦτο δὲ παραγγέλλων οὐκ ἐπαινῶ ὅτι οὐκ εἰς τὸ

κρεῖσσον ἀλλὰ εἰς τὸ ἧσσον συνέρχεσθε.
                    </p></div>

<div type="textpart" subtype="verse" n="18"><p>
                    πρῶτον μὲν γὰρ

συνερχομένων ὑμῶν ἐν ἐκκλησίᾳ ἀκούω σχίσματα ἐν ὑμῖν

ὑπάρχειν, καὶ μέρος τι πιστεύω.
                    </p></div>

<div type="textpart" subtype="verse" n="19"><p>
                    δεῖ γὰρ καὶ αἱρέσεις ἐν

ὑμῖν εἶναι· ἵνα [καὶ] οἱ δόκιμοι φανεροὶ γένωνται ἐν ὑμῖν.
                    </p></div>

<div type="textpart" subtype="verse" n="20"><p>
                    Συνερχομένων οὖν ὑμῶν ἐπὶ τὸ αὐτὸ οὐκ ἔστιν κυριακὸν

δεῖπνον φαγεῖν,
                    </p></div>

<div type="textpart" subtype="verse" n="21"><p>
                    ἕκαστος γὰρ τὸ ἴδιον δεῖπνον προλαμβάνει

ἐν τῷ φαγεῖν, καὶ ὃς μὲν πεινᾷ, ὃς δὲ μεθύει.
                    </p></div>

<div type="textpart" subtype="verse" n="22"><p>
                    μὴ γὰρ

οἰκίας οὐκ ἔχετε εἰς τὸ ἐσθίειν καὶ πίνειν; ἢ τῆς ἐκκλησίας

τοῦ θεοῦ καταφρονεῖτε, καὶ καταισχύνετε τοὺς μὴ ἔχοντας;

τί εἴπω ὑμῖν; ἐπαινέσω ὑμᾶς; ἐν τούτῳ οὐκ ἐπαινῶ.
                    </p></div>

<div type="textpart" subtype="verse" n="23"><p>
                    ἐγὼ

γὰρ παρέλαβον ἀπὸ τοῦ κυρίου, ὃ καὶ παρέδωκα ὑμῖν, ὅτι

ὁ κύριος Ἰησοῦς ἐν τῇ νυκτὶ ᾗ παρεδίδετο ἔλαβεν ἄρτον



 καὶ εὐχαριστήσας ἔκλασεν καὶ εἶπεν
                    </p></div>

<div type="textpart" subtype="verse" n="24"><p>
                    Τοῦτό μού ἐστιν τὸ

σῶμα τὸ ὑπὲρ ὑμῶν· τοῦτο ποιεῖτε εἰς τὴν ἐμὴν ἀνάμνησιν.

ὡσαύτως καὶ τὸ ποτήριον μετὰ τὸ δειπνῆσαι, λέγων
                    </p></div>

<div type="textpart" subtype="verse" n="25"><p>
                    Τοῦτο
                    <pb n="393"/>
                    τὸ ποτήριον ἡ καινὴ
                    <quote>διαθήκη</quote>
                    ἐστὶν ἐν
                    <quote>τῷ</quote>
                    ἐμῷ
                    <quote>αἵματι·</quote>
                    τοῦτο ποιεῖτε, ὁσάκις ἐὰν πίνητε, εἰς τὴν ἐμὴν ἀνάμνησιν.
                    </p></div>

<div type="textpart" subtype="verse" n="26"><p>
                    ὁσάκις γὰρ ἐὰν ἐσθίητε τὸν ἄρτον τοῦτον καὶ τὸ ποτήριον

πίνητε, τὸν θάνατον τοῦ κυρίου καταγγέλλετε, ἄχρι οὗ ἔλθῃ.
                    </p></div>

<div type="textpart" subtype="verse" n="27"><p>
                    ὥστε ὃς ἂν ἐσθίῃ τὸν ἄρτον ἢ πίνῃ τὸ ποτήριον τοῦ κυρίου

ἀναξίως, ἔνοχος ἔσται τοῦ σώματος καὶ τοῦ αἵματος τοῦ

κυρίου.
                    </p></div>

<div type="textpart" subtype="verse" n="28"><p>
                    δοκιμαζέτω δὲ ἄνθρωπος ἑαυτόν, καὶ οὕτως ἐκ τοῦ

ἄρτου ἐσθιέτω καὶ ἐκ τοῦ ποτηρίου πινέτω·
                    </p></div>

<div type="textpart" subtype="verse" n="29"><p>
                    ὁ γὰρ ἐσθίων

καὶ πίνων κρίμα ἑαυτῷ ἐσθίει καὶ πίνει μὴ διακρίνων τὸ 

σῶμα.
                    </p></div>

<div type="textpart" subtype="verse" n="30"><p>
                    διὰ τοῦτο ἐν ὑμῖν πολλοὶ ἀσθενεῖς καὶ ἄρρωστοι

καὶ κοιμῶνται ἱκανοί.
                    </p></div>

<div type="textpart" subtype="verse" n="31"><p>
                    εἰ δὲ ἑαυτοὺς διεκρίνομεν, οὐκ ἂν

ἐκρινόμεθα·
                    </p></div>

<div type="textpart" subtype="verse" n="32"><p>
                    κρινόμενοι δὲ ὑπὸ τοῦ κυρίου παιδευόμεθα,

ἵνα μὴ σὺν τῷ κόσμῳ κατακριθῶμεν.
                    </p></div>

<div type="textpart" subtype="verse" n="33"><p>
                    ὥστε, ἀδελφοί μου,

συνερχόμενοι εἰς τὸ φαγεῖν ἀλλήλους ἐκδέχεσθε.
                    </p></div>

<div type="textpart" subtype="verse" n="34"><p>
                    εἴ τις

πεινᾷ, ἐν οἴκῳ ἐσθιέτω, ἵνα μὴ εἰς κρίμα συνέρχησθε. Τὰ

δὲ λοιπὰ ὡς ἂν ἔλθω διατάξομαι.</p></div></div>
                        
                    <div type="textpart" subtype="chapter" n="12">
<div type="textpart" subtype="verse" n="1"><p>
                    <milestone unit="para"/>
                    Περὶ δὲ τῶν πνευματικῶν, ἀδελφοί, οὐ θέλω ὑμᾶς

ἀγνοεῖν.
                    </p></div>

<div type="textpart" subtype="verse" n="2"><p>
                    Οἴδατε ὅτι ὅτε ἔθνη ἦτε πρὸς τὰ εἴδωλα τὰ 

ἄφωνα ὡς ἂν ἤγεσθε ἀπαγόμενοι.
                    </p></div>

<div type="textpart" subtype="verse" n="3"><p>
                    διὸ γνωρίζω ὑμῖν ὅτι

οὐδεὶς ἐν πνεύματι θεοῦ λαλῶν λέγει ΑΝΑΘΕΜΑ ΙΗΣΟΥΣ, 

καὶ οὐδεὶς δύναται εἰπεῖν ΚΥΡΙΟΣ ΙΗΣΟΥΣ

εἰ μὴ ἐν πνεύματι ἁγίῳ.
                    </p></div>

<div type="textpart" subtype="verse" n="4"><p>
                    Διαιρέσεις δὲ χαρισμάτων 

εἰσίν, 

τὸ δὲ αὐτὸ πνεῦμα·
                    </p></div>

<div type="textpart" subtype="verse" n="5"><p>
                    καὶ διαιρέσεις διακονιῶν

εἰσίν, καὶ ὁ αὐτὸς κύριος·
                    </p></div>

<div type="textpart" subtype="verse" n="6"><p>
                    καὶ διαιρέσεις ἐνεργημάτων εἰσίν, 

καὶ ὁ αὐτὸς θεός, ὁ ἐνεργῶν τὰ πάντα ἐν πᾶσιν.
                    </p></div>

<div type="textpart" subtype="verse" n="7"><p>
                    ἑκάστῳ 

δὲ δίδοται ἡ φανέρωσις τοῦ πνεύματος πρὸς τὸ συμφέρον.
                    </p></div>

<div type="textpart" subtype="verse" n="8"><p>
                    ᾧ μὲν γὰρ διὰ τοῦ πνεύματος δίδοται λόγος σοφίας, ἄλλῳ

δὲ λόγος γνώσεως κατὰ τὸ αὐτὸ πνεῦμα,
                    </p></div>

<div type="textpart" subtype="verse" n="9"><p>
                    ἑτέρῳ πίστις ἐν

τῷ αὐτῷ πνεύματι, ἄλλῳ δὲ χαρίσματα ἰαμάτων ἐν τῷ ἑνὶ

πνεύματι,
                    </p></div>

<div type="textpart" subtype="verse" n="10"><p>
                    ἄλλῳ δὲ ἐνεργήματα δυνάμεων, ἄλλῳ [δὲ] προφητεία, 

ἄλλῳ [δὲ] διακρίσεις πνευμάτων, ἑτέρῳ γένη γλωσσῶν, 

ἄλλῳ δὲ ἑρμηνία γλωσσῶν·
                    </p></div>

<div type="textpart" subtype="verse" n="11"><p>
                    πάντα δὲ ταῦτα ἐνεργεῖ τὸ
                    <pb n="394"/>
                    ἓν καὶ τὸ αὐτὸ πνεῦμα, διαιροῦν ἰδίᾳ ἑκάστῳ καθὼς βούλεται.
                    </p></div>

<div type="textpart" subtype="verse" n="12"><p>
                    Καθάπερ γὰρ τὸ σῶμα ἕν ἐστιν καὶ μέλη

πολλὰ ἔχει, πάντα δὲ τὰ μέλη τοῦ σώματος πολλὰ ὄντα ἕν

ἐστιν σῶμα, 

οὕτως καὶ ὁ χριστός·
                    </p></div>

<div type="textpart" subtype="verse" n="13"><p>
                    καὶ γὰρ ἐν ἑνὶ πνεύματι ἡμεῖς πάντες εἰς ἓν σῶμα ἐβαπτίσθημεν, εἴτε Ἰουδαῖοι εἴτε

Ἕλληνες, εἴτε δοῦλοι εἴτε ἐλεύθεροι, καὶ πάντες ἓν πνεῦμα

ἐποτίσθημεν.
                    </p></div>

<div type="textpart" subtype="verse" n="14"><p>
                    καὶ γὰρ τὸ σῶμα οὐκ ἔστιν ἓν μέλος ἀλλὰ

πολλά. 

ἐὰν εἴπῃ ὁ πούς
                    </p></div>

<div type="textpart" subtype="verse" n="15"><p>
                    Ὅτι οὐκ εἰμὶ χείρ, οὐκ εἰμὶ ἐκ

τοῦ σώματος, οὐ παρὰ τοῦτο οὐκ ἔστιν ἐκ τοῦ σώματος·

καὶ ἐὰν εἴπῃ τὸ οὖς
                    </p></div>

<div type="textpart" subtype="verse" n="16"><p>
                    Ὅτι οὐκ εἰμὶ ὀφθαλμός, οὐκ εἰμὶ ἐκ

τοῦ σώματος, οὐ παρὰ τοῦτο οὐκ ἔστιν ἐκ τοῦ σώματος·
                    </p></div>

<div type="textpart" subtype="verse" n="17"><p>
                    εἰ ὅλον τὸ σῶμα ὀφθαλμός, ποῦ ἡ ἀκοή; εἰ ὅλον ἀκοή,



 ποῦ ἡ ὄσφρησις;
                    </p></div>

<div type="textpart" subtype="verse" n="18"><p>
                    νῦν δὲ ὁ θεὸς ἔθετο τὰ μέλη, 

ἓν ἕκαστον

αὐτῶν, ἐν τῷ σώματι καθὼς ἠθέλησεν.
                    </p></div>

<div type="textpart" subtype="verse" n="19"><p>
                    εἰ δὲ ἦν [τὰ] πάντα 

 ἓν μέλος, ποῦ τὸ σῶμα;
                    </p></div>

<div type="textpart" subtype="verse" n="20"><p>
                    νῦν δὲ πολλὰ μέλη, ἓν δὲ σῶμα.

οὐ δύναται [δὲ] ὁ ὀφθαλμὸς εἰπεῖν τῇ χειρί
                    </p></div>

<div type="textpart" subtype="verse" n="21"><p>
                    Χρείαν σου οὐκ ἔχω, ἢ πάλιν ἡ κεφαλὴ τοῖς ποσίν Χρείαν ὑμῶν

οὐκ ἔχω·
                    </p></div>

<div type="textpart" subtype="verse" n="22"><p>
                    ἀλλὰ πολλῷ μᾶλλον τὰ δοκοῦντα μέλη τοῦ

σώματος ἀσθενέστερα ὑπάρχειν ἀναγκαῖά ἐστιν,
                    </p></div>

<div type="textpart" subtype="verse" n="23"><p>
                    καὶ ἃ

δοκοῦμεν ἀτιμότερα εἶναι τοῦ σώματος, τούτοις τιμὴν περισσοτέραν 

περιτίθεμεν, καὶ τὰ ἀσχήμονα ἡμῶν εὐσχημοσύνην

περισσοτέραν ἔχει,
                    </p></div>

<div type="textpart" subtype="verse" n="24"><p>
                    τὰ δὲ εὐσχήμονα ἡμῶν οὐ χρείαν ἔχει.

ἀλλὰ ὁ θεὸς συνεκέρασεν τὸ σῶμα, τῷ ὑστερουμένῳ περισσοτέραν 

δοὺς τιμήν,
                    </p></div>

<div type="textpart" subtype="verse" n="25"><p>
                    ἵνα μὴ ᾖ σχίσμα ἐν τῷ σώματι, ἀλλὰ

τὸ αὐτὸ ὑπὲρ ἀλλήλων μεριμνῶσι τὰ μέλη.
                    </p></div>

<div type="textpart" subtype="verse" n="26"><p>
                    καὶ εἴτε πάσχει ἓν μέλος, συνπάσχει πάντα τὰ μέλη· εἴτε δοξάζεται

μέλος, συνχαίρει πάντα τὰ μέλη.
                    </p></div>

<div type="textpart" subtype="verse" n="27"><p>
                    ὑμεῖς δέ ἐστε σῶμα

Χριστοῦ καὶ μέλη ἐκ μέρους.
                    </p></div>

<div type="textpart" subtype="verse" n="28"><p>
                    Καὶ οὓς μὲν ἔθετο ὁ θεὸς ἐν

τῇ ἐκκλησίᾳ πρῶτον ἀποστόλους, δεύτερον προφήτας, τρίτον

διδασκάλους, ἔπειτα δυνάμεις, ἔπειτα χαρίσματα ἰαμάτων,

ἀντιλήμψεις, κυβερνήσεις, γένη γλωσσῶν.
                    </p></div>

<div type="textpart" subtype="verse" n="29"><p>
                    μὴ πάντες

ἀπόστολοι; μὴ πάντες προφῆται; μὴ πάντες διδάσκαλοι;

μὴ πάντες δυνάμεις;
                    </p></div>

<div type="textpart" subtype="verse" n="30"><p>
                    μὴ πάντες χαρίσματα ἔχουσιν ἰαμάτων;
                    <pb n="395"/>
                    μὴ πάντες γλώσσαις λαλοῦσιν; μὴ πάντες διερμηνεύουσιν;
                    </p></div>

<div type="textpart" subtype="verse" n="31"><p>
                    ζηλοῦτε δὲ τὰ χαρίσματα τὰ μείζονα.</p></div></div>
                        
                    <div type="textpart" subtype="chapter" n="13">
<div type="textpart" subtype="verse" n="1"><p>
                    <milestone unit="para"/>
                    Καὶ ἔτι καθʼ ὑπερβολὴν ὁδὸν ὑμῖν δείκνυμι. Ἐὰν ταῖς

γλώσσαις τῶν ἀνθρώπων λαλῶ καὶ τῶν ἀγγέλων, ἀγάπην

δὲ μὴ ἔχω, γέγονα χαλκὸς ἠχῶν ἢ κύμβαλον ἀλαλάζον.
                    </p></div>

<div type="textpart" subtype="verse" n="2"><p>
                    κἂν ἔχω προφητείαν καὶ εἰδῶ τὰ μυστήρια πάντα καὶ

πᾶσαν τὴν γνῶσιν, κἂν ἔχω πᾶσαν τὴν πίστιν ὥστε ὄρη

μεθιστάνειν, ἀγάπην δὲ μὴ ἔχω, οὐθέν εἰμι.
                    </p></div>

<div type="textpart" subtype="verse" n="3"><p>
                    κἂν ψωμίσω

πάντα τὰ ὑπάρχοντά μου, κἂν παραδῶ τὸ σῶμά μου, ἵνα

καυχήσωμαι, ἀγάπην δὲ μὴ ἔχω, οὐδὲν ὠφελοῦμαι.
                    </p></div>

<div type="textpart" subtype="verse" n="4"><p>
                    Ἡ 

ἀγάπη μακροθυμεῖ, χρηστεύεται, ἡ ἀγάπη οὐ ζηλοῖ, οὐ περπερεύεται, 

οὐ φυσιοῦται,
                    </p></div>

<div type="textpart" subtype="verse" n="5"><p>
                    οὐκ ἀσχημονεῖ, οὐ ζητεῖ τὰ 

ἑαυτῆς, 

οὐ παροξύνεται, οὐ λογίζεται τὸ κακόν,
                    </p></div>

<div type="textpart" subtype="verse" n="6"><p>
                    οὐ χαίρει

ἐπὶ τῇ ἀδικίᾳ, 

συνχαίρει δὲ τῇ ἀληθείᾳ·
                    </p></div>

<div type="textpart" subtype="verse" n="7"><p>
                    πάντα στέγει,

πάντα πιστεύει, πάντα ἐλπίζει, πάντα ὑπομένει.
                    </p></div>

<div type="textpart" subtype="verse" n="8"><p>
                    Ἡ ἀγάπη οὐδέποτε πίπτει. εἴτε δὲ προφητεῖαι, καταργηθήσονται· 

εἴτε γλῶσσαι, παύσονται· εἴτε γνῶσις, καταργηθήσεται.
                    </p></div>

<div type="textpart" subtype="verse" n="9"><p>
                    ἐκ μέρους γὰρ γινώσκομεν καὶ ἐκ μέρους προφητεύομεν·
                    </p></div>

<div type="textpart" subtype="verse" n="10"><p>
                    ὅταν δὲ ἔλθῃ τὸ τέλειον, τὸ ἐκ μέρους καταργηθήσεται.
                    </p></div>

<div type="textpart" subtype="verse" n="11"><p>
                    ὅτε ἤμην νήπιος, 

ἐλάλουν ὡς νήπιος, ἐφρόνουν 

ὡς νήπιος, ἐλογιζόμην ὡς νήπιος· ὅτε γέγονα ἀνήρ,

κατήργηκα τὰ τοῦ νηπίου.
                    </p></div>

<div type="textpart" subtype="verse" n="12"><p>
                    βλέπομεν γὰρ ἄρτι διʼ ἐσόπτρου 

ἐν αἰνίγματι, τότε δὲ πρόσωπον πρὸς πρόσωπον·

ἄρτι γινώσκω ἐκ μέρους, τότε δὲ ἐπιγνώσομαι καθὼς

καὶ ἐπεγνώσθην.
                    </p></div>

<div type="textpart" subtype="verse" n="13"><p>
                    νυνὶ δὲ μένει πίστις, ἐλπίς, ἀγάπη·

τὰ τρία ταῦτα, μείζων δὲ τούτων ἡ ἀγάπη.</p></div></div>
                        
                    <div type="textpart" subtype="chapter" n="14">
                  

<div type="textpart" subtype="verse" n="1"><p>
                    <milestone unit="para"/>
                    Διώκετε τὴν ἀγάπην, ζηλοῦτε δὲ τὰ πνευματικά, μᾶλλον

δὲ ἵνα προφητεύητε.
                    </p></div>

<div type="textpart" subtype="verse" n="2"><p>
                    ὁ γὰρ λαλῶν γλώσσῃ οὐκ ἀνθρώποις

λαλεῖ ἀλλὰ θεῷ, οὐδεὶς γὰρ ἀκούει, πνεύματι δὲ λαλεῖ

μυστήρια·
                    </p></div>

<div type="textpart" subtype="verse" n="3"><p>
                    ὁ δὲ προφητεύων ἀνθρώποις λαλεῖ οἰκοδομὴν καὶ

παράκλησιν καὶ παραμυθίαν.
                    </p></div>

<div type="textpart" subtype="verse" n="4"><p>
                    ὁ λαλῶν γλώσσῃ ἑαυτὸν

οἰκοδομεῖ·
                    </p></div>

<div type="textpart" subtype="verse" n="5"><p>
                    ὁ δὲ προφητεύων ἐκκλησίαν οἰκοδομεῖ. 

θέλω δὲ πάντας ὑμᾶς λαλεῖν γλώσσαις, μᾶλλον δὲ ἵνα προφητεύητε·
                    <pb n="396"/>
                    μείζων δὲ ὁ προφητεύων ἢ ὁ λαλῶν γλώσσαις,

ἐκτὸς εἰ μὴ διερμηνεύῃ, ἵνα ἡ ἐκκλησία οἰκοδομὴν λάβῃ.
                    </p></div>

<div type="textpart" subtype="verse" n="6"><p>
                    νῦν δέ, ἀδελφοί, ἐὰν ἔλθω πρὸς ὑμᾶς γλώσσαις λαλῶν, τί

ὑμᾶς ὠφελήσω, ἐὰν μὴ ὑμῖν λαλήσω ἢ ἐν ἀποκαλύψει ἢ ἐν

γνώσει ἢ ἐν προφητείᾳ ἢ ἐν διδαχῇ;
                    </p></div>

<div type="textpart" subtype="verse" n="7"><p>
                    ὅμως τὰ ἄψυχα

φωνὴν διδόντα, εἴτε αὐλὸς εἴτε κιθάρα, ἐὰν διαστολὴν τοῖς

φθόγγοις μὴ δῷ, πῶς γνωσθήσεται τὸ αὐλούμενον ἢ τὸ



 κιθαριζόμενον;
                    </p></div>

<div type="textpart" subtype="verse" n="8"><p>
                    καὶ γὰρ ἐὰν ἄδηλον σάλπιγξ φωνὴν δῷ,

τίς παρασκευάσεται εἰς πόλεμον;
                    </p></div>

<div type="textpart" subtype="verse" n="9"><p>
                    οὕτως καὶ ὑμεῖς διὰ τῆς

γλώσσης ἐὰν μὴ εὔσημον λόγον δῶτε, πῶς γνωσθήσεται τὸ

λαλούμενον; ἔσεσθε γὰρ εἰς ἀέρα λαλοῦντες.
                    </p></div>

<div type="textpart" subtype="verse" n="10"><p>
                    τοσαῦτα εἰ

τύχοι γένη φωνῶν εἰσὶν ἐν κόσμῳ, 

καὶ οὐδὲν ἄφωνον·
                    </p></div>

<div type="textpart" subtype="verse" n="11"><p>
                    ἐὰν

οὖν μὴ εἰδῶ τὴν δύναμιν τῆς φωνῆς, ἔσομαι τῷ λαλοῦντι

βάρβαρος καὶ ὁ λαλῶν ἐν ἐμοὶ βάρβαρος.
                    </p></div>

<div type="textpart" subtype="verse" n="12"><p>
                    οὕτως καὶ ὑμεῖς,

ἐπεὶ ζηλωταί ἐστε πνευμάτων, πρὸς τὴν οἰκοδομὴν τῆς

ἐκκλησίας ζητεῖτε ἵνα περισσεύητε.
                    </p></div>

<div type="textpart" subtype="verse" n="13"><p>
                    Διὸ ὁ λαλῶν γλώσσῃ

προσευχέσθω ἵνα διερμηνεύῃ.
                    </p></div>

<div type="textpart" subtype="verse" n="14"><p>
                    ἐὰν [γὰρ] προσεύχωμαι

γλώσσῃ, τὸ πνεῦμά μου προσεύχεται, ὁ δὲ νοῦς μου ἄκαρπός 

ἐστιν.
                    </p></div>

<div type="textpart" subtype="verse" n="15"><p>
                    τί οὖν ἐστίν; προσεύξομαι τῷ πνεύματι, προσεύξομαι

δὲ καὶ τῷ νοΐ· ψαλῶ τῷ πνεύματι, ψαλῶ [δὲ] καὶ

τῷ νοΐ·
                    </p></div>

<div type="textpart" subtype="verse" n="16"><p>
                    ἐπεὶ ἐὰν εὐλογῇς [ἐν] πνεύματι, 

ὁ ἀναπληρῶν

τὸν τόπον τοῦ ἰδιώτου πῶς ἐρεῖ τό Ἀμήν ἐπὶ τῇ σῇ εὐχαριστίᾳ; 

ἐπειδὴ τί λέγεις οὐκ οἶδεν·
                    </p></div>

<div type="textpart" subtype="verse" n="17"><p>
                    σὺ μὲν γὰρ καλῶς εὐχαριστεῖς, ἀλλʼ ὁ ἕτερος οὐκ οἰκοδομεῖται.
                    </p></div>

<div type="textpart" subtype="verse" n="18"><p>
                    εὐχαριστῶ τῷ  

 θεῷ, πάντων ὑμῶν μᾶλλον γλώσσαις λαλῶ·
                    </p></div>

<div type="textpart" subtype="verse" n="19"><p>
                    ἀλλὰ ἐν ἐκκλησίᾳ

θέλω πέντε λόγους τῷ νοΐ μου λαλῆσαι, ἵνα καὶ ἄλλους

κατηχήσω, ἢ μυρίους λόγους ἐν γλώσσῃ.
                    </p></div>

<div type="textpart" subtype="verse" n="20"><p>
                    Ἀδελφοί,

μὴ παιδία γίνεσθε ταῖς φρεσίν, ἀλλὰ τῇ κακίᾳ

νηπιάζετε, ταῖς δὲ φρεσὶν τέλειοι γίνεσθε.
                    </p></div>

<div type="textpart" subtype="verse" n="21"><p>
                    ἐν τῷ νόμῳ

γέγραπται ὅτι
                    <quote>Ἐν ἑτερογλώσσοις καὶ ἐν Χείλεσιν ἑτέρων λαλήσω τῷ λαῷ τούτῳ, καὶ οὐδʼ</quote>
                    οὕτως
                    <quote>εἰσακούσονταί</quote>
                    μου, λέγει Κύριος.
                    </p></div>

<div type="textpart" subtype="verse" n="22"><p>
                    ὥστε αἱ γλῶσσαι εἰς σημεῖόν

εἰσιν οὐ τοῖς πιστεύουσιν ἀλλὰ τοῖς ἀπίστοις, ἡ δὲ προφητεία
                    <pb n="397"/>
                    οὐ τοῖς ἀπίστοις ἀλλὰ τοῖς πιστεύουσιν.
                    </p></div>

<div type="textpart" subtype="verse" n="23"><p>
                    Ἐὰν οὖν

συνέλθῃ ἡ ἐκκλησία ὅλη ἐπὶ τὸ αὐτὸ καὶ πάντες λαλῶσιν

γλώσσαις, εἰσέλθωσιν δὲ ἰδιῶται ἢ ἄπιστοι, οὐκ ἐροῦσιν

ὅτι μαίνεσθε;
                    </p></div>

<div type="textpart" subtype="verse" n="24"><p>
                    ἐὰν δὲ πάντες προφητεύωσιν, 

εἰσέλθῃ δέ τις

ἄπιστος ἢ ἰδιώτης, ἐλέγχεται ὑπὸ πάντων, ἀνακρίνεται ὑπὸ

πάντων,
                    </p></div>

<div type="textpart" subtype="verse" n="25"><p>
                    τὰ κρυπτὰ τῆς καρδίας αὐτοῦ φανερὰ γίνεται, καὶ

οὕτως πεσὼν ἐπὶ πρόσωπον
                    <quote>προσκυνήσει</quote>
                    τῷ θεῷ, ἀπαγγέλλων 

ὅτι
                    <quote>Ὄντως ὁ θεὸς ἐν ὑμῖν ἐστίν.</quote>
                    </p></div>

<div type="textpart" subtype="verse" n="26"><p>
                    Τί

οὖν ἐστίν, ἀδελφοί; ὅταν συνέρχησθε, ἕκαστος ψαλμὸν

ἔχει, διδαχὴν ἔχει, ἀποκάλυψιν ἔχει, γλῶσσαν ἔχει, ἑρμηνίαν 

ἔχει· πάντα πρὸς οἰκοδομὴν γινέσθω.
                    </p></div>

<div type="textpart" subtype="verse" n="27"><p>
                    εἴτε γλώσσῃ

τις λαλεῖ, κατὰ δύο ἢ τὸ πλεῖστον τρεῖς, καὶ ἀνὰ μέρος,

καὶ εἷς διερμηνευέτω·
                    </p></div>

<div type="textpart" subtype="verse" n="28"><p>
                    ἐὰν δὲ μὴ ᾖ διερμηνευτής, 

σιγάτω 

ἐν ἐκκλησίᾳ, ἑαυτῷ δὲ λαλείτω καὶ τῷ θεῷ.
                    </p></div>

<div type="textpart" subtype="verse" n="29"><p>
                    προφῆται δὲ

δύο ἢ τρεῖς λαλείτωσαν, 

καὶ οἱ ἄλλοι διακρινέτωσαν·
                    </p></div>

<div type="textpart" subtype="verse" n="30"><p>
                    ἐὰν

δὲ ἄλλῳ ἀποκαλυφθῇ καθημένῳ, ὁ πρῶτος σιγάτω.
                    </p></div>

<div type="textpart" subtype="verse" n="31"><p>
                    δύνασθε 

γὰρ καθʼ ἕνα πάντες προφητεύειν, ἵνα πάντες μανθάνωσιν 

καὶ πάντες παρακαλῶνται,
                    </p></div>

<div type="textpart" subtype="verse" n="32"><p>
                   ?̔καὶ πνεύματα προφητῶν 

προφήταις ὑποτάσσεται,
                    </p></div>

<div type="textpart" subtype="verse" n="33"><p>
                    οὐ γάρ ἐστιν ἀκαταστασίας ὁ θεὸς

ἀλλὰ εἰρήνης?̓ ὡς ἐν πάσαις ταῖς ἐκκλησίαις τῶν ἁγίων.
                    </p></div>

<div type="textpart" subtype="verse" n="34"><p>
                    <milestone unit="para"/>
                    Αἱ γυναῖκες ἐν ταῖς ἐκκλησίαις σιγάτωσαν, οὐ γὰρ

ἐπιτρέπεται αὐταῖς λαλεῖν· ἀλλὰ ὑποτασσέσθωσαν, καθὼς

καὶ ὁ νόμος λέγει.
                    </p></div>

<div type="textpart" subtype="verse" n="35"><p>
                    εἰ δέ τι μανθάνειν θέλουσιν, ἐν οἴκῳ 

τοὺς ἰδίους ἄνδρας ἐπερωτάτωσαν, αἰσχρὸν γάρ ἐστιν γυναικὶ 

λαλεῖν ἐν ἐκκλησίᾳ.
                    </p></div>

<div type="textpart" subtype="verse" n="36"><p>
                    Ἢ ἀφʼ ὑμῶν ὁ λόγος τοῦ θεοῦ

ἐξῆλθεν,
                    </p></div>

<div type="textpart" subtype="verse" n="37"><p>
                    ἢ εἰς ὑμᾶς μόνους κατήντησεν; Εἴ

τις δοκεῖ προφήτης εἶναι ἢ πνευματικός, ἐπιγινωσκέτω ἃ

γράφω ὑμῖν ὅτι κυρίου ἐστὶν ἐντολή·
                    </p></div>

<div type="textpart" subtype="verse" n="38"><p>
                    εἰ δέ τις ἀγνοεῖ, 

ἀγνοεῖται.
                    </p></div>

<div type="textpart" subtype="verse" n="39"><p>
                    ὥστε, ἀδελφοί μου, ζηλοῦτε τὸ προφητεύειν, 

καὶ τὸ λαλεῖν μὴ κωλύετε γλώσσαις·
                    </p></div>

<div type="textpart" subtype="verse" n="40"><p>
                    πάντα δὲ εὐσχημόνως

καὶ κατὰ τάξιν γινέσθω.</p></div>
            </div>
                    
            <div type="textpart" subtype="chapter" n="15">


<div type="textpart" subtype="verse" n="1"><p>
                    <milestone unit="para"/>
                    Γνωρίζω δὲ ὑμῖν, ἀδελφοί, τὸ εὐαγγέλιον ὃ εὐηγγελισάμην
                    <pb n="398"/>
                    ὑμῖν, 

ὃ καὶ παρελάβετε, ἐν ᾧ καὶ ἑστήκατε,
                    </p></div>

<div type="textpart" subtype="verse" n="2"><p>
                    διʼ οἷ

καὶ σώζεσθε, τίνι λόγῳ εὐηγγελισάμην ὑμῖν, εἰ κατέχετε,

ἐκτὸς εἰ μὴ εἰκῇ ἐπιστεύσατε.
                    </p></div>

<div type="textpart" subtype="verse" n="3"><p>
                    παρέδωκα γὰρ ὑμῖν ἐν

πρώτοις, ὃ καὶ παρέλαβον, ὅτι Χριστὸς ἀπέθανεν ὑπὲρ τῶν

ἁμαρτιῶν ἡμῶν κατὰ τὰς γραφάς,
                    </p></div>

<div type="textpart" subtype="verse" n="4"><p>
                    καὶ ὅτι ἐτάφη, καὶ ὅτι

ἐγήγερται τῇ ἡμέρᾳ τῇ τρίτῃ κατὰ τὰς γραφάς,
                    </p></div>

<div type="textpart" subtype="verse" n="5"><p>
                    καὶ ὅτι



 ὤφθη Κηφᾷ, 



εἶτα τοῖς δώδεκα·
                    </p></div>

<div type="textpart" subtype="verse" n="6"><p>
                    ἔπειτα ὤφθη ἐπάνω

πεντακοσίοις ἀδελφοῖς ἐφάπαξ, ἐξ ὧν οἱ πλείονες μένουσιν

ἕως ἄρτι, 

τινὲς δὲ ἐκοιμήθησαν·
                    </p></div>

<div type="textpart" subtype="verse" n="7"><p>
                    ἔπειτα ὤφθη Ἰακώβῳ,



 εἶτα τοῖς ἀποστόλοις πᾶσιν·
                    </p></div>

<div type="textpart" subtype="verse" n="8"><p>
                    ἔσχατον δὲ πάντων ὡσπερεὶ

τῷ ἐκτρώματι ὤφθη κἀμοί.
                    </p></div>

<div type="textpart" subtype="verse" n="9"><p>
                    Ἐγὼ γάρ εἰμι ὁ ἐλάχιστος

τῶν ἀποστόλων, ὃς οὐκ εἰμὶ ἱκανὸς καλεῖσθαι ἀπόστολος,

διότι ἐδίωξα τὴν ἐκκλησίαν τοῦ θεοῦ·
                    </p></div>

<div type="textpart" subtype="verse" n="10"><p>
                    χάριτι δὲ θεοῦ εἰμὶ ὅ

εἰμι, καὶ ἡ χάρις αὐτοῦ ἡ εἰς ἐμὲ οὐ κενὴ ἐγενήθη, ἀλλὰ

περισσότερον αὐτῶν πάντων ἐκοπίασα, οὐκ ἐγὼ δὲ ἀλλὰ ἡ



 χάρις τοῦ θεοῦ  σὺν ἐμοί.
                    </p></div>

<div type="textpart" subtype="verse" n="11"><p>
                    εἴτε οὖν ἐγὼ εἴτε ἐκεῖνοι, οὕτως κηρύσσομεν καὶ οὕτως ἐπιστεύσατε.
                    </p></div>

<div type="textpart" subtype="verse" n="12"><p>
                    <milestone unit="para"/>
                    Εἰ δὲ Χριστὸς κηρύσσεται ὅτι ἐκ νεκρῶν ἐγήγερται,

πῶς λέγουσιν ἐν ὑμῖν τινὲς ὅτι ἀνάστασις νεκρῶν οὐκ ἔστιν;
                    </p></div>

<div type="textpart" subtype="verse" n="13"><p>
                    εἰ δὲ ἀνάστασις νεκρῶν οὐκ ἔστιν, οὐδὲ Χριστὸς ἐγήγερται·
                    </p></div>

<div type="textpart" subtype="verse" n="14"><p>
                    εἰ δὲ Χριστὸς οὐκ ἐγήγερται, κενὸν ἄρα  τὸ κήρυγμα



 ἡμῶν, κενὴ καὶ ἡ πίστις ἡμῶν,
                    </p></div>

<div type="textpart" subtype="verse" n="15"><p>
                    εὑρισκόμεθα δὲ καὶ ψευδομάρτυρες

τοῦ θεοῦ, ὅτι ἐμαρτυρήσαμεν κατὰ τοῦ θεοῦ ὅτι

ἤγειρεν τὸν χριστόν, ὃν οὐκ ἤγειρεν εἴπερ ἄρα νεκροὶ

οὐκ ἐγείρονται.
                    </p></div>

<div type="textpart" subtype="verse" n="16"><p>
                    εἰ γὰρ νεκροὶ οὐκ ἐγείρονται, οὐδὲ Χριστὸς

ἐγήγερται·
                    </p></div>

<div type="textpart" subtype="verse" n="17"><p>
                    εἰ δὲ Χριστὸς οὐκ ἐγήγερται, 

ματαία ἡ πίστις

ὑμῶν [ἐστίν], ἔτι ἐστὲ ἐν ταῖς ἁμαρτίαις ὑμῶν.
                    </p></div>

<div type="textpart" subtype="verse" n="18"><p>
                    ἄρα καὶ οἱ

κοιμηθέντες ἐν Χριστῷ ἀπώλοντο.
                    </p></div>

<div type="textpart" subtype="verse" n="19"><p>
                    εἰ ἐν τῇ ζωῇ ταύτῃ ἐν

Χριστῷ ἠλπικότες ἐσμὲν μόνον, ἐλεεινότεροι πάντων ἀνθρώπων 

ἐσμέν.
                    </p></div>

<div type="textpart" subtype="verse" n="20"><p>
                    Νυνὶ δὲ Χριστὸς ἐγήγερται ἐκ

νεκρῶν, ἀπαρχὴ τῶν κεκοιμημένων.
                    </p></div>

<div type="textpart" subtype="verse" n="21"><p>
                    ἐπειδὴ γὰρ διʼ ἀνθρώπου θάνατος, 

καὶ διʼ ἀνθρώπου ἀνάστασις νεκρῶν·
                    </p></div>

<div type="textpart" subtype="verse" n="22"><p>
                    ὥσπερ

γὰρ ἐν τῷ Ἀδὰμ πάντες ἀποθνήσκουσιν, οὕτως καὶ ἐν τῷ
                    <pb n="399"/>
                    χριστῷ πάντες ζωοποιηθήσονται.
                    </p></div>

<div type="textpart" subtype="verse" n="23"><p>
                    Ἕκαστος δὲ ἐν τῷ ἰδίῳ

τάγματι· ἀπαρχὴ Χριστός, ἔπειτα οἱ τοῦ χριστοῦ ἐν τῇ

παρουσίᾳ αὐτοῦ·
                    </p></div>

<div type="textpart" subtype="verse" n="24"><p>
                    εἶτα τὸ τέλος, 

ὅταν παραδιδῷ τὴν βασιλείαν 

τῷ θεῷ καὶ πατρί, ὅταν καταργήσῃ πᾶσαν ἀρχὴν καὶ

πᾶσαν ἐξουσίαν καὶ δύναμιν,
                    </p></div>

<div type="textpart" subtype="verse" n="25"><p>
                    δεῖ γὰρ αὐτὸν βασιλεύειν



ἄχρι οὗ
                    <quote>θῇ</quote>
                    πάντας
                    <quote>τοὺς ἐχθροὺς ὑπὸ τοὺς πόδας</quote>
                    αὐτοῦ.
                    </p></div>

<div type="textpart" subtype="verse" n="26"><p>
                    ἔσχατος ἐχθρὸς καταργεῖται ὁ θάνατος,
                    </p></div>

<div type="textpart" subtype="verse" n="27"><p>
                    <quote>πάντα</quote>
                    γὰρ
                    <quote>ὑπέταξεν ὑπὸ τοὺς πόδας αὐτοῦ.</quote>
                    ὅταν δὲ εἴπῃ ὅτι πάντα 

ὑποτέτακται, δῆλον ὅτι ἐκτὸς τοῦ ὑποτάξαντος αὐτῷ τὰ

πάντα.
                    </p></div>

<div type="textpart" subtype="verse" n="28"><p>
                    ὅταν δὲ ὑποταγῇ αὐτῷ τὰ πάντα, τότε [καὶ] αὐτὸς

ὁ υἱὸς ὑποταγήσεται τῷ ὑποτάξαντι αὐτῷ τὰ πάντα, ἵνα ᾖ

ὁ θεὸς πάντα ἐν πᾶσιν.
                    </p></div>

<div type="textpart" subtype="verse" n="29"><p>
                    Ἐπεὶ τί ποιήσουσιν οἱ

βαπτιζόμενοι ὑπὲρ τῶν νεκρῶν; εἰ ὅλως νεκροὶ οὐκ ἐγείρονται, 

τί καὶ βαπτίζονται ὑπὲρ αὐτῶν;
                    </p></div>

<div type="textpart" subtype="verse" n="30"><p>
                    τί καὶ ἡμεῖς κινδυνεύομεν πᾶσαν ὥραν;
                    </p></div>

<div type="textpart" subtype="verse" n="31"><p>
                    καθʼ ἡμέραν ἀποθνήσκω, νὴ τὴν

ὑμετέραν καύχησιν, ἀδελφοί, ἣν ἔχω ἐν Χριστῷ Ἰησοῦ τῷ

κυρίῳ ἡμῶν.
                    </p></div>

<div type="textpart" subtype="verse" n="32"><p>
                    εἰ κατὰ ἄνθρωπον ἐθηριομάχησα ἐν Ἐφέσῳ,

τί μοι τὸ ὄφελος; εἰ νεκροὶ οὐκ ἐγείρονται,
                    <quote>φάγωμεν καὶ πίωμεν, αὔριον γὰρ ἀποθνήσκομεν.</quote>
                    </p></div>

<div type="textpart" subtype="verse" n="33"><p>
                    μὴ πλανᾶσθε·
                    </p></div>

<div type="textpart" subtype="verse" n="34"><p>
                    φθείρουσιν ἤθη χρηστὰ ὁμιλίαι κακαί· ἐκνήψατε

δικαίως καὶ μὴ ἁμαρτάνετε, ἀγνωσίαν γὰρ θεοῦ τινὲς

ἔχουσιν· πρὸς ἐντροπὴν ὑμῖν λαλῶ.
                    </p></div>

<div type="textpart" subtype="verse" n="35"><p>
                    <milestone unit="para"/>
                    Ἀλλὰ ἐρεῖ τις Πῶς ἐγείρονται οἱ νεκροί, ποίῳ δὲ

σώματι ἔρχονται;
                    </p></div>

<div type="textpart" subtype="verse" n="36"><p>
                    ἄφρων, 

σὺ ὃ σπείρεις οὐ ζωοποιεῖται

ἐὰν μὴ ἀποθάνῃ·
                    </p></div>

<div type="textpart" subtype="verse" n="37"><p>
                    καὶ ὃ σπείρεις, 

οὐ τὸ σῶμα τὸ γενησόμενον 

σπείρεις ἀλλὰ γυμνὸν κόκκον εἰ τύχοι σίτου ἤ τινος

τῶν λοιπῶν·
                    </p></div>

<div type="textpart" subtype="verse" n="38"><p>
                    ὁ δὲ θεὸς δίδωσιν αὐτῷ σῶμα καθὼς ἠθέλησεν, 

καὶ ἑκάστῳ τῶν σπερμάτων ἴδιον σῶμα.
                    </p></div>

<div type="textpart" subtype="verse" n="39"><p>
                    οὐ πᾶσα σὰρξ ἡ αὐτὴ σάρξ, ἀλλὰ ἄλλη μὲν ἀνθρώπων, ἄλλη δὲ

σὰρξ κτηνῶν, ἄλλη δὲ σὰρξ πτηνῶν, ἄλλη δὲ ἰχθύων.
                    </p></div>

<div type="textpart" subtype="verse" n="40"><p>
                    καὶ σώματα ἐπουράνια, καὶ σώματα ἐπίγεια· ἀλλὰ ἑτέρα μὲν ἡ

τῶν ἐπουρανίων δόξα, ἑτέρα δὲ ἡ τῶν ἐπιγείων.
                    </p></div>

<div type="textpart" subtype="verse" n="41"><p>
                    ἄλλη δόξα ἡλίου, καὶ ἄλλη δόξα σελήνης, καὶ ἄλλη δόξα ἀστέρων,
                    <pb n="400"/>
                    ἀστὴρ γὰρ ἀστέρος διαφέρει ἐν δόξῃ.
                    </p></div>

<div type="textpart" subtype="verse" n="42"><p>
                    οὕτως καὶ ἡ

ἀνάστασις τῶν νεκρῶν.
                    </p></div>

<div type="textpart" subtype="verse" n="43"><p>
                    σπείρεται ἐν φθορᾷ, ἐγείρεται ἐν ἀφθαρσίᾳ· σπείρεται ἐν ἀτιμίᾳ, 

ἐγείρεται ἐν δόξῃ· σπείρεται ἐν ἀσθενείᾳ, 

ἐγείρεται ἐν δυνάμει·
                    </p></div>

<div type="textpart" subtype="verse" n="44"><p>
                    σπείρεται σῶμα

ψυχικόν, ἐγείρεται σῶμα πνευματικόν. Εἰ ἔστιν σῶμα

ψυχικόν, ἔστιν καὶ πνευματικόν.
                    </p></div>

<div type="textpart" subtype="verse" n="45"><p>
                    οὕτως καὶ γέγραπται
                    <quote>Ἐγένετο ὁ πρῶτος ἄνθρωπος Ἀδὰμ εἰς ψυχὴν ζῶσαν·</quote>
                    ὁ ἔσχατος Ἀδὰμ εἰς πνεῦμα ζωοποιοῦν.
                    </p></div>

<div type="textpart" subtype="verse" n="46"><p>
                    ἀλλʼ οὐ πρῶτον

τὸ πνευματικὸν ἀλλὰ τὸ ψυχικόν, ἔπειτα τὸ πνευματικόν. 

ὁ πρῶτος
                    <quote>ἄνθρωπος ἐκ γῆς Χοϊκός,</quote>
                    </p></div>

<div type="textpart" subtype="verse" n="47"><p>
                    ὁ δεύτερος ἄνθρωπος



 ἐξ οὐρανοῦ.
                    </p></div>

<div type="textpart" subtype="verse" n="48"><p>
                    οἷος ὁ χοϊκός, τοιοῦτοι καὶ οἱ χοϊκοί, καὶ οἷος ὁ ἐπουράνιος, 

τοιοῦτοι καὶ οἱ ἐπουράνιοι·
                    </p></div>

<div type="textpart" subtype="verse" n="49"><p>
                    καὶ καθὼς ἐφορέσαμεν τὴν εἰκόνα τοῦ χοϊκοῦ φορέσωμεν καὶ τὴν εἰκόνα

τοῦ ἐπουρανίου.
                    </p></div>

<div type="textpart" subtype="verse" n="50"><p>
                    Τοῦτο δέ φημι, ἀδελφοί, ὅτι σὰρξ καὶ

αἷμα βασιλείαν θεοῦ κληρονομῆσαι οὐ δύναται, οὐδὲ ἡ

φθορὰ τὴν ἀφθαρσίαν κληρονομεῖ.
                    </p></div>

<div type="textpart" subtype="verse" n="51"><p>
                    ἰδοὺ μυστήριον ὑμῖν



 λέγω· πάντες οὐ κοιμηθησόμεθα πάντες δὲ ἀλλαγησόμεθα,
                    </p></div>

<div type="textpart" subtype="verse" n="52"><p>
                    ἐν ἀτόμῳ, 

ἐν ῥιπῇ ὀφθαλμοῦ, ἐν τῇ ἐσχάτῃ σάλπιγγι·

σαλπίσει γάρ, καὶ οἱ νεκροὶ ἐγερθήσονται ἄφθαρτοι, καὶ

ἡμεῖς ἀλλαγησόμεθα.
                    </p></div>

<div type="textpart" subtype="verse" n="53"><p>
                    δεῖ γὰρ τὸ φθαρτὸν τοῦτο ἐνδύσασθαι

ἀφθαρσίαν καὶ τὸ θνητὸν τοῦτο ἐνδύσασθαι ἀθανασίαν.
                    </p></div>

<div type="textpart" subtype="verse" n="54"><p>
                    ὅταν δὲ  τὸ θνητὸν τοῦτο ἐνδύσηται [τὴν] ἀθανασίαν,

τότε γενήσεται ὁ λόγος ὁ γεγραμμένος
                    <quote>
                        Κατεπόθη 

ὁ θάνατος εἰς νῖκος.</quote>
                        </p></div>

<div type="textpart" subtype="verse" n="55"><p>
                        <quote rend="merge">ποῦ σου, θάνατε, τὸ νῖκος; ποῦ σου, 

θάνατε, τὸ κέντρον;
                    </quote>
                    </p></div>

<div type="textpart" subtype="verse" n="56"><p>
                    τὸ δὲ κέντρον

τοῦ θανάτου ἡ ἁμαρτία, ἡ δὲ δύναμις τῆς ἁμαρτίας ὁ

νόμος·
                    </p></div>

<div type="textpart" subtype="verse" n="57"><p>
                    τῷ δὲ θεῷ χάρις τῷ διδόντι ἡμῖν
                    <quote>τὸ νῖκος</quote>
                    διὰ

τοῦ κυρίου ἡμῶν Ἰησοῦ Χριστοῦ.
                    </p></div>

<div type="textpart" subtype="verse" n="58"><p>
                    Ὥστε, ἀδελφοί μου

ἀγαπητοί, ἑδραῖοι γίνεσθε, ἀμετακίνητοι, περισσεύοντες

ἐν τῷ ἔργῳ τοῦ κυρίου πάντοτε, εἰδότες ὅτι ὁ κόπος ὑμῶν

οὐκ ἔστιν κενὸς ἐν κυρίῳ.</p></div></div>

                    <div type="textpart" subtype="chapter" n="16">

<div type="textpart" subtype="verse" n="1"><p>
                    <milestone unit="para"/>
                    Περὶ δὲ τῆς λογίας τῆς εἰς τοὺς ἁγίους, ὥσπερ διέταξα
                    <pb n="401"/>
                    ταῖς ἐκκλησίαις τῆς Γαλατίας, οὕτως καὶ ὑμεῖς ποιήσατε.
                    </p></div>

<div type="textpart" subtype="verse" n="2"><p>
                    κατὰ μίαν σαββάτου ἕκαστος ὑμῶν παρʼ ἑαυτῷ τιθέτω

θησαυρίζων ὅτι ἐὰν εὐοδῶται, ἵνα μὴ ὅταν ἔλθω τότε 

λογίαι γίνωνται.
                    </p></div>

<div type="textpart" subtype="verse" n="3"><p>
                    ὅταν δὲ παραγένωμαι, οὓς ἐὰν δοκιμάσητε 

διʼ ἐπιστολῶν, τούτους πέμψω ἀπενεγκεῖν τὴν χάριν

ὑμῶν εἰς Ἰερουσαλήμ·
                    </p></div>

<div type="textpart" subtype="verse" n="4"><p>
                    ἐὰν δὲ ἄξιον ᾖ τοῦ κἀμὲ πορεύεσθαι,

σὺν ἐμοὶ πορεύσονται.
                    </p></div>

<div type="textpart" subtype="verse" n="5"><p>
                    Ἐλεύσομαι δὲ πρὸς

ὑμᾶς ὅταν Μακεδονίαν διέλθω, Μακεδονίαν γὰρ διέρχομαι,
                    </p></div>

<div type="textpart" subtype="verse" n="6"><p>
                    πρὸς ὑμᾶς δὲ τυχὸν καταμενῶ ἢ  παραχειμάσω, 

ἵνα ὑμεῖς 

με προπέμψητε οὗ ἐὰν πορεύωμαι.
                    </p></div>

<div type="textpart" subtype="verse" n="7"><p>
                    οὐ θέλω γὰρ ὑμᾶς

ἄρτι ἐν παρόδῳ ἰδεῖν, ἐλπίζω γὰρ χρόνον τινὰ ἐπιμεῖναι

πρὸς ὑμᾶς, ἐὰν ὁ κύριος ἐπιτρέψῃ.
                    </p></div>

<div type="textpart" subtype="verse" n="8"><p>
                    ἐπιμένω δὲ ἐν Ἐφέσῳ

ἕως τῆς πεντηκοστῆς·
                    </p></div>

<div type="textpart" subtype="verse" n="9"><p>
                    θύρα γάρ μοι ἀνέῳγεν μεγάλη καὶ ἐνεργής, καὶ ἀντικείμενοι πολλοί.
                    </p></div>

<div type="textpart" subtype="verse" n="10"><p>
                    Ἐὰν δὲ ἔλθῃ

Τιμόθεος, βλέπετε ἵνα ἀφόβως γένηται πρὸς ὑμᾶς, τὸ γὰρ

ἔργον Κυρίου ἐργάζεται ὡς ἐγώ·
                    </p></div>

<div type="textpart" subtype="verse" n="11"><p>
                    μή τις οὖν αὐτὸν ἐξουθενήσῃ. 



προπέμψατε δὲ αὐτὸν ἐν εἰρήνῃ, ἵνα ἔλθῃ πρός με,

ἐκδέχομαι γὰρ αὐτὸν μετὰ τῶν ἀδελφῶν.
                    </p></div>

<div type="textpart" subtype="verse" n="12"><p>
                    Περὶ

δὲ Ἀπολλὼ τοῦ ἀδελφοῦ, πολλὰ παρεκάλεσα αὐτὸν

ἵνα ἔλθῃ πρὸς ὑμᾶς μετὰ τῶν ἀδελφῶν· καὶ πάντως

οὐκ ἦν θέλημα ἵνα νῦν ἔλθῃ, ἐλεύσεται δὲ ὅταν εὐκαιρήσῃ.
                    </p></div>

<div type="textpart" subtype="verse" n="13"><p>
                    Γρηγορεῖτε, 

στήκετε ἐν τῇ πίστει,

ἀνδρίζεσθε, κραταιοῦσθε.
                    </p></div>

<div type="textpart" subtype="verse" n="14"><p>
                    πάντα ὑμῶν ἐν ἀγάπῃ γινέσθω.
                    </p></div>

<div type="textpart" subtype="verse" n="15"><p>
                    Παρακαλῶ δὲ ὑμᾶς, ἀδελφοί· οἴδατε τὴν

οἰκίαν Στεφανᾶ, ὅτι ἐστὶν ἀπαρχὴ τῆς Ἀχαίας καὶ εἰς

διακονίαν τοῖς ἁγίοις ἔταξαν ἑαυτούς·
                    </p></div>

<div type="textpart" subtype="verse" n="16"><p>
                    ἵνα καὶ ὑμεῖς ὑποτάσσησθε 

τοῖς τοιουlt*gtτοις καὶ παντὶ τῷ συνεργοῦντι καὶ

κοπιῶντι.
                    </p></div>

<div type="textpart" subtype="verse" n="17"><p>
                    χαίρω δὲ ἐπὶ τῇ παρουσίᾳ Στεφανᾶ καὶ Φορτουνάτου 

καὶ Ἀχαϊκοῦ, ὅτι τὸ ὑμέτερον ὑστέρημα οὗτοι 

ἀνεπλήρωσαν,
                    </p></div>

<div type="textpart" subtype="verse" n="18"><p>
                    ἀνέπαυσαν γὰρ τὸ ἐμὸν πνεῦμα καὶ τὸ ὑμῶν.

ἐπιγινώσκετε οὖν τοὺς τοιούτους.
                    </p></div>

<div type="textpart" subtype="verse" n="19"><p>
                    <milestone unit="para"/>
                    Ἀσπάζονται ὑμᾶς αἱ ἐκκλησίαι τῆς Ἀσίας. ἀσπάζεται 

ὑμᾶς ἐν κυρίῳ πολλὰ Ἀκύλας καὶ Πρίσκα σὺν
                    <pb n="402"/>
                    τῇ κατʼ οἶκον αὐτῶν ἐκκλησίᾳ.
                    </p></div>

<div type="textpart" subtype="verse" n="20"><p>
                    ἀσπάζονται ὑμᾶς οἱ

ἀδελφοὶ πάντες. Ἀσπάσασθε ἀλλήλους ἐν φιλήματι

ἁγίῳ.
                    </p></div>

<div type="textpart" subtype="verse" n="21"><p>
                    Ὁ ἀσπασμὸς τῇ ἐμῇ χειρὶ Παύλου.
                    </p></div>

<div type="textpart" subtype="verse" n="22"><p>
                    εἴ τις οὐ φιλεῖ τὸν κύριον, ἤτω ἀνάθεμα. Μαρὰν ἀθά.
                    </p></div>

<div type="textpart" subtype="verse" n="23"><p>
                    ἡ χάρις τοῦ κυρίου Ἰησοῦ μεθʼ ὑμῶν.
                    </p></div>

<div type="textpart" subtype="verse" n="24"><p>
                    ἡ ἀγάπη μου μετὰ πάντων ὑμῶν ἐν Χριστῷ Ἰησοῦ.</p></div></div>
                
            </div>
        </body>
    </text>
</TEI>
