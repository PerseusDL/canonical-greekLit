<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>

<fileDesc>

<titleStmt>
<title>Hippias Minor</title>
<author>Plato</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>

</titleStmt>

    <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
    </publicationStmt>



<notesStmt> 
    <note anchored="true">Text was scanned at St. Olaf Spring, 1992.</note></notesStmt>
<sourceDesc>
<biblStruct>
    <monogr>
        <author>Plato</author>
        <title>Platonis Opera, ed. John Burnet</title>
        <imprint>
            <biblScope unit="volume">3</biblScope>
            <publisher>Oxford University Press</publisher>
            <date>1903</date>
        </imprint>
    </monogr>
</biblStruct>
</sourceDesc>


</fileDesc>

<encodingDesc>
    <refsDecl n="CTS">
        <cRefPattern matchPattern="(\w+)"
            replacementPattern="#xpath(/tei:TEI/tei:text/tei:body/tei:div/tei:div[@n='$1'])">           
            <p>This pointer pattern extracts section</p>
        </cRefPattern>
    </refsDecl>
    
    <!--<refsDecl doctype="TEI.2">
<state unit="text"/>
<state unit="section"/>
</refsDecl>
<refsDecl doctype="TEI.2">
<state unit="text"/>
<state unit="page"/>
</refsDecl>-->
</encodingDesc>

<profileDesc>
<langUsage>
<language ident="grc">Greek</language>
<language ident="eng">English</language>
</langUsage>
    <particDesc>
        <person><persName>Εὔδικος</persName></person>
        <person><persName>Σωκράτης</persName></person>
        <person><persName>Ἱππίας</persName></person>
    </particDesc>
</profileDesc>
        
<revisionDesc>
    <change when="2017-07-14" who="Lisa Cerrato">EpiDoc and CTS conversion.</change> 
    <change when="2014-07-01" who="Stella Dee">split composite text and converted to unicode</change>
    <change when="1992-07-01" who="WPM">Tagged in conformance with Prose.e dtd.</change>
</revisionDesc>

</teiHeader>
    
    <text xml:lang="grc">
            <body>
            <div type="edition" n="urn:cts:greekLit:tlg0059.tlg026.perseus-grc2" xml:lang="grc"> 
<div type="textpart" subtype="section" resp="perseus" n="363">
    <milestone n="363" unit="page"/><milestone unit="section" resp="Stephanus" n="363a"/>

<said who="#Εὔδικος"><label>ΕΥ.</label> <p>σὺ δὲ δὴ τί σιγᾷς, ὦ Σώκρατες, Ἱππίου τοσαῦτα ἐπιδειξαμένου, καὶ οὐχὶ ἢ συνεπαινεῖς τι τῶν εἰρημένων ἢ καὶ ἐλέγχεις, εἴ τί σοι μὴ καλῶς δοκεῖ εἰρηκέναι; ἄλλως τε ἐπειδὴ καὶ αὐτοὶ λελείμμεθα, οἳ μάλιστʼ ἂν ἀντιποιησαίμεθα μετεῖναι ἡμῖν τῆς ἐν φιλοσοφίᾳ διατριβῆς.</p></said>

<said who="#Σωκράτης"><label>ΣΩ.</label> <p>καὶ μήν, ὦ Εὔδικε, ἔστι γε ἃ ἡδέως ἂν πυθοίμην <milestone unit="section" resp="Stephanus" n="363b"/> Ἱππίου ὧν νυνδὴ ἔλεγεν περὶ Ὁμήρου. καὶ γὰρ τοῦ σοῦ πατρὸς Ἀπημάντου ἤκουον ὅτι ἡ Ἰλιὰς κάλλιον εἴη ποίημα τῷ Ὁμήρῳ ἢ ἡ Ὀδύσσεια, τοσούτῳ δὲ κάλλιον, ὅσῳ ἀμείνων Ἀχιλλεὺς Ὀδυσσέως εἴη· ἑκάτερον γὰρ τούτων τὸ μὲν εἰς Ὀδυσσέα ἔφη πεποιῆσθαι, τὸ δʼ εἰς Ἀχιλλέα. περὶ ἐκείνου οὖν ἡδέως ἄν, εἰ βουλομένῳ ἐστὶν Ἱππίᾳ, ἀναπυθοίμην ὅπως αὐτῷ δοκεῖ περὶ τοῖν ἀνδροῖν τούτοιν, πότερον <milestone unit="section" resp="Stephanus" n="363c"/> ἀμείνω φησὶν εἶναι, ἐπειδὴ καὶ ἄλλα πολλὰ καὶ παντοδαπὰ ἡμῖν ἐπιδέδεικται καὶ περὶ ποιητῶν τε ἄλλων καὶ περὶ Ὁμήρου.</p></said>

<said who="#Εὔδικος"><label>ΕΥ.</label> <p>ἀλλὰ δῆλον ὅτι οὐ φθονήσει Ἱππίας, ἐάν τι αὐτὸν ἐρωτᾷς, ἀποκρίνεσθαι. ἦ γάρ, ὦ Ἱππία, ἐάν τι ἐρωτᾷ σε Σωκράτης, ἀποκρινῇ; ἢ πῶς ποιήσεις;</p></said>

<said who="#Ἱππίας"><label>ΙΠ.</label> <p>καὶ γὰρ ἂν δεινὰ ποιοίην, ὦ Εὔδικε, εἰ Ὀλυμπίαζε μὲν εἰς τὴν τῶν Ἑλλήνων πανήγυριν, ὅταν τὰ Ὀλύμπια ᾖ, <milestone unit="section" resp="Stephanus" n="363d"/> ἀεὶ ἐπανιὼν οἴκοθεν ἐξ Ἤλιδος εἰς τὸ ἱερὸν παρέχω ἐμαυτὸν καὶ λέγοντα ὅτι ἄν τις βούληται ὧν ἄν μοι εἰς ἐπίδειξιν παρεσκευασμένον ᾖ, καὶ ἀποκρινόμενον τῷ βουλομένῳ ὅτι ἄν τις ἐρωτᾷ, νῦν δὲ τὴν Σωκράτους ἐρώτησιν φύγοιμι.</p></said></div>
                
<div type="textpart" subtype="section" resp="perseus" n="364">
    <milestone n="364" unit="page"/><milestone unit="section" resp="Stephanus" n="364a"/>

<said who="#Σωκράτης"><label>ΣΩ.</label> <p>μακάριόν γε, ὦ Ἱππία, πάθος πέπονθας, εἰ ἑκάστης Ὀλυμπιάδος οὕτως εὔελπις ὢν περὶ τῆς ψυχῆς εἰς σοφίαν ἀφικνῇ εἰς τὸ ἱερόν· καὶ θαυμάσαιμʼ ἂν εἴ τις τῶν περὶ τὸ σῶμα ἀθλητῶν οὕτως ἀφόβως τε καὶ πιστευτικῶς ἔχων τῷ σώματι ἔρχεται αὐτόσε ἀγωνιούμενος, ὥσπερ σὺ φῂς τῇ διανοίᾳ.</p></said>

<said who="#Ἱππίας"><label>ΙΠ.</label> <p>εἰκότως, ὦ Σώκρατες, ἐγὼ τοῦτο πέπονθα· ἐξ οὗ γὰρ ἦργμαι Ὀλυμπίασιν ἀγωνίζεσθαι, οὐδενὶ πώποτε κρείττονι εἰς οὐδὲν ἐμαυτοῦ ἐνέτυχον.</p></said> <milestone unit="section" resp="Stephanus" n="364b"/>

<said who="#Σωκράτης"><label>ΣΩ.</label> <p>καλόν γε λέγεις, ὦ Ἱππία, καὶ τῇ Ἠλείων πόλει τῆς σοφίας ἀνάθημα τὴν δόξαν εἶναι τὴν σὴν καὶ τοῖς γονεῦσι τοῖς σοῖς. ἀτὰρ τί δὴ λέγεις ἡμῖν περὶ τοῦ Ἀχιλλέως τε καὶ τοῦ Ὀδυσσέως; πότερον ἀμείνω καὶ κατὰ τί φῂς εἶναι; ἡνίκα μὲν γὰρ πολλοὶ ἔνδον ἦμεν καὶ σὺ τὴν ἐπίδειξιν ἐποιοῦ, ἀπελείφθην σου τῶν λεγομένων—ὤκνουν γὰρ ἐπανερέσθαι, διότι ὄχλος τε πολὺς ἔνδον ἦν, καὶ μή σοι ἐμποδὼν εἴην ἐρωτῶν τῇ ἐπιδείξει—νυνὶ δὲ ἐπειδὴ ἐλάττους τέ ἐσμεν καὶ Εὔδικος ὅδε κελεύει ἐρέσθαι, εἰπέ τε καὶ <milestone unit="section" resp="Stephanus" n="364c"/> δίδαξον ἡμᾶς σαφῶς, τί ἔλεγες περὶ τούτοιν τοῖν ἀνδροῖν; πῶς διέκρινες αὐτούς;</p></said>

<said who="#Ἱππίας"><label>ΙΠ.</label> <p>ἀλλʼ ἐγώ σοι, ὦ Σώκρατες, ἐθέλω ἔτι σαφέστερον ἢ τότε διελθεῖν ἃ λέγω καὶ περὶ τούτων καὶ ἄλλων. φημὶ γὰρ Ὅμηρον πεποιηκέναι ἄριστον μὲν ἄνδρα Ἀχιλλέα τῶν εἰς Τροίαν ἀφικομένων, σοφώτατον δὲ Νέστορα, πολυτροπώτατον δὲ Ὀδυσσέα.</p></said>

<said who="#Σωκράτης"><label>ΣΩ.</label> <p>βαβαῖ, ὦ Ἱππία· ἆρʼ ἄν τί μοι χαρίσαιο τοιόνδε, μή μου καταγελᾶν, ἐὰν μόγις μανθάνω τὰ λεγόμενα καὶ <milestone unit="section" resp="Stephanus" n="364d"/> πολλάκις ἀνερωτῶ; ἀλλά μοι πειρῶ πρᾴως τε καὶ εὐκόλως ἀποκρίνεσθαι.</p></said>

<said who="#Ἱππίας"><label>ΙΠ.</label> <p>αἰσχρὸν γὰρ ἂν εἴη, ὦ Σώκρατες, εἰ ἄλλους μὲν αὐτὰ ταῦτα παιδεύω καὶ ἀξιῶ διὰ ταῦτα χρήματα λαμβάνειν, αὐτὸς δὲ ὑπὸ σοῦ ἐρωτώμενος μὴ συγγνώμην τʼ ἔχοιμι καὶ πρᾴως ἀποκρινοίμην.</p></said>

<said who="#Σωκράτης"><label>ΣΩ.</label> <p>πάνυ καλῶς λέγεις. ἐγὼ γάρ τοι, ἡνίκα μὲν ἄριστον τὸν Ἀχιλλέα ἔφησθα πεποιῆσθαι, ἐδόκουν σου μανθάνειν <milestone unit="section" resp="Stephanus" n="364e"/> ὅτι ἔλεγες, καὶ ἡνίκα τὸν Νέστορα σοφώτατον· ἐπειδὴ δὲ τὸν Ὀδυσσέα εἶπες ὅτι πεποιηκὼς εἴη ὁ ποιητὴς πολυτροπώτατον, τοῦτο δʼ, ὥς γε πρὸς σὲ τἀληθῆ εἰρῆσθαι, παντάπασιν οὐκ οἶδʼ ὅτι λέγεις. καί μοι εἰπέ, ἄν τι ἐνθένδε μᾶλλον μάθω· ὁ Ἀχιλλεὺς οὐ πολύτροπος τῷ Ὁμήρῳ πεποίηται;</p></said></div>

<div type="textpart" subtype="section" resp="perseus" n="365">
    <said who="#Ἱππίας"><label>ΙΠ.</label> <p>ἥκιστά γε, ὦ Σώκρατες, ἀλλʼ ἁπλούστατος καὶ ἀληθέστατος, ἐπεὶ καὶ ἐν Λιταῖς, ἡνίκα πρὸς ἀλλήλους ποιεῖ αὐτοὺς διαλεγομένους, λέγει αὐτῷ ὁ Ἀχιλλεὺς πρὸς τὸν Ὀδυσσέα— <milestone n="365" unit="page"/><milestone unit="section" resp="Stephanus" n="365a"/> 
    <quote type="verse">
        <l met="dactylic">διογενὲς Λαερτιάδη, πολυμήχανʼ Ὀδυσσεῦ,</l>
        <l>χρὴ μὲν δὴ τὸν μῦθον ἀπηλεγέως ἀποειπεῖν,</l>
        <l>ὥσπερ δὴ κρανέω τε καὶ ὡς τελέεσθαι ὀίω·</l><l>ἐχθρὸς γάρ μοι κεῖνος ὁμῶς Ἀΐδαο πύλῃσιν,</l></quote> 
         <bibl n="Hom. Il. 9.308">Hom. Il. 9.308</bibl> 
    <milestone unit="section" resp="Stephanus" n="365b"/>
    <quote type="verse">
        <l met="c">ὅς χʼ ἕτερον μὲν κεύθῃ ἐνὶ φρεσίν, ἄλλο δὲ εἴπῃ.</l>
        <l>αὐτὰρ ἐγὼν ἐρέω, ὡς καὶ τετελεσμένον ἔσται.</l></quote></p>
    <p>ἐν τούτοις δηλοῖ τοῖς ἔπεσιν τὸν πρότον ἑκατέρον τοῦ ἀνδρός, ὡς ὁ μὲν Ἀχιλλεὺς εἴη ἀληθής τε καὶ ἁπλοῦς, ὁ δὲ Ὀδυσσεὺς πολύτροπός τε καὶ ψευδής· ποιεῖ γὰρ τὸν Ἀχιλλέα εἰς τὸν Ὀδυσσέα λέγοντα ταῦτα τὰ ἔπη.</p></said>

<said who="#Σωκράτης"><label>ΣΩ.</label> <p>νῦν ἤδη, ὦ Ἱππία, κινδυνεύω μανθάνειν ὃ λέγεις· τὸν πολύτροπον ψευδῆ λέγεις, ὥς γε φαίνεται.</p></said>  <milestone unit="section" resp="Stephanus" n="365c"/>

<said who="#Ἱππίας"><label>ΙΠ.</label> <p>μάλιστα, ὦ Σώκρατες· τοιοῦτον γὰρ πεποίηκεν τὸν Ὀδυσσέα Ὅμηρος πολλαχοῦ καὶ ἐν Ἰλιάδι καὶ ἐν Ὀδυσσείᾳ.</p></said>

<said who="#Σωκράτης"><label>ΣΩ.</label> <p>ἐδόκει ἄρα, ὡς ἔοικεν, Ὁμήρῳ ἕτερος μὲν εἶναι ἀνὴρ ἀληθής, ἕτερος δὲ ψευδής, ἀλλʼ οὐχ ὁ αὐτός.</p></said>

<said who="#Ἱππίας"><label>ΙΠ.</label> <p>πῶς γὰρ οὐ μέλλει, ὦ Σώκρατες;</p></said>

<said who="#Σωκράτης"><label>ΣΩ.</label> <p>ἦ καὶ σοὶ δοκεῖ αὐτῷ, ὦ Ἱππία;</p></said>

<said who="#Ἱππίας"><label>ΙΠ.</label> <p>πάντων μάλιστα· καὶ γὰρ ἂν δεινὸν εἴη εἰ μή.</p></said>

<said who="#Σωκράτης"><label>ΣΩ.</label> <p>τὸν μὲν Ὅμηρον τοίνυν ἐάσωμεν, ἐπειδὴ καὶ <milestone unit="section" resp="Stephanus" n="365d"/> ἀδύνατον ἐπανερέσθαι τί ποτε νοῶν ταῦτα ἐποίησεν τὰ ἔπη· σὺ δʼ ἐπειδὴ φαίνῃ ἀναδεχόμενος τὴν αἰτίαν, καὶ σοὶ συνδοκεῖ ταῦτα ἅπερ φῂς Ὅμηρον λέγειν, ἀπόκριναι κοινῇ ὑπὲρ Ὁμήρου τε καὶ σαυτοῦ.</p></said>

<said who="#Ἱππίας"><label>ΙΠ.</label> <p>ἔσται ταῦτα· ἀλλʼ ἐρώτα ἔμβραχυ ὅτι βούλει.</p></said>

<said who="#Σωκράτης"><label>ΣΩ.</label> <p>τοὺς ψευδεῖς λέγεις οἷον ἀδυνάτους τι ποιεῖν, ὥσπερ τοὺς κάμνοντας, ἢ δυνατούς τι ποιεῖν;</p></said>

<said who="#Ἱππίας"><label>ΙΠ.</label> <p>δυνατοὺς ἔγωγε καὶ μάλα σφόδρα ἄλλα τε πολλὰ καὶ ἐξαπατᾶν ἀνθρώπους.</p></said>
 <milestone unit="section" resp="Stephanus" n="365e"/>

<said who="#Σωκράτης"><label>ΣΩ.</label> <p>δυνατοὶ μὲν δή, ὡς ἔοικεν, εἰσὶ κατὰ τὸν σὸν λόγον καὶ πολύτροποι· ἦ γάρ;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>πολύτροποι δʼ εἰσὶ καὶ ἀπατεῶνες ὑπὸ ἠλιθιότητος καὶ ἀφροσύνης, ἢ ὑπὸ πανουργίας καὶ φρονήσεώς τινος;</p></said>

<said who="#Ἱππίας"><label>ΙΠ.</label> <p>ὑπὸ πανουργίας πάντων μάλιστα καὶ φρονήσεως.</p></said>

<said who="#Σωκράτης"><label>ΣΩ.</label> <p>φρόνιμοι μὲν ἄρα εἰσίν, ὡς ἔοικεν.</p></said>

<said who="#Ἱππίας"><label>ΙΠ.</label> <p>ναὶ μὰ Δία, λίαν γε.</p></said>

<said who="#Σωκράτης"><label>ΣΩ.</label> <p>φρόνιμοι δὲ ὄντες οὐκ ἐπίστανται ὅτι ποιοῦσιν, ἢ ἐπίστανται;</p></said>

<said who="#Ἱππίας"><label>ΙΠ.</label> <p>καὶ μάλα σφόδρα ἐπίστανται· διὰ ταῦτα καὶ κακουργοῦσιν.</p></said>

<said who="#Σωκράτης"><label>ΣΩ.</label> <p>ἐπιστάμενοι δὲ ταῦτα ἃ ἐπίστανται πότερον ἀμαθεῖς εἰσιν ἢ σοφοί;</p></said></div>

<div type="textpart" subtype="section" resp="perseus" n="366">
    <said who="#Ἱππίας"><label>ΙΠ.</label> <p>σοφοὶ μὲν οὖν αὐτά γε ταῦτα, <milestone n="366" unit="page"/><milestone unit="section" resp="Stephanus" n="366a"/> ἐξαπατᾶν.</p></said>

<said who="#Σωκράτης"><label>ΣΩ.</label> <p>ἔχε δή· ἀναμνησθῶμεν τί ἐστιν ὃ λέγεις. τοὺς ψευδεῖς φῂς εἶναι δυνατοὺς καὶ φρονίμους καὶ ἐπιστήμονας καὶ σοφοὺς εἰς ἅπερ ψευδεῖς;</p></said>

<said who="#Ἱππίας"><label>ΙΠ.</label> <p>φημὶ γὰρ οὖν.</p></said>

<said who="#Σωκράτης"><label>ΣΩ.</label> <p>ἄλλους δὲ τοὺς ἀληθεῖς τε καὶ ψευδεῖς, καὶ ἐναντιωτάτους ἀλλήλοις;</p></said>

<said who="#Ἱππίας"><label>ΙΠ.</label> <p>λέγω ταῦτα.</p></said>

<said who="#Σωκράτης"><label>ΣΩ.</label> <p>φέρε δή· τῶν μὲν δυνατῶν τινες καὶ σοφῶν, ὡς ἔοικεν, εἰσὶν οἱ ψευδεῖς κατὰ τὸν σὸν λόγον.</p></said>

<said who="#Ἱππίας"><label>ΙΠ.</label> <p>μάλιστά γε.</p></said>

<said who="#Σωκράτης"><label>ΣΩ.</label> <p>ὅταν δὲ <milestone unit="section" resp="Stephanus" n="366b"/> λέγῃς δυνατοὺς καὶ σοφοὺς εἶναι τοὺς ψευδεῖς εἰς αὐτὰ ταῦτα, πότερον λέγεις δυνατοὺς εἶναι ψεύδεσθαι ἐὰν βούλωνται, ἢ ἀδυνάτους εἰς ταῦτα ἅπερ ψεύδονται;</p></said>

<said who="#Ἱππίας"><label>ΙΠ.</label> <p>δυνατοὺς ἔγωγε.</p></said>

<said who="#Σωκράτης"><label>ΣΩ.</label> <p>ὡς ἐν κεφαλαίῳ ἄρα εἰρῆσθαι, οἱ ψευδεῖς εἰσιν οἱ σοφοί τε καὶ δυνατοὶ ψεύδεσθαι.</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>ἀδύνατος ἄρα ψεύδεσθαι ἀνὴρ καὶ ἀμαθὴς οὐκ ἂν εἴη ψευδής.</p></said>

<said who="#Ἱππίας"><label>ΙΠ.</label> <p>ἔχει οὕτως.</p></said>

<said who="#Σωκράτης"><label>ΣΩ.</label> <p>δυνατὸς δέ γʼ ἐστὶν ἕκαστος ἄρα, ὃς ἂν ποιῇ τότε ὃ ἂν βούληται, ὅταν βούληται· <milestone unit="section" resp="Stephanus" n="366c"/> οὐχ ὑπὸ νόσου λέγω ἐξειργόμενον οὐδὲ τῶν τοιούτων, ἀλλὰ ὥσπερ σὺ δυνατὸς εἶ γράψαι τοὐμὸν ὄνομα ὅταν βούλῃ, οὕτω λέγω. ἢ οὐχ, ὃς ἂν οὕτως ἔχῃ, καλεῖς σὺ δυνατόν;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>λέγε δή μοι, ὦ Ἱππία, οὐ σὺ μέντοι ἔμπειρος εἶ λογισμῶν καὶ λογιστικῆς;</p></said>

<said who="#Ἱππίας"><label>ΙΠ.</label> <p>πάντων μάλιστα, ὦ Σώκρατες.</p></said>

<said who="#Σωκράτης"><label>ΣΩ.</label> <p>οὐκοῦν εἰ καί τίς σε ἔροιτο τὰ τρὶς ἑπτακόσια ὁπόσος ἐστὶν ἀριθμός, εἰ βούλοιο, πάντων τάχιστα καὶ <milestone unit="section" resp="Stephanus" n="366d"/> μάλιστʼ ἂν εἴποις τἀληθῆ περὶ τούτου;</p></said>

<said who="#Ἱππίας"><label>ΙΠ.</label> <p>πάνυ γε.</p></said>

<said who="#Σωκράτης"><label>ΣΩ.</label> <p>ἆρα ὅτι δυνατώτατός τε εἶ καὶ σοφώτατος κατὰ ταῦτα;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>πότερον οὖν σοφώτατός τε εἶ καὶ δυνατώτατος μόνον, ἢ καὶ ἄριστος ταῦτα ἅπερ δυνατώτατός τε καὶ σοφώτατος, τὰ λογιστικά;</p></said>

<said who="#Ἱππίας"><label>ΙΠ.</label> <p>καὶ ἄριστος δήπου, ὦ Σώκρατες.</p></said>

<said who="#Σωκράτης"><label>ΣΩ.</label> <p>τὰ μὲν δὴ ἀληθῆ σὺ ἂν δυνατώτατα εἴποις <milestone unit="section" resp="Stephanus" n="366e"/> περὶ τούτων· ἦ γάρ;</p></said>

<said who="#Ἱππίας"><label>ΙΠ.</label> <p>οἶμαι ἔγωγε.</p></said></div>

<div type="textpart" subtype="section" resp="perseus" n="367">
<said who="#Σωκράτης"><label>ΣΩ.</label> <p>τί δὲ τὰ ψευδῆ περὶ τῶν αὐτῶν τούτων; καί μοι, ὥσπερ τὰ πρότερα, γενναίως καὶ μεγαλοπρεπῶς ἀπόκριναι, ὦ Ἱππία· εἴ τίς σε ἔροιτο τὰ τρὶς ἑπτακόσια πόσα ἐστί, πότερον σὺ ἂν μάλιστα ψεύδοιο καὶ ἀεὶ κατὰ ταὐτὰ ψευδῆ λέγοις περὶ τούτων, βουλόμενος ψεύδεσθαι καὶ μηδέποτε ἀληθῆ ἀποκρίνεσθαι, ἢ ὁ <milestone n="367" unit="page"/><milestone unit="section" resp="Stephanus" n="367a"/> ἀμαθὴς εἰς λογισμοὺς δύναιτʼ ἂν σοῦ μᾶλλον ψεύδεσθαι βουλομένου; ἢ ὁ μὲν ἀμαθὴς πολλάκις ἂν βουλόμενος ψευδῆ λέγειν τἀληθῆ ἂν εἴποι ἄκων, εἰ τύχοι, διὰ τὸ μὴ εἰδέναι, σὺ δὲ ὁ σοφός, εἴπερ βούλοιο ψεύδεσθαι, ἀεὶ ἂν κατὰ τὰ αὐτὰ ψεύδοιο;</p></said>

<said who="#Ἱππίας"><label>ΙΠ.</label> <p>ναί, οὕτως ἔχει ὡς σὺ λέγεις.</p></said>

<said who="#Σωκράτης"><label>ΣΩ.</label> <p>ὁ ψευδὴς οὖν πότερον περὶ μὲν τἆλλα ψευδής ἐστιν, οὐ μέντοι περὶ ἀριθμόν, οὐδὲ ἀριθμῶν ἂν ψεύσαιτο;</p></said>

<said who="#Ἱππίας"><label>ΙΠ.</label> <p>καὶ ναὶ μὰ Δία περὶ ἀριθμόν.</p></said>

<said who="#Σωκράτης"><label>ΣΩ.</label> <p>θῶμεν ἄρα καὶ τοῦτο, ὦ Ἱππία, περὶ λογισμόν τε καὶ ἀριθμὸν εἶναί τινα <milestone unit="section" resp="Stephanus" n="367b"/> ἄνθρωπον ψευδῆ;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>τίς οὖν ἂν εἴη οὗτος; οὐχὶ δεῖ ὑπάρχειν αὐτῷ, εἴπερ μέλλει ψευδὴς ἔσεσθαι, ὡς σὺ ἄρτι ὡμολόγεις, δυνατὸν εἶναι ψεύδεσθαι; ὁ γὰρ ἀδύνατος ψεύδεσθαι, εἰ μέμνησαι, ὑπὸ σοῦ ἐλέγετο ὅτι οὐκ ἄν ποτε ψευδὴς γένοιτο.</p></said>

<said who="#Ἱππίας"><label>ΙΠ.</label> <p>ἀλλὰ μέμνημαι καὶ ἐλέχθη οὕτως.</p></said>

<said who="#Σωκράτης"><label>ΣΩ.</label> <p>οὐκοῦν ἄρτι ἐφάνης σὺ δυνατώτατος ὢν ψεύδεσθαι περὶ λογισμῶν;</p></said>

<said who="#Ἱππίας"><label>ΙΠ.</label> <p>ναί, ἐλέχθη γέ τοι καὶ τοῦτο.</p></said> <milestone unit="section" resp="Stephanus" n="367c"/>

<said who="#Σωκράτης"><label>ΣΩ.</label> <p>ἆρʼ οὖν καὶ δυνατώτατος εἶ ἀληθῆ λέγειν περὶ λογισμῶν;</p></said>

<said who="#Ἱππίας"><label>ΙΠ.</label> <p>πάνυ γε.</p></said>

<said who="#Σωκράτης"><label>ΣΩ.</label> <p>οὐκοῦν ὁ αὐτὸς ψευδῆ καὶ ἀληθῆ λέγειν περὶ λογισμῶν δυνατώτατος· οὗτος δʼ ἐστὶν ὁ ἀγαθὸς περὶ τούτων, ὁ λογιστικός.</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>τίς οὖν ψευδὴς περὶ λογισμὸν γίγνεται, ὦ Ἱππία, ἄλλος ἢ ὁ ἀγαθός; ὁ αὐτὸς γὰρ καὶ δυνατός· οὗτος δὲ καὶ ἀληθής.</p></said>

<said who="#Ἱππίας"><label>ΙΠ.</label> <p>φαίνεται.</p></said>

<said who="#Σωκράτης"><label>ΣΩ.</label> <p>ὁρᾷς οὖν ὅτι ὁ αὐτὸς ψευδής τε καὶ ἀληθὴς περὶ τούτων, καὶ οὐδὲν ἀμείνων ὁ ἀληθὴς τοῦ ψευδοῦς; <milestone unit="section" resp="Stephanus" n="367d"/> ὁ αὐτὸς γὰρ δήπου ἐστὶ καὶ οὐκ ἐναντιώτατα ἔχει, ὥσπερ σὺ ᾤου ἄρτι.</p></said>

<said who="#Ἱππίας"><label>ΙΠ.</label> <p>οὐ φαίνεται ἐνταῦθά γε.</p></said>

<said who="#Σωκράτης"><label>ΣΩ.</label> <p>βούλει οὖν σκεψώμεθα καὶ ἄλλοθι;</p></said>

<said who="#Ἱππίας"><label>ΙΠ.</label> <p>εἰ <del>ἄλλως</del> γε σὺ βούλει.</p></said>

<said who="#Σωκράτης"><label>ΣΩ.</label> <p>οὐκοῦν καὶ γεωμετρίας ἔμπειρος εἶ;</p></said>

<said who="#Ἱππίας"><label>ΙΠ.</label> <p>ἔγωγε.</p></said>

<said who="#Σωκράτης"><label>ΣΩ.</label> <p>τί οὖν; οὐ καὶ ἐν γεωμετρίᾳ οὕτως ἔχει· ὁ αὐτὸς δυνατώτατος ψεύδεσθαι καὶ ἀληθῆ λέγειν περὶ τῶν διαγραμμάτων, ὁ γεωμετρικός;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>περὶ ταῦτα οὖν <milestone unit="section" resp="Stephanus" n="367e"/> ἀγαθὸς ἄλλος τις ἢ οὗτος;</p></said>

<said who="#Ἱππίας"><label>ΙΠ.</label> <p>οὐκ ἄλλος.</p></said>

<said who="#Σωκράτης"><label>ΣΩ.</label> <p>οὐκοῦν ὁ ἀγαθὸς καὶ σοφὸς γεωμέτρης δυνατώτατός γε ἀμφότερα; καὶ εἴπερ τις ἄλλος ψευδὴς περὶ διαγράμματα, οὗτος ἂν εἴη, ὁ ἀγαθός; οὗτος γὰρ δυνατός, ὁ δὲ κακὸς ἀδύνατος ἦν ψεύδεσθαι· ὥστε οὐκ ἂν γένοιτο ψευδὴς ὁ μὴ δυνάμενος ψεύδεσθαι, ὡς ὡμολόγηται.</p></said>

<said who="#Ἱππίας"><label>ΙΠ.</label> <p>ἔστι ταῦτα.</p></said></div>

<div type="textpart" subtype="section" resp="perseus" n="368">
<said who="#Σωκράτης"><label>ΣΩ.</label> <p>ἔτι τοίνυν καὶ τὸν τρίτον ἐπισκεψώμεθα, τὸν ἀστρονόμον, ἧς αὖ σὺ τέχνης ἔτι μᾶλλον ἐπιστήμων οἴει <milestone n="368" unit="page"/><milestone unit="section" resp="Stephanus" n="368a"/> εἶναι ἢ τῶν ἔμπροσθεν. ἦ γάρ, ὦ Ἱππία;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>οὐκοῦν καὶ ἐν ἀστρονομίᾳ ταὐτὰ ταῦτά ἐστιν;</p></said>

<said who="#Ἱππίας"><label>ΙΠ.</label> <p>εἰκός γε, ὦ Σώκρατες.</p></said>

<said who="#Σωκράτης"><label>ΣΩ.</label> <p>καὶ ἐν ἀστρονομίᾳ ἄρα εἴπερ τις καὶ ἄλλος ψευδής, ὁ ἀγαθὸς ἀστρονόμος ψευδὴς ἔσται, ὁ δυνατὸς ψεύδεσθαι. οὐ γὰρ ὅ γε ἀδύνατος· ἀμαθὴς γάρ.</p></said>

<said who="#Ἱππίας"><label>ΙΠ.</label> <p>φαίνεται οὕτως.</p></said>

<said who="#Σωκράτης"><label>ΣΩ.</label> <p>ὁ αὐτὸς ἄρα καὶ ἐν ἀστρονομίᾳ ἀληθής τε καὶ ψευδὴς ἔσται.</p></said>

<said who="#Ἱππίας"><label>ΙΠ.</label> <p>ἔοικεν.</p></said>

<said who="#Σωκράτης"><label>ΣΩ.</label> <p>ἴθι δή, ὦ Ἱππία, ἀνέδην οὑτωσὶ ἐπίσκεψαι κατὰ <milestone unit="section" resp="Stephanus" n="368b"/> πασῶν τῶν ἐπιστημῶν, εἴ που ἔστιν ἄλλως ἔχον ἢ οὕτως. πάντως δὲ πλείστας τέχνας πάντων σοφώτατος εἶ ἀνθρώπων, ὡς ἐγώ ποτέ σου ἤκουον μεγαλαυχουμένου, πολλὴν σοφίαν καὶ ζηλωτὴν σαυτοῦ διεξιόντος ἐν ἀγορᾷ ἐπὶ ταῖς τραπέζαις. ἔφησθα δὲ ἀφικέσθαι ποτὲ εἰς Ὀλυμπίαν ἃ εἶχες περὶ τὸ σῶμα ἅπαντα σαυτοῦ ἔργα ἔχων· πρῶτον μὲν δακτύλιον—ἐντεῦθεν γὰρ ἤρχου—ὃν εἶχες σαυτοῦ ἔχειν <milestone unit="section" resp="Stephanus" n="368c"/> ἔργον, ὡς ἐπιστάμενος δακτυλίους γλύφειν, καὶ ἄλλην σφραγῖδα σὸν ἔργον, καὶ στλεγγίδα καὶ λήκυθον ἃ αὐτὸς ἠργάσω· ἔπειτα ὑποδήματα ἃ εἶχες ἔφησθα αὐτὸς σκυτοτομῆσαι, καὶ τὸ ἱμάτιον ὑφῆναι καὶ τὸν χιτωνίσκον· καὶ ὅ γε πᾶσιν ἔδοξεν ἀτοπώτατον καὶ σοφίας πλείστης ἐπίδειγμα, ἐπειδὴ τὴν ζώνην ἔφησθα τοῦ χιτωνίσκου, ἣν εἶχες, εἶναι μὲν οἷαι αἱ Περσικαὶ τῶν πολυτελῶν, ταύτην δὲ αὐτὸς πλέξαι· πρὸς δὲ τούτοις ποιήματα ἔχων ἐλθεῖν, καὶ ἔπη καὶ τραγῳδίας <milestone unit="section" resp="Stephanus" n="368d"/> καὶ διθυράμβους, καὶ καταλογάδην πολλοὺς λόγους καὶ παντοδαποὺς συγκειμένους· καὶ περὶ τῶν τεχνῶν δὴ ὧν ἄρτι ἐγὼ ἔλεγον ἐπιστήμων ἀφικέσθαι διαφερόντως τῶν ἄλλων, καὶ περὶ ῥυθμῶν καὶ ἁρμονιῶν καὶ γραμμάτων ὀρθότητος, καὶ ἄλλα ἔτι πρὸς τούτοις πάνυ πολλά, ὡς ἐγὼ δοκῶ μνημονεύειν· καίτοι τό γε μνημονικὸν ἐπελαθόμην σου, ὡς ἔοικε, τέχνημα, ἐν ᾧ σὺ οἴει λαμπρότατος εἶναι· οἶμαι δὲ καὶ <milestone unit="section" resp="Stephanus" n="368e"/> ἄλλα πάμπολλα ἐπιλελῆσθαι. ἀλλʼ ὅπερ ἐγὼ λέγω, καὶ εἰς τὰς σαυτοῦ τέχνας βλέψας—ἱκαναὶ δέ—καὶ εἰς τὰς τῶν ἄλλων εἰπέ μοι, ἐάν που εὕρῃς ἐκ τῶν ὡμολογημένων ἐμοί τε καὶ σοί, ὅπου ἐστὶν ὁ μὲν ἀληθής, ὁ δὲ ψευδής, χωρὶς καὶ οὐχ ὁ αὐτός; ἐν ᾗτινι βούλει σοφίᾳ τοῦτο σκέψαι ἢ πανουργίᾳ <milestone n="369" unit="page"/><milestone unit="section" resp="Stephanus" n="369a"/> ἢ ὁτιοῦν χαίρεις ὀνομάζων· ἀλλʼ οὐχ εὑρήσεις, ὦ ἑταῖρε— οὐ γὰρ ἔστιν—ἐπεὶ σὺ εἰπέ.</p></said></div>

<div type="textpart" subtype="section" resp="perseus" n="369">
<said who="#Ἱππίας"><label>ΙΠ.</label> <p>ἀλλʼ οὐκ ἔχω, ὦ Σώκρατες, νῦν γε οὕτως.</p></said>

<said who="#Σωκράτης"><label>ΣΩ.</label> <p>οὐδέ γε ἕξεις, ὡς ἐγὼ οἶμαι· εἰ δʼ ἐγὼ ἀληθῆ λέγω, μέμνησαι ὃ ἡμῖν συμβαίνει ἐκ τοῦ λόγου, ὦ Ἱππία.</p></said>

<said who="#Ἱππίας"><label>ΙΠ.</label> <p>οὐ πάνυ τι ἐννοῶ, ὦ Σώκρατες, ὃ λέγεις.</p></said>

<said who="#Σωκράτης"><label>ΣΩ.</label> <p>νυνὶ γὰρ ἴσως οὐ χρῇ τῷ μνημονικῷ τεχνήματι— δῆλον γὰρ ὅτι οὐκ οἴει δεῖν—ἀλλὰ ἐγώ σε ὑπομνήσω. οἶσθα ὅτι τὸν μὲν Ἀχιλλέα ἔφησθα ἀληθῆ εἶναι, τὸν δὲ Ὀδυσσέα <milestone unit="section" resp="Stephanus" n="369b"/> ψευδῆ καὶ πολύτροπον;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>νῦν οὖν αἰσθάνῃ ὅτι ἀναπέφανται ὁ αὐτὸς ὢν ψευδής τε καὶ ἀληθής, ὥστε εἰ ψευδὴς ὁ Ὀδυσσεὺς ἦν, καὶ ἀληθὴς γίγνεται, καὶ εἰ ἀληθὴς ὁ Ἀχιλλεύς, καὶ ψευδής, καὶ οὐ διάφοροι ἀλλήλων οἱ ἄνδρες οὐδʼ ἐναντίοι, ἀλλʼ ὅμοιοι;</p></said>

<said who="#Ἱππίας"><label>ΙΠ.</label> <p>ὦ Σώκρατες, ἀεὶ σύ τινας τοιούτους πλέκεις λόγους, καὶ ἀπολαμβάνων ὃ ἂν ᾖ δυσχερέστατον τοῦ λόγου, τούτου <milestone unit="section" resp="Stephanus" n="369c"/> ἔχῃ κατὰ σμικρὸν ἐφαπτόμενος, καὶ οὐχ ὅλῳ ἀγωνίζῃ τῷ πράγματι περὶ ὅτου ἂν ὁ λόγος ᾖ· ἐπεὶ καὶ νῦν, ἐὰν βούλῃ, ἐπὶ πολλῶν τεκμηρίων ἀποδείξω σοι ἱκανῷ λόγῳ Ὅμηρον Ἀχιλλέα πεποιηκέναι ἀμείνω Ὀδυσσέως καὶ ἀψευδῆ, τὸν δὲ δολερόν τε καὶ πολλὰ ψευδόμενον καὶ χείρω Ἀχιλλέως. εἰ δὲ βούλει, σὺ αὖ ἀντιπαράβαλλε λόγον παρὰ λόγον, ὡς ὁ ἕτερος ἀμείνων ἐστί· καὶ μᾶλλον εἴσονται οὗτοι ὁπότερος ἄμεινον λέγει.</p></said> <milestone unit="section" resp="Stephanus" n="369d"/>

<said who="#Σωκράτης"><label>ΣΩ.</label> <p>ὦ Ἱππία, ἐγώ τοι οὐκ ἀμφισβητῶ μὴ οὐχὶ σὲ εἶναι σοφώτερον ἢ ἐμέ· ἀλλʼ ἀεὶ εἴωθα, ἐπειδάν τις λέγῃ τι, προσέχειν τὸν νοῦν, ἄλλως τε καὶ ἐπειδάν μοι δοκῇ σοφὸς εἶναι ὁ λέγων, καὶ ἐπιθυμῶν μαθεῖν ὅτι λέγει διαπυνθάνομαι καὶ ἐπανασκοπῶ καὶ συμβιβάζω τὰ λεγόμενα, ἵνα μάθω· ἐὰν δὲ φαῦλος δοκῇ μοι εἶναι ὁ λέγων, οὔτε ἐπανερωτῶ οὔτε μοι μέλει ὧν λέγει. καὶ γνώσῃ τούτῳ οὓς ἂν ἐγὼ ἡγῶμαι σοφοὺς εἶναι· εὑρήσεις γάρ με λιπαρῆ ὄντα περὶ τὰ λεγόμενα <milestone unit="section" resp="Stephanus" n="369e"/> ὑπὸ τούτου καὶ πυνθανόμενον παρʼ αὐτοῦ, ἵνα μαθών τι ὠφεληθῶ.</p></said></div> 
                
<div type="textpart" subtype="section" resp="perseus" n="370">
<said who="#Σωκράτης" rend="merge"><label>ΣΩ.</label> <p>ἐπεὶ καὶ νῦν ἐννενόηκα σοῦ λέγοντος, ὅτι ἐν τοῖς ἔπεσιν οἷς σὺ ἄρτι ἔλεγες, ἐνδεικνύμενος τὸν Ἀχιλλέα εἰς τὸν Ὀδυσσέα λέγειν ὡς ἀλαζόνα ὄντα, ἄτοπόν μοι δοκεῖ εἶναι, εἰ σὺ ἀληθῆ λέγεις, ὅτι ὁ μὲν Ὀδυσσεὺς οὐδαμοῦ <milestone n="370" unit="page"/><milestone unit="section" resp="Stephanus" n="370a"/> φαίνεται ψευσάμενος, ὁ πολύτροπος, ὁ δὲ Ἀχιλλεὺς πολύτροπός τις φαίνεται κατὰ τὸν σὸν λόγον· ψεύδεται γοῦν. προειπὼν γὰρ ταῦτα τὰ ἔπη, ἅπερ καὶ σὺ εἶπες ἄρτι—<quote type="verse"><l met="dact">ἐχθρὸς γάρ μοι κεῖνος ὁμῶς Ἀίδαο πύλῃσιν,</l><l>ὅς χʼ ἕτερον μὲν κεύθῃ ἐνὶ φρεσίν, ἄλλο δὲ εἴπῃ,</l></quote><bibl n="Hom. Il. 9.312">Hom. Il. 9.312f.</bibl> <milestone unit="section" resp="Stephanus" n="370b"/> ὀλίγον ὕστερον λέγει ὡς οὔτʼ ἂν ἀναπεισθείη ὑπὸ τοῦ Ὀδυσσέως τε καὶ τοῦ Ἀγαμέμνονος οὔτε μένοι τὸ παράπαν ἐν τῇ Τροίᾳ, ἀλλʼ—<quote type="verse"><l met="dactylic">αὔριον ἱρὰ Διὶ ῥέξας, φησί, καὶ πᾶσι θεοῖσιν,</l><l>νηήσας εὖ νῆας, ἐπὴν ἅλαδε προερύσσω,</l><l>ὄψεαι, αἴ κʼ ἐθέλῃσθα καὶ αἴ κέν τοι τὰ μεμήλῃ,</l><l>ἦρι μάλʼ Ἑλλήσποντον ἐπʼ ἰχθυόεντα πλεούσας</l></quote> <milestone unit="section" resp="Stephanus" n="370c"/> <cit><quote type="verse"><l met="c">νῆας ἐμάς, ἐν δʼ ἄνδρας ἐρεσσέμεναι μεμαῶτας·</l><l>εἰ δέ κεν εὐπλοΐην δώῃ κλυτὸς Ἐννοσίγαιος,</l><l>ἤματί κεν τριτάτῳ Φθίην ἐρίβωλον ἱκοίμην.</l></quote><bibl>Hom. Il. 9.357</bibl></cit>ἔτι δὲ πρότερον τούτων πρὸς τὸν Ἀγαμέμνονα λοιδορούμενος εἶπεν—<quote type="verse"><l met="dactylic">νῦν δʼ εἶμι Φθίηνδʼ, ἐπεὶ ἦ πολὺ λώϊόν ἐστιν</l><l>οἴκαδʼ ἴμεν σὺν νηυσὶ κορωνίσιν, οὐδέ σʼ ὀίω</l></quote> <milestone unit="section" resp="Stephanus" n="370d"/> <cit><quote type="verse"><l met="c">ἐνθάδʼ ἄτιμος ἐὼν ἄφενος καὶ πλοῦτον ἀφύξειν.</l></quote><bibl>Hom. Il. 1.169</bibl></cit>ταῦτα εἰπὼν τοτὲ μὲν ἐναντίον τῆς στρατιᾶς ἁπάσης, τοτὲ δὲ πρὸς τοὺς ἑαυτοῦ ἑταίρους, οὐδαμοῦ φαίνεται οὔτε παρασκευασάμενος οὔτʼ ἐπιχειρήσας καθέλκειν τὰς ναῦς ὡς ἀποπλευσούμενος οἴκαδε, ἀλλὰ πάνυ γενναίως ὀλιγωρῶν τοῦ τἀληθῆ λέγειν. ἐγὼ μὲν οὖν, ὦ Ἱππία, καὶ ἐξ ἀρχῆς σε ἠρόμην ἀπορῶν ὁπότερος τούτοιν τοῖν ἀνδροῖν ἀμείνων <milestone unit="section" resp="Stephanus" n="370e"/> πεποίηται τῷ ποιητῇ, καὶ ἡγούμενος ἀμφοτέρω ἀρίστω εἶναι καὶ δύσκριτον ὁπότερος ἀμείνων εἴη καὶ περὶ ψεύδους καὶ ἀληθείας καὶ τῆς ἄλλης ἀρετῆς· ἀμφοτέρω γὰρ καὶ κατὰ τοῦτο παραπλησίω ἐστόν.</p></said>

<said who="#Ἱππίας"><label>ΙΠ.</label> <p>οὐ γὰρ καλῶς σκοπεῖς, ὦ Σώκρατες. ἃ μὲν γὰρ ὁ Ἀχιλλεὺς ψεύδεται, οὐκ ἐξ ἐπιβουλῆς φαίνεται ψευδόμενος ἀλλʼ ἄκων, διὰ τὴν συμφορὰν τὴν τοῦ στρατοπέδου ἀναγκασθεὶς καταμεῖναι καὶ βοηθῆσαι· ἃ δὲ ὁ Ὀδυσσεύς, ἑκών τε καὶ ἐξ ἐπιβουλῆς.</p></said>

<said who="#Σωκράτης"><label>ΣΩ.</label> <p>ἐξαπατᾷς με, ὦ φίλτατε Ἱππία, καὶ αὐτὸς τὸν Ὀδυσσέα μιμῇ.</p></said></div> 
                
<div type="textpart" subtype="section" resp="perseus" n="371">
    <milestone n="371" unit="page"/><milestone unit="section" resp="Stephanus" n="371a"/>

<said who="#Ἱππίας"><label>ΙΠ.</label> <p>οὐδαμῶς, ὦ Σώκρατες· λέγεις δὴ τί καὶ πρὸς τί;</p></said>

<said who="#Σωκράτης"><label>ΣΩ.</label> <p>ὅτι οὐκ ἐξ ἐπιβουλῆς φῂς τὸν Ἀχιλλέα ψεύδεσθαι, ὃς ἦν οὕτω γόης καὶ ἐπίβουλος πρὸς τῇ ἀλαζονείᾳ, ὡς πεποίηκεν Ὅμηρος, ὥστε καὶ τοῦ Ὀδυσσέως τοσοῦτον φαίνεται φρονεῖν πλέον πρὸς τὸ ῥᾳδίως λανθάνειν αὐτὸν ἀλαζονευόμενος, ὥστε ἐναντίον αὐτοῦ αὐτὸς ἑαυτῷ ἐτόλμα ἐναντία λέγειν καὶ ἐλάνθανεν τὸν Ὀδυσσέα· οὐδὲν γοῦν φαίνεται εἰπὼν πρὸς αὐτὸν ὡς αἰσθανόμενος αὐτοῦ ψευδομένου <milestone unit="section" resp="Stephanus" n="371b"/> ὁ Ὀδυσσεύς.</p></said>

<said who="#Ἱππίας"><label>ΙΠ.</label> <p>ποῖα δὴ ταῦτα λέγεις, ὦ Σώκρατες;</p></said>

<said who="#Σωκράτης"><label>ΣΩ.</label> <p>οὐκ οἶσθα ὅτι λέγων ὕστερον ἢ ὡς πρὸς τὸν Ὀδυσσέα ἔφη ἅμα τῇ ἠοῖ ἀποπλευσεῖσθαι, πρὸς τὸν Αἴαντα οὐκ αὖ φησιν ἀποπλευσεῖσθαι, ἀλλὰ ἄλλα λέγει;</p></said>

<said who="#Ἱππίας"><label>ΙΠ.</label> <p>ποῦ δή;</p></said>

<said who="#Σωκράτης"><label>ΣΩ.</label> <p>ἐν οἷς λέγει—<quote type="verse"><l met="dactylic">οὐ γὰρ πρὶν πολέμοιο μεδήσομαι αἱματόεντος,</l></quote> <milestone unit="section" resp="Stephanus" n="371c"/> <cit><quote type="verse"><l met="c">πρίν γʼ υἱὸν Πριάμοιο δαΐφρονος, Ἕκτορα δῖον,</l><l>Μυρμιδόνων ἐπί τε κλισίας καὶ νῆας ἱκέσθαι</l><l>κτείνοντʼ Ἀργείους, κατά τε φλέξαι πυρὶ νῆας·</l><l>ἀμφὶ δέ μιν τῇ ʼμῇ κλισίῃ καὶ νηῒ μελαίνῃ</l><l>Ἕκτορα καὶ μεμαῶτα μάχης σχήσεσθαι ὀίω.</l></quote><bibl>Hom. Il. 9.360</bibl></cit>σὺ δὴ οὖν, ὦ Ἱππία, πότερον οὕτως ἐπιλήσμονα οἴει εἶναι <milestone unit="section" resp="Stephanus" n="371d"/> τὸν τῆς Θέτιδός τε καὶ ὑπὸ τοῦ σοφωτάτου Χείρωνος πεπαιδευμένον, ὥστε ὀλίγον πρότερον λοιδοροῦντα τοὺς ἀλαζόνας τῇ ἐσχάτῃ λοιδορίᾳ αὐτὸν παραχρῆμα πρὸς μὲν τὸν Ὀδυσσέα φάναι ἀποπλευσεῖσθαι, πρὸς δὲ τὸν Αἴαντα μενεῖν, ἀλλʼ οὐκ ἐπιβουλεύοντά τε καὶ ἡγούμενον ἀρχαῖον εἶναι τὸν Ὀδυσσέα καὶ αὐτοῦ αὐτῷ τούτῳ τῷ τεχνάζειν τε καὶ ψεύδεσθαι περιέσεσθαι;</p></said>

<said who="#Ἱππίας"><label>ΙΠ.</label> <p>οὔκουν ἔμοιγε δοκεῖ, ὦ Σώκρατες· ἀλλὰ καὶ αὐτὰ <milestone unit="section" resp="Stephanus" n="371e"/> ταῦτα ὑπὸ εὐνοίας ἀναπεισθεὶς πρὸς τὸν Αἴαντα ἄλλα εἶπεν ἢ πρὸς τὸν Ὀδυσσέα· ὁ δὲ Ὀδυσσεὺς ἅ τε ἀληθῆ λέγει, ἐπιβουλεύσας ἀεὶ λέγει, καὶ ὅσα ψεύδεται, ὡσαύτως.</p></said>

<said who="#Σωκράτης"><label>ΣΩ.</label> <p>ἀμείνων ἄρʼ ἐστίν, ὡς ἔοικεν, ὁ Ὀδυσσεὺς Ἀχιλλέως.</p></said>

<said who="#Ἱππίας"><label>ΙΠ.</label> <p>ἥκιστά γε δήπου, ὦ Σώκρατες.</p></said>

<said who="#Σωκράτης"><label>ΣΩ.</label> <p>τί δέ; οὐκ ἄρτι ἐφάνησαν οἱ ἑκόντες ψευδόμενοι βελτίους ἢ οἱ ἄκοντες;</p></said></div>

<div type="textpart" subtype="section" resp="perseus" n="372">
<said who="#Ἱππίας"><label>ΙΠ.</label> <p>καὶ πῶς ἄν, ὦ Σώκρατες, οἱ ἑκόντες ἀδικοῦντες καὶ <milestone n="372" unit="page"/><milestone unit="section" resp="Stephanus" n="372a"/> ἑκόντες ἐπιβουλεύσαντες καὶ κακὰ ἐργασάμενοι βελτίους ἂν εἶεν τῶν ἀκόντων, οἷς πολλὴ δοκεῖ συγγνώμη εἶναι, ἐὰν μὴ εἰδώς τις ἀδικήσῃ ἢ ψεύσηται ἢ ἄλλο τι κακὸν ποιήσῃ; καὶ οἱ νόμοι δήπου πολὺ χαλεπώτεροί εἰσι τοῖς ἑκοῦσι κακὰ ἐργαζομένοις καὶ ψευδομένοις ἢ τοῖς ἄκουσιν.</p></said>

<said who="#Σωκράτης"><label>ΣΩ.</label> <p>ὁρᾷς, ὦ Ἱππία, ὅτι ἐγὼ ἀληθῆ λέγω, λέγων ὡς <milestone unit="section" resp="Stephanus" n="372b"/> λιπαρής εἰμι πρὸς τὰς ἐρωτήσεις τῶν σοφῶν; καὶ κινδυνεύω ἓν μόνον ἔχειν τοῦτο ἀγαθόν, τἆλλα ἔχων πάνυ φαῦλα· τῶν μὲν γὰρ πραγμάτων ᾗ ἔχει ἔσφαλμαι, καὶ οὐκ οἶδʼ ὅπῃ ἐστί. τεκμήριον δέ μοι τούτου ἱκανόν, ὅτι ἐπειδὰν συγγένωμαί τῳ ὑμῶν τῶν εὐδοκιμούντων ἐπὶ σοφίᾳ καὶ οἷς οἱ Ἕλληνες πάντες μάρτυρές εἰσι τῆς σοφίας, φαίνομαι οὐδὲν εἰδώς· οὐδὲν γάρ μοι δοκεῖ τῶν αὐτῶν καὶ ὑμῖν, ὡς ἔπος <milestone unit="section" resp="Stephanus" n="372c"/> εἰπεῖν. καίτοι τί μεῖζον ἀμαθίας τεκμήριον ἢ ἐπειδάν τις σοφοῖς ἀνδράσι διαφέρηται; ἓν δὲ τοῦτο θαυμάσιον ἔχω ἀγαθόν, ὅ με σῴζει· οὐ γὰρ αἰσχύνομαι μανθάνων, ἀλλὰ πυνθάνομαι καὶ ἐρωτῶ καὶ χάριν πολλὴν ἔχω τῷ ἀποκρινομένῳ, καὶ οὐδένα πώποτε ἀπεστέρησα χάριτος. οὐ γὰρ πώποτε ἔξαρνος ἐγενόμην μαθών τι, ἐμαυτοῦ ποιούμενος τὸ μάθημα εἶναι ὡς εὕρημα· ἀλλʼ ἐγκωμιάζω τὸν διδάξαντά με ὡς σοφὸν ὄντα, ἀποφαίνων ἃ ἔμαθον παρʼ αὐτοῦ. καὶ δὴ καὶ <milestone unit="section" resp="Stephanus" n="372d"/> νῦν ἃ σὺ λέγεις οὐχ ὁμολογῶ σοι, ἀλλὰ διαφέρομαι πάνυ σφόδρα· καὶ τοῦτʼ εὖ οἶδα ὅτι διʼ ἐμὲ γίγνεται, ὅτι τοιοῦτός εἰμι οἷόσπερ εἰμί, ἵνα μηδὲν ἐμαυτὸν μεῖζον εἴπω. ἐμοὶ γὰρ φαίνεται, ὦ Ἱππία, πᾶν τοὐναντίον ἢ ὃ σὺ λέγεις· οἱ βλάπτοντες τοὺς ἀνθρώπους καὶ ἀδικοῦντες καὶ ψευδόμενοι καὶ ἐξαπατῶντες καὶ ἁμαρτάνοντες ἑκόντες ἀλλὰ μὴ ἄκοντες, βελτίους εἶναι ἢ οἱ ἄκοντες. ἐνίοτε μέντοι καὶ τοὐναντίον δοκεῖ μοι τούτων καὶ πλανῶμαι περὶ ταῦτα, δῆλον ὅτι διὰ <milestone unit="section" resp="Stephanus" n="372e"/> τὸ μὴ εἰδέναι· νυνὶ δὲ ἐν τῷ παρόντι μοι ὥσπερ κατηβολὴ περιελήλυθεν, καὶ δοκοῦσί μοι οἱ ἑκόντες ἐξαμαρτάνοντες περί τι βελτίους εἶναι τῶν ἀκόντων. αἰτιῶμαι δὲ τοῦ νῦν παρόντος παθήματος τοὺς ἔμπροσθεν λόγους αἰτίους εἶναι, ὥστε φαίνεσθαι νῦν ἐν τῷ παρόντι τοὺς ἄκοντας τούτων ἕκαστα ποιοῦντας πονηροτέρους ἢ τοὺς ἑκόντας.</p></said></div> 

<div type="textpart" subtype="section" resp="perseus" n="373">
<said who="#Σωκράτης" rend="merge"><label>ΣΩ.</label> <p>σὺ οὖν χάρισαι καὶ μὴ φθονήσῃς ἰάσασθαι τὴν ψυχήν μου· πολὺ <milestone n="373" unit="page"/><milestone unit="section" resp="Stephanus" n="373a"/> γάρ τοι μεῖζόν με ἀγαθὸν ἐργάσῃ ἀμαθίας παύσας τὴν ψυχὴν ἢ νόσου τὸ σῶμα. μακρὸν μὲν οὖν λόγον εἰ ʼθέλεις λέγειν, προλέγω σοι ὅτι οὐκ ἄν με ἰάσαιο—οὐ γὰρ ἂν ἀκολουθήσαιμι —ὥσπερ δὲ ἄρτι εἰ ʼθέλεις μοι ἀποκρίνεσθαι, πάνυ ὀνήσεις, οἶμαι δὲ οὐδʼ αὐτὸν σὲ βλαβήσεσθαι. δικαίως δʼ ἂν καὶ σὲ παρακαλοίην, ὦ παῖ Ἀπημάντου· σὺ γάρ με ἐπῆρας Ἱππίᾳ διαλέγεσθαι, καὶ νῦν, ἐὰν μή μοι ἐθέλῃ Ἱππίας ἀποκρίνεσθαι, δέου αὐτοῦ ὑπὲρ ἐμοῦ.</p></said>

<said who="#Εὔδικος"><label>ΕΥ.</label> <p>ἀλλʼ, ὦ Σώκρατες, οἶμαι οὐδὲν δεήσεσθαι Ἱππίαν <milestone unit="section" resp="Stephanus" n="373b"/> τῆς ἡμετέρας δεήσεως· οὐ γὰρ τοιαῦτα αὐτῷ ἐστι τὰ προειρημένα, ἀλλʼ ὅτι οὐδενὸς ἂν φύγοι ἀνδρὸς ἐρώτησιν. ἦ γάρ, ὦ Ἱππία; οὐ ταῦτα ἦν ἃ ἔλεγες;</p></said>

<said who="#Ἱππίας"><label>ΙΠ.</label> <p>ἔγωγε· ἀλλὰ Σωκράτης, ὦ Εὔδικε, ἀεὶ ταράττει ἐν τοῖς λόγοις καὶ ἔοικεν ὥσπερ κακουργοῦντι.</p></said>

<said who="#Σωκράτης"><label>ΣΩ.</label> <p>ὦ βέλτιστε Ἱππία, οὔτι ἑκών γε ταῦτα ἐγὼ ποιῶ— σοφὸς γὰρ ἂν ἦ καὶ δεινὸς κατὰ τὸν σὸν λόγον—ἀλλὰ ἄκων, ὥστε μοι συγγνώμην ἔχε· φῂς γὰρ αὖ δεῖν, ὃς ἂν κακουργῇ ἄκων, συγγνώμην ἔχειν.</p></said>
<milestone unit="section" resp="Stephanus" n="373c"/>

<said who="#Εὔδικος"><label>ΕΥ.</label> <p>καὶ μηδαμῶς γε, ὦ Ἱππία, ἄλλως ποίει, ἀλλὰ καὶ ἡμῶν ἕνεκα καὶ τῶν προειρημένων σοι λόγων ἀποκρίνου ἃ ἄν σε ἐρωτᾷ Σωκράτης.</p></said>

<said who="#Ἱππίας"><label>ΙΠ.</label> <p>ἀλλʼ ἀποκρινοῦμαι, σοῦ γε δεομένου. ἀλλʼ ἐρώτα ὅτι βούλει.</p></said>

<said who="#Σωκράτης"><label>ΣΩ.</label> <p>καὶ μὴν σφόδρα γε ἐπιθυμῶ, ὦ Ἱππία, διασκέψασθαι τὸ νυνδὴ λεγόμενον, πότεροί ποτε ἀμείνους, οἱ ἑκόντες ἢ οἱ ἄκοντες ἁμαρτάνοντες. οἶμαι οὖν ἐπὶ τὴν σκέψιν ὀρθότατʼ ἂν ὧδε ἐλθεῖν. ἀλλʼ ἀπόκριναι· καλεῖς τινα δρομέα ἀγαθόν;</p></said> <milestone unit="section" resp="Stephanus" n="373d"/>

<said who="#Ἱππίας"><label>ΙΠ.</label> <p>ἔγωγε.</p></said>

<said who="#Σωκράτης"><label>ΣΩ.</label> <p>καὶ κακόν;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>οὐκοῦν ἀγαθὸς μὲν ὁ εὖ θέων, κακὸς δὲ ὁ κακῶς;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>οὐκοῦν ὁ βραδέως θέων κακῶς θεῖ, ὁ δὲ ταχέως εὖ;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>ἐν δρόμῳ μὲν ἄρα καὶ τῷ θεῖν τάχος μὲν ἀγαθόν, βραδυτὴς δὲ κακόν;</p></said>

<said who="#Ἱππίας"><label>ΙΠ.</label> <p>ἀλλὰ τί μέλλει;</p></said>

<said who="#Σωκράτης"><label>ΣΩ.</label> <p>πότερος οὖν ἀμείνων δρομεύς, ὁ ἑκὼν βραδέως θέων ἢ ὁ ἄκων;</p></said>

<said who="#Ἱππίας"><label>ΙΠ.</label> <p>ὁ ἑκών.</p></said>

<said who="#Σωκράτης"><label>ΣΩ.</label> <p>ἆρʼ οὖν οὐ ποιεῖν τί ἐστι τὸ θεῖν;</p></said>

<said who="#Ἱππίας"><label>ΙΠ.</label> <p>ποιεῖν μὲν οὖν.</p></said>

<said who="#Σωκράτης"><label>ΣΩ.</label> <p>εἰ δὲ ποιεῖν, οὐ καὶ ἐργάζεσθαί <milestone unit="section" resp="Stephanus" n="373e"/> τι;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>ὁ κακῶς ἄρα θέων κακὸν καὶ αἰσχρὸν ἐν δρόμῳ τοῦτο ἐργάζεται;</p></said>

<said who="#Ἱππίας"><label>ΙΠ.</label> <p>κακόν· πῶς γὰρ οὔ;</p></said>

<said who="#Σωκράτης"><label>ΣΩ.</label> <p>κακῶς δὲ θεῖ ὁ βραδέως θέων;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>οὐκοῦν ὁ μὲν ἀγαθὸς δρομεὺς ἑκὼν τὸ κακὸν τοῦτο ἐργάζεται καὶ τὸ αἰσχρόν, ὁ δὲ κακὸς ἄκων;</p></said>

<said who="#Ἱππίας"><label>ΙΠ.</label> <p>ἔοικέν γε.</p></said></div>

<div type="textpart" subtype="section" resp="perseus" n="374">
<said who="#Σωκράτης"><label>ΣΩ.</label> <p>ἐν δρόμῳ μὲν ἄρα πονηρότερος ὁ ἄκων κακὰ ἐργαζόμενος <milestone n="374" unit="page"/><milestone unit="section" resp="Stephanus" n="374a"/> ἢ ὁ ἑκών;</p></said>

<said who="#Ἱππίας"><label>ΙΠ.</label> <p>ἐν δρόμῳ γε.</p></said>

<said who="#Σωκράτης"><label>ΣΩ.</label> <p>τί δʼ ἐν πάλῃ; πότερος παλαιστὴς ἀμείνων, ὁ ἑκὼν πίπτων ἢ ὁ ἄκων;</p></said>

<said who="#Ἱππίας"><label>ΙΠ.</label> <p>ὁ ἑκών, ὡς ἔοικεν.</p></said>

<said who="#Σωκράτης"><label>ΣΩ.</label> <p>πονηρότερον δὲ καὶ αἴσχιον ἐν πάλῃ τὸ πίπτειν ἢ τὸ καταβάλλειν;</p></said>

<said who="#Ἱππίας"><label>ΙΠ.</label> <p>τὸ πίπτειν.</p></said>

<said who="#Σωκράτης"><label>ΣΩ.</label> <p>καὶ ἐν πάλῃ ἄρα ὁ ἑκὼν τὰ πονηρὰ καὶ αἰσχρὰ ἐργαζόμενος βελτίων παλαιστὴς ἢ ὁ ἄκων.</p></said>

<said who="#Ἱππίας"><label>ΙΠ.</label> <p>ἔοικεν.</p></said>

<said who="#Σωκράτης"><label>ΣΩ.</label> <p>τί δὲ ἐν τῇ ἄλλῃ πάσῃ τῇ τοῦ σώματος χρείᾳ; οὐχ ὁ βελτίων τὸ σῶμα δύναται ἀμφότερα ἐργάζεσθαι, καὶ τὰ ἰσχυρὰ καὶ τὰ <milestone unit="section" resp="Stephanus" n="374b"/> ἀσθενῆ, καὶ τὰ αἰσχρὰ καὶ τὰ καλά· ὥστε ὅταν κατὰ τὸ σῶμα πονηρὰ ἐργάζηται, ἑκὼν ἐργάζεται ὁ βελτίων τὸ σῶμα, ὁ δὲ πονηρότερος ἄκων;</p></said>

<said who="#Ἱππίας"><label>ΙΠ.</label> <p>ἔοικεν καὶ τὰ κατὰ τὴν ἰσχὺν οὕτως ἔχειν.</p></said>

<said who="#Σωκράτης"><label>ΣΩ.</label> <p>τί δὲ κατʼ εὐσχημοσύνην, ὦ Ἱππία; οὐ τοῦ βελτίονος σώματός ἐστιν ἑκόντος τὰ αἰσχρὰ καὶ πονηρὰ σχήματα σχηματίζειν, τοῦ δὲ πονηροτέρου ἄκοντος; ἢ πῶς σοι δοκεῖ;</p></said>

<said who="#Ἱππίας"><label>ΙΠ.</label> <p>οὕτως.</p></said>

<said who="#Σωκράτης"><label>ΣΩ.</label> <p>καὶ ἀσχημοσύνη ἄρα ἡ μὲν ἑκούσιος <milestone unit="section" resp="Stephanus" n="374c"/> πρὸς ἀρετῆς ἐστιν, ἡ δὲ ἀκούσιος πρὸς πονηρίας σώματος.</p></said>

<said who="#Ἱππίας"><label>ΙΠ.</label> <p>φαίνεται.</p></said>

<said who="#Σωκράτης"><label>ΣΩ.</label> <p>τί δὲ φωνῆς πέρι λέγεις; ποτέραν φῂς εἶναι βελτίω, τὴν ἑκουσίως ἀπᾴδουσαν ἢ τὴν ἀκουσίως;</p></said>

<said who="#Ἱππίας"><label>ΙΠ.</label> <p>τὴν ἑκουσίως.</p></said>

<said who="#Σωκράτης"><label>ΣΩ.</label> <p>μοχθηροτέραν δὲ τὴν ἀκουσίως;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>δέξαιο δʼ ἂν πότερον τἀγαθὰ κεκτῆσθαι ἢ τὰ κακά;</p></said>

<said who="#Ἱππίας"><label>ΙΠ.</label> <p>τἀγαθά.</p></said>

<said who="#Σωκράτης"><label>ΣΩ.</label> <p>πότερον οὖν ἂν δέξαιο πόδας κεκτῆσθαι ἑκουσίως χωλαίνοντας ἢ ἀκουσίως;</p></said> <milestone unit="section" resp="Stephanus" n="374d"/>

<said who="#Ἱππίας"><label>ΙΠ.</label> <p>ἑκουσίως.</p></said>

<said who="#Σωκράτης"><label>ΣΩ.</label> <p>χωλεία δὲ ποδῶν οὐχὶ πονηρία καὶ ἀσχημοσύνη ἐστίν;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>τί δέ; ἀμβλυωπία οὐ πονηρία ὀφθαλμῶν;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>ποτέρους οὖν ἂν βούλοιο ὀφθαλμοὺς κεκτῆσθαι καὶ ποτέροις συνεῖναι; οἷς ἑκὼν ἄν τις ἀμβλυώττοι καὶ παρορῴη ἢ οἷς ἄκων;</p></said>

<said who="#Ἱππίας"><label>ΙΠ.</label> <p>οἷς ἑκών.</p></said>

<said who="#Σωκράτης"><label>ΣΩ.</label> <p>βελτίω ἄρα ἥγησαι τῶν σαυτοῦ τὰ ἑκουσίως πονηρὰ ἐργαζόμενα ἢ τὰ ἀκουσίως;</p></said>

<said who="#Ἱππίας"><label>ΙΠ.</label> <p>τὰ γοῦν τοιαῦτα.</p></said>

<said who="#Σωκράτης"><label>ΣΩ.</label> <p>οὐκοῦν πάντα, οἷον καὶ ὦτα καὶ ῥῖνας καὶ στόμα καὶ πάσας τὰς αἰσθήσεις, εἷς λόγος συνέχει, τὰς μὲν ἀκόντως <milestone unit="section" resp="Stephanus" n="374e"/> κακὰ ἐργαζομένας ἀκτήτους εἶναι ὡς πονηρὰς οὔσας, τὰς δὲ ἑκουσίως κτητὰς ὡς ἀγαθὰς οὔσας.</p></said>

<said who="#Ἱππίας"><label>ΙΠ.</label> <p>ἔμοιγε δοκεῖ.</p></said>

<said who="#Σωκράτης"><label>ΣΩ.</label> <p>τί δέ; ὀργάνων ποτέρων βελτίων ἡ κοινωνία, οἷς ἑκών τις κακὰ ἐργάζεται ἢ οἷς ἄκων; οἷον πηδάλιον ᾧ ἄκων κακῶς τις κυβερνήσει βέλτιον ἢ ᾧ ἑκών;</p></said>

<said who="#Ἱππίας"><label>ΙΠ.</label> <p>ὧι ἑκών.</p></said>

<said who="#Σωκράτης"><label>ΣΩ.</label> <p>οὐ καὶ τόξον ὡσαύτως καὶ λύρα καὶ αὐλοὶ καὶ τἆλλα σύμπαντα;</p></said></div>
                
<div type="textpart" subtype="section" resp="perseus" n="375">
    <milestone n="375" unit="page"/><milestone unit="section" resp="Stephanus" n="375a"/>

<said who="#Ἱππίας"><label>ΙΠ.</label> <p>ἀληθῆ λέγεις.</p></said>

<said who="#Σωκράτης"><label>ΣΩ.</label> <p>τί δέ; ψυχὴν κεκτῆσθαι ἵππου, ᾗ ἑκών τις κακῶς ἱππεύσει, ἄμεινον ἢ <add>ᾗ</add> ἄκων;</p></said>

<said who="#Ἱππίας"><label>ΙΠ.</label> <p>ἧι ἑκών.</p></said>

<said who="#Σωκράτης"><label>ΣΩ.</label> <p>ἀμείνων ἄρα ἐστίν.</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>τῇ ἀμείνονι ἄρα ψυχῇ ἵππου τὰ τῆς ψυχῆς ἔργα ταύτης τὰ πονηρὰ ἑκουσίως ἂν ποιοῖ, τῇ δὲ τῆς πονηρᾶς ἀκουσίως;</p></said>

<said who="#Ἱππίας"><label>ΙΠ.</label> <p>πάνυ γε.</p></said>

<said who="#Σωκράτης"><label>ΣΩ.</label> <p>οὐκοῦν καὶ κυνὸς καὶ τῶν ἄλλων ζῴων πάντων;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>τί δὲ δή; ἀνθρώπου ψυχὴν ἐκτῆσθαι τοξότου ἄμεινόν ἐστιν, ἥτις ἑκουσίως ἁμαρτάνει <milestone unit="section" resp="Stephanus" n="375b"/> τοῦ σκοποῦ, ἢ ἥτις ἀκουσίως;</p></said>

<said who="#Ἱππίας"><label>ΙΠ.</label> <p>ἥτις ἑκουσίως.</p></said>

<said who="#Σωκράτης"><label>ΣΩ.</label> <p>οὐκοῦν καὶ αὕτη ἀμείνων εἰς τοξικήν ἐστιν;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>καὶ ψυχὴ ἄρα ἀκουσίως ἁμαρτάνουσα πονηροτέρα ἢ ἑκουσίως;</p></said>

<said who="#Ἱππίας"><label>ΙΠ.</label> <p>ἐν τοξικῇ γε.</p></said>

<said who="#Σωκράτης"><label>ΣΩ.</label> <p>τί δʼ ἐν ἰατρικῇ; οὐχὶ ἡ ἑκοῦσα κακὰ ἐργαζομένη περὶ τὰ σώματα ἰατρικωτέρα;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>ἀμείνων ἄρα αὕτη ἐν ταύτῃ τῇ τέχνῃ τῆς μὴ <del>ἰατρικῆς</del>.</p></said>

<said who="#Ἱππίας"><label>ΙΠ.</label> <p>ἀμείνων.</p></said>

<said who="#Σωκράτης"><label>ΣΩ.</label> <p>τί δέ; ἡ κιθαριστικωτέρα καὶ αὐλητικωτέρα καὶ τἆλλα πάντα τὰ κατὰ τὰς τέχνας <milestone unit="section" resp="Stephanus" n="375c"/> τε καὶ τὰς ἐπιστήμας, οὐχὶ ἡ ἀμείνων ἑκοῦσα τὰ κακὰ ἐργάζεται καὶ τὰ αἰσχρὰ καὶ ἐξαμαρτάνει, ἡ δὲ πονηροτέρα ἄκουσα;</p></said>

<said who="#Ἱππίας"><label>ΙΠ.</label> <p>φαίνεται.</p></said>

<said who="#Σωκράτης"><label>ΣΩ.</label> <p>ἀλλὰ μήν που τάς γε τῶν δούλων ψυχὰς κεκτῆσθαι δεξαίμεθʼ ἂν μᾶλλον τὰς ἑκουσίως ἢ τὰς ἀκουσίως ἁμαρτανούσας τε καὶ κακουργούσας, ὡς ἀμείνους οὔσας εἰς ταῦτα.</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>τί δέ; τὴν ἡμετέραν αὐτῶν οὐ βουλοίμεθʼ ἂν ὡς βελτίστην ἐκτῆσθαι;</p></said>
              
<milestone unit="section" resp="Stephanus" n="375d"/>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>οὐκοῦν βελτίων ἔσται, ἐὰν ἑκοῦσα κακουργῇ τε καὶ ἐξαμαρτάνῃ, ἢ ἐὰν ἄκουσα;</p></said>

<said who="#Ἱππίας"><label>ΙΠ.</label> <p>δεινὸν μεντἂν εἴη, ὦ Σώκρατες, εἰ οἱ ἑκόντες ἀδικοῦντες βελτίους ἔσονται ἢ οἱ ἄκοντες.</p></said>

<said who="#Σωκράτης"><label>ΣΩ.</label> <p>ἀλλὰ μὴν φαίνονταί γε ἐκ τῶν εἰρημένων.</p></said>

<said who="#Ἱππίας"><label>ΙΠ.</label> <p>οὔκουν ἔμοιγε.</p></said>

<said who="#Σωκράτης"><label>ΣΩ.</label> <p>ἐγὼ δʼ ᾤμην, ὦ Ἱππία, καὶ σοὶ φανῆναι. πάλιν δʼ ἀπόκριναι· ἡ δικαιοσύνη οὐχὶ ἢ δύναμίς τίς ἐστιν ἢ ἐπιστήμη ἢ ἀμφότερα; ἢ οὐκ ἀνάγκη ἕν γέ τι τούτων εἶναι τὴν <milestone unit="section" resp="Stephanus" n="375e"/> δικαιοσύνην;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>οὐκοῦν εἰ μὲν δύναμίς ἐστι τῆς ψυχῆς ἡ δικαιοσύνη, ἡ δυνατωτέρα ψυχὴ δικαιοτέρα ἐστί; βελτίων γάρ που ἡμῖν ἐφάνη, ὦ ἄριστε, ἡ τοιαύτη.</p></said>

<said who="#Ἱππίας"><label>ΙΠ.</label> <p>ἐφάνη γάρ.</p></said>

<said who="#Σωκράτης"><label>ΣΩ.</label> <p>τί δʼ εἰ ἐπιστήμη; οὐχ ἡ σοφωτέρα ψυχὴ δικαιοτέρα, ἡ δὲ ἀμαθεστέρα ἀδικωτέρα;</p></said>

<said who="#Ἱππίας"><label>ΙΠ.</label> <p><add>ναί.</add></p></said>

<said who="#Σωκράτης"><label>ΣΩ.</label> <p>τί δʼ εἰ ἀμφότερα; οὐχ ἡ ἀμφοτέρας ἔχουσα, ἐπιστήμην καὶ δύναμιν, δικαιοτέρα, ἡ δʼ ἀμαθεστέρα ἀδικωτέρα; οὐχ οὕτως ἀνάγκη ἔχειν;</p></said>

<said who="#Ἱππίας"><label>ΙΠ.</label> <p>φαίνεται.</p></said></div>

<div type="textpart" subtype="section" resp="perseus" n="376">
<said who="#Σωκράτης"><label>ΣΩ.</label> <p>οὐκοῦν ἡ δυνατωτέρα καὶ σοφωτέρα αὕτη ἀμείνων οὖσα ἐφάνη καὶ ἀμφότερα μᾶλλον δυναμένη ποιεῖν, καὶ τὰ <milestone n="376" unit="page"/><milestone unit="section" resp="Stephanus" n="376a"/> καλὰ καὶ τὰ αἰσχρά, περὶ πᾶσαν ἐργασίαν;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>ὅταν ἄρα τὰ αἰσχρὰ ἐργάζηται, ἑκοῦσα ἐργάζεται διὰ δύναμιν καὶ τέχνην· ταῦτα δὲ δικαιοσύνης φαίνεται, ἤτοι ἀμφότερα ἢ τὸ ἕτερον.</p></said>

<said who="#Ἱππίας"><label>ΙΠ.</label> <p>ἔοικεν.</p></said>

<said who="#Σωκράτης"><label>ΣΩ.</label> <p>καὶ τὸ μέν γε ἀδικεῖν κακὰ ποιεῖν ἐστιν, τὸ δὲ μὴ ἀδικεῖν καλά.</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>οὐκοῦν ἡ δυνατωτέρα καὶ ἀμείνων ψυχή, ὅτανπερ ἀδικῇ, ἑκοῦσα ἀδικήσει, ἡ δὲ πονηρὰ ἄκουσα;</p></said>

<said who="#Ἱππίας"><label>ΙΠ.</label> <p>φαίνεται.</p></said> <milestone unit="section" resp="Stephanus" n="376b"/>

<said who="#Σωκράτης"><label>ΣΩ.</label> <p>οὐκοῦν ἀγαθὸς ἀνὴρ ὁ τὴν ἀγαθὴν ψυχὴν ἔχων, κακὸς δὲ ὁ τὴν κακήν;</p></said>

<said who="#Ἱππίας"><label>ΙΠ.</label> <p>ναί.</p></said>

<said who="#Σωκράτης"><label>ΣΩ.</label> <p>ἀγαθοῦ μὲν ἄρα ἀνδρός ἐστιν ἑκόντα ἀδικεῖν, κακοῦ δὲ ἄκοντα, εἴπερ ὁ ἀγαθὸς ἀγαθὴν ψυχὴν ἔχει.</p></said>

<said who="#Ἱππίας"><label>ΙΠ.</label> <p>ἀλλὰ μὴν ἔχει γε.</p></said>

<said who="#Σωκράτης"><label>ΣΩ.</label> <p>ὁ ἄρα ἑκὼν ἁμαρτάνων καὶ αἰσχρὰ καὶ ἄδικα ποιῶν, ὦ Ἱππία, εἴπερ τίς ἐστιν οὗτος, οὐκ ἂν ἄλλος εἴη ἢ ὁ ἀγαθός.</p></said>

<said who="#Ἱππίας"><label>ΙΠ.</label> <p>οὐκ ἔχω ὅπως σοι συγχωρήσω, ὦ Σώκρατες, ταῦτα.</p></said>

<said who="#Σωκράτης"><label>ΣΩ.</label> <p>οὐδὲ γὰρ ἐγὼ ἐμοί, ὦ Ἱππία· ἀλλʼ ἀναγκαῖον οὕτω <milestone unit="section" resp="Stephanus" n="376c"/> φαίνεσθαι νῦν γε ἡμῖν ἐκ τοῦ λόγου. ὅπερ μέντοι πάλαι ἔλεγον, ἐγὼ περὶ ταῦτα ἄνω καὶ κάτω πλανῶμαι καὶ οὐδέποτε ταὐτά μοι δοκεῖ. καὶ ἐμὲ μὲν οὐδὲν θαυμαστὸν πλανᾶσθαι οὐδὲ ἄλλον ἰδιώτην· εἰ δὲ καὶ ὑμεῖς πλανήσεσθε οἱ σοφοί, τοῦτο ἤδη καὶ ἡμῖν δεινὸν εἰ μηδὲ παρʼ ὑμᾶς ἀφικόμενοι παυσόμεθα τῆς πλάνης.</p></said></div></div></body></text>

</TEI>