<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
	<teiHeader>
		

<fileDesc>

<titleStmt>
<title>Meno</title>
<author>Plato</author>
	<editor>John Burnet</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>

</titleStmt>

	<publicationStmt>
		<publisher>Trustees of Tufts University</publisher>
		<pubPlace>Medford, MA</pubPlace>
		<authority>Perseus Project</authority>
		<date type="release">1996</date>
	</publicationStmt> 
	<notesStmt>
		<note anchored="true">Text was scanned at St. Olaf Spring, 1992.</note>
		<note>Perseus 2.0</note>
	</notesStmt>
<sourceDesc>
<biblStruct>
	<monogr>
		<author>Plato</author>
		<title>Platonis Opera, ed. John Burnet</title>
		<imprint>
			<biblScope unit="volume">3</biblScope>
			<publisher>Oxford University Press</publisher>
			<date>1903</date>
		</imprint>
	</monogr>
	<ref target="https://archive.org/details/operarecognovitb03platuoft">Internet Archive</ref>
</biblStruct>
</sourceDesc>


</fileDesc>

		<encodingDesc>
			<refsDecl n="CTS">
			<cRefPattern matchPattern="(\w+)"
				replacementPattern="#xpath(/tei:TEI/tei:text/tei:body/tei:div/tei:div[@n='$1'])">           
				<p>This pointer pattern extracts section</p>
			</cRefPattern>
		</refsDecl>
			
			<!--<refsDecl doctype="TEI.2">
<state unit="text"/>
<state unit="section"/>
</refsDecl>
<refsDecl doctype="TEI.2">
<state unit="text"/>
<state unit="page"/>
</refsDecl>-->
		</encodingDesc>

<profileDesc>
<langUsage>
<language ident="grc">Greek</language>
<language ident="eng">English</language>
</langUsage>
	<particDesc>
		<person><persName>Μένων</persName></person>
		<person><persName>Σωκράτης</persName></person>
		<person><persName>Παῖς Μένωνος</persName></person>
		<person><persName>Ἄνυτος</persName></person>
	</particDesc>
</profileDesc>
		
<revisionDesc>
	<change when="2017-07-10" who="Lisa Cerrato">EpiDoc and CTS conversion.</change> 
	<change when="2014-07-01" who="Stella Dee">split composite text and converted to unicode</change>
    <change when="1992-07-01" who="DAS">Tagged in conformance with Prose.e dtd.</change>
</revisionDesc>

</teiHeader>
	<text xml:lang="grc">
		<body>
			<div type="edition" n="urn:cts:greekLit:tlg0059.tlg024.perseus-grc2" xml:lang="grc"> 
			<div type="textpart" subtype="section" resp="perseus" n="70"> 
			<p><said who="#Μένων"><milestone n="70" unit="page"/><milestone unit="section" resp="Stephanus" n="70a"/><label>ΜΕΝ.</label> ἔχεις μοι εἰπεῖν, ὦ Σώκρατες, ἆρα διδακτὸν ἡ ἀρετή; ἢ οὐ διδακτὸν ἀλλʼ ἀσκητόν; ἢ οὔτε ἀσκητὸν οὔτε μαθητόν, ἀλλὰ φύσει παραγίγνεται τοῖς ἀνθρώποις ἢ ἄλλῳ τινὶ τρόπῳ;</said></p>

<p><said who="#Σωκράτης"><label>ΣΩ.</label> ὦ Μένων, πρὸ τοῦ μὲν Θετταλοὶ εὐδόκιμοι ἦσαν ἐν τοῖς Ἕλλησιν καὶ ἐθαυμάζοντο ἐφʼ ἱππικῇ τε καὶ πλούτῳ, <milestone unit="section" resp="Stephanus" n="70b"/> νῦν δέ, ὡς ἐμοὶ δοκεῖ, καὶ ἐπὶ σοφίᾳ, καὶ οὐχ ἥκιστα οἱ τοῦ σοῦ ἑταίρου Ἀριστίππου πολῖται Λαρισαῖοι. τούτου δὲ ὑμῖν αἴτιός ἐστι Γοργίας· ἀφικόμενος γὰρ εἰς τὴν πόλιν ἐραστὰς ἐπὶ σοφίᾳ εἴληφεν Ἀλευαδῶν τε τοὺς πρώτους, ὧν ὁ σὸς ἐραστής ἐστιν Ἀρίστιππος, καὶ τῶν ἄλλων Θετταλῶν. καὶ δὴ καὶ τοῦτο τὸ ἔθος ὑμᾶς εἴθικεν, ἀφόβως τε καὶ μεγαλοπρεπῶς ἀποκρίνεσθαι ἐάν τίς τι ἔρηται, ὥσπερ εἰκὸς τοὺς <milestone unit="section" resp="Stephanus" n="70c"/> εἰδότας, ἅτε καὶ αὐτὸς παρέχων αὑτὸν ἐρωτᾶν τῶν Ἑλλήνων τῷ βουλομένῳ ὅτι ἄν τις βούληται, καὶ οὐδενὶ ὅτῳ οὐκ ἀποκρινόμενος.</said></p></div>
				
<div type="textpart" subtype="section" resp="perseus" n="71"> 
<p><said who="#Σωκράτης" rend="merge"><label>ΣΩ.</label> ἐνθάδε δέ, ὦ φίλε Μένων, τὸ ἐναντίον περιέστηκεν· ὥσπερ αὐχμός τις τῆς σοφίας γέγονεν, καὶ κινδυνεύει <milestone n="71" unit="page"/><milestone unit="section" resp="Stephanus" n="71a"/> ἐκ τῶνδε τῶν τόπων παρʼ ὑμᾶς οἴχεσθαι ἡ σοφία. εἰ γοῦν τινα ἐθέλεις οὕτως ἐρέσθαι τῶν ἐνθάδε, οὐδεὶς ὅστις οὐ γελάσεται καὶ ἐρεῖ· <q>ὦ ξένε, κινδυνεύω σοι δοκεῖν μακάριός τις εἶναι—ἀρετὴν γοῦν εἴτε διδακτὸν εἴθʼ ὅτῳ τρόπῳ παραγίγνεται εἰδέναι—ἐγὼ δὲ τοσοῦτον δέω εἴτε διδακτὸν εἴτε μὴ διδακτὸν εἰδέναι, ὥστʼ οὐδὲ αὐτὸ ὅτι ποτʼ ἐστὶ τὸ παράπαν ἀρετὴ τυγχάνω εἰδώς.</q> 
<milestone unit="section" resp="Stephanus" n="71b"/><milestone unit="para" ed="P"/>ἐγὼ οὖν καὶ αὐτός, ὦ Μένων, οὕτως ἔχω· συμπένομαι τοῖς πολίταις τούτου τοῦ πράγματος, καὶ ἐμαυτὸν καταμέμφομαι ὡς οὐκ εἰδὼς περὶ ἀρετῆς τὸ παράπαν· ὃ δὲ μὴ οἶδα τί ἐστιν, πῶς ἂν ὁποῖόν γέ τι εἰδείην; ἢ δοκεῖ σοι οἷόν τε εἶναι, ὅστις Μένωνα μὴ γιγνώσκει τὸ παράπαν ὅστις ἐστίν, τοῦτον εἰδέναι εἴτε καλὸς εἴτε πλούσιος εἴτε καὶ γενναῖός ἐστιν, εἴτε καὶ τἀναντία τούτων; δοκεῖ σοι οἷόν τʼ εἶναι;</said></p>

<p><said who="#Μένων"><label>ΜΕΝ.</label> οὐκ ἔμοιγε. ἀλλὰ σύ, ὦ Σώκρατες, ἀληθῶς <milestone unit="section" resp="Stephanus" n="71c"/> οὐδʼ ὅτι ἀρετή ἐστιν οἶσθα, ἀλλὰ ταῦτα περὶ σοῦ καὶ οἴκαδε ἀπαγγέλλωμεν;</said></p>

<p><said who="#Σωκράτης"><label>ΣΩ.</label> μὴ μόνον γε, ὦ ἑταῖρε, ἀλλὰ καὶ ὅτι οὐδʼ ἄλλῳ πω ἐνέτυχον εἰδότι, ὡς ἐμοὶ δοκῶ.</said></p>

<p><said who="#Μένων"><label>ΜΕΝ.</label> τί δέ; Γοργίᾳ οὐκ ἐνέτυχες ὅτε ἐνθάδε ἦν;</said></p>

<p><said who="#Σωκράτης"><label>ΣΩ.</label> ἔγωγε.</said></p>

<p><said who="#Μένων"><label>ΜΕΝ.</label> εἶτα οὐκ ἐδόκει σοι εἰδέναι;</said></p>

<p><said who="#Σωκράτης"><label>ΣΩ.</label> οὐ πάνυ εἰμὶ μνήμων, ὦ Μένων, ὥστε οὐκ ἔχω εἰπεῖν ἐν τῷ παρόντι πῶς μοι τότε ἔδοξεν. ἀλλʼ ἴσως ἐκεῖνός τε οἶδε, καὶ σὺ ἃ ἐκεῖνος ἔλεγε· ἀνάμνησον οὖν <milestone unit="section" resp="Stephanus" n="71d"/> με πῶς ἔλεγεν. εἰ δὲ βούλει, αὐτὸς εἰπέ· δοκεῖ γὰρ δήπου σοὶ ἅπερ ἐκείνῳ.</said></p>

<p><said who="#Μένων"><label>ΜΕΝ.</label> ἔμοιγε.</said></p>

<p><said who="#Σωκράτης"><label>ΣΩ.</label> ἐκεῖνον μὲν τοίνυν ἐῶμεν, ἐπειδὴ καὶ ἄπεστιν· σὺ δὲ αὐτός, ὦ πρὸς θεῶν, Μένων, τί φῂς ἀρετὴν εἶναι; εἶπον καὶ μὴ φθονήσῃς, ἵνα εὐτυχέστατον ψεῦσμα ἐψευσμένος ὦ, ἂν φανῇς σὺ μὲν εἰδὼς καὶ Γοργίας, ἐγὼ δὲ εἰρηκὼς μηδενὶ πώποτε εἰδότι ἐντετυχηκέναι.</said></p>

<p><said who="#Μένων"><milestone unit="section" resp="Stephanus" n="71e"/><label>ΜΕΝ.</label> ἀλλʼ οὐ χαλεπόν, ὦ Σώκρατες, εἰπεῖν. πρῶτον μέν, εἰ βούλει ἀνδρὸς ἀρετήν, ῥᾴδιον, ὅτι αὕτη ἐστὶν ἀνδρὸς ἀρετή, ἱκανὸν εἶναι τὰ τῆς πόλεως πράττειν, καὶ πράττοντα τοὺς μὲν φίλους εὖ ποιεῖν, τοὺς δʼ ἐχθροὺς κακῶς, καὶ αὐτὸν εὐλαβεῖσθαι μηδὲν τοιοῦτον παθεῖν. εἰ δὲ βούλει γυναικὸς ἀρετήν, οὐ χαλεπὸν διελθεῖν, ὅτι δεῖ αὐτὴν τὴν οἰκίαν εὖ οἰκεῖν, σῴζουσάν τε τὰ ἔνδον καὶ κατήκοον οὖσαν τοῦ ἀνδρός. καὶ ἄλλη ἐστὶν παιδὸς ἀρετή, καὶ θηλείας καὶ ἄρρενος, καὶ πρεσβυτέρου ἀνδρός, εἰ μὲν βούλει, ἐλευθέρου, εἰ δὲ βούλει, <milestone n="72" unit="page"/><milestone unit="section" resp="Stephanus" n="72a"/> δούλου.</said></p></div>

<div type="textpart" subtype="section" resp="perseus" n="72"> 
<p><said who="#Μένων" rend="merge"><label>ΜΕΝ.</label> καὶ ἄλλαι πάμπολλαι ἀρεταί εἰσιν, ὥστε οὐκ ἀπορία εἰπεῖν ἀρετῆς πέρι ὅτι ἐστίν· καθʼ ἑκάστην γὰρ τῶν πράξεων καὶ τῶν ἡλικιῶν πρὸς ἕκαστον ἔργον ἑκάστῳ ἡμῶν ἡ ἀρετή ἐστιν, ὡσαύτως δὲ οἶμαι, ὦ Σώκρατες, καὶ ἡ κακία.</said></p>

<p><said who="#Σωκράτης"><label>ΣΩ.</label> πολλῇ γέ τινι εὐτυχίᾳ ἔοικα κεχρῆσθαι, ὦ Μένων, εἰ μίαν ζητῶν ἀρετὴν σμῆνός τι ἀνηύρηκα ἀρετῶν παρὰ σοὶ κείμενον. ἀτάρ, ὦ Μένων, κατὰ ταύτην τὴν εἰκόνα τὴν <milestone unit="section" resp="Stephanus" n="72b"/> περὶ τὰ σμήνη, εἴ μου ἐρομένου μελίττης περὶ οὐσίας ὅτι ποτʼ ἐστίν, πολλὰς καὶ παντοδαπὰς ἔλεγες αὐτὰς εἶναι, τί ἂν ἀπεκρίνω μοι, εἴ σε ἠρόμην· <q>ἆρα τούτῳ φῂς πολλὰς καὶ παντοδαπὰς εἶναι καὶ διαφερούσας ἀλλήλων, τῷ μελίττας εἶναι; ἢ τούτῳ μὲν οὐδὲν διαφέρουσιν, ἄλλῳ δέ τῳ, οἷον ἢ κάλλει ἢ μεγέθει ἢ ἄλλῳ τῳ τῶν τοιούτων;</q> εἰπέ, τί ἂν ἀπεκρίνω οὕτως ἐρωτηθείς;</said></p>

<p><said who="#Μένων"><label>ΜΕΝ.</label> τοῦτʼ ἔγωγε, ὅτι οὐδὲν διαφέρουσιν, ᾗ μέλιτται εἰσίν, ἡ ἑτέρα τῆς ἑτέρας.</said></p>

<p><said who="#Σωκράτης"><milestone unit="section" resp="Stephanus" n="72c"/><label>ΣΩ.</label> εἰ οὖν εἶπον μετὰ ταῦτα· <q>τοῦτο τοίνυν μοι αὐτὸ εἰπέ, ὦ Μένων· ᾧ οὐδὲν διαφέρουσιν ἀλλὰ ταὐτόν εἰσιν ἅπασαι, τί τοῦτο φῂς εἶναι;</q> εἶχες δήπου ἄν τί μοι εἰπεῖν;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> οὕτω δὴ καὶ περὶ τῶν ἀρετῶν· κἂν εἰ πολλαὶ καὶ παντοδαπαί εἰσιν, ἕν γέ τι εἶδος ταὐτὸν ἅπασαι ἔχουσιν διʼ ὃ εἰσὶν ἀρεταί, εἰς ὃ καλῶς που ἔχει ἀποβλέψαντα τὸν ἀποκρινόμενον τῷ ἐρωτήσαντι ἐκεῖνο δηλῶσαι, ὃ τυγχάνει <milestone unit="section" resp="Stephanus" n="72d"/> οὖσα ἀρετή· ἢ οὐ μανθάνεις ὅτι λέγω;</said></p>

<p><said who="#Μένων"><label>ΜΕΝ.</label> δοκῶ γέ μοι μανθάνειν· οὐ μέντοι ὡς βούλομαί γέ πω κατέχω τὸ ἐρωτώμενον.</said></p>

<p><said who="#Σωκράτης"><label>ΣΩ.</label> πότερον δὲ περὶ ἀρετῆς μόνον σοι οὕτω δοκεῖ, ὦ Μένων, ἄλλη μὲν ἀνδρὸς εἶναι, ἄλλη δὲ γυναικὸς καὶ τῶν ἄλλων, ἢ καὶ περὶ ὑγιείας καὶ περὶ μεγέθους καὶ περὶ ἰσχύος ὡσαύτως; ἄλλη μὲν ἀνδρὸς δοκεῖ σοι εἶναι ὑγίεια, ἄλλη δὲ γυναικός; ἢ ταὐτὸν πανταχοῦ εἶδός ἐστιν, ἐάνπερ ὑγίεια <milestone unit="section" resp="Stephanus" n="72e"/> ᾖ, ἐάντε ἐν ἀνδρὶ ἐάντε ἐν ἄλλῳ ὁτῳοῦν ᾖ;</said></p>

<p><said who="#Μένων"><label>ΜΕΝ.</label> ἡ αὐτή μοι δοκεῖ ὑγίειά γε εἶναι καὶ ἀνδρὸς καὶ γυναικός.</said></p>

<p><said who="#Σωκράτης"><label>ΣΩ.</label> οὐκοῦν καὶ μέγεθος καὶ ἰσχύς; ἐάνπερ ἰσχυρὰ γυνὴ ᾖ, τῷ αὐτῷ εἴδει καὶ τῇ αὐτῇ ἰσχύϊ ἰσχυρὰ ἔσται; τὸ γὰρ τῇ αὐτῇ τοῦτο λέγω· οὐδὲν διαφέρει πρὸς τὸ ἰσχὺς εἶναι ἡ ἰσχύς, ἐάντε ἐν ἀνδρὶ ᾖ ἐάντε ἐν γυναικί. ἢ δοκεῖ τί σοι διαφέρειν;</said></p>

<p><said who="#Μένων"><label>ΜΕΝ.</label> οὐκ ἔμοιγε.</said></p></div>
	
<div type="textpart" subtype="section" resp="perseus" n="73"> 
<p><said who="#Σωκράτης"><milestone n="73" unit="page"/><milestone unit="section" resp="Stephanus" n="73a"/><label>ΣΩ.</label> ἡ δὲ ἀρετὴ πρὸς τὸ ἀρετὴ εἶναι διοίσει τι, ἐάντε ἐν παιδὶ ᾖ ἐάντε ἐν πρεσβύτῃ, ἐάντε ἐν γυναικὶ ἐάντε ἐν ἀνδρί;</said></p>

<p><said who="#Μένων"><label>ΜΕΝ.</label> ἔμοιγέ πως δοκεῖ, ὦ Σώκρατες, τοῦτο οὐκέτι ὅμοιον εἶναι τοῖς ἄλλοις τούτοις.</said></p>

<p><said who="#Σωκράτης"><label>ΣΩ.</label> τί δέ; οὐκ ἀνδρὸς μὲν ἀρετὴν ἔλεγες πόλιν εὖ διοικεῖν, γυναικὸς δὲ οἰκίαν;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> ἆρʼ οὖν οἷόν τε εὖ διοικεῖν ἢ πόλιν ἢ οἰκίαν ἢ ἄλλο ὁτιοῦν, μὴ σωφρόνως καὶ δικαίως διοικοῦντα;</said></p>

<p><said who="#Μένων"><label>ΜΕΝ.</label> οὐ δῆτα.</said></p>

<p><said who="#Σωκράτης"><milestone unit="section" resp="Stephanus" n="73b"/><label>ΣΩ.</label> οὐκοῦν ἄνπερ δικαίως καὶ σωφρόνως διοικῶσιν, δικαιοσύνῃ καὶ σωφροσύνῃ διοικήσουσιν;</said></p>

<p><said who="#Μένων"><label>ΜΕΝ.</label> ἀνάγκη.</said></p>

<p><said who="#Σωκράτης"><label>ΣΩ.</label> τῶν αὐτῶν ἄρα ἀμφότεροι δέονται, εἴπερ μέλλουσιν ἀγαθοὶ εἶναι, καὶ ἡ γυνὴ καὶ ὁ ἀνήρ, δικαιοσύνης καὶ σωφροσύνης.</said></p>

<p><said who="#Μένων"><label>ΜΕΝ.</label> φαίνονται.</said></p>

<p><said who="#Σωκράτης"><label>ΣΩ.</label> τί δὲ παῖς καὶ πρεσβύτης; μῶν ἀκόλαστοι ὄντες καὶ ἄδικοι ἀγαθοὶ ἄν ποτε γένοιντο;</said></p>

<p><said who="#Μένων"><label>ΜΕΝ.</label> οὐ δῆτα.</said></p>

<p><said who="#Σωκράτης"><label>ΣΩ.</label> ἀλλὰ σώφρονες καὶ <milestone unit="section" resp="Stephanus" n="73c"/> δίκαιοι;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> πάντες ἄρʼ ἄνθρωποι τῷ αὐτῷ τρόπῳ ἀγαθοί εἰσιν· τῶν αὐτῶν γὰρ τυχόντες ἀγαθοὶ γίγνονται.</said></p>

<p><said who="#Μένων"><label>ΜΕΝ.</label> ἔοικε.</said></p>

<p><said who="#Σωκράτης"><label>ΣΩ.</label> οὐκ ἂν δήπου, εἴ γε μὴ ἡ αὐτὴ ἀρετὴ ἦν αὐτῶν, τῷ αὐτῷ ἂν τρόπῳ ἀγαθοὶ ἦσαν.</said></p>

<p><said who="#Μένων"><label>ΜΕΝ.</label> οὐ δῆτα.</said></p>

<p><said who="#Σωκράτης"><label>ΣΩ.</label> ἐπειδὴ τοίνυν ἡ αὐτὴ ἀρετὴ πάντων ἐστίν, πειρῶ εἰπεῖν καὶ ἀναμνησθῆναι τί αὐτό φησι Γοργίας εἶναι καὶ σὺ μετʼ ἐκείνου.</said></p>

<p><said who="#Μένων"><label>ΜΕΝ.</label> τί ἄλλο γʼ ἢ ἄρχειν οἷόν τʼ εἶναι τῶν ἀνθρώπων; <milestone unit="section" resp="Stephanus" n="73d"/> εἴπερ ἕν γέ τι ζητεῖς κατὰ πάντων.</said></p>

<p><said who="#Σωκράτης"><label>ΣΩ.</label> ἀλλὰ μὴν ζητῶ γε. ἀλλʼ ἆρα καὶ παιδὸς ἡ αὐτὴ ἀρετή, ὦ Μένων, καὶ δούλου, ἄρχειν οἵω τε εἶναι τοῦ δεσπότου, καὶ δοκεῖ σοι ἔτι ἂν δοῦλος εἶναι ὁ ἄρχων;</said></p>

<p><said who="#Μένων"><label>ΜΕΝ.</label> οὐ πάνυ μοι δοκεῖ, ὦ Σώκρατες.</said></p>

<p><said who="#Σωκράτης"><label>ΣΩ.</label> οὐ γὰρ εἰκός, ὦ ἄριστε· ἔτι γὰρ καὶ τόδε σκόπει. ἄρχειν φῂς οἷόν τʼ εἶναι. οὐ προσθήσομεν αὐτόσε τὸ δικαίως, ἀδίκως δὲ μή;</said></p>

<p><said who="#Μένων"><label>ΜΕΝ.</label> οἶμαι ἔγωγε· ἡ γὰρ δικαιοσύνη, ὦ Σώκρατες, ἀρετή ἐστιν.</said></p>

<p><said who="#Σωκράτης"><milestone unit="section" resp="Stephanus" n="73e"/><label>ΣΩ.</label> πότερον ἀρετή, ὦ Μένων, ἢ ἀρετή τις;</said></p>

<p><said who="#Μένων"><label>ΜΕΝ.</label> πῶς τοῦτο λέγεις;</said></p>

<p><said who="#Σωκράτης"><label>ΣΩ.</label> ὡς περὶ ἄλλου ὁτουοῦν. οἷον, εἰ βούλει, στρογγυλότητος πέρι εἴποιμʼ ἂν ἔγωγε ὅτι σχῆμά τί ἐστιν, οὐχ οὕτως ἁπλῶς ὅτι σχῆμα. διὰ ταῦτα δὲ οὕτως ἂν εἴποιμι, ὅτι καὶ ἄλλα ἔστι σχήματα.</said></p>

<p><said who="#Μένων"><label>ΜΕΝ.</label> ὀρθῶς γε λέγων σύ, ἐπεὶ καὶ ἐγὼ λέγω οὐ μόνον δικαιοσύνην ἀλλὰ καὶ ἄλλας εἶναι ἀρετάς.</said></p></div>
	
<div type="textpart" subtype="section" resp="perseus" n="74">
<p><said who="#Σωκράτης"><milestone n="74" unit="page"/><milestone unit="section" resp="Stephanus" n="74a"/><label>ΣΩ.</label> τίνας ταύτας; εἰπέ. οἷον καὶ ἐγώ σοι εἴποιμι ἂν καὶ ἄλλα σχήματα, εἴ με κελεύοις· καὶ σὺ οὖν ἐμοὶ εἰπὲ ἄλλας ἀρετάς.</said></p>

<p><said who="#Μένων"><label>ΜΕΝ.</label> ἡ ἀνδρεία τοίνυν ἔμοιγε δοκεῖ ἀρετὴ εἶναι καὶ σωφροσύνη καὶ σοφία καὶ μεγαλοπρέπεια καὶ ἄλλαι πάμπολλαι.</said></p>

<p><said who="#Σωκράτης"><label>ΣΩ.</label> πάλιν, ὦ Μένων, ταὐτὸν πεπόνθαμεν· πολλὰς αὖ ηὑρήκαμεν ἀρετὰς μίαν ζητοῦντες, ἄλλον τρόπον ἢ νυνδή· τὴν δὲ μίαν, ἣ διὰ πάντων τούτων ἐστίν, οὐ δυνάμεθα ἀνευρεῖν.</said></p>

<p><said who="#Μένων"><label>ΜΕΝ.</label> οὐ γὰρ δύναμαί πω, ὦ Σώκρατες, ὡς σὺ ζητεῖς, <milestone unit="section" resp="Stephanus" n="74b"/> μίαν ἀρετὴν λαβεῖν κατὰ πάντων, ὥσπερ ἐν τοῖς ἄλλοις.</said></p>

<p><said who="#Σωκράτης"><label>ΣΩ.</label> εἰκότως γε· ἀλλʼ ἐγὼ προθυμήσομαι, ἐὰν οἷός τʼ ὦ, ἡμᾶς προβιβάσαι. μανθάνεις γάρ που ὅτι οὑτωσὶ ἔχει περὶ παντός· εἴ τίς σε ἀνέροιτο τοῦτο ὃ νυνδὴ ἐγὼ ἔλεγον, <q>τί ἐστιν σχῆμα, ὦ Μένων;</q> εἰ αὐτῷ εἶπες ὅτι στρογγυλότης, εἴ σοι εἶπεν ἅπερ ἐγώ, <q>πότερον σχῆμα ἡ στρογγυλότης ἐστὶν ἢ σχῆμά τι;</q> εἶπες δήπου ἂν ὅτι σχῆμά τι.</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><milestone unit="section" resp="Stephanus" n="74c"/><label>ΣΩ.</label> οὐκοῦν διὰ ταῦτα, ὅτι καὶ ἄλλα ἔστιν σχήματα;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> καὶ εἴ γε προσανηρώτα σε ὁποῖα, ἔλεγες ἄν;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> καὶ αὖ εἰ περὶ χρώματος ὡσαύτως ἀνήρετο ὅτι ἐστίν, καὶ εἰπόντος σου ὅτι τὸ λευκόν, μετὰ ταῦτα ὑπέλαβεν ὁ ἐρωτῶν· <q>πότερον τὸ λευκὸν χρῶμά ἐστιν ἢ χρῶμά τι;</q> εἶπες ἂν ὅτι χρῶμά τι, διότι καὶ ἄλλα τυγχάνει ὄντα;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> καὶ εἴ γέ σε ἐκέλευε λέγειν ἄλλα χρώματα, ἔλεγες <milestone unit="section" resp="Stephanus" n="74d"/> ἂν ἄλλα, ἃ οὐδὲν ἧττον τυγχάνει ὄντα χρώματα τοῦ λευκοῦ;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> εἰ οὖν ὥσπερ ἐγὼ μετῄει τὸν λόγον, καὶ ἔλεγεν ὅτι <q>ἀεὶ εἰς πολλὰ ἀφικνούμεθα, ἀλλὰ μή μοι οὕτως, ἀλλʼ ἐπειδὴ τὰ πολλὰ ταῦτα ἑνί τινι προσαγορεύεις ὀνόματι, καὶ φῂς οὐδὲν αὐτῶν ὅτι οὐ σχῆμα εἶναι, καὶ ταῦτα καὶ ἐναντία ὄντα ἀλλήλοις, ὅτι ἐστὶν τοῦτο ὃ οὐδὲν ἧττον κατέχει τὸ στρογγύλον ἢ τὸ εὐθύ, ὃ δὴ ὀνομάζεις σχῆμα <milestone unit="section" resp="Stephanus" n="74e"/> καὶ οὐδὲν μᾶλλον φῂς τὸ στρογγύλον σχῆμα εἶναι ἢ τὸ εὐθύ;</q> ἢ οὐχ οὕτω λέγεις;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> ἆρʼ οὖν, ὅταν οὕτω λέγῃς, τότε οὐδὲν μᾶλλον φῂς τὸ στρογγύλον εἶναι στρογγύλον ἢ εὐθύ, οὐδὲ τὸ εὐθὺ εὐθὺ ἢ στρογγύλον;</said></p>

<p><said who="#Μένων"><label>ΜΕΝ.</label> οὐ δήπου, ὦ Σώκρατες.</said></p>

<p><said who="#Σωκράτης"><label>ΣΩ.</label> ἀλλὰ μὴν σχῆμά γε οὐδὲν μᾶλλον φῂς εἶναι τὸ στρογγύλον τοῦ εὐθέος, οὐδὲ τὸ ἕτερον τοῦ ἑτέρου.</said></p>

<p><said who="#Μένων"><label>ΜΕΝ.</label> ἀληθῆ λέγεις.</said></p></div>

<div type="textpart" subtype="section" resp="perseus" n="75">
<p><said who="#Σωκράτης"><label>ΣΩ.</label> τί ποτε οὖν τοῦτο οὗ τοῦτο ὄνομά ἐστιν, τὸ σχῆμα; <milestone n="75" unit="page"/><milestone unit="section" resp="Stephanus" n="75a"/> πειρῶ λέγειν. εἰ οὖν τῷ ἐρωτῶντι οὕτως ἢ περὶ σχήματος ἢ χρώματος εἶπες ὅτι <q>ἀλλʼ οὐδὲ μανθάνω ἔγωγε ὅτι βούλει, ὦ ἄνθρωπε, οὐδὲ οἶδα ὅτι λέγεις,</q> ἴσως ἂν ἐθαύμασε καὶ εἶπεν· <q>οὐ μανθάνεις ὅτι ζητῶ τὸ ἐπὶ πᾶσιν τούτοις ταὐτόν;</q> ἢ οὐδὲ ἐπὶ τούτοις, ὦ Μένων, ἔχοις ἂν εἰπεῖν, εἴ τίς σε ἐρωτῴη· <q>τί ἐστιν ἐπὶ τῷ στρογγύλῳ καὶ εὐθεῖ καὶ ἐπὶ τοῖς ἄλλοις, ἃ δὴ σχήματα καλεῖς, ταὐτὸν ἐπὶ πᾶσιν;</q> πειρῶ εἰπεῖν, ἵνα καὶ γένηταί σοι μελέτη πρὸς τὴν περὶ τῆς ἀρετῆς ἀπόκρισιν.</said></p>

<p><said who="#Μένων"><milestone unit="section" resp="Stephanus" n="75b"/><label>ΜΕΝ.</label> μή, ἀλλὰ σύ, ὦ Σώκρατες, εἰπέ.</said></p>

<p><said who="#Σωκράτης"><label>ΣΩ.</label> βούλει σοι χαρίσωμαι;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> ἐθελήσεις οὖν καὶ σὺ ἐμοὶ εἰπεῖν περὶ τῆς ἀρετῆς;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> προθυμητέον τοίνυν· ἄξιον γάρ.</said></p>

<p><said who="#Μένων"><label>ΜΕΝ.</label> πάνυ μὲν οὖν.</said></p>

<p><said who="#Σωκράτης"><label>ΣΩ.</label> φέρε δή, πειρώμεθά σοι εἰπεῖν τί ἐστιν σχῆμα. σκόπει οὖν εἰ τόδε ἀποδέχῃ αὐτὸ εἶναι· ἔστω γὰρ δὴ ἡμῖν τοῦτο σχῆμα, ὃ μόνον τῶν ὄντων τυγχάνει χρώματι ἀεὶ ἑπόμενον. ἱκανῶς σοι, ἢ ἄλλως πως ζητεῖς; ἐγὼ γὰρ κἂν <milestone unit="section" resp="Stephanus" n="75c"/> οὕτως ἀγαπῴην εἴ μοι ἀρετὴν εἴποις.</said></p>

<p><said who="#Μένων"><label>ΜΕΝ.</label> ἀλλὰ τοῦτό γε εὔηθες, ὦ Σώκρατες.</said></p>

<p><said who="#Σωκράτης"><label>ΣΩ.</label> πῶς λέγεις;</said></p>

<p><said who="#Μένων"><label>ΜΕΝ.</label> ὅτι σχῆμά πού ἐστιν κατὰ τὸν σὸν λόγον ὃ ἀεὶ χρόᾳ ἕπεται. εἶεν· εἰ δὲ δὴ τὴν χρόαν τις μὴ φαίη εἰδέναι, ἀλλὰ ὡσαύτως ἀποροῖ ὥσπερ περὶ τοῦ σχήματος, τί ἂν οἴει σοι ἀποκεκρίσθαι;</said></p>

<p><said who="#Σωκράτης"><label>ΣΩ.</label> τἀληθῆ ἔγωγε· καὶ εἰ μέν γε τῶν σοφῶν τις εἴη καὶ ἐριστικῶν τε καὶ ἀγωνιστικῶν ὁ ἐρόμενος, εἴποιμʼ ἂν <milestone unit="section" resp="Stephanus" n="75d"/> αὐτῷ ὅτι <q>ἐμοὶ μὲν εἴρηται· εἰ δὲ μὴ ὀρθῶς λέγω, σὸν ἔργον λαμβάνειν λόγον καὶ ἐλέγχειν.</q> εἰ δὲ ὥσπερ ἐγώ τε καὶ σὺ νυνὶ φίλοι ὄντες βούλοιντο ἀλλήλοις διαλέγεσθαι, δεῖ δὴ πρᾳότερόν πως καὶ διαλεκτικώτερον ἀποκρίνεσθαι. ἔστι δὲ ἴσως τὸ διαλεκτικώτερον μὴ μόνον τἀληθῆ ἀποκρίνεσθαι, ἀλλὰ καὶ διʼ ἐκείνων ὧν ἂν προσομολογῇ εἰδέναι ὁ ἐρωτώμενος. πειράσομαι δὴ καὶ ἐγώ σοι οὕτως εἰπεῖν. <milestone unit="section" resp="Stephanus" n="75e"/> λέγε γάρ μοι· τελευτὴν καλεῖς τι; τοιόνδε λέγω οἷον πέρας καὶ ἔσχατον—πάντα ταῦτα ταὐτόν τι λέγω· ἴσως δʼ ἂν ἡμῖν Πρόδικος διαφέροιτο, ἀλλὰ σύ γέ που καλεῖς πεπεράνθαι τι καὶ τετελευτηκέναι—τὸ τοιοῦτον βούλομαι λέγειν, οὐδὲν ποικίλον.</said></p>

<p><said who="#Μένων"><label>ΜΕΝ.</label> ἀλλὰ καλῶ, καὶ οἶμαι μανθάνειν ὃ λέγεις.</said></p></div>
	
<div type="textpart" subtype="section" resp="perseus" n="76">
<p><said who="#Σωκράτης"><milestone n="76" unit="page"/><milestone unit="section" resp="Stephanus" n="76a"/><label>ΣΩ.</label> τί δʼ; ἐπίπεδον καλεῖς τι, καὶ ἕτερον αὖ στερεόν, οἷον ταῦτα τὰ ἐν ταῖς γεωμετρίαις;</said></p>

<p><said who="#Μένων"><label>ΜΕΝ.</label> ἔγωγε καλῶ.</said></p>

<p><said who="#Σωκράτης"><label>ΣΩ.</label> ἤδη τοίνυν ἂν μάθοις μου ἐκ τούτων σχῆμα ὃ λέγω. κατὰ γὰρ παντὸς σχήματος τοῦτο λέγω, εἰς ὃ τὸ στερεὸν περαίνει, τοῦτʼ εἶναι σχῆμα· ὅπερ ἂν συλλαβὼν εἴποιμι στερεοῦ πέρας σχῆμα εἶναι.</said></p>

<p><said who="#Μένων"><label>ΜΕΝ.</label> τὸ δὲ χρῶμα τί λέγεις, ὦ Σώκρατες;</said></p>

<p><said who="#Σωκράτης"><label>ΣΩ.</label> ὑβριστής γʼ εἶ, ὦ Μένων· ἀνδρὶ πρεσβύτῃ πράγματα προστάττεις ἀποκρίνεσθαι, αὐτὸς δὲ οὐκ ἐθέλεις <milestone unit="section" resp="Stephanus" n="76b"/> ἀναμνησθεὶς εἰπεῖν ὅτι ποτε λέγει Γοργίας ἀρετὴν εἶναι.</said></p>

<p><said who="#Μένων"><label>ΜΕΝ.</label> ἀλλʼ ἐπειδάν μοι σὺ τοῦτʼ εἴπῃς, ὦ Σώκρατες, ἐρῶ σοι.</said></p>

<p><said who="#Σωκράτης"><label>ΣΩ.</label> κἂν κατακεκαλυμμένος τις γνοίη, ὦ Μένων, διαλεγομένου σου, ὅτι καλὸς εἶ καὶ ἐρασταί σοι ἔτι εἰσίν.</said></p>

<p><said who="#Μένων"><label>ΜΕΝ.</label> τί δή;</said></p>

<p><said who="#Σωκράτης"><label>ΣΩ.</label> ὅτι οὐδὲν ἀλλʼ ἢ ἐπιτάττεις ἐν τοῖς λόγοις, ὅπερ ποιοῦσιν οἱ τρυφῶντες, ἅτε τυραννεύοντες ἕως ἂν ἐν ὥρᾳ <milestone unit="section" resp="Stephanus" n="76c"/> ὦσιν, καὶ ἅμα ἐμοῦ ἴσως κατέγνωκας ὅτι εἰμὶ ἥττων τῶν καλῶν· χαριοῦμαι οὖν σοι καὶ ἀποκρινοῦμαι.</said></p>

<p><said who="#Μένων"><label>ΜΕΝ.</label> πάνυ μὲν οὖν χάρισαι.</said></p>

<p><said who="#Σωκράτης"><label>ΣΩ.</label> βούλει οὖν σοι κατὰ Γοργίαν ἀποκρίνωμαι, ᾗ ἂν σὺ μάλιστα ἀκολουθήσαις;</said></p>

<p><said who="#Μένων"><label>ΜΕΝ.</label> βούλομαι· πῶς γὰρ οὔ;</said></p>

<p><said who="#Σωκράτης"><label>ΣΩ.</label> οὐκοῦν λέγετε ἀπορροάς τινας τῶν ὄντων κατὰ Ἐμπεδοκλέα;</said></p>

<p><said who="#Μένων"><label>ΜΕΝ.</label> σφόδρα γε.</said></p>

<p><said who="#Σωκράτης"><label>ΣΩ.</label> καὶ πόρους εἰς οὓς καὶ διʼ ὧν αἱ ἀπορροαὶ πορεύονται;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> καὶ τῶν ἀπορροῶν τὰς μὲν ἁρμόττειν ἐνίοις τῶν <milestone unit="section" resp="Stephanus" n="76d"/> πόρων, τὰς δὲ ἐλάττους ἢ μείζους εἶναι;</said></p>

<p><said who="#Μένων"><label>ΜΕΝ.</label> ἔστι ταῦτα.</said></p>

<p><said who="#Σωκράτης"><label>ΣΩ.</label> οὐκοῦν καὶ ὄψιν καλεῖς τι;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> ἐκ τούτων δὴ <q>σύνες ὅ τοι λέγω,</q> ἔφη Πίνδαρος. ἔστιν γὰρ χρόα ἀπορροὴ σχημάτων ὄψει σύμμετρος καὶ αἰσθητός.</said></p>

<p><said who="#Μένων"><label>ΜΕΝ.</label> ἄριστά μοι δοκεῖς, ὦ Σώκρατες, ταύτην τὴν ἀπόκρισιν εἰρηκέναι.</said></p>

<p><said who="#Σωκράτης"><label>ΣΩ.</label> ἴσως γάρ σοι κατὰ συνήθειαν εἴρηται· καὶ ἅμα οἶμαι ἐννοεῖς ὅτι ἔχοις ἂν ἐξ αὐτῆς εἰπεῖν καὶ φωνὴν ὃ ἔστι, <milestone unit="section" resp="Stephanus" n="76e"/> καὶ ὀσμὴν καὶ ἄλλα πολλὰ τῶν τοιούτων.</said></p>

<p><said who="#Μένων"><label>ΜΕΝ.</label> πάνυ μὲν οὖν.</said></p>

<p><said who="#Σωκράτης"><label>ΣΩ.</label> τραγικὴ γάρ ἐστιν, ὦ Μένων, ἡ ἀπόκρισις, ὥστε ἀρέσκει σοι μᾶλλον ἢ ἡ περὶ τοῦ σχήματος.</said></p>

<p><said who="#Μένων"><label>ΜΕΝ.</label> ἔμοιγε.</said></p>

<p><said who="#Σωκράτης"><label>ΣΩ.</label> ἀλλʼ οὐκ ἔστιν, ὦ παῖ Ἀλεξιδήμου, ὡς ἐγὼ ἐμαυτὸν πείθω, ἀλλʼ ἐκείνη βελτίων· οἶμαι δὲ οὐδʼ ἂν σοὶ δόξαι, εἰ μή, ὥσπερ χθὲς ἔλεγες, ἀναγκαῖόν σοι ἀπιέναι πρὸ τῶν μυστηρίων, ἀλλʼ εἰ περιμείναις τε καὶ μυηθείης.</said></p></div>
	
				<div type="textpart" subtype="section" resp="perseus" n="77">
					<p><said who="#Μένων"><milestone n="77" unit="page"/><milestone unit="section" resp="Stephanus" n="77a"/><label>ΜΕΝ.</label> ἀλλὰ περιμένοιμʼ ἄν, ὦ Σώκρατες, εἴ μοι πολλὰ τοιαῦτα λέγοις.</said></p>

<p><said who="#Σωκράτης"><label>ΣΩ.</label> ἀλλὰ μὴν προθυμίας γε οὐδὲν ἀπολείψω, καὶ σοῦ ἕνεκα καὶ ἐμαυτοῦ, λέγων τοιαῦτα· ἀλλʼ ὅπως μὴ οὐχ οἷός τʼ ἔσομαι πολλὰ τοιαῦτα λέγειν. ἀλλʼ ἴθι δὴ πειρῶ καὶ σὺ ἐμοὶ τὴν ὑπόσχεσιν ἀποδοῦναι, κατὰ ὅλου εἰπὼν ἀρετῆς πέρι ὅτι ἐστίν, καὶ παῦσαι πολλὰ ποιῶν ἐκ τοῦ ἑνός, ὅπερ φασὶ τοὺς συντρίβοντάς τι ἑκάστοτε οἱ σκώπτοντες, ἀλλὰ ἐάσας ὅλην καὶ ὑγιῆ εἰπὲ τί ἐστιν ἀρετή. τὰ δέ γε παραδείγματα <milestone unit="section" resp="Stephanus" n="77b"/> παρʼ ἐμοῦ εἴληφας.</said></p>

<p><said who="#Μένων"><label>ΜΕΝ.</label> δοκεῖ τοίνυν μοι, ὦ Σώκρατες, ἀρετὴ εἶναι, καθάπερ ὁ ποιητὴς λέγει, <q>χαίρειν τε καλοῖσι καὶ δύνασθαι·</q> καὶ ἐγὼ τοῦτο λέγω ἀρετήν, ἐπιθυμοῦντα τῶν καλῶν δυνατὸν εἶναι πορίζεσθαι.</said></p>

<p><said who="#Σωκράτης"><label>ΣΩ.</label> ἆρα λέγεις τὸν τῶν καλῶν ἐπιθυμοῦντα ἀγαθῶν ἐπιθυμητὴν εἶναι;</said></p>

<p><said who="#Μένων"><label>ΜΕΝ.</label> μάλιστά γε.</said></p>

<p><said who="#Σωκράτης"><label>ΣΩ.</label> ἆρα ὡς ὄντων τινῶν οἳ τῶν κακῶν ἐπιθυμοῦσιν, ἑτέρων δὲ οἳ τῶν <milestone unit="section" resp="Stephanus" n="77c"/> ἀγαθῶν; οὐ πάντες, ὤριστε, δοκοῦσί σοι τῶν ἀγαθῶν ἐπιθυμεῖν;</said></p>

<p><said who="#Μένων"><label>ΜΕΝ.</label> οὐκ ἔμοιγε.</said></p>

<p><said who="#Σωκράτης"><label>ΣΩ.</label> ἀλλά τινες τῶν κακῶν;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> οἰόμενοι τὰ κακὰ ἀγαθὰ εἶναι, λέγεις, ἢ καὶ γιγνώσκοντες ὅτι κακά ἐστιν ὅμως ἐπιθυμοῦσιν αὐτῶν;</said></p>

<p><said who="#Μένων"><label>ΜΕΝ.</label> ἀμφότερα ἔμοιγε δοκοῦσιν.</said></p>

<p><said who="#Σωκράτης"><label>ΣΩ.</label> ἦ γὰρ δοκεῖ τίς σοι, ὦ Μένων, γιγνώσκων τὰ κακὰ ὅτι κακά ἐστιν ὅμως ἐπιθυμεῖν αὐτῶν;</said></p>

<p><said who="#Μένων"><label>ΜΕΝ.</label> μάλιστα.</said></p>

<p><said who="#Σωκράτης"><label>ΣΩ.</label> τί ἐπιθυμεῖν λέγεις; ἦ γενέσθαι αὐτῷ;</said></p>

<p><said who="#Μένων"><label>ΜΕΝ.</label> γενέσθαι· τί γὰρ <milestone unit="section" resp="Stephanus" n="77d"/> ἄλλο;</said></p>

<p><said who="#Σωκράτης"><label>ΣΩ.</label> πότερον ἡγούμενος τὰ κακὰ ὠφελεῖν ἐκεῖνον ᾧ ἂν γένηται, ἢ γιγνώσκων τὰ κακὰ ὅτι βλάπτει ᾧ ἂν παρῇ;</said></p>

<p><said who="#Μένων"><label>ΜΕΝ.</label> εἰσὶ μὲν οἳ ἡγούμενοι τὰ κακὰ ὠφελεῖν, εἰσὶν δὲ καὶ οἳ γιγνώσκοντες ὅτι βλάπτει.</said></p>

<p><said who="#Σωκράτης"><label>ΣΩ.</label> ἦ καὶ δοκοῦσί σοι γιγνώσκειν τὰ κακὰ ὅτι κακά ἐστιν οἱ ἡγούμενοι τὰ κακὰ ὠφελεῖν;</said></p>

<p><said who="#Μένων"><label>ΜΕΝ.</label> οὐ πάνυ μοι δοκεῖ τοῦτό γε.</said></p>

<p><said who="#Σωκράτης"><label>ΣΩ.</label> οὐκοῦν δῆλον ὅτι οὗτοι μὲν οὐ τῶν κακῶν ἐπιθυμοῦσιν, <milestone unit="section" resp="Stephanus" n="77e"/> οἱ ἀγνοοῦντες αὐτά, ἀλλὰ ἐκείνων ἃ ᾤοντο ἀγαθὰ εἶναι, ἔστιν δὲ ταῦτά γε κακά· ὥστε οἱ ἀγνοοῦντες αὐτὰ καὶ οἰόμενοι ἀγαθὰ εἶναι δῆλον ὅτι τῶν ἀγαθῶν ἐπιθυμοῦσιν. ἢ οὔ;</said></p>

<p><said who="#Μένων"><label>ΜΕΝ.</label> κινδυνεύουσιν οὗτοί γε.</said></p>

<p><said who="#Σωκράτης"><label>ΣΩ.</label> τί δέ; οἱ τῶν κακῶν μὲν ἐπιθυμοῦντες, ὡς φῂς σύ, ἡγούμενοι δὲ τὰ κακὰ βλάπτειν ἐκεῖνον ᾧ ἂν γίγνηται, γιγνώσκουσιν δήπου ὅτι βλαβήσονται ὑπʼ αὐτῶν;</said></p></div>

<div type="textpart" subtype="section" resp="perseus" n="78">
<p><said who="#Μένων"><label>ΜΕΝ.</label>  <milestone n="78" unit="page"/><milestone unit="section" resp="Stephanus" n="78a"/> ἀνάγκη.</said></p>

<p><said who="#Σωκράτης"><label>ΣΩ.</label> ἀλλὰ τοὺς βλαπτομένους οὗτοι οὐκ οἴονται ἀθλίους εἶναι καθʼ ὅσον βλάπτονται;</said></p>

<p><said who="#Μένων"><label>ΜΕΝ.</label> καὶ τοῦτο ἀνάγκη.</said></p>

<p><said who="#Σωκράτης"><label>ΣΩ.</label> τοὺς δὲ ἀθλίους οὐ κακοδαίμονας;</said></p>

<p><said who="#Μένων"><label>ΜΕΝ.</label> οἶμαι ἔγωγε.</said></p>

<p><said who="#Σωκράτης"><label>ΣΩ.</label> ἔστιν οὖν ὅστις βούλεται ἄθλιος καὶ κακοδαίμων εἶναι;</said></p>

<p><said who="#Μένων"><label>ΜΕΝ.</label> οὔ μοι δοκεῖ, ὦ Σώκρατες.</said></p>

<p><said who="#Σωκράτης"><label>ΣΩ.</label> οὐκ ἄρα βούλεται, ὦ Μένων, τὰ κακὰ οὐδείς, εἴπερ μὴ βούλεται τοιοῦτος εἶναι. τί γὰρ ἄλλο ἐστὶν ἄθλιον εἶναι ἢ ἐπιθυμεῖν τε τῶν κακῶν καὶ κτᾶσθαι;</said></p>

<p><said who="#Μένων"><label>ΜΕΝ.</label> κινδυνεύεις <milestone unit="section" resp="Stephanus" n="78b"/> ἀληθῆ λέγειν, ὦ Σώκρατες· καὶ οὐδεὶς βούλεσθαι τὰ κακά.</said></p>

<p><said who="#Σωκράτης"><label>ΣΩ.</label> οὐκοῦν νυνδὴ ἔλεγες ὅτι ἔστιν ἡ ἀρετὴ βούλεσθαί τε τἀγαθὰ καὶ δύνασθαι;</said></p>

<p><said who="#Μένων"><label>ΜΕΝ.</label> εἶπον γάρ.</said></p>

<p><said who="#Σωκράτης"><label>ΣΩ.</label> οὐκοῦν τοῦ λεχθέντος τὸ μὲν βούλεσθαι πᾶσιν ὑπάρχει, καὶ ταύτῃ γε οὐδὲν ὁ ἕτερος τοῦ ἑτέρου βελτίων;</said></p>

<p><said who="#Μένων"><label>ΜΕΝ.</label> φαίνεται.</said></p>

<p><said who="#Σωκράτης"><label>ΣΩ.</label> ἀλλὰ δῆλον ὅτι εἴπερ ἐστὶ βελτίων ἄλλος ἄλλου, κατὰ τὸ δύνασθαι ἂν εἴη ἀμείνων.</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> τοῦτʼ ἔστιν ἄρα, ὡς ἔοικε, κατὰ τὸν σὸν λόγον ἀρετή, <milestone unit="section" resp="Stephanus" n="78c"/> δύναμις τοῦ πορίζεσθαι τἀγαθά.</said></p>

<p><said who="#Μένων"><label>ΜΕΝ.</label> παντάπασί μοι δοκεῖ, ὦ Σώκρατες, οὕτως ἔχειν ὡς σὺ νῦν ὑπολαμβάνεις.</said></p>

<p><said who="#Σωκράτης"><label>ΣΩ.</label> ἴδωμεν δὴ καὶ τοῦτο εἰ ἀληθὲς λέγεις· ἴσως γὰρ ἂν εὖ λέγοις. τἀγαθὰ φῂς οἷόν τʼ εἶναι πορίζεσθαι ἀρετὴν εἶναι;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> ἀγαθὰ δὲ καλεῖς οὐχὶ οἷον ὑγίειάν τε καὶ πλοῦτον;</said></p>

<p><said who="#Μένων"><label>ΜΕΝ.</label> καὶ χρυσίον λέγω καὶ ἀργύριον κτᾶσθαι καὶ τιμὰς ἐν πόλει καὶ ἀρχάς.</said></p>

<p><said who="#Σωκράτης"><label>ΣΩ.</label> μὴ ἄλλʼ ἄττα λέγεις τἀγαθὰ ἢ τὰ τοιαῦτα;</said></p>

<p><said who="#Μένων"><label>ΜΕΝ.</label> οὔκ, ἀλλὰ <milestone unit="section" resp="Stephanus" n="78d"/> πάντα λέγω τὰ τοιαῦτα.</said></p>

<p><said who="#Σωκράτης"><label>ΣΩ.</label> εἶεν· χρυσίον δὲ δὴ καὶ ἀργύριον πορίζεσθαι ἀρετή ἐστιν, ὥς φησι Μένων ὁ τοῦ μεγάλου βασιλέως πατρικὸς ξένος. πότερον προστιθεῖς τούτῳ τῷ πόρῳ, ὦ Μένων, τὸ δικαίως καὶ ὁσίως, ἢ οὐδέν σοι διαφέρει, ἀλλὰ κἂν ἀδίκως τις αὐτὰ πορίζηται, ὁμοίως σὺ αὐτὰ ἀρετὴν καλεῖς;</said></p>

<p><said who="#Μένων"><label>ΜΕΝ.</label> οὐ δήπου, ὦ Σώκρατες.</said></p>

<p><said who="#Σωκράτης"><label>ΣΩ.</label> ἀλλὰ κακίαν.</said></p>

<p><said who="#Μένων"><label>ΜΕΝ.</label> πάντως δήπου.</said></p>

<p><said who="#Σωκράτης"><label>ΣΩ.</label> δεῖ ἄρα, ὡς ἔοικε, τούτῳ τῷ πόρῳ δικαιοσύνην ἢ σωφροσύνην ἢ <milestone unit="section" resp="Stephanus" n="78e"/> ὁσιότητα προσεῖναι, ἢ ἄλλο τι μόριον ἀρετῆς· εἰ δὲ μή, οὐκ ἔσται ἀρετή, καίπερ ἐκπορίζουσα τἀγαθά.</said></p>

<p><said who="#Μένων"><label>ΜΕΝ.</label> πῶς γὰρ ἄνευ τούτων ἀρετὴ γένοιτʼ ἄν;</said></p>

<p><said who="#Σωκράτης"><label>ΣΩ.</label> τὸ δὲ μὴ ἐκπορίζειν χρυσίον καὶ ἀργύριον, ὅταν μὴ δίκαιον ᾖ, μήτε αὑτῷ μήτε ἄλλῳ, οὐκ ἀρετὴ καὶ αὕτη ἐστὶν ἡ ἀπορία;</said></p>

<p><said who="#Μένων"><label>ΜΕΝ.</label> φαίνεται.</said></p></div>

				<div type="textpart" subtype="section" resp="perseus" n="79">
					<p><said who="#Σωκράτης"><label>ΣΩ.</label> οὐδὲν ἄρα μᾶλλον ὁ πόρος τῶν τοιούτων ἀγαθῶν ἢ ἡ ἀπορία ἀρετὴ ἂν εἴη, ἀλλά, ὡς ἔοικεν, ὃ μὲν ἂν μετὰ δικαιοσύνης γίγνηται, ἀρετὴ ἔσται, ὃ δʼ <milestone n="79" unit="page"/><milestone unit="section" resp="Stephanus" n="79a"/> ἂν ἄνευ πάντων τῶν τοιούτων, κακία.</said></p>

<p><said who="#Μένων"><label>ΜΕΝ.</label> δοκεῖ μοι ἀναγκαῖον εἶναι ὡς λέγεις.</said></p>

<p><said who="#Σωκράτης"><label>ΣΩ.</label> οὐκοῦν τούτων ἕκαστον ὀλίγον πρότερον μόριον ἀρετῆς ἔφαμεν εἶναι, τὴν δικαιοσύνην καὶ σωφροσύνην καὶ πάντα τὰ τοιαῦτα;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> εἶτα, ὦ Μένων, παίζεις πρός με;</said></p>

<p><said who="#Μένων"><label>ΜΕΝ.</label> τί δή, ὦ Σώκρατες;</said></p>

<p><said who="#Σωκράτης"><label>ΣΩ.</label> ὅτι ἄρτι ἐμοῦ δεηθέντος σου μὴ καταγνύναι μηδὲ κερματίζειν τὴν ἀρετήν, καὶ δόντος παραδείγματα καθʼ ἃ δέοι ἀποκρίνεσθαι, τούτου μὲν ἠμέλησας, λέγεις δέ μοι ὅτι ἀρετή <milestone unit="section" resp="Stephanus" n="79b"/> ἐστιν οἷόν τʼ εἶναι τἀγαθὰ πορίζεσθαι μετὰ δικαιοσύνης· τοῦτο δὲ φῂς μόριον ἀρετῆς εἶναι;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> οὐκοῦν συμβαίνει ἐξ ὧν σὺ ὁμολογεῖς, τὸ μετὰ μορίου ἀρετῆς πράττειν ὅτι ἂν πράττῃ, τοῦτο ἀρετὴν εἶναι· τὴν γὰρ δικαιοσύνην μόριον φῂς ἀρετῆς εἶναι, καὶ ἕκαστα τούτων. τί οὖν δὴ τοῦτο λέγω; ὅτι ἐμοῦ δεηθέντος ὅλον εἰπεῖν τὴν ἀρετήν, αὐτὴν μὲν πολλοῦ δεῖς εἰπεῖν ὅτι ἐστίν, πᾶσαν δὲ φῂς πρᾶξιν ἀρετὴν εἶναι, ἐάνπερ μετὰ μορίου <milestone unit="section" resp="Stephanus" n="79c"/> ἀρετῆς πράττηται, ὥσπερ εἰρηκὼς ὅτι ἀρετή ἐστιν τὸ ὅλον καὶ ἤδη γνωσομένου ἐμοῦ, καὶ ἐὰν σὺ κατακερματίζῃς αὐτὴν κατὰ μόρια. δεῖται οὖν σοι πάλιν ἐξ ἀρχῆς, ὡς ἐμοὶ δοκεῖ, τῆς αὐτῆς ἐρωτήσεως, ὦ φίλε Μένων, τί ἐστιν ἀρετή, εἰ μετὰ μορίου ἀρετῆς πᾶσα πρᾶξις ἀρετὴ ἂν εἴη; τοῦτο γάρ ἐστιν λέγειν, ὅταν λέγῃ τις, ὅτι πᾶσα ἡ μετὰ δικαιοσύνης πρᾶξις ἀρετή ἐστιν. ἢ οὐ δοκεῖ σοι πάλιν δεῖσθαι τῆς αὐτῆς ἐρωτήσεως, ἀλλʼ οἴει τινὰ εἰδέναι μόριον ἀρετῆς ὅτι ἐστίν, αὐτὴν μὴ εἰδότα;</said></p>

<p><said who="#Μένων"><label>ΜΕΝ.</label> οὐκ ἔμοιγε δοκεῖ.</said></p>

<p><said who="#Σωκράτης"><milestone unit="section" resp="Stephanus" n="79d"/><label>ΣΩ.</label> εἰ γὰρ καὶ μέμνησαι, ὅτʼ ἐγώ σοι ἄρτι ἀπεκρινάμην περὶ τοῦ σχήματος, ἀπεβάλλομέν που τὴν τοιαύτην ἀπόκρισιν τὴν διὰ τῶν ἔτι ζητουΜένων καὶ μήπω ὡμολογηΜένων ἐπιχειροῦσαν ἀποκρίνεσθαι.</said></p>

<p><said who="#Μένων"><label>ΜΕΝ.</label> καὶ ὀρθῶς γε ἀπεβάλλομεν, ὦ Σώκρατες.</said></p>

<p><said who="#Σωκράτης"><label>ΣΩ.</label> μὴ τοίνυν, ὦ ἄριστε, μηδὲ σὺ ἔτι ζητουμένης ἀρετῆς ὅλης ὅτι ἐστὶν οἴου διὰ τῶν ταύτης μορίων ἀποκρινόμενος δηλώσειν αὐτὴν ὁτῳοῦν, ἢ ἄλλο ὁτιοῦν τούτῳ τῷ αὐτῷ <milestone unit="section" resp="Stephanus" n="79e"/> τρόπῳ λέγων, ἀλλὰ πάλιν τῆς αὐτῆς δεήσεσθαι ἐρωτήσεως, τίνος ὄντος ἀρετῆς λέγεις ἃ λέγεις· ἢ οὐδέν σοι δοκῶ λέγειν;</said></p>

<p><said who="#Μένων"><label>ΜΕΝ.</label> ἔμοιγε δοκεῖς ὀρθῶς λέγειν.</said></p>

<p><said who="#Σωκράτης"><label>ΣΩ.</label> ἀπόκριναι τοίνυν πάλιν ἐξ ἀρχῆς· τί φῂς ἀρετὴν εἶναι καὶ σὺ καὶ ὁ ἑταῖρός σου;</said></p></div>

				<div type="textpart" subtype="section" resp="perseus" n="80">
					<p><said who="#Μένων"><label>ΜΕΝ.</label> ὦ Σώκρατες, ἤκουον μὲν ἔγωγε πρὶν καὶ συγγενέσθαι <milestone n="80" unit="page"/><milestone unit="section" resp="Stephanus" n="80a"/> σοι ὅτι σὺ οὐδὲν ἄλλο ἢ αὐτός τε ἀπορεῖς καὶ τοὺς ἄλλους ποιεῖς ἀπορεῖν· καὶ νῦν, ὥς γέ μοι δοκεῖς, γοητεύεις με καὶ φαρμάττεις καὶ ἀτεχνῶς κατεπᾴδεις, ὥστε μεστὸν ἀπορίας γεγονέναι. καὶ δοκεῖς μοι παντελῶς, εἰ δεῖ τι καὶ σκῶψαι, ὁμοιότατος εἶναι τό τε εἶδος καὶ τἆλλα ταύτῃ τῇ πλατείᾳ νάρκῃ τῇ θαλαττίᾳ· καὶ γὰρ αὕτη τὸν ἀεὶ πλησιάζοντα καὶ ἁπτόμενον ναρκᾶν ποιεῖ, καὶ σὺ δοκεῖς μοι νῦν ἐμὲ τοιοῦτόν τι πεποιηκέναι, <del>ναρκᾶν</del>· ἀληθῶς γὰρ ἔγωγε καὶ <milestone unit="section" resp="Stephanus" n="80b"/> τὴν ψυχὴν καὶ τὸ στόμα ναρκῶ, καὶ οὐκ ἔχω ὅτι ἀποκρίνωμαί σοι. καίτοι μυριάκις γε περὶ ἀρετῆς παμπόλλους λόγους εἴρηκα καὶ πρὸς πολλούς, καὶ πάνυ εὖ, ὥς γε ἐμαυτῷ ἐδόκουν· νῦν δὲ οὐδʼ ὅτι ἐστὶν τὸ παράπαν ἔχω εἰπεῖν. καί μοι δοκεῖς εὖ βουλεύεσθαι οὐκ ἐκπλέων ἐνθένδε οὐδʼ ἀποδημῶν· εἰ γὰρ ξένος ἐν ἄλλῃ πόλει τοιαῦτα ποιοῖς, τάχʼ ἂν ὡς γόης ἀπαχθείης.</said></p>

<p><said who="#Σωκράτης"><label>ΣΩ.</label> πανοῦργος εἶ, ὦ Μένων, καὶ ὀλίγου ἐξηπάτησάς με.</said></p>

<p><said who="#Μένων"><label>ΜΕΝ.</label> τί μάλιστα, ὦ Σώκρατες;</said></p>

<p><said who="#Σωκράτης"><milestone unit="section" resp="Stephanus" n="80c"/><label>ΣΩ.</label> γιγνώσκω οὗ ἕνεκά με ᾔκασας.</said></p>

<p><said who="#Μένων"><label>ΜΕΝ.</label> τίνος δὴ οἴει;</said></p>

<p><said who="#Σωκράτης"><label>ΣΩ.</label> ἵνα σε ἀντεικάσω. ἐγὼ δὲ τοῦτο οἶδα περὶ πάντων τῶν καλῶν, ὅτι χαίρουσιν εἰκαζόμενοι—λυσιτελεῖ γὰρ αὐτοῖς· καλαὶ γὰρ οἶμαι τῶν καλῶν καὶ αἱ εἰκόνες—ἀλλʼ οὐκ ἀντεικάσομαί σε. ἐγὼ δέ, εἰ μὲν ἡ νάρκη αὐτὴ ναρκῶσα οὕτω καὶ τοὺς ἄλλους ποιεῖ ναρκᾶν, ἔοικα αὐτῇ· εἰ δὲ μή, οὔ. οὐ γὰρ εὐπορῶν αὐτὸς τοὺς ἄλλους ποιῶ ἀπορεῖν, ἀλλὰ παντὸς μᾶλλον αὐτὸς ἀπορῶν οὕτως καὶ τοὺς ἄλλους ποιῶ <milestone unit="section" resp="Stephanus" n="80d"/> ἀπορεῖν. καὶ νῦν περὶ ἀρετῆς ὃ ἔστιν ἐγὼ μὲν οὐκ οἶδα, σὺ μέντοι ἴσως πρότερον μὲν ᾔδησθα πρὶν ἐμοῦ ἅψασθαι, νῦν μέντοι ὅμοιος εἶ οὐκ εἰδότι. ὅμως δὲ ἐθέλω μετὰ σοῦ σκέψασθαι καὶ συζητῆσαι ὅτι ποτέ ἐστιν.</said></p>

<p><said who="#Μένων"><label>ΜΕΝ.</label> καὶ τίνα τρόπον ζητήσεις, ὦ Σώκρατες, τοῦτο ὃ μὴ οἶσθα τὸ παράπαν ὅτι ἐστίν; ποῖον γὰρ ὧν οὐκ οἶσθα προθέμενος ζητήσεις; ἢ εἰ καὶ ὅτι μάλιστα ἐντύχοις αὐτῷ, πῶς εἴσῃ ὅτι τοῦτό ἐστιν ὃ σὺ οὐκ ᾔδησθα;</said></p>

<p><said who="#Σωκράτης"><milestone unit="section" resp="Stephanus" n="80e"/><label>ΣΩ.</label> μανθάνω οἷον βούλει λέγειν, ὦ Μένων. ὁρᾷς τοῦτον ὡς ἐριστικὸν λόγον κατάγεις, ὡς οὐκ ἄρα ἔστιν ζητεῖν ἀνθρώπῳ οὔτε ὃ οἶδε οὔτε ὃ μὴ οἶδε; οὔτε γὰρ ἂν ὅ γε οἶδεν ζητοῖ—οἶδεν γάρ, καὶ οὐδὲν δεῖ τῷ γε τοιούτῳ ζητήσεως—οὔτε ὃ μὴ οἶδεν—οὐδὲ γὰρ οἶδεν ὅτι ζητήσει.</said></p></div>
	
				<div type="textpart" subtype="section" resp="perseus" n="81">
					<p><said who="#Μένων"><milestone n="81" unit="page"/><milestone unit="section" resp="Stephanus" n="81a"/><label>ΜΕΝ.</label> οὐκοῦν καλῶς σοι δοκεῖ λέγεσθαι ὁ λόγος οὗτος, ὦ Σώκρατες;</said></p>

<p><said who="#Σωκράτης"><label>ΣΩ.</label> οὐκ ἔμοιγε.</said></p>

<p><said who="#Μένων"><label>ΜΕΝ.</label> ἔχεις λέγειν ὅπῃ;</said></p>

<p><said who="#Σωκράτης"><label>ΣΩ.</label> ἔγωγε· ἀκήκοα γὰρ ἀνδρῶν τε καὶ γυναικῶν σοφῶν περὶ τὰ θεῖα πράγματα—</said></p>

<p><said who="#Μένων"><label>ΜΕΝ.</label> τίνα λόγον λεγόντων;</said></p>

<p><said who="#Σωκράτης"><label>ΣΩ.</label> ἀληθῆ, ἔμοιγε δοκεῖν, καὶ καλόν.</said></p>

<p><said who="#Μένων"><label>ΜΕΝ.</label> τίνα τοῦτον, καὶ τίνες οἱ λέγοντες;</said></p>

<p><said who="#Σωκράτης"><label>ΣΩ.</label> οἱ μὲν λέγοντές εἰσι τῶν ἱερέων τε καὶ τῶν ἱερειῶν ὅσοις μεμέληκε περὶ ὧν μεταχειρίζονται λόγον οἵοις τʼ εἶναι <milestone unit="section" resp="Stephanus" n="81b"/> διδόναι· λέγει δὲ καὶ Πίνδαρος καὶ ἄλλοι πολλοὶ τῶν ποιητῶν ὅσοι θεῖοί εἰσιν. ἃ δὲ λέγουσιν, ταυτί ἐστιν· ἀλλὰ σκόπει εἴ σοι δοκοῦσιν ἀληθῆ λέγειν. φασὶ γὰρ τὴν ψυχὴν τοῦ ἀνθρώπου εἶναι ἀθάνατον, καὶ τοτὲ μὲν τελευτᾶν—ὃ δὴ ἀποθνῄσκειν καλοῦσι—τοτὲ δὲ πάλιν γίγνεσθαι, ἀπόλλυσθαι δʼ οὐδέποτε· δεῖν δὴ διὰ ταῦτα ὡς ὁσιώτατα διαβιῶναι τὸν βίον· οἷσιν γὰρ ἂν—
	<cit>
		<quote type="verse">
		<l>Φερσεφόνα ποινὰν παλαιοῦ πένθεος</l>
		<l>δέξεται, εἰς τὸν ὕπερθεν ἅλιον κείνων ἐνάτῳ ἔτεϊ</l>
		<l>ἀνδιδοῖ ψυχὰς πάλιν,</l>
	<milestone unit="section" resp="Stephanus" n="81c"/> 
	    <l>ἐκ τᾶν βασιλῆες ἀγαυοὶ</l>
		<l>καὶ σθένει κραιπνοὶ σοφίᾳ τε μέγιστοι</l>
		<l>ἄνδρες αὔξοντʼ· ἐς δὲ τὸν λοιπὸν χρόνον ἥρωες ἁγνοὶ πρὸς ἀνθρώπων καλεῦνται.</l></quote> 
		<bibl>Pind. fr. 133 Bergk</bibl>
	</cit> 
	ἅτε οὖν ἡ ψυχὴ ἀθάνατός τε οὖσα καὶ πολλάκις γεγονυῖα, καὶ ἑωρακυῖα καὶ τὰ ἐνθάδε καὶ τὰ ἐν Ἅιδου καὶ πάντα χρήματα, οὐκ ἔστιν ὅτι οὐ μεμάθηκεν· ὥστε οὐδὲν θαυμαστὸν καὶ περὶ ἀρετῆς καὶ περὶ ἄλλων οἷόν τʼ εἶναι αὐτὴν ἀναμνησθῆναι, ἅ γε καὶ πρότερον ἠπίστατο. ἅτε γὰρ τῆς φύσεως <milestone unit="section" resp="Stephanus" n="81d"/> ἁπάσης συγγενοῦς οὔσης, καὶ μεμαθηκυίας τῆς ψυχῆς ἅπαντα, οὐδὲν κωλύει ἓν μόνον ἀναμνησθέντα—ὃ δὴ μάθησιν καλοῦσιν ἄνθρωποι—τἆλλα πάντα αὐτὸν ἀνευρεῖν, ἐάν τις ἀνδρεῖος ᾖ καὶ μὴ ἀποκάμνῃ ζητῶν· τὸ γὰρ ζητεῖν ἄρα καὶ τὸ μανθάνειν ἀνάμνησις ὅλον ἐστίν. οὔκουν δεῖ πείθεσθαι τούτῳ τῷ ἐριστικῷ λόγῳ· οὗτος μὲν γὰρ ἂν ἡμᾶς ἀργοὺς ποιήσειεν καὶ ἔστιν τοῖς μαλακοῖς τῶν ἀνθρώπων ἡδὺς ἀκοῦσαι, ὅδε <milestone unit="section" resp="Stephanus" n="81e"/> δὲ ἐργατικούς τε καὶ ζητητικοὺς ποιεῖ· ᾧ ἐγὼ πιστεύων ἀληθεῖ εἶναι ἐθέλω μετὰ σοῦ ζητεῖν ἀρετὴ ὅτι ἐστίν.</said></p>

<p><said who="#Μένων"><label>ΜΕΝ.</label> ναί, ὦ Σώκρατες· ἀλλὰ πῶς λέγεις τοῦτο, ὅτι οὐ μανθάνομεν, ἀλλὰ ἣν καλοῦμεν μάθησιν ἀνάμνησίς ἐστιν; ἔχεις με τοῦτο διδάξαι ὡς οὕτως ἔχει;</said></p></div>

<div type="textpart" subtype="section" resp="perseus" n="82">
<p><said who="#Σωκράτης"><label>ΣΩ.</label> καὶ ἄρτι εἶπον, ὦ Μένων, ὅτι πανοῦργος εἶ, καὶ <milestone n="82" unit="page"/><milestone unit="section" resp="Stephanus" n="82a"/> νῦν ἐρωτᾷς εἰ ἔχω σε διδάξαι, ὃς οὔ φημι διδαχὴν εἶναι ἀλλʼ ἀνάμνησιν, ἵνα δὴ εὐθὺς φαίνωμαι αὐτὸς ἐμαυτῷ τἀναντία λέγων.</said></p>

<p><said who="#Μένων"><label>ΜΕΝ.</label> οὐ μὰ τὸν Δία, ὦ Σώκρατες, οὐ πρὸς τοῦτο βλέψας εἶπον, ἀλλʼ ὑπὸ τοῦ ἔθους· ἀλλʼ εἴ πώς μοι ἔχεις ἐνδείξασθαι ὅτι ἔχει ὥσπερ λέγεις, ἔνδειξαι.</said></p>

<p><said who="#Σωκράτης"><label>ΣΩ.</label> ἀλλʼ ἔστι μὲν οὐ ῥᾴδιον, ὅμως δὲ ἐθέλω προθυμηθῆναι σοῦ ἕνεκα. ἀλλά μοι προσκάλεσον τῶν πολλῶν <milestone unit="section" resp="Stephanus" n="82b"/> ἀκολούθων τουτωνὶ τῶν σαυτοῦ ἕνα, ὅντινα βούλει, ἵνα ἐν τούτῳ σοι ἐπιδείξωμαι.</said></p>

<p><said who="#Μένων"><label>ΜΕΝ.</label> πάνυ γε. δεῦρο πρόσελθε.</said></p>

<p><said who="#Σωκράτης"><label>ΣΩ.</label> Ἕλλην μέν ἐστι καὶ ἑλληνίζει;</said></p>

<p><said who="#Μένων"><label>ΜΕΝ.</label> πάνυ γε σφόδρα, οἰκογενής γε.</said></p>

<p><said who="#Σωκράτης"><label>ΣΩ.</label> πρόσεχε δὴ τὸν νοῦν ὁπότερʼ ἄν σοι φαίνηται, ἢ ἀναμιμνῃσκόμενος ἢ μανθάνων παρʼ ἐμοῦ.</said></p>

<p><said who="#Μένων"><label>ΜΕΝ.</label> ἀλλὰ προσέξω.</said></p>

<p><said who="#Σωκράτης"><label>ΣΩ.</label> εἰπὲ δή μοι, ὦ παῖ, γιγνώσκεις τετράγωνον χωρίον ὅτι τοιοῦτόν ἐστιν;</said></p>

<p><said who="#Παῖς"><label>ΠΑΙ.</label> ἔγωγε.</said></p>

<p><said who="#Σωκράτης"><label>ΣΩ.</label> ἔστιν οὖν <milestone unit="section" resp="Stephanus" n="82c"/> τετράγωνον χωρίον ἴσας ἔχον τὰς γραμμὰς ταύτας πάσας, τέτταρας οὔσας;</said></p>

<p><said who="#Παῖς"><label>ΠΑΙ.</label> πάνυ γε.</said></p>

<p><said who="#Σωκράτης"><label>ΣΩ.</label> οὐ καὶ ταυτασὶ τὰς διὰ μέσου ἐστὶν ἴσας ἔχον;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> οὐκοῦν εἴη ἂν τοιοῦτον χωρίον καὶ μεῖζον καὶ ἔλαττον;</said></p>

<p><said who="#Παῖς"><label>ΠΑΙ.</label> πάνυ γε.</said></p>

<p><said who="#Σωκράτης"><label>ΣΩ.</label> εἰ οὖν εἴη αὕτη ἡ πλευρὰ δυοῖν ποδοῖν καὶ αὕτη δυοῖν, πόσων ἂν εἴη ποδῶν τὸ ὅλον; ὧδε δὲ σκόπει· εἰ ἦν ταύτῃ δυοῖν ποδοῖν, ταύτῃ δὲ ἑνὸς ποδὸς μόνον, ἄλλο τι ἅπαξ ἂν ἦν δυοῖν ποδοῖν τὸ χωρίον;</said></p>

<p><said who="#Παῖς"><label>ΠΑΙ.</label>  <milestone unit="section" resp="Stephanus" n="82d"/> ναί.</said></p>

<p><said who="#Σωκράτης"><label>ΣΩ.</label> ἐπειδὴ δὲ δυοῖν ποδοῖν καὶ ταύτῃ, ἄλλο τι ἢ δὶς δυοῖν γίγνεται;</said></p>

<p><said who="#Παῖς"><label>ΠΑΙ.</label> γίγνεται.</said></p>

<p><said who="#Σωκράτης"><label>ΣΩ.</label> δυοῖν ἄρα δὶς γίγνεται ποδῶν;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> πόσοι οὖν εἰσιν οἱ δύο δὶς πόδες; λογισάμενος εἰπέ.</said></p>

<p><said who="#Παῖς"><label>ΠΑΙ.</label> τέτταρες, ὦ Σώκρατες.</said></p>

<p><said who="#Σωκράτης"><label>ΣΩ.</label> οὐκοῦν γένοιτʼ ἂν τούτου τοῦ χωρίου ἕτερον διπλάσιον, τοιοῦτον δέ, ἴσας ἔχον πάσας τὰς γραμμὰς ὥσπερ τοῦτο;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> πόσων οὖν ἔσται ποδῶν;</said></p>

<p><said who="#Παῖς"><label>ΠΑΙ.</label> ὀκτώ.</said></p>

<p><said who="#Σωκράτης"><label>ΣΩ.</label> φέρε δή, πειρῶ μοι εἰπεῖν πηλίκη τις ἔσται <milestone unit="section" resp="Stephanus" n="82e"/> ἐκείνου ἡ γραμμὴ ἑκάστη. ἡ μὲν γὰρ τοῦδε δυοῖν ποδοῖν· τί δὲ ἡ ἐκείνου τοῦ διπλασίου;</said></p>

<p><said who="#Παῖς"><label>ΠΑΙ.</label> δῆλον δή, ὦ Σώκρατες, ὅτι διπλασία.</said></p>

<p><said who="#Σωκράτης"><label>ΣΩ.</label> ὁρᾷς, ὦ Μένων, ὡς ἐγὼ τοῦτον οὐδὲν διδάσκω, ἀλλʼ ἐρωτῶ πάντα; καὶ νῦν οὗτος οἴεται εἰδέναι ὁποία ἐστὶν ἀφʼ ἧς τὸ ὀκτώπουν χωρίον γενήσεται· ἢ οὐ δοκεῖ σοι;</said></p>

<p><said who="#Μένων"><label>ΜΕΝ.</label> ἔμοιγε.</said></p>

<p><said who="#Σωκράτης"><label>ΣΩ.</label> οἶδεν οὖν;</said></p>

<p><said who="#Μένων"><label>ΜΕΝ.</label> οὐ δῆτα.</said></p>

<p><said who="#Σωκράτης"><label>ΣΩ.</label> οἴεται δέ γε ἀπὸ τῆς διπλασίας;</said></p>

<p><said who="#Μένων"><label>ΜΕΝ.</label> ναί.</said></p></div>

				<div type="textpart" subtype="section" resp="perseus" n="83">
					<p><said who="#Σωκράτης"><label>ΣΩ.</label> θεῶ δὴ αὐτὸν ἀναμιμνῃσκόμενον ἐφεξῆς, ὡς δεῖ ἀναμιμνῄσκεσθαι.<milestone unit="para" ed="P"/>σὺ δέ μοι λέγε· ἀπὸ τῆς διπλασίας γραμμῆς φῂς τὸ <milestone n="83" unit="page"/><milestone unit="section" resp="Stephanus" n="83a"/> διπλάσιον χωρίον γίγνεσθαι; τοιόνδε λέγω, μὴ ταύτῃ μὲν μακρόν, τῇ δὲ βραχύ, ἀλλὰ ἴσον πανταχῇ ἔστω ὥσπερ τουτί, διπλάσιον δὲ τούτου, ὀκτώπουν· ἀλλʼ ὅρα εἰ ἔτι σοι ἀπὸ τῆς διπλασίας δοκεῖ ἔσεσθαι.</said></p>

<p><said who="#Παῖς"><label>ΠΑΙ.</label> ἔμοιγε.</said></p>

<p><said who="#Σωκράτης"><label>ΣΩ.</label> οὐκοῦν διπλασία αὕτη ταύτης γίγνεται, ἂν ἑτέραν τοσαύτην προσθῶμεν ἐνθένδε;</said></p>

<p><said who="#Παῖς"><label>ΠΑΙ.</label> πάνυ γε.</said></p>

<p><said who="#Σωκράτης"><label>ΣΩ.</label> ἀπὸ ταύτης δή, φῄς, ἔσται τὸ ὀκτώπουν χωρίον, ἂν τέτταρες τοσαῦται <milestone unit="section" resp="Stephanus" n="83b"/> γένωνται;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> ἀναγραψώμεθα δὴ ἀπʼ αὐτῆς ἴσας τέτταρας. ἄλλο τι ἢ τουτὶ ἂν εἴη ὃ φῂς τὸ ὀκτώπουν εἶναι;</said></p>

<p><said who="#Παῖς"><label>ΠΑΙ.</label> πάνυ γε.</said></p>

<p><said who="#Σωκράτης"><label>ΣΩ.</label> οὐκοῦν ἐν αὐτῷ ἐστιν ταυτὶ τέτταρα, ὧν ἕκαστον ἴσον τούτῳ ἐστὶν τῷ τετράποδι;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> πόσον οὖν γίγνεται; οὐ τετράκις τοσοῦτον;</said></p>

<p><said who="#Παῖς"><label>ΠΑΙ.</label> πῶς δʼ οὔ;</said></p>

<p><said who="#Σωκράτης"><label>ΣΩ.</label> διπλάσιον οὖν ἐστιν τὸ τετράκις τοσοῦτον;</said></p>

<p><said who="#Παῖς"><label>ΠΑΙ.</label> οὐ μὰ Δία.</said></p>

<p><said who="#Σωκράτης"><label>ΣΩ.</label> ἀλλὰ ποσαπλάσιον;</said></p>

<p><said who="#Παῖς"><label>ΠΑΙ.</label> τετραπλάσιον.</said></p>

<p><said who="#Σωκράτης"><label>ΣΩ.</label> ἀπὸ τῆς διπλασίας <milestone unit="section" resp="Stephanus" n="83c"/> ἄρα, ὦ παῖ, οὐ διπλάσιον ἀλλὰ τετραπλάσιον γίγνεται χωρίον.</said></p>

<p><said who="#Παῖς"><label>ΠΑΙ.</label> ἀληθῆ λέγεις.</said></p>

<p><said who="#Σωκράτης"><label>ΣΩ.</label> τεττάρων γὰρ τετράκις ἐστὶν ἑκκαίδεκα. οὐχί;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> ὀκτώπουν δʼ ἀπὸ ποίας γραμμῆς; οὐχὶ ἀπὸ μὲν ταύτης τετραπλάσιον;</said></p>

<p><said who="#Παῖς"><label>ΠΑΙ.</label> φημί.</said></p>

<p><said who="#Σωκράτης"><label>ΣΩ.</label> τετράπουν δὲ ἀπὸ τῆς ἡμισέας ταυτησὶ τουτί;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> εἶεν· τὸ δὲ ὀκτώπουν οὐ τοῦδε μὲν διπλάσιόν ἐστιν, τούτου δὲ ἥμισυ;</said></p>

<p><said who="#Παῖς"><label>ΠΑΙ.</label> <add>ναί.</add></said></p>

<p><said who="#Σωκράτης"><label>ΣΩ.</label> οὐκ ἀπὸ μὲν μείζονος ἔσται ἢ τοσαύτης γραμμῆς, ἀπὸ ἐλάττονος δὲ ἢ <milestone unit="section" resp="Stephanus" n="83d"/> τοσησδί; ἢ οὔ;</said></p>

<p><said who="#Παῖς"><label>ΠΑΙ.</label> ἔμοιγε δοκεῖ οὕτω.</said></p>

<p><said who="#Σωκράτης"><label>ΣΩ.</label> καλῶς· τὸ γάρ σοι δοκοῦν τοῦτο ἀποκρίνου. καί μοι λέγε· οὐχ ἥδε μὲν δυοῖν ποδοῖν ἦν, ἡ δὲ τεττάρων;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> δεῖ ἄρα τὴν τοῦ ὀκτώποδος χωρίου γραμμὴν μείζω μὲν εἶναι τῆσδε τῆς δίποδος, ἐλάττω δὲ τῆς τετράποδος.</said></p>

<p><said who="#Παῖς"><label>ΠΑΙ.</label> δεῖ.</said></p>

<p><said who="#Σωκράτης"><milestone unit="section" resp="Stephanus" n="83e"/><label>ΣΩ.</label> πειρῶ δὴ λέγειν πηλίκην τινὰ φῂς αὐτὴν εἶναι.</said></p>

<p><said who="#Παῖς"><label>ΠΑΙ.</label> τρίποδα.</said></p>

<p><said who="#Σωκράτης"><label>ΣΩ.</label> οὐκοῦν ἄνπερ τρίπους ᾖ, τὸ ἥμισυ ταύτης προσληψόμεθα καὶ ἔσται τρίπους; δύο μὲν γὰρ οἵδε, ὁ δὲ εἷς· καὶ ἐνθένδε ὡσαύτως δύο μὲν οἵδε, ὁ δὲ εἷς· καὶ γίγνεται τοῦτο τὸ χωρίον ὃ φῄς.</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> οὐκοῦν ἂν ᾖ τῇδε τριῶν καὶ τῇδε τριῶν, τὸ ὅλον χωρίον τριῶν τρὶς ποδῶν γίγνεται;</said></p>

<p><said who="#Παῖς"><label>ΠΑΙ.</label> φαίνεται.</said></p>

<p><said who="#Σωκράτης"><label>ΣΩ.</label> τρεῖς δὲ τρὶς πόσοι εἰσὶ πόδες;</said></p>

<p><said who="#Παῖς"><label>ΠΑΙ.</label> ἐννέα.</said></p>

<p><said who="#Σωκράτης"><label>ΣΩ.</label> ἔδει δὲ τὸ διπλάσιον πόσων εἶναι ποδῶν;</said></p>

<p><said who="#Παῖς"><label>ΠΑΙ.</label> ὀκτώ.</said></p>

<p><said who="#Σωκράτης"><label>ΣΩ.</label> οὐδʼ ἄρʼ ἀπὸ τῆς τρίποδός πω τὸ ὀκτώπουν χωρίον γίγνεται.</said></p>

<p><said who="#Παῖς"><label>ΠΑΙ.</label> οὐ δῆτα.</said></p></div>
				
<div type="textpart" subtype="section" resp="perseus" n="84">
<p><said who="#Σωκράτης"><label>ΣΩ.</label> ἀλλʼ ἀπὸ ποίας; πειρῶ ἡμῖν εἰπεῖν ἀκριβῶς· καὶ <milestone n="84" unit="page"/><milestone unit="section" resp="Stephanus" n="84a"/> εἰ μὴ βούλει ἀριθμεῖν, ἀλλὰ δεῖξον ἀπὸ ποίας.</said></p>

<p><said who="#Παῖς"><label>ΠΑΙ.</label> ἀλλὰ μὰ τὸν Δία, ὦ Σώκρατες, ἔγωγε οὐκ οἶδα.</said></p>

<p><said who="#Σωκράτης"><label>ΣΩ.</label> ἐννοεῖς αὖ, ὦ Μένων, οὗ ἐστιν ἤδη βαδίζων ὅδε τοῦ ἀναμιμνῄσκεσθαι; ὅτι τὸ μὲν πρῶτον ᾔδει μὲν οὔ, ἥτις ἐστὶν ἡ τοῦ ὀκτώποδος χωρίου γραμμή, ὥσπερ οὐδὲ νῦν πω οἶδεν, ἀλλʼ οὖν ᾤετό γʼ αὐτὴν τότε εἰδέναι, καὶ θαρραλέως ἀπεκρίνετο ὡς εἰδώς, καὶ οὐχ ἡγεῖτο ἀπορεῖν· νῦν δὲ ἡγεῖται <milestone unit="section" resp="Stephanus" n="84b"/> ἀπορεῖν ἤδη, καὶ ὥσπερ οὐκ οἶδεν, οὐδʼ οἴεται εἰδέναι.</said></p>

<p><said who="#Μένων"><label>ΜΕΝ.</label> ἀληθῆ λέγεις.</said></p>

<p><said who="#Σωκράτης"><label>ΣΩ.</label> οὐκοῦν νῦν βέλτιον ἔχει περὶ τὸ πρᾶγμα ὃ οὐκ ᾔδει;</said></p>

<p><said who="#Μένων"><label>ΜΕΝ.</label> καὶ τοῦτό μοι δοκεῖ.</said></p>

<p><said who="#Σωκράτης"><label>ΣΩ.</label> ἀπορεῖν οὖν αὐτὸν ποιήσαντες καὶ ναρκᾶν ὥσπερ ἡ νάρκη, μῶν τι ἐβλάψαμεν;</said></p>

<p><said who="#Μένων"><label>ΜΕΝ.</label> οὐκ ἔμοιγε δοκεῖ.</said></p>

<p><said who="#Σωκράτης"><label>ΣΩ.</label> προὔργου γοῦν τι πεποιήκαμεν, ὡς ἔοικε, πρὸς τὸ ἐξευρεῖν ὅπῃ ἔχει· νῦν μὲν γὰρ καὶ ζητήσειεν ἂν ἡδέως οὐκ εἰδώς, τότε δὲ ῥᾳδίως ἂν καὶ πρὸς πολλοὺς καὶ πολλάκις <milestone unit="section" resp="Stephanus" n="84c"/> ᾤετʼ ἂν εὖ λέγειν περὶ τοῦ διπλασίου χωρίου, ὡς δεῖ διπλασίαν τὴν γραμμὴν ἔχειν μήκει.</said></p>

<p><said who="#Μένων"><label>ΜΕΝ.</label> ἔοικεν.</said></p>

<p><said who="#Σωκράτης"><label>ΣΩ.</label> οἴει οὖν ἂν αὐτὸν πρότερον ἐπιχειρῆσαι ζητεῖν ἢ μανθάνειν τοῦτο ὃ ᾤετο εἰδέναι οὐκ εἰδώς, πρὶν εἰς ἀπορίαν κατέπεσεν ἡγησάμενος μὴ εἰδέναι, καὶ ἐπόθησεν τὸ εἰδέναι;</said></p>

<p><said who="#Μένων"><label>ΜΕΝ.</label> οὔ μοι δοκεῖ, ὦ Σώκρατες.</said></p>

<p><said who="#Σωκράτης"><label>ΣΩ.</label> ὤνητο ἄρα ναρκήσας;</said></p>

<p><said who="#Μένων"><label>ΜΕΝ.</label> δοκεῖ μοι.</said></p>

<p><said who="#Σωκράτης"><label>ΣΩ.</label> σκέψαι δὴ ἐκ ταύτης τῆς ἀπορίας ὅτι καὶ ἀνευρήσει ζητῶν μετʼ ἐμοῦ, οὐδὲν ἀλλʼ ἢ ἐρωτῶντος ἐμοῦ καὶ οὐ διδάσκοντος· <milestone unit="section" resp="Stephanus" n="84d"/> φύλαττε δὲ ἄν που εὕρῃς με διδάσκοντα καὶ διεξιόντα αὐτῷ, ἀλλὰ μὴ τὰς τούτου δόξας ἀνερωτῶντα.<milestone unit="para" ed="P"/>λέγε γάρ μοι σύ· οὐ τὸ μὲν τετράπουν τοῦτο ἡμῖν ἐστι χωρίον; μανθάνεις;</said></p>

<p><said who="#Παῖς"><label>ΠΑΙ.</label> ἔγωγε.</said></p>

<p><said who="#Σωκράτης"><label>ΣΩ.</label> ἕτερον δὲ αὐτῷ προσθεῖμεν ἂν τουτὶ ἴσον;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> καὶ τρίτον τόδε ἴσον ἑκατέρῳ τούτων;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> οὐκοῦν προσαναπληρωσαίμεθʼ ἂν τὸ ἐν τῇ γωνίᾳ τόδε;</said></p>

<p><said who="#Παῖς"><label>ΠΑΙ.</label> πάνυ γε.</said></p>

<p><said who="#Σωκράτης"><label>ΣΩ.</label> ἄλλο τι οὖν γένοιτʼ ἂν τέτταρα ἴσα χωρία <milestone unit="section" resp="Stephanus" n="84e"/> τάδε;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> τί οὖν; τὸ ὅλον τόδε ποσαπλάσιον τοῦδε γίγνεται;</said></p>

<p><said who="#Παῖς"><label>ΠΑΙ.</label> τετραπλάσιον.</said></p>

<p><said who="#Σωκράτης"><label>ΣΩ.</label> ἔδει δέ γε διπλάσιον ἡμῖν γενέσθαι· ἢ οὐ μέμνησαι;</said></p>

<p><said who="#Παῖς"><label>ΠΑΙ.</label> πάνυ γε.</said></p></div>
				
<div type="textpart" subtype="section" resp="perseus" n="85">
<p><said who="#Σωκράτης"><label>ΣΩ.</label> οὐκοῦν ἐστιν αὕτη γραμμὴ ἐκ γωνίας εἰς γωνίαν <milestone n="85" unit="page"/><milestone unit="section" resp="Stephanus" n="85a"/> <del>τινὰ</del> τέμνουσα δίχα ἕκαστον τούτων τῶν χωρίων;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> οὐκοῦν τέτταρες αὗται γίγνονται γραμμαὶ ἴσαι, περιέχουσαι τουτὶ τὸ χωρίον;</said></p>

<p><said who="#Παῖς"><label>ΠΑΙ.</label> γίγνονται γάρ.</said></p>

<p><said who="#Σωκράτης"><label>ΣΩ.</label> σκόπει δή· πηλίκον τί ἐστιν τοῦτο τὸ χωρίον;</said></p>

<p><said who="#Παῖς"><label>ΠΑΙ.</label> οὐ μανθάνω.</said></p>

<p><said who="#Σωκράτης"><label>ΣΩ.</label> οὐχὶ τεττάρων ὄντων τούτων ἥμισυ ἑκάστου ἑκάστη ἡ γραμμὴ ἀποτέτμηκεν ἐντός; ἢ οὔ;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> πόσα οὖν τηλικαῦτα ἐν τούτῳ ἔνεστιν;</said></p>

<p><said who="#Παῖς"><label>ΠΑΙ.</label> τέτταρα.</said></p>

<p><said who="#Σωκράτης"><label>ΣΩ.</label> πόσα δὲ ἐν τῷδε;</said></p>

<p><said who="#Παῖς"><label>ΠΑΙ.</label> δύο.</said></p>

<p><said who="#Σωκράτης"><label>ΣΩ.</label> τὰ δὲ τέτταρα τοῖν δυοῖν τί ἐστιν;</said></p>

<p><said who="#Παῖς"><label>ΠΑΙ.</label> διπλάσια.</said></p>

<p><said who="#Σωκράτης"><label>ΣΩ.</label> τόδε οὖν <milestone unit="section" resp="Stephanus" n="85b"/> ποσάπουν γίγνεται;</said></p>

<p><said who="#Παῖς"><label>ΠΑΙ.</label> ὀκτώπουν.</said></p>

<p><said who="#Σωκράτης"><label>ΣΩ.</label> ἀπὸ ποίας γραμμῆς;</said></p>

<p><said who="#Παῖς"><label>ΠΑΙ.</label> ἀπὸ ταύτης.</said></p>

<p><said who="#Σωκράτης"><label>ΣΩ.</label> ἀπὸ τῆς ἐκ γωνίας εἰς γωνίαν τεινούσης τοῦ τετράποδος;</said></p>

<p><said who="#Παῖς"><label>ΠΑΙ.</label> ναί.</said></p>

<p><said who="#Σωκράτης"><label>ΣΩ.</label> καλοῦσιν δέ γε ταύτην διάμετρον οἱ σοφισταί· ὥστʼ εἰ ταύτῃ διάμετρος ὄνομα, ἀπὸ τῆς διαμέτρου ἄν, ὡς σὺ φῄς, ὦ παῖ Μένωνος, γίγνοιτʼ ἂν τὸ διπλάσιον χωρίον.</said></p>

<p><said who="#Παῖς"><label>ΠΑΙ.</label> πάνυ μὲν οὖν, ὦ Σώκρατες.</said></p>

<p><said who="#Σωκράτης"><label>ΣΩ.</label> τί σοι δοκεῖ, ὦ Μένων; ἔστιν ἥντινα δόξαν οὐχ αὑτοῦ οὗτος ἀπεκρίνατο;</said></p>

<p><said who="#Μένων"><milestone unit="section" resp="Stephanus" n="85c"/><label>ΜΕΝ.</label> οὔκ, ἀλλʼ ἑαυτοῦ.</said></p>

<p><said who="#Σωκράτης"><label>ΣΩ.</label> καὶ μὴν οὐκ ᾔδει γε, ὡς ἔφαμεν ὀλίγον πρότερον.</said></p>

<p><said who="#Μένων"><label>ΜΕΝ.</label> ἀληθῆ λέγεις.</said></p>

<p><said who="#Σωκράτης"><label>ΣΩ.</label> ἐνῆσαν δέ γε αὐτῷ αὗται αἱ δόξαι· ἢ οὔ;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> τῷ οὐκ εἰδότι ἄρα περὶ ὧν ἂν μὴ εἰδῇ ἔνεισιν ἀληθεῖς δόξαι περὶ τούτων ὧν οὐκ οἶδε;</said></p>

<p><said who="#Μένων"><label>ΜΕΝ.</label> φαίνεται.</said></p>

<p><said who="#Σωκράτης"><label>ΣΩ.</label> καὶ νῦν μέν γε αὐτῷ ὥσπερ ὄναρ ἄρτι ἀνακεκίνηνται αἱ δόξαι αὗται· εἰ δὲ αὐτόν τις ἀνερήσεται πολλάκις τὰ αὐτὰ ταῦτα καὶ πολλαχῇ, οἶσθʼ ὅτι τελευτῶν οὐδενὸς ἧττον ἀκριβῶς <milestone unit="section" resp="Stephanus" n="85d"/> ἐπιστήσεται περὶ τούτων.</said></p>

<p><said who="#Μένων"><label>ΜΕΝ.</label> ἔοικεν.</said></p>

<p><said who="#Σωκράτης"><label>ΣΩ.</label> οὐκοῦν οὐδενὸς διδάξαντος ἀλλʼ ἐρωτήσαντος ἐπιστήσεται, ἀναλαβὼν αὐτὸς ἐξ αὑτοῦ τὴν ἐπιστήμην;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> τὸ δὲ ἀναλαμβάνειν αὐτὸν ἐν αὑτῷ ἐπιστήμην οὐκ ἀναμιμνῄσκεσθαί ἐστιν;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> ἆρʼ οὖν οὐ τὴν ἐπιστήμην, ἣν νῦν οὗτος ἔχει, ἤτοι ἔλαβέν ποτε ἢ ἀεὶ εἶχεν;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> οὐκοῦν εἰ μὲν ἀεὶ εἶχεν, ἀεὶ καὶ ἦν ἐπιστήμων· εἰ δὲ ἔλαβέν ποτε, οὐκ ἂν ἔν γε τῷ νῦν βίῳ εἰληφὼς εἴη. ἢ <milestone unit="section" resp="Stephanus" n="85e"/> δεδίδαχέν τις τοῦτον γεωμετρεῖν; οὗτος γὰρ ποιήσει περὶ πάσης γεωμετρίας ταὐτὰ ταῦτα, καὶ τῶν ἄλλων μαθημάτων ἁπάντων. ἔστιν οὖν ὅστις τοῦτον πάντα δεδίδαχεν; δίκαιος γάρ που εἶ εἰδέναι, ἄλλως τε ἐπειδὴ ἐν τῇ σῇ οἰκίᾳ γέγονεν καὶ τέθραπται.</said></p>

<p><said who="#Μένων"><label>ΜΕΝ.</label> ἀλλʼ οἶδα ἔγωγε ὅτι οὐδεὶς πώποτε ἐδίδαξεν.</said></p>

<p><said who="#Σωκράτης"><label>ΣΩ.</label> ἔχει δὲ ταύτας τὰς δόξας, ἢ οὐχί;</said></p>

	<p><said who="#Μένων"><label>ΜΕΝ.</label> ἀνάγκη, ὦ Σώκρατες, φαίνεται.</said></p></div>
				
<div type="textpart" subtype="section" resp="perseus" n="86">

<p><said who="#Σωκράτης"><label>ΣΩ.</label> εἰ δὲ μὴ ἐν τῷ νῦν βίῳ λαβών, οὐκ ἤδη τοῦτο <milestone n="86" unit="page"/><milestone unit="section" resp="Stephanus" n="86a"/> δῆλον, ὅτι ἐν ἄλλῳ τινὶ χρόνῳ εἶχε καὶ ἐμεμαθήκει;</said></p>

<p><said who="#Μένων"><label>ΜΕΝ.</label> φαίνεται.</said></p>

<p><said who="#Σωκράτης"><label>ΣΩ.</label> οὐκοῦν οὗτός γέ ἐστιν ὁ χρόνος ὅτʼ οὐκ ἦν ἄνθρωπος;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> εἰ οὖν ὅν τʼ ἂν ᾖ χρόνον καὶ ὃν ἂν μὴ ᾖ ἄνθρωπος, ἐνέσονται αὐτῷ ἀληθεῖς δόξαι, αἳ ἐρωτήσει ἐπεγερθεῖσαι ἐπιστῆμαι γίγνονται, ἆρʼ οὖν τὸν ἀεὶ χρόνον μεμαθηκυῖα ἔσται ἡ ψυχὴ αὐτοῦ; δῆλον γὰρ ὅτι τὸν πάντα χρόνον ἔστιν ἢ οὐκ ἔστιν ἄνθρωπος.</said></p>

<p><said who="#Μένων"><label>ΜΕΝ.</label> φαίνεται.</said></p>

<p><said who="#Σωκράτης"><milestone unit="section" resp="Stephanus" n="86b"/><label>ΣΩ.</label> οὐκοῦν εἰ ἀεὶ ἡ ἀλήθεια ἡμῖν τῶν ὄντων ἐστὶν ἐν τῇ ψυχῇ, ἀθάνατος ἂν ἡ ψυχὴ εἴη, ὥστε θαρροῦντα χρὴ ὃ μὴ τυγχάνεις ἐπιστάμενος νῦν—τοῦτο δʼ ἐστὶν ὃ μὴ μεμνημένος—ἐπιχειρεῖν ζητεῖν καὶ ἀναμιμνῄσκεσθαι;</said></p>

<p><said who="#Μένων"><label>ΜΕΝ.</label> εὖ μοι δοκεῖς λέγειν, ὦ Σώκρατες, οὐκ οἶδʼ ὅπως.</said></p>

<p><said who="#Σωκράτης"><label>ΣΩ.</label> καὶ γὰρ ἐγὼ ἐμοί, ὦ Μένων. καὶ τὰ μέν γε ἄλλα οὐκ ἂν πάνυ ὑπὲρ τοῦ λόγου διισχυρισαίμην· ὅτι δʼ οἰόμενοι δεῖν ζητεῖν ἃ μή τις οἶδεν βελτίους ἂν εἶμεν καὶ ἀνδρικώτεροι καὶ ἧττον ἀργοὶ ἢ εἰ οἰοίμεθα ἃ μὴ ἐπιστάμεθα μηδὲ <milestone unit="section" resp="Stephanus" n="86c"/> δυνατὸν εἶναι εὑρεῖν μηδὲ δεῖν ζητεῖν, περὶ τούτου πάνυ ἂν διαμαχοίμην, εἰ οἷός τε εἴην, καὶ λόγῳ καὶ ἔργῳ.</said></p>

<p><said who="#Μένων"><label>ΜΕΝ.</label> καὶ τοῦτο μέν γε δοκεῖς μοι εὖ λέγειν, ὦ Σώκρατες.</said></p>

<p><said who="#Σωκράτης"><label>ΣΩ.</label> βούλει οὖν, ἐπειδὴ ὁμονοοῦμεν ὅτι ζητητέον περὶ οὗ μή τις οἶδεν, ἐπιχειρήσωμεν κοινῇ ζητεῖν τί ποτʼ ἐστὶν ἀρετή;</said></p>

<p><said who="#Μένων"><label>ΜΕΝ.</label> πάνυ μὲν οὖν. οὐ μέντοι, ὦ Σώκρατες, ἀλλʼ ἔγωγε ἐκεῖνο ἂν ἥδιστα, ὅπερ ἠρόμην τὸ πρῶτον, καὶ σκεψαίμην καὶ ἀκούσαιμι, πότερον ὡς διδακτῷ ὄντι αὐτῷ δεῖ ἐπιχειρεῖν, <milestone unit="section" resp="Stephanus" n="86d"/> ἢ ὡς φύσει ἢ ὡς τίνι ποτὲ τρόπῳ παραγιγνομένης τοῖς ἀνθρώποις τῆς ἀρετῆς.</said></p>

<p><said who="#Σωκράτης"><label>ΣΩ.</label> ἀλλʼ εἰ μὲν ἐγὼ ἦρχον, ὦ Μένων, μὴ μόνον ἐμαυτοῦ ἀλλὰ καὶ σοῦ, οὐκ ἂν ἐσκεψάμεθα πρότερον εἴτε διδακτὸν εἴτε οὐ διδακτὸν ἡ ἀρετή, πρὶν ὅτι ἐστὶν πρῶτον ἐζητήσαμεν αὐτό· ἐπειδὴ δὲ σὺ σαυτοῦ μὲν οὐδʼ ἐπιχειρεῖς ἄρχειν, ἵνα δὴ ἐλεύθερος ᾖς, ἐμοῦ δὲ ἐπιχειρεῖς τε ἄρχειν καὶ ἄρχεις, συγχωρήσομαί σοι—τί γὰρ χρὴ ποιεῖν; —ἔοικεν οὖν σκεπτέον <milestone unit="section" resp="Stephanus" n="86e"/> εἶναι ποῖόν τί ἐστιν ὃ μήπω ἴσμεν ὅτι ἐστίν. εἰ μή τι οὖν ἀλλὰ σμικρόν γέ μοι τῆς ἀρχῆς χάλασον, καὶ συγχώρησον ἐξ ὑποθέσεως αὐτὸ σκοπεῖσθαι, εἴτε διδακτόν ἐστιν εἴτε ὁπωσοῦν.</said></p></div>

			
<div type="textpart" subtype="section" resp="perseus" n="87">
<p><said who="#Σωκράτης" rend="merge"><label>ΣΩ.</label> λέγω δὲ τὸ ἐξ ὑποθέσεως ὧδε, ὥσπερ οἱ γεωμέτραι πολλάκις σκοποῦνται, ἐπειδάν τις ἔρηται αὐτούς, οἷον περὶ χωρίου, εἰ οἷόν τε ἐς τόνδε τὸν κύκλον τόδε τὸ χωρίον <milestone n="87" unit="page"/><milestone unit="section" resp="Stephanus" n="87a"/> τρίγωνον ἐνταθῆναι, εἴποι ἄν τις ὅτι <q>οὔπω οἶδα εἰ ἔστιν τοῦτο τοιοῦτον, ἀλλʼ ὥσπερ μέν τινα ὑπόθεσιν προὔργου οἶμαι ἔχειν πρὸς τὸ πρᾶγμα τοιάνδε· εἰ μέν ἐστιν τοῦτο τὸ χωρίον τοιοῦτον οἷον παρὰ τὴν δοθεῖσαν αὐτοῦ γραμμὴν παρατείναντα ἐλλείπειν τοιούτῳ χωρίῳ οἷον ἂν αὐτὸ τὸ παρατεταμένον ᾖ, ἄλλο τι συμβαίνειν μοι δοκεῖ, καὶ ἄλλο αὖ, εἰ ἀδύνατόν ἐστιν ταῦτα παθεῖν. ὑποθέμενος οὖν ἐθέλω <milestone unit="section" resp="Stephanus" n="87b"/> εἰπεῖν σοι τὸ συμβαῖνον περὶ τῆς ἐντάσεως αὐτοῦ εἰς τὸν κύκλον, εἴτε ἀδύνατον εἴτε μή.</q> οὕτω δὴ καὶ περὶ ἀρετῆς ἡμεῖς, ἐπειδὴ οὐκ ἴσμεν οὔθʼ ὅτι ἐστὶν οὔθʼ ὁποῖόν τι, ὑποθέμενοι αὐτὸ σκοπῶμεν εἴτε διδακτὸν εἴτε οὐ διδακτόν ἐστιν, ὧδε λέγοντες· εἰ ποῖόν τί ἐστιν τῶν περὶ τὴν ψυχὴν ὄντων ἀρετή, διδακτὸν ἂν εἴη ἢ οὐ διδακτόν; πρῶτον μὲν δὴ εἰ ἔστιν ἀλλοῖον ἢ οἷον ἐπιστήμη, ἆρα διδακτὸν ἢ οὔ, ἢ ὃ νυνδὴ ἐλέγομεν, ἀναμνηστόν—διαφερέτω δὲ μηδὲν ἡμῖν <milestone unit="section" resp="Stephanus" n="87c"/> ὁποτέρῳ ἂν τῷ ὀνόματι χρώμεθα—ἀλλʼ ἆρα διδακτόν; ἢ τοῦτό γε παντὶ δῆλον, ὅτι οὐδὲν ἄλλο διδάσκεται ἄνθρωπος ἢ ἐπιστήμην;</said></p>

<p><said who="#Μένων"><label>ΜΕΝ.</label> ἔμοιγε δοκεῖ.</said></p>

<p><said who="#Σωκράτης"><label>ΣΩ.</label> εἰ δέ γʼ ἐστὶν ἐπιστήμη τις ἡ ἀρετή, δῆλον ὅτι διδακτὸν ἂν εἴη.</said></p>

<p><said who="#Μένων"><label>ΜΕΝ.</label> πῶς γὰρ οὔ;</said></p>

<p><said who="#Σωκράτης"><label>ΣΩ.</label> τούτου μὲν ἄρα ταχὺ ἀπηλλάγμεθα, ὅτι τοιοῦδε μὲν ὄντος διδακτόν, τοιοῦδε δʼ οὔ.</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> τὸ δὴ μετὰ τοῦτο, ὡς ἔοικε, δεῖ σκέψασθαι πότερόν ἐστιν ἐπιστήμη ἡ ἀρετὴ ἢ ἀλλοῖον ἐπιστήμης.</said></p>

<p><said who="#Μένων"><milestone unit="section" resp="Stephanus" n="87d"/><label>ΜΕΝ.</label> ἔμοιγε δοκεῖ τοῦτο μετὰ τοῦτο σκεπτέον εἶναι.</said></p>

<p><said who="#Σωκράτης"><label>ΣΩ.</label> τί δὲ δή; ἄλλο τι ἢ ἀγαθὸν αὐτό φαμεν εἶναι τὴν ἀρετήν, καὶ αὕτη ἡ ὑπόθεσις μένει ἡμῖν, ἀγαθὸν αὐτὸ εἶναι;</said></p>

<p><said who="#Μένων"><label>ΜΕΝ.</label> πάνυ μὲν οὖν.</said></p>

<p><said who="#Σωκράτης"><label>ΣΩ.</label> οὐκοῦν εἰ μέν τί ἐστιν ἀγαθὸν καὶ ἄλλο χωριζόμενον ἐπιστήμης, τάχʼ ἂν εἴη ἡ ἀρετὴ οὐκ ἐπιστήμη τις· εἰ δὲ μηδέν ἐστιν ἀγαθὸν ὃ οὐκ ἐπιστήμη περιέχει, ἐπιστήμην ἄν τινʼ αὐτὸ ὑποπτεύοντες εἶναι ὀρθῶς ὑποπτεύοιΜΕΝ.</said></p>

<p><said who="#Μένων"><label>ΜΕΝ.</label> ἔστι ταῦτα.</said></p>

<p><said who="#Σωκράτης"><label>ΣΩ.</label> καὶ μὴν <milestone unit="section" resp="Stephanus" n="87e"/> ἀρετῇ γʼ ἐσμὲν ἀγαθοί;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> εἰ δὲ ἀγαθοί, ὠφέλιμοι· πάντα γὰρ τἀγαθὰ ὠφέλιμα. οὐχί;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> καὶ ἡ ἀρετὴ δὴ ὠφέλιμόν ἐστιν;</said></p>

<p><said who="#Μένων"><label>ΜΕΝ.</label> ἀνάγκη ἐκ τῶν ὡμολογημένων.</said></p>
	
<p><said who="#Σωκράτης"><label>ΣΩ.</label> σκεψώμεθα δὴ καθʼ ἕκαστον ἀναλαμβάνοντες ποῖά ἐστιν ἃ ἡμᾶς ὠφελεῖ. ὑγίεια, φαμέν, καὶ ἰσχὺς καὶ κάλλος καὶ πλοῦτος δή· ταῦτα λέγομεν καὶ τὰ τοιαῦτα ὠφέλιμα. οὐχί;</said></p>

<p><said who="#Μένων"><label>ΜΕΝ.</label> ναί.</said></p></div>
				
<div type="textpart" subtype="section" resp="perseus" n="88">
	
<p><said who="#Σωκράτης"><milestone n="88" unit="page"/><milestone unit="section" resp="Stephanus" n="88a"/><label>ΣΩ.</label> ταὐτὰ δὲ ταῦτά φαμεν ἐνίοτε καὶ βλάπτειν· ἢ σὺ ἄλλως φῂς ἢ οὕτως;</said></p>

<p><said who="#Μένων"><label>ΜΕΝ.</label> οὐκ, ἀλλʼ οὕτως.</said></p>

<p><said who="#Σωκράτης"><label>ΣΩ.</label> σκόπει δή, ὅταν τί ἑκάστου τούτων ἡγῆται, ὠφελεῖ ἡμᾶς, καὶ ὅταν τί, βλάπτει; ἆρʼ οὐχ ὅταν μὲν ὀρθὴ χρῆσις, ὠφελεῖ, ὅταν δὲ μή, βλάπτει;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> ἔτι τοίνυν καὶ τὰ κατὰ τὴν ψυχὴν σκεψώμεθα. σωφροσύνην τι καλεῖς καὶ δικαιοσύνην καὶ ἀνδρείαν καὶ εὐμαθίαν καὶ μνήμην καὶ μεγαλοπρέπειαν καὶ πάντα τὰ <milestone unit="section" resp="Stephanus" n="88b"/> τοιαῦτα;</said></p>

<p><said who="#Μένων"><label>ΜΕΝ.</label> ἔγωγε.</said></p>

<p><said who="#Σωκράτης"><label>ΣΩ.</label> σκόπει δή, τούτων ἅττα σοι δοκεῖ μὴ ἐπιστήμη εἶναι ἀλλʼ ἄλλο ἐπιστήμης, εἰ οὐχὶ τοτὲ μὲν βλάπτει, τοτὲ δὲ ὠφελεῖ; οἷον ἀνδρεία, εἰ μὴ ἔστι φρόνησις ἡ ἀνδρεία ἀλλʼ οἷον θάρρος τι· οὐχ ὅταν μὲν ἄνευ νοῦ θαρρῇ ἄνθρωπος, βλάπτεται, ὅταν δὲ σὺν νῷ, ὠφελεῖται;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> οὐκοῦν καὶ σωφροσύνη ὡσαύτως καὶ εὐμαθία· μετὰ μὲν νοῦ καὶ μανθανόμενα καὶ καταρτυόμενα ὠφέλιμα, ἄνευ δὲ νοῦ βλαβερά;</said></p>

<p><said who="#Μένων"><label>ΜΕΝ.</label> πάνυ <milestone unit="section" resp="Stephanus" n="88c"/> σφόδρα.</said></p>

<p><said who="#Σωκράτης"><label>ΣΩ.</label> οὐκοῦν συλλήβδην πάντα τὰ τῆς ψυχῆς ἐπιχειρήματα καὶ καρτερήματα ἡγουμένης μὲν φρονήσεως εἰς εὐδαιμονίαν τελευτᾷ, ἀφροσύνης δʼ εἰς τοὐναντίον;</said></p>

<p><said who="#Μένων"><label>ΜΕΝ.</label> ἔοικεν.</said></p>

<p><said who="#Σωκράτης"><label>ΣΩ.</label> εἰ ἄρα ἀρετὴ τῶν ἐν τῇ ψυχῇ τί ἐστιν καὶ ἀναγκαῖον αὐτῷ ὠφελίμῳ εἶναι, φρόνησιν αὐτὸ δεῖ εἶναι, ἐπειδήπερ πάντα τὰ κατὰ τὴν ψυχὴν αὐτὰ μὲν καθʼ αὑτὰ οὔτε ὠφέλιμα οὔτε βλαβερά ἐστιν, προσγενομένης δὲ φρονήσεως <milestone unit="section" resp="Stephanus" n="88d"/> ἢ ἀφροσύνης βλαβερά τε καὶ ὠφέλιμα γίγνεται. κατὰ δὴ τοῦτον τὸν λόγον ὠφέλιμόν γε οὖσαν τὴν ἀρετὴν φρόνησιν δεῖ τινʼ εἶναι.</said></p>

<p><said who="#Μένων"><label>ΜΕΝ.</label> ἔμοιγε δοκεῖ.</said></p>

<p><said who="#Σωκράτης"><label>ΣΩ.</label> καὶ μὲν δὴ καὶ τἆλλα ἃ νυνδὴ ἐλέγομεν, πλοῦτόν τε καὶ τὰ τοιαῦτα, τοτὲ μὲν ἀγαθὰ τοτὲ δὲ βλαβερὰ εἶναι, ἆρα οὐχ ὥσπερ τῇ ἄλλῃ ψυχῇ ἡ φρόνησις ἡγουμένη ὠφέλιμα τὰ τῆς ψυχῆς ἐποίει, ἡ δὲ ἀφροσύνη βλαβερά, οὕτως αὖ <milestone unit="section" resp="Stephanus" n="88e"/> καὶ τούτοις ἡ ψυχὴ ὀρθῶς μὲν χρωμένη καὶ ἡγουμένη ὠφέλιμα αὐτὰ ποιεῖ, μὴ ὀρθῶς δὲ βλαβερά;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> ὀρθῶς δέ γε ἡ ἔμφρων ἡγεῖται, ἡμαρτημένως δʼ ἡ ἄφρων;</said></p>

<p><said who="#Μένων"><label>ΜΕΝ.</label> ἔστι ταῦτα.</said></p></div>

<div type="textpart" subtype="section" resp="perseus" n="89">
<p><said who="#Σωκράτης"><label>ΣΩ.</label> οὐκοῦν οὕτω δὴ κατὰ πάντων εἰπεῖν ἔστιν, τῷ ἀνθρώπῳ τὰ μὲν ἄλλα πάντα εἰς τὴν ψυχὴν ἀνηρτῆσθαι, τὰ δὲ τῆς ψυχῆς αὐτῆς εἰς φρόνησιν, εἰ <milestone n="89" unit="page"/><milestone unit="section" resp="Stephanus" n="89a"/> μέλλει ἀγαθὰ εἶναι· καὶ τούτῳ τῷ λόγῳ φρόνησις ἂν εἴη τὸ ὠφέλιμον· φαμὲν δὲ τὴν ἀρετὴν ὠφέλιμον εἶναι;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> φρόνησιν ἄρα φαμὲν ἀρετὴν εἶναι, ἤτοι σύμπασαν ἢ μέρος τι;</said></p>

<p><said who="#Μένων"><label>ΜΕΝ.</label> δοκεῖ μοι καλῶς λέγεσθαι, ὦ Σώκρατες, τὰ λεγόμενα.</said></p>

<p><said who="#Σωκράτης"><label>ΣΩ.</label> οὐκοῦν εἰ ταῦτα οὕτως ἔχει, οὐκ ἂν εἶεν φύσει οἱ ἀγαθοί.</said></p>

<p><said who="#Μένων"><label>ΜΕΝ.</label> οὔ μοι δοκεῖ.</said></p>

<p><said who="#Σωκράτης"><milestone unit="section" resp="Stephanus" n="89b"/><label>ΣΩ.</label> καὶ γὰρ ἄν που καὶ τόδʼ ἦν· εἰ φύσει οἱ ἀγαθοὶ ἐγίγνοντο, ἦσάν που ἂν ἡμῖν οἳ ἐγίγνωσκον τῶν νέων τοὺς ἀγαθοὺς τὰς φύσεις, οὓς ἡμεῖς ἂν παραλαβόντες ἐκείνων ἀποφηνάντων ἐφυλάττομεν ἂν ἐν ἀκροπόλει, κατασημηνάμενοι πολὺ μᾶλλον ἢ τὸ χρυσίον, ἵνα μηδεὶς αὐτοὺς διέφθειρεν, ἀλλʼ ἐπειδὴ ἀφίκοιντο εἰς τὴν ἡλικίαν, χρήσιμοι γίγνοιντο ταῖς πόλεσι.</said></p>

<p><said who="#Μένων"><label>ΜΕΝ.</label> εἰκός γέ τοι, ὦ Σώκρατες.</said></p>

<p><said who="#Σωκράτης"><label>ΣΩ.</label> ἆρʼ οὖν ἐπειδὴ οὐ φύσει οἱ ἀγαθοὶ ἀγαθοὶ γίγνονται, <milestone unit="section" resp="Stephanus" n="89c"/> ἆρα μαθήσει;</said></p>

<p><said who="#Μένων"><label>ΜΕΝ.</label> δοκεῖ μοι ἤδη ἀναγκαῖον εἶναι· καὶ δῆλον, ὦ Σώκρατες, κατὰ τὴν ὑπόθεσιν, εἴπερ ἐπιστήμη ἐστὶν ἀρετή, ὅτι διδακτόν ἐστιν.</said></p>

<p><said who="#Σωκράτης"><label>ΣΩ.</label> ἴσως νὴ Δία· ἀλλὰ μὴ τοῦτο οὐ καλῶς ὡμολογήσαμεν;</said></p>

<p><said who="#Μένων"><label>ΜΕΝ.</label> καὶ μὴν ἐδόκει γε ἄρτι καλῶς λέγεσθαι.</said></p>

<p><said who="#Σωκράτης"><label>ΣΩ.</label> ἀλλὰ μὴ οὐκ ἐν τῷ ἄρτι μόνον δέῃ αὐτὸ δοκεῖν καλῶς λέγεσθαι, ἀλλὰ καὶ ἐν τῷ νῦν καὶ ἐν τῷ ἔπειτα, εἰ μέλλει τι αὐτοῦ ὑγιὲς εἶναι.</said></p>

<p><said who="#Μένων"><milestone unit="section" resp="Stephanus" n="89d"/><label>ΜΕΝ.</label> τί οὖν δή; πρὸς τί βλέπων δυσχεραίνεις αὐτὸ καὶ ἀπιστεῖς μὴ οὐκ ἐπιστήμη ᾖ ἡ ἀρετή;</said></p>

<p><said who="#Σωκράτης"><label>ΣΩ.</label> ἐγώ σοι ἐρῶ, ὦ Μένων. τὸ μὲν γὰρ διδακτὸν αὐτὸ εἶναι, εἴπερ ἐπιστήμη ἐστίν, οὐκ ἀνατίθεμαι μὴ οὐ καλῶς λέγεσθαι· ὅτι δὲ οὐκ ἔστιν ἐπιστήμη, σκέψαι ἐάν σοι δοκῶ εἰκότως ἀπιστεῖν. τόδε γάρ μοι εἰπέ· εἰ ἔστιν διδακτὸν ὁτιοῦν πρᾶγμα, μὴ μόνον ἀρετή, οὐκ ἀναγκαῖον αὐτοῦ καὶ διδασκάλους καὶ μαθητὰς εἶναι;</said></p>

<p><said who="#Μένων"><label>ΜΕΝ.</label> ἔμοιγε δοκεῖ.</said></p>

<p><said who="#Σωκράτης"><milestone unit="section" resp="Stephanus" n="89e"/><label>ΣΩ.</label> οὐκοῦν τοὐναντίον αὖ, οὗ μήτε διδάσκαλοι μήτε μαθηταὶ εἶεν, καλῶς ἂν αὐτὸ εἰκάζοντες εἰκάζοιμεν μὴ διδακτὸν εἶναι;</said></p>

<p><said who="#Μένων"><label>ΜΕΝ.</label> ἔστι ταῦτα· ἀλλʼ ἀρετῆς διδάσκαλοι οὐ δοκοῦσί σοι εἶναι;</said></p></div>

<div type="textpart" subtype="section" resp="perseus" n="90">
	<p><said who="#Σωκράτης"><label>ΣΩ.</label> πολλάκις γοῦν ζητῶν εἴ τινες εἶεν αὐτῆς διδάσκαλοι, πάντα ποιῶν οὐ δύναμαι εὑρεῖν. καίτοι μετὰ πολλῶν γε ζητῶ, καὶ τούτων μάλιστα οὓς ἂν οἴωμαι ἐμπειροτάτους εἶναι τοῦ πράγματος. καὶ δὴ καὶ νῦν, ὦ Μένων, εἰς καλὸν ἡμῖν Ἄνυτος ὅδε παρεκαθέζετο, ᾧ μεταδῶμεν τῆς ζητήσεως. <milestone n="90" unit="page"/><milestone unit="section" resp="Stephanus" n="90a"/> εἰκότως δʼ ἂν μεταδοῖμεν· Ἄνυτος γὰρ ὅδε πρῶτον μέν ἐστι πατρὸς πλουσίου τε καὶ σοφοῦ Ἀνθεμίωνος, ὃς ἐγένετο πλούσιος οὐκ ἀπὸ τοῦ αὐτομάτου οὐδὲ δόντος τινός, ὥσπερ ὁ νῦν νεωστὶ εἰληφὼς τὰ Πολυκράτους χρήματα Ἰσμηνίας ὁ Θηβαῖος, ἀλλὰ τῇ αὑτοῦ σοφίᾳ κτησάμενος καὶ ἐπιμελείᾳ, ἔπειτα καὶ τὰ ἄλλα οὐχ ὑπερήφανος δοκῶν εἶναι πολίτης οὐδὲ ὀγκώδης τε καὶ ἐπαχθής, ἀλλὰ κόσμιος καὶ εὐσταλὴς <milestone unit="section" resp="Stephanus" n="90b"/> ἀνήρ· ἔπειτα τοῦτον εὖ ἔθρεψεν καὶ ἐπαίδευσεν, ὡς δοκεῖ Ἀθηναίων τῷ πλήθει· αἱροῦνται γοῦν αὐτὸν ἐπὶ τὰς μεγίστας ἀρχάς. δίκαιον δὴ μετὰ τοιούτων ζητεῖν ἀρετῆς πέρι διδασκάλους, εἴτʼ εἰσὶν εἴτε μή, καὶ οἵτινες. σὺ οὖν ἡμῖν, ὦ Ἄνυτε, συζήτησον, ἐμοί τε καὶ τῷ σαυτοῦ ξένῳ Μένωνι τῷδε, περὶ τούτου τοῦ πράγματος τίνες ἂν εἶεν διδάσκαλοι. ὧδε δὲ σκέψαι· εἰ βουλοίμεθα Μένωνα τόνδε ἀγαθὸν ἰατρὸν <milestone unit="section" resp="Stephanus" n="90c"/> γενέσθαι, παρὰ τίνας ἂν αὐτὸν πέμποιμεν διδασκάλους; ἆρʼ οὐ παρὰ τοὺς ἰατρούς;</said></p>

<p><said who="#Ἄνυτος"><label>ΑΝ.</label> πάνυ γε.</said></p>

<p><said who="#Σωκράτης"><label>ΣΩ.</label> τί δʼ εἰ σκυτοτόμον ἀγαθὸν βουλοίμεθα γενέσθαι, ἆρʼ οὐ παρὰ τοὺς σκυτοτόμους;</said></p>

<p><said who="#Ἄνυτος"><label>ΑΝ.</label> ναί.</said></p>

<p><said who="#Σωκράτης"><label>ΣΩ.</label> καὶ τἆλλα οὕτως;</said></p>

<p><said who="#Ἄνυτος"><label>ΑΝ.</label> πάνυ γε.</said></p>

<p><said who="#Σωκράτης"><label>ΣΩ.</label> ὧδε δή μοι πάλιν περὶ τῶν αὐτῶν εἰπέ. παρὰ τοὺς ἰατρούς, φαμέν, πέμποντες τόνδε καλῶς ἂν ἐπέμπομεν, βουλόμενοι ἰατρὸν γενέσθαι· ἆρʼ ὅταν τοῦτο λέγωμεν, τόδε <milestone unit="section" resp="Stephanus" n="90d"/> λέγομεν, ὅτι παρὰ τούτους πέμποντες αὐτὸν σωφρονοῖμεν ἄν, τοὺς ἀντιποιουμένους τε τῆς τέχνης μᾶλλον ἢ τοὺς μή, καὶ τοὺς μισθὸν πραττομένους ἐπʼ αὐτῷ τούτῳ, ἀποφήναντας αὑτοὺς διδασκάλους τοῦ βουλομένου ἰέναι τε καὶ μανθάνειν; ἆρʼ οὐ πρὸς ταῦτα βλέψαντες καλῶς ἂν πέμποιμεν;</said></p>

<p><said who="#Ἄνυτος"><label>ΑΝ.</label> ναί.</said></p>

<p><said who="#Σωκράτης"><label>ΣΩ.</label> οὐκοῦν καὶ περὶ αὐλήσεως καὶ τῶν ἄλλων τὰ αὐτὰ <milestone unit="section" resp="Stephanus" n="90e"/> ταῦτα; πολλὴ ἄνοιά ἐστι βουλομένους αὐλητήν τινα ποιῆσαι παρὰ μὲν τοὺς ὑπισχνουμένους διδάξειν τὴν τέχνην καὶ μισθὸν πραττομένους μὴ ἐθέλειν πέμπειν, ἄλλοις δέ τισιν πράγματα παρέχειν, ζητοῦντα μανθάνειν παρὰ τούτων, οἳ μήτε προσποιοῦνται διδάσκαλοι εἶναι μήτʼ ἔστιν αὐτῶν μαθητὴς μηδεὶς τούτου τοῦ μαθήματος ὃ ἡμεῖς ἀξιοῦμεν μανθάνειν παρʼ αὐτῶν ὃν ἂν πέμπωΜΕΝ. οὐ πολλή σοι δοκεῖ ἀλογία εἶναι;</said></p>

<p><said who="#Ἄνυτος"><label>ΑΝ.</label> ναὶ μὰ Δία ἔμοιγε, καὶ ἀμαθία γε πρός.</said></p></div>

<div type="textpart" subtype="section" resp="perseus" n="91">
<p><said who="#Σωκράτης"><label>ΣΩ.</label> καλῶς λέγεις. νῦν τοίνυν ἔξεστί σε μετʼ ἐμοῦ <milestone n="91" unit="page"/><milestone unit="section" resp="Stephanus" n="91a"/> κοινῇ βουλεύεσθαι περὶ τοῦ ξένου τουτουῒ Μένωνος. οὗτος γάρ, ὦ Ἄνυτε, πάλαι λέγει πρός με ὅτι ἐπιθυμεῖ ταύτης τῆς σοφίας καὶ ἀρετῆς ᾗ οἱ ἄνθρωποι τάς τε οἰκίας καὶ τὰς πόλεις καλῶς διοικοῦσι, καὶ τοὺς γονέας τοὺς αὑτῶν θεραπεύουσι, καὶ πολίτας καὶ ξένους ὑποδέξασθαί τε καὶ ἀποπέμψαι ἐπίστανται ἀξίως ἀνδρὸς ἀγαθοῦ. ταύτην οὖν τὴν <milestone unit="section" resp="Stephanus" n="91b"/> ἀρετὴν σκόπει παρὰ τίνας ἂν πέμποντες αὐτὸν ὀρθῶς πέμποιΜΕΝ. ἢ δῆλον δὴ κατὰ τὸν ἄρτι λόγον ὅτι παρὰ τούτους τοὺς ὑπισχνουμένους ἀρετῆς διδασκάλους εἶναι καὶ ἀποφήναντας αὑτοὺς κοινοὺς τῶν Ἑλλήνων τῷ βουλομένῳ μανθάνειν, μισθὸν τούτου ταξαμένους τε καὶ πραττομένους;</said></p>

<p><said who="#Ἄνυτος"><label>ΑΝ.</label> καὶ τίνας λέγεις τούτους, ὦ Σώκρατες;</said></p>

<p><said who="#Σωκράτης"><label>ΣΩ.</label> οἶσθα δήπου καὶ σὺ ὅτι οὗτοί εἰσιν οὓς οἱ ἄνθρωποι καλοῦσι σοφιστάς.</said></p>

<p><said who="#Ἄνυτος"><milestone unit="section" resp="Stephanus" n="91c"/><label>ΑΝ.</label> Ἡράκλεις, εὐφήμει, ὦ Σώκρατες. μηδένα τῶν γʼ ἐμῶν μήτε οἰκείων μήτε φίλων, μήτε ἀστὸν μήτε ξένον, τοιαύτη μανία λάβοι, ὥστε παρὰ τούτους ἐλθόντα λωβηθῆναι, ἐπεὶ οὗτοί γε φανερά ἐστι λώβη τε καὶ διαφθορὰ τῶν συγγιγνοΜένων.</said></p>

<p><said who="#Σωκράτης"><label>ΣΩ.</label> πῶς λέγεις, ὦ Ἄνυτε; οὗτοι ἄρα μόνοι τῶν ἀντιποιουΜένων τι ἐπίστασθαι εὐεργετεῖν τοσοῦτον τῶν ἄλλων διαφέρουσιν, ὅσον οὐ μόνον οὐκ ὠφελοῦσιν, ὥσπερ οἱ ἄλλοι, ὅτι ἄν τις αὐτοῖς παραδῷ, ἀλλὰ καὶ τὸ ἐναντίον διαφθείρουσιν; <milestone unit="section" resp="Stephanus" n="91d"/> καὶ τούτων φανερῶς χρήματα ἀξιοῦσι πράττεσθαι; ἐγὼ μὲν οὖν οὐκ ἔχω ὅπως σοι πιστεύσω· οἶδα γὰρ ἄνδρα ἕνα Πρωταγόραν πλείω χρήματα κτησάμενον ἀπὸ ταύτης τῆς σοφίας ἢ Φειδίαν τε, ὃς οὕτω περιφανῶς καλὰ ἔργα ἠργάζετο, καὶ ἄλλους δέκα τῶν ἀνδριαντοποιῶν. καίτοι τέρας λέγεις εἰ οἱ μὲν τὰ ὑποδήματα ἐργαζόμενοι τὰ παλαιὰ καὶ τὰ ἱμάτια ἐξακούμενοι οὐκ ἂν δύναιντο λαθεῖν τριάκονθʼ <milestone unit="section" resp="Stephanus" n="91e"/> ἡμέρας μοχθηρότερα ἀποδιδόντες ἢ παρέλαβον τὰ ἱμάτιά τε καὶ ὑποδήματα, ἀλλʼ εἰ τοιαῦτα ποιοῖεν, ταχὺ ἂν τῷ λιμῷ ἀποθάνοιεν, Πρωταγόρας δὲ ἄρα ὅλην τὴν Ἑλλάδα ἐλάνθανεν διαφθείρων τοὺς συγγιγνομένους καὶ μοχθηροτέρους ἀποπέμπων ἢ παρελάμβανεν πλέον ἢ τετταράκοντα ἔτη— οἶμαι γὰρ αὐτὸν ἀποθανεῖν ἐγγὺς καὶ ἑβδομήκοντα ἔτη γεγονότα, τετταράκοντα δὲ ἐν τῇ τέχνῃ ὄντα—</said></p></div>
				
<div type="textpart" subtype="section" resp="perseus" n="92">
<p><said who="#Σωκράτης" rend="merge"><label>ΣΩ.</label> καὶ ἐν ἅπαντι τῷ χρόνῳ τούτῳ ἔτι εἰς τὴν ἡμέραν ταυτηνὶ εὐδοκιμῶν οὐδὲν πέπαυται, καὶ οὐ μόνον Πρωταγόρας, ἀλλὰ καὶ <milestone n="92" unit="page"/><milestone unit="section" resp="Stephanus" n="92a"/> ἄλλοι πάμπολλοι, οἱ μὲν πρότερον γεγονότες ἐκείνου, οἱ δὲ καὶ νῦν ἔτι ὄντες. πότερον δὴ οὖν φῶμεν κατὰ τὸν σὸν λόγον εἰδότας αὐτοὺς ἐξαπατᾶν καὶ λωβᾶσθαι τοὺς νέους, ἢ λεληθέναι καὶ ἑαυτούς; καὶ οὕτω μαίνεσθαι ἀξιώσομεν τούτους, οὓς ἔνιοί φασι σοφωτάτους ἀνθρώπων εἶναι;</said></p>

<p><said who="#Ἄνυτος"><label>ΑΝ.</label> πολλοῦ γε δέουσι μαίνεσθαι, ὦ Σώκρατες, ἀλλὰ πολὺ μᾶλλον οἱ τούτοις διδόντες ἀργύριον τῶν νέων, τούτων <milestone unit="section" resp="Stephanus" n="92b"/> δʼ ἔτι μᾶλλον οἱ τούτοις ἐπιτρέποντες, οἱ προσήκοντες, πολὺ δὲ μάλιστα πάντων αἱ πόλεις, ἐῶσαι αὐτοὺς εἰσαφικνεῖσθαι καὶ οὐκ ἐξελαύνουσαι, εἴτε τις ξένος ἐπιχειρεῖ τοιοῦτόν τι ποιεῖν εἴτε ἀστός.</said></p>

<p><said who="#Σωκράτης"><label>ΣΩ.</label> πότερον δέ, ὦ Ἄνυτε, ἠδίκηκέ τίς σε τῶν σοφιστῶν, ἢ τί οὕτως αὐτοῖς χαλεπὸς εἶ;</said></p>

<p><said who="#Ἄνυτος"><label>ΑΝ.</label> οὐδὲ μὰ Δία ἔγωγε συγγέγονα πώποτε αὐτῶν οὐδενί, οὐδʼ ἂν ἄλλον ἐάσαιμι τῶν ἐμῶν οὐδένα.</said></p>

<p><said who="#Σωκράτης"><label>ΣΩ.</label> ἄπειρος ἄρʼ εἶ παντάπασι τῶν ἀνδρῶν;</said></p>

<p><said who="#Ἄνυτος"><label>ΑΝ.</label> καὶ εἴην γε.</said></p>

<p><said who="#Σωκράτης"><milestone unit="section" resp="Stephanus" n="92c"/><label>ΣΩ.</label> πῶς οὖν ἄν, ὦ δαιμόνιε, εἰδείης περὶ τούτου τοῦ πράγματος, εἴτε τι ἀγαθὸν ἔχει ἐν αὑτῷ εἴτε φλαῦρον, οὗ παντάπασιν ἄπειρος εἴης;</said></p>

<p><said who="#Ἄνυτος"><label>ΑΝ.</label> ῥᾳδίως· τούτους γοῦν οἶδα οἵ εἰσιν, εἴτʼ οὖν ἄπειρος αὐτῶν εἰμι εἴτε μή.</said></p>

<p><said who="#Σωκράτης"><label>ΣΩ.</label> μάντις εἶ ἴσως, ὦ Ἄνυτε· ἐπεὶ ὅπως γε ἄλλως οἶσθα τούτων πέρι, ἐξ ὧν αὐτὸς λέγεις θαυμάζοιμʼ ἄν. ἀλλὰ γὰρ οὐ τούτους ἐπιζητοῦμεν τίνες εἰσίν, παρʼ οὓς ἂν <milestone unit="section" resp="Stephanus" n="92d"/> Μένων ἀφικόμενος μοχθηρὸς γένοιτο—οὗτοι μὲν γάρ, εἰ σὺ βούλει, ἔστων οἱ σοφισταί—ἀλλὰ δὴ ἐκείνους εἰπὲ ἡμῖν, καὶ τὸν πατρικὸν τόνδε ἑταῖρον εὐεργέτησον φράσας αὐτῷ παρὰ τίνας ἀφικόμενος ἐν τοσαύτῃ πόλει τὴν ἀρετὴν ἣν νυνδὴ ἐγὼ διῆλθον γένοιτʼ ἂν ἄξιος λόγου.</said></p>

<p><said who="#Ἄνυτος"><label>ΑΝ.</label> τί δὲ αὐτῷ οὐ σὺ ἔφρασας;</said></p>

<p><said who="#Σωκράτης"><label>ΣΩ.</label> ἀλλʼ οὓς μὲν ἐγὼ ᾤμην διδασκάλους τούτων εἶναι, εἶπον, ἀλλὰ τυγχάνω οὐδὲν λέγων, ὡς σὺ φῄς· καὶ ἴσως τὶ <milestone unit="section" resp="Stephanus" n="92e"/> λέγεις. ἀλλὰ σὺ δὴ ἐν τῷ μέρει αὐτῷ εἰπὲ παρὰ τίνας ἔλθῃ Ἀθηναίων· εἰπὲ ὄνομα ὅτου βούλει.</said></p>

<p><said who="#Ἄνυτος"><label>ΑΝ.</label> τί δὲ ἑνὸς ἀνθρώπου ὄνομα δεῖ ἀκοῦσαι; ὅτῳ γὰρ ἂν ἐντύχῃ Ἀθηναίων τῶν καλῶν κἀγαθῶν, οὐδεὶς ἔστιν ὃς οὐ βελτίω αὐτὸν ποιήσει ἢ οἱ σοφισταί, ἐάνπερ ἐθέλῃ πείθεσθαι.</said></p></div>

<div type="textpart" subtype="section" resp="perseus" n="93">
	<p><said who="#Σωκράτης"><label>ΣΩ.</label> πότερον δὲ οὗτοι οἱ καλοὶ κἀγαθοὶ ἀπὸ τοῦ αὐτομάτου ἐγένοντο τοιοῦτοι, παρʼ οὐδενὸς μαθόντες ὅμως μέντοι ἄλλους διδάσκειν οἷοί τε ὄντες ταῦτα ἃ αὐτοὶ οὐκ <milestone n="93" unit="page"/><milestone unit="section" resp="Stephanus" n="93a"/> ἔμαθον;</said></p>

<p><said who="#Ἄνυτος"><label>ΑΝ.</label> καὶ τούτους ἔγωγε ἀξιῶ παρὰ τῶν προτέρων μαθεῖν, ὄντων καλῶν κἀγαθῶν· ἢ οὐ δοκοῦσί σοι πολλοὶ καὶ ἀγαθοὶ γεγονέναι ἐν τῇδε τῇ πόλει ἄνδρες;</said></p>

<p><said who="#Σωκράτης"><label>ΣΩ.</label> ἔμοιγε, ὦ Ἄνυτε, καὶ εἶναι δοκοῦσιν ἐνθάδε ἀγαθοὶ τὰ πολιτικά, καὶ γεγονέναι ἔτι οὐχ ἧττον ἢ εἶναι· ἀλλὰ μῶν καὶ διδάσκαλοι ἀγαθοὶ γεγόνασιν τῆς αὑτῶν ἀρετῆς; τοῦτο γάρ ἐστιν περὶ οὗ ὁ λόγος ἡμῖν τυγχάνει ὤν· οὐκ εἰ εἰσὶν ἀγαθοὶ ἢ μὴ ἄνδρες ἐνθάδε, οὐδʼ εἰ γεγόνασιν ἐν τῷ <milestone unit="section" resp="Stephanus" n="93b"/> πρόσθεν, ἀλλʼ εἰ διδακτόν ἐστιν ἀρετὴ πάλαι σκοποῦΜΕΝ. τοῦτο δὲ σκοποῦντες τόδε σκοποῦμεν, ἆρα οἱ ἀγαθοὶ ἄνδρες καὶ τῶν νῦν καὶ τῶν προτέρων ταύτην τὴν ἀρετὴν ἣν αὐτοὶ ἀγαθοὶ ἦσαν ἠπίσταντο καὶ ἄλλῳ παραδοῦναι, ἢ οὐ παραδοτὸν τοῦτο ἀνθρώπῳ οὐδὲ παραληπτὸν ἄλλῳ παρʼ ἄλλου· τοῦτʼ ἔστιν ὃ πάλαι ζητοῦμεν ἐγώ τε καὶ Μένων. ὧδε οὖν σκόπει ἐκ τοῦ σαυτοῦ λόγου· Θεμιστοκλέα οὐκ ἀγαθὸν ἂν <milestone unit="section" resp="Stephanus" n="93c"/> φαίης ἄνδρα γεγονέναι;</said></p>

<p><said who="#Ἄνυτος"><label>ΑΝ.</label> ἔγωγε, πάντων γε μάλιστα.</said></p>

<p><said who="#Σωκράτης"><label>ΣΩ.</label> οὐκοῦν καὶ διδάσκαλον ἀγαθόν, εἴπερ τις ἄλλος τῆς αὑτοῦ ἀρετῆς διδάσκαλος ἦν, κἀκεῖνον εἶναι;</said></p>

<p><said who="#Ἄνυτος"><label>ΑΝ.</label> οἶμαι ἔγωγε, εἴπερ ἐβούλετό γε.</said></p>

<p><said who="#Σωκράτης"><label>ΣΩ.</label> ἀλλʼ, οἴει, οὐκ ἂν ἐβουλήθη ἄλλους τέ τινας καλοὺς κἀγαθοὺς γενέσθαι, μάλιστα δέ που τὸν ὑὸν τὸν αὑτοῦ; ἢ οἴει αὐτὸν φθονεῖν αὐτῷ καὶ ἐξεπίτηδες οὐ παραδιδόναι <milestone unit="section" resp="Stephanus" n="93d"/> τὴν ἀρετὴν ἣν αὐτὸς ἀγαθὸς ἦν; ἢ οὐκ ἀκήκοας ὅτι Θεμιστοκλῆς Κλεόφαντον τὸν ὑὸν ἱππέα μὲν ἐδιδάξατο ἀγαθόν; ἐπέμενεν γοῦν ἐπὶ τῶν ἵππων ὀρθὸς ἑστηκώς, καὶ ἠκόντιζεν ἀπὸ τῶν ἵππων ὀρθός, καὶ ἄλλα πολλὰ καὶ θαυμαστὰ ἠργάζετο ἃ ἐκεῖνος αὐτὸν ἐπαιδεύσατο καὶ ἐποίησε σοφόν, ὅσα διδασκάλων ἀγαθῶν εἴχετο· ἢ ταῦτα οὐκ ἀκήκοας τῶν πρεσβυτέρων;</said></p>

<p><said who="#Ἄνυτος"><label>ΑΝ.</label> ἀκήκοα.</said></p>

<p><said who="#Σωκράτης"><label>ΣΩ.</label> οὐκ ἂν ἄρα τήν γε φύσιν τοῦ ὑέος αὐτοῦ ᾐτιάσατʼ ἄν τις εἶναι κακήν.</said></p>

<p><said who="#Ἄνυτος"><milestone unit="section" resp="Stephanus" n="93e"/><label>ΑΝ.</label> ἴσως οὐκ ἄν.</said></p>

<p><said who="#Σωκράτης"><label>ΣΩ.</label> τί δὲ τόδε; ὡς Κλεόφαντος ὁ Θεμιστοκλέους ἀνὴρ ἀγαθὸς καὶ σοφὸς ἐγένετο ἅπερ ὁ πατὴρ αὐτοῦ, ἤδη του ἀκήκοας ἢ νεωτέρου ἢ πρεσβυτέρου;</said></p>

<p><said who="#Ἄνυτος"><label>ΑΝ.</label> οὐ δῆτα.</said></p>

<p><said who="#Σωκράτης"><label>ΣΩ.</label> ἆρʼ οὖν ταῦτα μὲν οἰόμεθα βούλεσθαι αὐτὸν τὸν αὑτοῦ ὑὸν παιδεῦσαι, ἣν δὲ αὐτὸς σοφίαν ἦν σοφός, οὐδὲν τῶν γειτόνων βελτίω ποιῆσαι, εἴπερ ἦν γε διδακτὸν ἡ ἀρετή;</said></p>

<p><said who="#Ἄνυτος"><label>ΑΝ.</label> ἴσως μὰ Δίʼ οὔ.</said></p></div>

<div type="textpart" subtype="section" resp="perseus" n="94">
<p><said who="#Σωκράτης"><label>ΣΩ.</label> οὗτος μὲν δή σοι τοιοῦτος διδάσκαλος ἀρετῆς, ὃν καὶ σὺ ὁμολογεῖς ἐν τοῖς ἄριστον τῶν προτέρων εἶναι· ἄλλον <milestone n="94" unit="page"/><milestone unit="section" resp="Stephanus" n="94a"/> δὲ δὴ σκεψώμεθα, Ἀριστείδην τὸν Λυσιμάχου· ἢ τοῦτον οὐχ ὁμολογεῖς ἀγαθὸν γεγονέναι;</said></p>

<p><said who="#Ἄνυτος"><label>ΑΝ.</label> ἔγωγε, πάντως δήπου.</said></p>

<p><said who="#Σωκράτης"><label>ΣΩ.</label> οὐκοῦν καὶ οὗτος τὸν ὑὸν τὸν αὑτοῦ Λυσίμαχον, ὅσα μὲν διδασκάλων εἴχετο, κάλλιστα Ἀθηναίων ἐπαίδευσε, ἄνδρα δὲ βελτίω δοκεῖ σοι ὁτουοῦν πεποιηκέναι; τούτῳ γάρ που καὶ συγγέγονας καὶ ὁρᾷς οἷός ἐστιν. εἰ δὲ βούλει, <milestone unit="section" resp="Stephanus" n="94b"/> Περικλέα, οὕτως μεγαλοπρεπῶς σοφὸν ἄνδρα, οἶσθʼ ὅτι δύο ὑεῖς ἔθρεψε, Πάραλον καὶ Ξάνθιππον;</said></p>

<p><said who="#Ἄνυτος"><label>ΑΝ.</label> ἔγωγε.</said></p>

<p><said who="#Σωκράτης"><label>ΣΩ.</label> τούτους μέντοι, ὡς οἶσθα καὶ σύ, ἱππέας μὲν ἐδίδαξεν οὐδενὸς χείρους Ἀθηναίων, καὶ μουσικὴν καὶ ἀγωνίαν καὶ τἆλλα ἐπαίδευσεν ὅσα τέχνης ἔχεται οὐδενὸς χείρους· ἀγαθοὺς δὲ ἄρα ἄνδρας οὐκ ἐβούλετο ποιῆσαι; δοκῶ μέν, ἐβούλετο, ἀλλὰ μὴ οὐκ ᾖ διδακτόν. ἵνα δὲ μὴ ὀλίγους οἴῃ καὶ τοὺς φαυλοτάτους Ἀθηναίων ἀδυνάτους γεγονέναι τοῦτο <milestone unit="section" resp="Stephanus" n="94c"/> τὸ πρᾶγμα, ἐνθυμήθητι ὅτι Θουκυδίδης αὖ δύο ὑεῖς ἔθρεψεν, Μελησίαν καὶ Στέφανον, καὶ τούτους ἐπαίδευσεν τά τε ἄλλα εὖ καὶ ἐπάλαισαν κάλλιστα Ἀθηναίων—τὸν μὲν γὰρ Ξανθίᾳ ἔδωκε, τὸν δὲ Εὐδώρῳ· οὗτοι δέ που ἐδόκουν τῶν τότε κάλλιστα παλαίειν—ἢ οὐ μέμνησαι;</said></p>

<p><said who="#Ἄνυτος"><label>ΑΝ.</label> ἔγωγε, ἀκοῇ.</said></p>

	<p><said who="#Σωκράτης"><label>ΣΩ.</label> οὐκοῦν δῆλον ὅτι οὗτος οὐκ ἄν ποτε, οὗ μὲν ἔδει <milestone unit="section" resp="Stephanus" n="94d"/> δαπανώμενον διδάσκειν, ταῦτα μὲν ἐδίδαξε τοὺς παῖδας τοὺς αὑτοῦ, οὗ δὲ οὐδὲν ἔδει ἀναλώσαντα ἀγαθοὺς ἄνδρας ποιῆσαι, ταῦτα δὲ οὐκ ἐδίδαξεν, εἰ διδακτὸν ἦν; ἀλλὰ γὰρ ἴσως ὁ Θουκυδίδης φαῦλος ἦν, καὶ οὐκ ἦσαν αὐτῷ πλεῖστοι φίλοι Ἀθηναίων καὶ τῶν συμμάχων; καὶ οἰκίας μεγάλης ἦν καὶ ἐδύνατο μέγα ἐν τῇ πόλει καὶ ἐν τοῖς ἄλλοις Ἕλλησιν, ὥστε εἴπερ ἦν τοῦτο διδακτόν, ἐξευρεῖν ἂν ὅστις ἔμελλεν αὐτοῦ τοὺς ὑεῖς ἀγαθοὺς ποιήσειν, ἢ τῶν ἐπιχωρίων τις ἢ τῶν <milestone unit="section" resp="Stephanus" n="94e"/> ξένων, εἰ αὐτὸς μὴ ἐσχόλαζεν διὰ τὴν τῆς πόλεως ἐπιμέλειαν. ἀλλὰ γάρ, ὦ ἑταῖρε Ἄνυτε, μὴ οὐκ ᾖ διδακτὸν ἀρετή.</said></p></div>
				
<div type="textpart" subtype="section" resp="perseus" n="95">
<p><said who="#Ἄνυτος"><label>ΑΝ.</label> ὦ Σώκρατες, ῥᾳδίως μοι δοκεῖς κακῶς λέγειν ἀνθρώπους. ἐγὼ μὲν οὖν ἄν σοι συμβουλεύσαιμι, εἰ ἐθέλεις ἐμοὶ πείθεσθαι, εὐλαβεῖσθαι· ὡς ἴσως μὲν καὶ ἐν ἄλλῃ πόλει ῥᾷόν ἐστιν κακῶς ποιεῖν ἀνθρώπους ἢ εὖ, ἐν τῇδε δὲ καὶ <milestone n="95" unit="page"/><milestone unit="section" resp="Stephanus" n="95a"/> πάνυ· οἶμαι δὲ σὲ καὶ αὐτὸν εἰδέναι.</said></p>

<p><said who="#Σωκράτης"><label>ΣΩ.</label> ὦ Μένων, Ἄνυτος μέν μοι δοκεῖ χαλεπαίνειν, καὶ οὐδὲν θαυμάζω· οἴεται γάρ με πρῶτον μὲν κακηγορεῖν τούτους τοὺς ἄνδρας, ἔπειτα ἡγεῖται καὶ αὐτὸς εἶναι εἷς τούτων. ἀλλʼ οὗτος μὲν ἐάν ποτε γνῷ οἷόν ἐστιν τὸ κακῶς λέγειν, παύσεται χαλεπαίνων, νῦν δὲ ἀγνοεῖ· σὺ δέ μοι εἰπέ, οὐ καὶ παρʼ ὑμῖν εἰσιν καλοὶ κἀγαθοὶ ἄνδρες;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><milestone unit="section" resp="Stephanus" n="95b"/><label>ΣΩ.</label> τί οὖν; ἐθέλουσιν οὗτοι παρέχειν αὑτοὺς διδασκάλους τοῖς νέοις, καὶ ὁμολογεῖν διδάσκαλοί τε εἶναι καὶ διδακτὸν ἀρετήν;</said></p>

<p><said who="#Μένων"><label>ΜΕΝ.</label> οὐ μὰ τὸν Δία, ὦ Σώκρατες, ἀλλὰ τοτὲ μὲν ἂν αὐτῶν ἀκούσαις ὡς διδακτόν, τοτὲ δὲ ὡς οὔ.</said></p>

<p><said who="#Σωκράτης"><label>ΣΩ.</label> φῶμεν οὖν τούτους διδασκάλους εἶναι τούτου τοῦ πράγματος, οἷς μηδὲ αὐτὸ τοῦτο ὁμολογεῖται;</said></p>

<p><said who="#Μένων"><label>ΜΕΝ.</label> οὔ μοι δοκεῖ, ὦ Σώκρατες.</said></p>

<p><said who="#Σωκράτης"><label>ΣΩ.</label> τί δὲ δή; οἱ σοφισταί σοι οὗτοι, οἵπερ μόνοι ἐπαγγέλλονται, δοκοῦσι διδάσκαλοι εἶναι ἀρετῆς;</said></p>

<p><said who="#Μένων"><milestone unit="section" resp="Stephanus" n="95c"/><label>ΜΕΝ.</label> καὶ Γοργίου μάλιστα, ὦ Σώκρατες, ταῦτα ἄγαμαι, ὅτι οὐκ ἄν ποτε αὐτοῦ τοῦτο ἀκούσαις ὑπισχνουμένου, ἀλλὰ καὶ τῶν ἄλλων καταγελᾷ, ὅταν ἀκούσῃ ὑπισχνουΜένων· ἀλλὰ λέγειν οἴεται δεῖν ποιεῖν δεινούς.</said></p>

<p><said who="#Σωκράτης"><label>ΣΩ.</label> οὐδʼ ἄρα σοὶ δοκοῦσιν οἱ σοφισταὶ διδάσκαλοι εἶναι;</said></p>

<p><said who="#Μένων"><label>ΜΕΝ.</label> οὐκ ἔχω λέγειν, ὦ Σώκρατες. καὶ γὰρ αὐτὸς ὅπερ οἱ πολλοὶ πέπονθα· τοτὲ μέν μοι δοκοῦσιν, τοτὲ δὲ οὔ.</said></p>

<p><said who="#Σωκράτης"><label>ΣΩ.</label> οἶσθα δὲ ὅτι οὐ μόνον σοί τε καὶ τοῖς ἄλλοις τοῖς πολιτικοῖς τοῦτο δοκεῖ τοτὲ μὲν εἶναι διδακτόν, τοτὲ δʼ οὔ, <milestone unit="section" resp="Stephanus" n="95d"/> ἀλλὰ καὶ Θέογνιν τὸν ποιητὴν οἶσθʼ ὅτι ταὐτὰ ταῦτα λέγει;</said></p>

<p><said who="#Μένων"><label>ΜΕΝ.</label> ἐν ποίοις ἔπεσιν;</said></p>

<p><said who="#Σωκράτης"><label>ΣΩ.</label> ἐν τοῖς ἐλεγείοις, οὗ λέγει—
	<cit><quote type="verse">
		<l met="elegiac">καὶ παρὰ τοῖσιν πῖνε καὶ ἔσθιε, καὶ μετὰ τοῖσιν</l>
		<l>ἵζε, καὶ ἅνδανε τοῖς, ὧν μεγάλη δύναμις.</l>
		<l>ἐσθλῶν μὲν γὰρ ἄπʼ ἐσθλὰ διδάξεαι· ἢν δὲ κακοῖσιν</l>
<milestone unit="section" resp="Stephanus" n="95e"/>
		<l>συμμίσγῃς, ἀπολεῖς καὶ τὸν ἐόντα νόον.</l></quote> <bibl>Theognis 33-36 Bergk</bibl></cit></said></p>

<p><said who="#Μένων"><label>ΜΕΝ.</label> φαίνεταί γε.</said></p></div>

<div type="textpart" subtype="section" resp="perseus" n="96">
	<p><said who="#Σωκράτης"><label>ΣΩ.</label> ἐν ἄλλοις δέ γε ὀλίγον μεταβάς,—
	<quote type="verse">
		<l met="elegiac">εἰ δʼ ἦν ποιητόν, φησί, καὶ ἔνθετον ἀνδρὶ νόημα,</l></quote> 
	 λέγει πως ὅτι—
		<quote type="verse" rend="merge">
			<l met="elegiac">πολλοὺς ἂν μισθοὺς καὶ μεγάλους ἔφερον</l></quote>
	 οἱ δυνάμενοι τοῦτο ποιεῖν, καὶ—
		<quote type="verse" rend="merge">
			<l met="elegiac">οὔ ποτʼ ἂν ἐξ ἀγαθοῦ πατρὸς ἔγεντο κακός,</l>
			<milestone n="96" unit="page"/><milestone unit="section" resp="Stephanus" n="96a"/>
			<l>πειθόμενος μύθοισι σαόφροσιν. ἀλλὰ διδάσκων</l>
			<l>οὔ ποτε ποιήσεις τὸν κακὸν ἄνδρʼ ἀγαθόν.</l></quote> <bibl>Theognis 434-438 Bergk</bibl>
	ἐννοεῖς ὅτι αὐτὸς αὑτῳ πάλιν περὶ τῶν αὐτῶν τἀναντία λέγει; 
</said></p>

<p><said who="#Μένων"><label>ΜΕΝ.</label> φαίνεται.</said></p>

<p><said who="#Σωκράτης"><label>ΣΩ.</label> ἔχεις οὖν εἰπεῖν ἄλλου ὁτουοῦν πράγματος, οὗ οἱ μὲν φάσκοντες διδάσκαλοι εἶναι οὐχ ὅπως ἄλλων διδάσκαλοι ὁμολογοῦνται, ἀλλʼ οὐδὲ αὐτοὶ ἐπίστασθαι, ἀλλὰ πονηροὶ <milestone unit="section" resp="Stephanus" n="96b"/> εἶναι περὶ αὐτὸ τοῦτο τὸ πρᾶγμα οὗ φασι διδάσκαλοι εἶναι, οἱ δὲ ὁμολογούμενοι αὐτοὶ καλοὶ κἀγαθοὶ τοτὲ μέν φασιν αὐτὸ διδακτὸν εἶναι, τοτὲ δὲ οὔ; τοὺς οὖν οὕτω τεταραγμένους περὶ ὁτουοῦν φαίης ἂν σὺ κυρίως διδασκάλους εἶναι;</said></p>

<p><said who="#Μένων"><label>ΜΕΝ.</label> μὰ Δίʼ οὐκ ἔγωγε.</said></p>

<p><said who="#Σωκράτης"><label>ΣΩ.</label> οὐκοῦν εἰ μήτε οἱ σοφισταὶ μήτε οἱ αὐτοὶ καλοὶ κἀγαθοὶ ὄντες διδάσκαλοί εἰσι τοῦ πράγματος, δῆλον ὅτι οὐκ ἂν ἄλλοι γε;</said></p>

<p><said who="#Μένων"><label>ΜΕΝ.</label> οὔ μοι δοκεῖ.</said></p>

<p><said who="#Σωκράτης"><milestone unit="section" resp="Stephanus" n="96c"/><label>ΣΩ.</label> εἰ δέ γε μὴ διδάσκαλοι, οὐδὲ μαθηταί;</said></p>

<p><said who="#Μένων"><label>ΜΕΝ.</label> δοκεῖ μοι ἔχειν ὡς λέγεις.</said></p>

<p><said who="#Σωκράτης"><label>ΣΩ.</label> ὡμολογήκαμεν δέ γε, πράγματος οὗ μήτε διδάσκαλοι μήτε μαθηταὶ εἶεν, τοῦτο μηδὲ διδακτὸν εἶναι;</said></p>

<p><said who="#Μένων"><label>ΜΕΝ.</label> ὡμολογήκαΜΕΝ.</said></p>

<p><said who="#Σωκράτης"><label>ΣΩ.</label> οὐκοῦν ἀρετῆς οὐδαμοῦ φαίνονται διδάσκαλοι;</said></p>

<p><said who="#Μένων"><label>ΜΕΝ.</label> ἔστι ταῦτα.</said></p>

<p><said who="#Σωκράτης"><label>ΣΩ.</label> εἰ δέ γε μὴ διδάσκαλοι, οὐδὲ μαθηταί;</said></p>

<p><said who="#Μένων"><label>ΜΕΝ.</label> φαίνεται οὕτως.</said></p>

<p><said who="#Σωκράτης"><label>ΣΩ.</label> ἀρετὴ ἄρα οὐκ ἂν εἴη διδακτόν;</said></p>

<p><said who="#Μένων"><milestone unit="section" resp="Stephanus" n="96d"/><label>ΜΕΝ.</label> οὐκ ἔοικεν, εἴπερ ὀρθῶς ἡμεῖς ἐσκέμμεθα. ὥστε καὶ θαυμάζω δή, ὦ Σώκρατες, πότερόν ποτε οὐδʼ εἰσὶν ἀγαθοὶ ἄνδρες, ἢ τίς ἂν εἴη τρόπος τῆς γενέσεως τῶν ἀγαθῶν γιγνοΜένων.</said></p>

<p><said who="#Σωκράτης"><label>ΣΩ.</label> κινδυνεύομεν, ὦ Μένων, ἐγώ τε καὶ σὺ φαῦλοί τινες εἶναι ἄνδρες, καὶ σέ τε Γοργίας οὐχ ἱκανῶς πεπαιδευκέναι καὶ ἐμὲ Πρόδικος. παντὸς μᾶλλον οὖν προσεκτέον τὸν νοῦν ἡμῖν αὐτοῖς, καὶ ζητητέον ὅστις ἡμᾶς ἑνί γέ τῳ τρόπῳ βελτίους <milestone unit="section" resp="Stephanus" n="96e"/> ποιήσει· λέγω δὲ ταῦτα ἀποβλέψας πρὸς τὴν ἄρτι ζήτησιν, ὡς ἡμᾶς ἔλαθεν καταγελάστως ὅτι οὐ μόνον ἐπιστήμης ἡγουμένης ὀρθῶς τε καὶ εὖ τοῖς ἀνθρώποις πράττεται τὰ πράγματα, ᾗ ἴσως καὶ διαφεύγει ἡμᾶς τὸ γνῶναι τίνα ποτὲ τρόπον γίγνονται οἱ ἀγαθοὶ ἄνδρες.</said></p>

<p><said who="#Μένων"><label>ΜΕΝ.</label> πῶς τοῦτο λέγεις, ὦ Σώκρατες;</said></p></div>

<div type="textpart" subtype="section" resp="perseus" n="97">
	<p><said who="#Σωκράτης"><label>ΣΩ.</label> ὧδε· ὅτι μὲν τοὺς ἀγαθοὺς ἄνδρας δεῖ ὠφελίμους εἶναι, <milestone n="97" unit="page"/><milestone unit="section" resp="Stephanus" n="97a"/> ὀρθῶς ὡμολογήκαμεν τοῦτό γε ὅτι οὐκ ἂν ἄλλως ἔχοι· ἦ γάρ;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> καὶ ὅτι γε ὠφέλιμοι ἔσονται, ἂν ὀρθῶς ἡμῖν ἡγῶνται τῶν πραγμάτων, καὶ τοῦτό που καλῶς ὡμολογοῦμεν;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> ὅτι δʼ οὐκ ἔστιν ὀρθῶς ἡγεῖσθαι, ἐὰν μὴ φρόνιμος ᾖ, τοῦτο ὅμοιοί ἐσμεν οὐκ ὀρθῶς ὡμολογηκόσιν.</said></p>

<p><said who="#Μένων"><label>ΜΕΝ.</label> πῶς δὴ <del>ὀρθῶς</del> λέγεις;</said></p>

<p><said who="#Σωκράτης"><label>ΣΩ.</label> ἐγὼ ἐρῶ. <add>εἰ</add> εἰδὼς τὴν ὁδὸν τὴν εἰς Λάρισαν ἢ ὅποι βούλει ἄλλοσε βαδίζοι καὶ ἄλλοις ἡγοῖτο, ἄλλο τι ὀρθῶς ἂν καὶ εὖ ἡγοῖτο;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><milestone unit="section" resp="Stephanus" n="97b"/><label>ΣΩ.</label> τί δʼ εἴ τις ὀρθῶς μὲν δοξάζων ἥτις ἐστὶν ἡ ὁδός, ἐληλυθὼς δὲ μὴ μηδʼ ἐπιστάμενος, οὐ καὶ οὗτος ἂν ὀρθῶς ἡγοῖτο;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> καὶ ἕως γʼ ἄν που ὀρθὴν δόξαν ἔχῃ περὶ ὧν ὁ ἕτερος ἐπιστήμην, οὐδὲν χείρων ἡγεμὼν ἔσται, οἰόμενος μὲν ἀληθῆ, φρονῶν δὲ μή, τοῦ τοῦτο φρονοῦντος.</said></p>

<p><said who="#Μένων"><label>ΜΕΝ.</label> οὐδὲν γάρ.</said></p>

<p><said who="#Σωκράτης"><label>ΣΩ.</label> δόξα ἄρα ἀληθὴς πρὸς ὀρθότητα πράξεως οὐδὲν χείρων ἡγεμὼν φρονήσεως· καὶ τοῦτό ἐστιν ὃ νυνδὴ παρελείπομεν ἐν τῇ περὶ τῆς ἀρετῆς σκέψει ὁποῖόν τι εἴη, λέγοντες <milestone unit="section" resp="Stephanus" n="97c"/> ὅτι φρόνησις μόνον ἡγεῖται τοῦ ὀρθῶς πράττειν· τὸ δὲ ἄρα καὶ δόξα ἦν ἀληθής.</said></p>

<p><said who="#Μένων"><label>ΜΕΝ.</label> ἔοικέ γε.</said></p>

<p><said who="#Σωκράτης"><label>ΣΩ.</label> οὐδὲν ἄρα ἧττον ὠφέλιμόν ἐστιν ὀρθὴ δόξα ἐπιστήμης.</said></p>

<p><said who="#Μένων"><label>ΜΕΝ.</label> τοσούτῳ γε, ὦ Σώκρατες, ὅτι ὁ μὲν τὴν ἐπιστήμην ἔχων ἀεὶ ἂν ἐπιτυγχάνοι, ὁ δὲ τὴν ὀρθὴν δόξαν τοτὲ μὲν ἂν τυγχάνοι, τοτὲ δʼ οὔ.</said></p>

<p><said who="#Σωκράτης"><label>ΣΩ.</label> πῶς λέγεις; ὁ ἀεὶ ἔχων ὀρθὴν δόξαν οὐκ ἀεὶ ἂν τυγχάνοι, ἕωσπερ ὀρθὰ δοξάζοι;</said></p>

<p><said who="#Μένων"><label>ΜΕΝ.</label> ἀνάγκη μοι φαίνεται· ὥστε θαυμάζω, ὦ Σώκρατες, <milestone unit="section" resp="Stephanus" n="97d"/> τούτου οὕτως ἔχοντος, ὅτι δή ποτε πολὺ τιμιωτέρα ἡ ἐπιστήμη τῆς ὀρθῆς δόξης, καὶ διʼ ὅτι τὸ μὲν ἕτερον, τὸ δὲ ἕτερόν ἐστιν αὐτῶν.</said></p>

<p><said who="#Σωκράτης"><label>ΣΩ.</label> οἶσθα οὖν διʼ ὅτι θαυμάζεις, ἢ ἐγώ σοι εἴπω;</said></p>

<p><said who="#Μένων"><label>ΜΕΝ.</label> πάνυ γʼ εἰπέ.</said></p>

<p><said who="#Σωκράτης"><label>ΣΩ.</label> ὅτι τοῖς Δαιδάλου ἀγάλμασιν οὐ προσέσχηκας τὸν νοῦν· ἴσως δὲ οὐδʼ ἔστιν παρʼ ὑμῖν.</said></p>

<p><said who="#Μένων"><label>ΜΕΝ.</label> πρὸς τί δὲ δὴ τοῦτο λέγεις;</said></p>

<p><said who="#Σωκράτης"><label>ΣΩ.</label> ὅτι καὶ ταῦτα, ἐὰν μὲν μὴ δεδεμένα ᾖ, ἀποδιδράσκει καὶ δραπετεύει, ἐὰν δὲ δεδεμένα, παραμένει.</said></p>

<p><said who="#Μένων"><milestone unit="section" resp="Stephanus" n="97e"/><label>ΜΕΝ.</label> τί οὖν δή;</said></p></div>
				
<div type="textpart" subtype="section" resp="perseus" n="98">
<p><said who="#Σωκράτης"><label>ΣΩ.</label> τῶν ἐκείνου ποιημάτων λελυμένον μὲν ἐκτῆσθαι οὐ πολλῆς τινος ἄξιόν ἐστι τιμῆς, ὥσπερ δραπέτην ἄνθρωπον —οὐ γὰρ παραμένει—δεδεμένον δὲ πολλοῦ ἄξιον· πάνυ γὰρ καλὰ τὰ ἔργα ἐστίν. πρὸς τί οὖν δὴ λέγω ταῦτα; πρὸς τὰς δόξας τὰς ἀληθεῖς. καὶ γὰρ αἱ δόξαι αἱ ἀληθεῖς, ὅσον μὲν ἂν χρόνον παραμένωσιν, καλὸν τὸ χρῆμα καὶ πάντʼ <milestone n="98" unit="page"/><milestone unit="section" resp="Stephanus" n="98a"/> ἀγαθὰ ἐργάζονται· πολὺν δὲ χρόνον οὐκ ἐθέλουσι παραμένειν, ἀλλὰ δραπετεύουσιν ἐκ τῆς ψυχῆς τοῦ ἀνθρώπου, ὥστε οὐ πολλοῦ ἄξιαί εἰσιν, ἕως ἄν τις αὐτὰς δήσῃ αἰτίας λογισμῷ. τοῦτο δʼ ἐστίν, ὦ Μένων ἑταῖρε, ἀνάμνησις, ὡς ἐν τοῖς πρόσθεν ἡμῖν ὡμολόγηται. ἐπειδὰν δὲ δεθῶσιν, πρῶτον μὲν ἐπιστῆμαι γίγνονται, ἔπειτα μόνιμοι· καὶ διὰ ταῦτα δὴ τιμιώτερον ἐπιστήμη ὀρθῆς δόξης ἐστίν, καὶ διαφέρει δεσμῷ ἐπιστήμη ὀρθῆς δόξης.</said></p>

<p><said who="#Μένων"><label>ΜΕΝ.</label> νὴ τὸν Δία, ὦ Σώκρατες, ἔοικεν τοιούτῳ τινί.</said></p>

<p><said who="#Σωκράτης"><milestone unit="section" resp="Stephanus" n="98b"/><label>ΣΩ.</label> καὶ μὴν καὶ ἐγὼ ὡς οὐκ εἰδὼς λέγω, ἀλλὰ εἰκάζων· ὅτι δέ ἐστίν τι ἀλλοῖον ὀρθὴ δόξα καὶ ἐπιστήμη, οὐ πάνυ μοι δοκῶ τοῦτο εἰκάζειν, ἀλλʼ εἴπερ τι ἄλλο φαίην ἂν εἰδέναι—ὀλίγα δʼ ἂν φαίην—ἓν δʼ οὖν καὶ τοῦτο ἐκείνων θείην ἂν ὧν οἶδα.</said></p>

<p><said who="#Μένων"><label>ΜΕΝ.</label> καὶ ὀρθῶς γε, ὦ Σώκρατες, λέγεις.</said></p>

<p><said who="#Σωκράτης"><label>ΣΩ.</label> τί δέ; τόδε οὐκ ὀρθῶς, ὅτι ἀληθὴς δόξα ἡγουμένη τὸ ἔργον ἑκάστης τῆς πράξεως οὐδὲν χεῖρον ἀπεργάζεται ἢ ἐπιστήμη;</said></p>

<p><said who="#Μένων"><label>ΜΕΝ.</label> καὶ τοῦτο δοκεῖς μοι ἀληθῆ λέγειν.</said></p>

<p><said who="#Σωκράτης"><milestone unit="section" resp="Stephanus" n="98c"/><label>ΣΩ.</label> οὐδὲν ἄρα ὀρθὴ δόξα ἐπιστήμης χεῖρον οὐδὲ ἧττον ὠφελίμη ἔσται εἰς τὰς πράξεις, οὐδὲ ἁνὴρ ὁ ἔχων ὀρθὴν δόξαν ἢ ὁ ἐπιστήμην.</said></p>

<p><said who="#Μένων"><label>ΜΕΝ.</label> ἔστι ταῦτα.</said></p>

<p><said who="#Σωκράτης"><label>ΣΩ.</label> καὶ μὴν ὅ γε ἀγαθὸς ἀνὴρ ὠφέλιμος ἡμῖν ὡμολόγηται εἶναι.</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> ἐπειδὴ τοίνυν οὐ μόνον διʼ ἐπιστήμην ἀγαθοὶ ἄνδρες ἂν εἶεν καὶ ὠφέλιμοι ταῖς πόλεσιν, εἴπερ εἶεν, ἀλλὰ καὶ διʼ ὀρθὴν δόξαν, τούτοιν δὲ οὐδέτερον φύσει ἐστὶν τοῖς ἀνθρώποις, <milestone unit="section" resp="Stephanus" n="98d"/> οὔτε ἐπιστήμη οὔτε δόξα ἀληθής, <sic>οὔτʼ</sic> ἐπίκτητα—ἢ δοκεῖ σοι φύσει ὁποτερονοῦν αὐτοῖν εἶναι;</said></p>

<p><said who="#Μένων"><label>ΜΕΝ.</label> οὐκ ἔμοιγε.</said></p>

<p><said who="#Σωκράτης"><label>ΣΩ.</label> οὐκοῦν ἐπειδὴ οὐ φύσει, οὐδὲ οἱ ἀγαθοὶ φύσει εἶεν ἄν.</said></p>

<p><said who="#Μένων"><label>ΜΕΝ.</label> οὐ δῆτα.</said></p>

<p><said who="#Σωκράτης"><label>ΣΩ.</label> ἐπειδὴ δέ γε οὐ φύσει, ἐσκοποῦμεν τὸ μετὰ τοῦτο εἰ διδακτόν ἐστιν.</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> οὐκοῦν διδακτὸν ἔδοξεν εἶναι, εἰ φρόνησις ἡ ἀρετή;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> κἂν εἴ γε διδακτὸν εἴη, φρόνησις ἂν εἶναι;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><milestone unit="section" resp="Stephanus" n="98e"/><label>ΣΩ.</label> καὶ εἰ μέν γε διδάσκαλοι εἶεν, διδακτὸν ἂν εἶναι, μὴ ὄντων δὲ οὐ διδακτόν;</said></p>

<p><said who="#Μένων"><label>ΜΕΝ.</label> οὕτω.</said></p>

<p><said who="#Σωκράτης"><label>ΣΩ.</label> ἀλλὰ μὴν ὡμολογήκαμεν μὴ εἶναι αὐτοῦ διδασκάλους;</said></p>

<p><said who="#Μένων"><label>ΜΕΝ.</label> ἔστι ταῦτα.</said></p>

<p><said who="#Σωκράτης"><label>ΣΩ.</label> ὡμολογήκαμεν ἄρα μήτε διδακτὸν αὐτὸ μήτε φρόνησιν εἶναι;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> ἀλλὰ μὴν ἀγαθόν γε αὐτὸ ὁμολογοῦμεν εἶναι;</said></p>

<p><said who="#Μένων"><label>ΜΕΝ.</label> ναί.</said></p>

<p><said who="#Σωκράτης"><label>ΣΩ.</label> ὠφέλιμον δὲ καὶ ἀγαθὸν εἶναι τὸ ὀρθῶς ἡγούμενον;</said></p>

<p><said who="#Μένων"><label>ΜΕΝ.</label> πάνυ γε.</said></p></div>
	
<div type="textpart" subtype="section" resp="perseus" n="99">
<p><said who="#Σωκράτης"><milestone n="99" unit="page"/><milestone unit="section" resp="Stephanus" n="99a"/><label>ΣΩ.</label> ὀρθῶς δέ γε ἡγεῖσθαι δύο ὄντα ταῦτα μόνα, δόξαν τε ἀληθῆ καὶ ἐπιστήμην, ἃ ἔχων ἄνθρωπος ὀρθῶς ἡγεῖται— τὰ γὰρ ἀπὸ τύχης τινὸς ὀρθῶς γιγνόμενα οὐκ ἀνθρωπίνῃ ἡγεμονίᾳ γίγνεται—ὧν δὲ ἄνθρωπος ἡγεμών ἐστιν ἐπὶ τὸ ὀρθόν, δύο ταῦτα, δόξα ἀληθὴς καὶ ἐπιστήμη.</said></p>

<p><said who="#Μένων"><label>ΜΕΝ.</label> δοκεῖ μοι οὕτω.</said></p>

<p><said who="#Σωκράτης"><label>ΣΩ.</label> οὐκοῦν ἐπειδὴ οὐ διδακτόν ἐστιν, οὐδʼ ἐπιστήμη δὴ ἔτι γίγνεται ἡ ἀρετή;</said></p>

<p><said who="#Μένων"><label>ΜΕΝ.</label> οὐ φαίνεται.</said></p>

<p><said who="#Σωκράτης"><milestone unit="section" resp="Stephanus" n="99b"/><label>ΣΩ.</label> δυοῖν ἄρα ὄντοιν ἀγαθοῖν καὶ ὠφελίμοιν τὸ μὲν ἕτερον ἀπολέλυται, καὶ οὐκ ἂν εἴη ἐν πολιτικῇ πράξει ἐπιστήμη ἡγεμών.</said></p>

<p><said who="#Μένων"><label>ΜΕΝ.</label> οὔ μοι δοκεῖ.</said></p>

<p><said who="#Σωκράτης"><label>ΣΩ.</label> οὐκ ἄρα σοφίᾳ τινὶ οὐδὲ σοφοὶ ὄντες οἱ τοιοῦτοι ἄνδρες ἡγοῦντο ταῖς πόλεσιν, οἱ ἀμφὶ Θεμιστοκλέα τε καὶ οὓς ἄρτι Ἄνυτος ὅδε ἔλεγεν· διὸ δὴ καὶ οὐχ οἷοί τε ἄλλους ποιεῖν τοιούτους οἷοι αὐτοί εἰσι, ἅτε οὐ διʼ ἐπιστήμην ὄντες τοιοῦτοι.</said></p>

<p><said who="#Μένων"><label>ΜΕΝ.</label> ἔοικεν οὕτως ἔχειν, ὦ Σώκρατες, ὡς λέγεις.</said></p>

<p><said who="#Σωκράτης"><label>ΣΩ.</label> οὐκοῦν εἰ μὴ ἐπιστήμῃ, εὐδοξίᾳ δὴ τὸ λοιπὸν <milestone unit="section" resp="Stephanus" n="99c"/> γίγνεται· ᾗ οἱ πολιτικοὶ ἄνδρες χρώμενοι τὰς πόλεις ὀρθοῦσιν, οὐδὲν διαφερόντως ἔχοντες πρὸς τὸ φρονεῖν ἢ οἱ χρησμῳδοί τε καὶ οἱ θεομάντεις· καὶ γὰρ οὗτοι ἐνθουσιῶντες λέγουσιν μὲν ἀληθῆ καὶ πολλά, ἴσασι δὲ οὐδὲν ὧν λέγουσιν.</said></p>

<p><said who="#Μένων"><label>ΜΕΝ.</label> κινδυνεύει οὕτως ἔχειν.</said></p>

<p><said who="#Σωκράτης"><label>ΣΩ.</label> οὐκοῦν, ὦ Μένων, ἄξιον τούτους θείους καλεῖν τοὺς ἄνδρας, οἵτινες νοῦν μὴ ἔχοντες πολλὰ καὶ μεγάλα κατορθοῦσιν ὧν πράττουσι καὶ λέγουσι;</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> ὀρθῶς ἄρʼ ἂν καλοῖμεν θείους τε οὓς νυνδὴ ἐλέγομεν <milestone unit="section" resp="Stephanus" n="99d"/> χρησμῳδοὺς καὶ μάντεις καὶ τοὺς ποιητικοὺς ἅπαντας· καὶ τοὺς πολιτικοὺς οὐχ ἥκιστα τούτων φαῖμεν ἂν θείους τε εἶναι καὶ ἐνθουσιάζειν, ἐπίπνους ὄντας καὶ κατεχομένους ἐκ τοῦ θεοῦ, ὅταν κατορθῶσι λέγοντες πολλὰ καὶ μεγάλα πράγματα, μηδὲν εἰδότες ὧν λέγουσιν.</said></p>

<p><said who="#Μένων"><label>ΜΕΝ.</label> πάνυ γε.</said></p>

<p><said who="#Σωκράτης"><label>ΣΩ.</label> καὶ αἵ γε γυναῖκες δήπου, ὦ Μένων, τοὺς ἀγαθοὺς ἄνδρας θείους καλοῦσι· καὶ οἱ Λάκωνες ὅταν τινὰ ἐγκωμιάζωσιν ἀγαθὸν ἄνδρα, <q>θεῖος ἀνήρ,</q> φασίν, <q>οὗτος.</q></said></p>

<p><said who="#Μένων"><milestone unit="section" resp="Stephanus" n="99e"/><label>ΜΕΝ.</label> καὶ φαίνονταί γε, ὦ Σώκρατες, ὀρθῶς λέγειν. καίτοι ἴσως Ἄνυτος ὅδε σοι ἄχθεται λέγοντι.</said></p></div>

<div type="textpart" subtype="section" resp="perseus" n="100">
<p><said who="#Σωκράτης"><label>ΣΩ.</label> οὐδὲν μέλει ἔμοιγε. τούτῳ μέν, ὦ Μένων, καὶ αὖθις διαλεξόμεθα· εἰ δὲ νῦν ἡμεῖς ἐν παντὶ τῷ λόγῳ τούτῳ καλῶς ἐζητήσαμέν τε καὶ ἐλέγομεν, ἀρετὴ ἂν εἴη οὔτε φύσει οὔτε διδακτόν, ἀλλὰ θείᾳ μοίρᾳ παραγιγνομένη ἄνευ νοῦ οἷς ἂν <milestone n="100" unit="page"/><milestone unit="section" resp="Stephanus" n="100a"/> παραγίγνηται, εἰ μή τις εἴη τοιοῦτος τῶν πολιτικῶν ἀνδρῶν οἷος καὶ ἄλλον ποιῆσαι πολιτικόν. εἰ δὲ εἴη, σχεδὸν ἄν τι οὗτος λέγοιτο τοιοῦτος ἐν τοῖς ζῶσιν οἷον ἔφη Ὅμηρος ἐν τοῖς τεθνεῶσιν τὸν Τειρεσίαν εἶναι, λέγων περὶ αὐτοῦ, ὅτι οἶος πέπνυται τῶν ἐν Ἅιδου, τοὶ δὲ σκιαὶ ἀίσσουσι. ταὐτὸν ἂν καὶ ἐνθάδε ὁ τοιοῦτος ὥσπερ παρὰ σκιὰς ἀληθὲς ἂν πρᾶγμα εἴη πρὸς ἀρετήν.</said></p>

<p><said who="#Μένων"><milestone unit="section" resp="Stephanus" n="100b"/><label>ΜΕΝ.</label> κάλλιστα δοκεῖς μοι λέγειν, ὦ Σώκρατες.</said></p>

<p><said who="#Σωκράτης"><label>ΣΩ.</label> ἐκ μὲν τοίνυν τούτου τοῦ λογισμοῦ, ὦ Μένων, θείᾳ μοίρᾳ ἡμῖν φαίνεται παραγιγνομένη ἡ ἀρετὴ οἷς ἂν παραγίγνηται· τὸ δὲ σαφὲς περὶ αὐτοῦ εἰσόμεθα τότε, ὅταν πρὶν ᾧτινι τρόπῳ τοῖς ἀνθρώποις παραγίγνεται ἀρετή, πρότερον ἐπιχειρήσωμεν αὐτὸ καθʼ αὑτὸ ζητεῖν τί ποτʼ ἔστιν ἀρετή. νῦν δʼ ἐμοὶ μὲν ὥρα ποι ἰέναι, σὺ δὲ ταὐτὰ ταῦτα ἅπερ αὐτὸς πέπεισαι πεῖθε καὶ τὸν ξένον τόνδε Ἄνυτον, ἵνα <milestone unit="section" resp="Stephanus" n="100c"/> πρᾳότερος ᾖ· ὡς ἐὰν πείσῃς τοῦτον, ἔστιν ὅτι καὶ Ἀθηναίους ὀνήσεις.</said></p></div></div>
		</body></text>
</TEI>