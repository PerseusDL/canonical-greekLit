<?xml version="1.0" encoding="UTF-8"?><TEI.2>
    <teiHeader type="text" status="new">

        <fileDesc>

            <titleStmt>
                <title>Alcibiades 1 (Greek). Machine readable text</title>
                <author>Plato</author>  
            <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:AnnCPB">The Annenberg CPB/Project</funder> 
         </titleStmt>

            <extent>About 98Kb</extent>          
         <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt> 
         <notesStmt>
                <note anchored="yes">Text was scanned at St. Olaf Spring, 1992.</note>
            </notesStmt>
            <sourceDesc>
                <biblStruct>
                    <monogr>
                        <author>Plato</author>
                        <title>Platonis Opera, ed. John Burnet</title>

                        <imprint>
                            <publisher>Oxford University Press</publisher>
                            <date>1903</date>
                        </imprint>
                    </monogr>
                </biblStruct>
            </sourceDesc>


        </fileDesc>

        <encodingDesc><refsDecl id="CTS">
            <cRefPattern matchPattern="(\\w+)" replacementPattern="#xpath(/tei:TEI.2/tei:text/tei:body/tei:div[@n=\'$1\'])">
                <p>This pointer pattern extracts section</p>
            </cRefPattern>
        </refsDecl>

            <refsDecl doctype="TEI.2">
                <state unit="text"/>
                <state unit="section"/>
            </refsDecl>
            <refsDecl doctype="TEI.2">
                <state unit="text"/>
                <state unit="page"/>
            </refsDecl>
        </encodingDesc>

        <profileDesc>
            <langUsage>
                <language id="greek">Greek</language>
                <language id="en">English</language>
            </langUsage>
        </profileDesc>
        <revisionDesc>
            <change>
                <date>May, 2014</date>
                <respStmt>
                    <name>Bridget Almas</name>
                </respStmt>
                <item>Converted speaker to said and section milestones to divs.</item>
            </change>
            <change>
                <date>July, 1992</date>
                <respStmt>
                    <name>WPM</name>
                    <resp>(n/a)</resp>
                </respStmt>
                <item>Tagged in conformance with Prose.e dtd.</item>
            </change>

        </revisionDesc>

    </teiHeader>
    <text xml:lang="grc">
       
                <body>
         <div type="section">
                    <head>Ἀλκιβιάδης α</head>
                    <castList>
                        <castItem type="role">
                            <role xml:id="Σωκράτης">Σωκράτης</role>
                        </castItem>
                        <castItem type="role">
                            <role xml:id="Ἀλκιβιάδης">Ἀλκιβιάδης</role>
                        </castItem>
                    </castList>
                    <milestone n="103" unit="page"/>
                    </div>
         <div type="section" n="103a">
                    <said who="#Σωκράτης">ὦ παῖ Κλεινίου, οἶμαί σε θαυμάζειν ὅτι πρῶτος ἐραστής σου γενόμενος τῶν
                            ἄλλων πεπαυμένων μόνος οὐκ ἀπαλλάττομαι, καὶ ὅτι οἱ μὲν ἄλλοι διʼ ὄχλου
                            ἐγένοντό σοι διαλεγόμενοι, ἐγὼ δὲ τοσούτων ἐτῶν οὐδὲ προσεῖπον. τούτου
                            δὲ τὸ αἴτιον γέγονεν οὐκ ἀνθρώπειον, ἀλλά τι δαιμόνιον ἐναντίωμα, οὗ σὺ
                            τὴν δύναμιν καὶ ὕστερον πεύσῃ. νῦν δὲ </said>
         </div>
         <div type="section" n="103b">
            <said who="#Σωκράτης">ἐπειδὴ οὐκέτι ἐναντιοῦται, οὕτω προσελήλυθα· εὔελπις δʼ εἰμὶ καὶ τὸ
                            λοιπὸν μὴ ἐναντιώσεσθαι αὐτό. σχεδὸν οὖν κατανενόηκα ἐν τούτῳ τῷ χρόνῳ
                            σκοπούμενος ὡς πρὸς τοὺς ἐραστὰς ἔσχες· πολλῶν γὰρ γενομένων καὶ
                            μεγαλοφρόνων οὐδεὶς ὃς οὐχ ὑπερβληθεὶς τῷ φρονήματι ὑπὸ σοῦ πέφευγεν.
                                <milestone n="104" unit="page"/>
            </said>
         </div>
         <div type="section" n="104a">
            <said who="#Σωκράτης">τὸν δὲ λόγον, ᾧ ὑπερπεφρόνηκας, ἐθέλω διελθεῖν. οὐδενὸς φῂς ἀνθρώπων
                            ἐνδεὴς εἶναι εἰς οὐδέν· τὰ γὰρ ὑπάρχοντά σοι μεγάλα εἶναι, ὥστε μηδενὸς
                            δεῖσθαι, ἀπὸ τοῦ σώματος ἀρξάμενα τελευτῶντα εἰς τὴν ψυχήν. οἴει γὰρ δὴ
                            εἶναι πρῶτον μὲν κάλλιστός τε καὶ μέγιστος—καὶ τοῦτο μὲν δὴ παντὶ
                            δῆλον ἰδεῖν ὅτι οὐ ψεύδῃ—ἔπειτα νεανικωτάτου γένους ἐν τῇ σεαυτοῦ
                            πόλει, οὔσῃ μεγίστῃ τῶν Ἑλληνίδων, καὶ </said>
         </div>
         <div type="section" n="104b">
            <said who="#Σωκράτης">ἐνταῦθα πρὸς πατρός τέ σοι φίλους καὶ συγγενεῖς πλείστους
                            εἶναι καὶ ἀρίστους, οἳ εἴ τι δέοι ὑπηρετοῖεν ἄν σοι, τούτων δὲ τοὺς πρὸς
                            μητρὸς οὐδὲν χείρους οὐδʼ ἐλάττους. συμπάντων δὲ ὧν εἶπον μείζω οἴει σοι
                            δύναμιν ὑπάρχειν Περικλέα τὸν Ξανθίππου, ὃν ὁ πατὴρ ἐπίτροπον κατέλιπε
                            σοί τε καὶ τῷ ἀδελφῷ· ὃς οὐ μόνον ἐν τῇδε τῇ πόλει δύναται πράττειν ὅτι
                            ἂν βούληται, ἀλλʼ ἐν πάσῃ τῇ Ἑλλάδι καὶ τῶν βαρβάρων ἐν πολλοῖς καὶ
                            μεγάλοις γένεσιν. προσθήσω δὲ καὶ ὅτι τῶν </said>
         </div>
         <div type="section" n="104c">
            <said who="#Σωκράτης">πλουσίων· δοκεῖς δέ μοι ἐπὶ τούτῳ ἥκιστα μέγα φρονεῖν.
                            κατὰ πάντα δὴ ταῦτα σύ τε μεγαλαυχούμενος κεκράτηκας τῶν ἐραστῶν ἐκεῖνοί
                            τε ὑποδεέστεροι ὄντες ἐκρατήθησαν, καί σε ταῦτʼ οὐ λέληθεν· ὅθεν δὴ εὖ
                            οἶδα ὅτι θαυμάζεις τί διανοούμενός ποτε οὐκ ἀπαλλάττομαι τοῦ ἔρωτος, καὶ
                            ἥντινʼ ἔχων ἐλπίδα ὑπομένω τῶν ἄλλων πεφευγότων.</said>
                    <said who="#Ἀλκιβιάδης">καὶ ἴσως γε, ὦ Σώκρατες, οὐκ οἶσθʼ ὅτι σμικρόν </said>
         </div>
         <div type="section" n="104d">
            <said who="#Ἀλκιβιάδης">με ἔφθης. ἐγὼ γάρ τοι ἐν νῷ εἶχον πρότερός σοι προσελθὼν
                            αὐτὰ ταῦτʼ ἐρέσθαι, τί ποτε βούλει καὶ εἰς τίνα ἐλπίδα βλέπων ἐνοχλεῖς
                            με, ἀεὶ ὅπου ἂν ὦ ἐπιμελέστατα παρών· τῷ ὄντι γὰρ θαυμάζω ὅτι ποτʼ ἐστὶ
                            τὸ σὸν πρᾶγμα, καὶ ἥδιστʼ ἂν πυθοίμην.</said>
                    <said who="#Σωκράτης">ἀκούσῃ μὲν ἄρα μου, ὡς τὸ εἰκός, προθύμως, εἴπερ, ὡς φῄς, ἐπιθυμεῖς
                            εἰδέναι τί διανοοῦμαι, καὶ ὡς ἀκουσομένῳ καὶ περιμενοῦντι λέγω.</said>
                    <said who="#Ἀλκιβιάδης">πάνυ μὲν οὖν· ἀλλὰ λέγε. </said>
         </div>
         <div type="section" n="104e">
                    <said who="#Σωκράτης">ὅρα δή· οὐ γάρ τοι εἴη ἂν θαυμαστὸν εἰ, ὥσπερ μόγις ἠρξάμην, οὕτω μόγις
                            καὶ παυσαίμην.</said>
                    <said who="#Ἀλκιβιάδης">ὠγαθὲ λέγε· ἀκούσομαι γάρ.</said>
                    <said who="#Σωκράτης">λεκτέον ἂν εἴη. χαλεπὸν μὲν οὖν πρὸς ἄνδρα οὐχ ἥττονα ἐραστῶν
                            προσφέρεσθαι ἐραστῇ, ὅμως δὲ τολμητέον φράσαι τὴν ἐμὴν διάνοιαν. ἐγὼ
                            γάρ, ὦ Ἀλκιβιάδη, εἰ μέν σε ἑώρων ἃ νυνδὴ διῆλθον ἀγαπῶντα καὶ οἰόμενον
                            δεῖν ἐν τούτοις καταβιῶναι, πάλαι ἂν ἀπηλλάγμην τοῦ ἔρωτος, ὥς
                                <milestone n="105" unit="page"/>
            </said>
         </div>
         <div type="section" n="105a">
            <said who="#Σωκράτης">γε δὴ ἐμαυτὸν πείθω· νῦν δʼ ἕτερʼ αὖ κατηγορήσω διανοήματα σὰ πρὸς
                            αὐτὸν σέ, ᾧ καὶ γνώσῃ ὅτι προσέχων γέ σοι τὸν νοῦν διατετέλεκα. δοκεῖς
                            γάρ μοι, εἴ τίς σοι εἴποι θεῶν· “ὦ Ἀλκιβιάδη, πότερον βούλει ζῆν
                            ἔχων ἃ νῦν ἔχεις, ἢ αὐτίκα τεθνάναι εἰ μή σοι ἐξέσται μείζω
                            κτήσασθαι;” δοκεῖς ἄν μοι ἑλέσθαι τεθνάναι· ἀλλὰ νῦν ἐπὶ τίνι δή
                            ποτε ἐλπίδι ζῇς, ἐγὼ φράσω. ἡγῇ, ἐὰν θᾶττον εἰς τὸν Ἀθηναίων </said>
         </div>
         <div type="section" n="105b">
            <said who="#Σωκράτης">δῆμον παρέλθῃς—τοῦτο δʼ ἔσεσθαι μάλα
                            ὀλίγων ἡμερῶν— παρελθὼν οὖν ἐνδείξεσθαι Ἀθηναίοις ὅτι ἄξιος εἶ
                            τιμᾶσθαι ὡς οὔτε Περικλῆς οὔτʼ ἄλλος οὐδεὶς τῶν πώποτε γενομένων, καὶ
                            τοῦτʼ ἐνδειξάμενος μέγιστον δυνήσεσθαι ἐν τῇ πόλει, ἐὰν δʼ ἐνθάδε
                            μέγιστος ᾖς, καὶ ἐν τοῖς ἄλλοις Ἕλλησι, καὶ οὐ μόνον ἐν Ἕλλησιν, ἀλλὰ
                            καὶ ἐν τοῖς βαρβάροις, ὅσοι ἐν τῇ αὐτῇ ἡμῖν οἰκοῦσιν ἠπείρῳ. καὶ εἰ αὖ
                            σοι εἴποι ὁ αὐτὸς οὗτος θεὸς ὅτι αὐτοῦ σε δεῖ δυναστεύειν ἐν τῇ Εὐρώπῃ,
                                </said>
         </div>
         <div type="section" n="105c">
            <said who="#Σωκράτης">διαβῆναι δὲ εἰς τὴν Ἀσίαν οὐκ
                            ἐξέσται σοι οὐδὲ ἐπιθέσθαι τοῖς ἐκεῖ πράγμασιν, οὐκ ἂν αὖ μοι δοκεῖς
                            ἐθέλειν οὐδʼ ἐπὶ τούτοις μόνοις ζῆν, εἰ μὴ ἐμπλήσεις τοῦ σοῦ ὀνόματος
                            καὶ τῆς σῆς δυνάμεως πάντας ὡς ἔπος εἰπεῖν ἀνθρώπους· καὶ οἶμαί σε πλὴν
                            Κύρου καὶ Ξέρξου ἡγεῖσθαι οὐδένα ἄξιον λόγου γεγονέναι. ὅτι μὲν οὖν
                            ἔχεις ταύτην τὴν ἐλπίδα, εὖ οἶδα καὶ οὐκ εἰκάζω. ἴσως ἂν οὖν εἴποις, ἅτε
                            εἰδὼς ὅτι ἀληθῆ λέγω, “τί δὴ οὖν, ὦ Σώκρατες, τοῦτʼ ἐστί σοι πρὸς
                                </said>
         </div>
         <div type="section" n="105d">
            <said who="#Σωκράτης">λόγον; [ὃν ἔφησθα ἐρεῖν,
                            διὸ ἐμοῦ οὐκ ἀπαλλάττῃ;]” ἐγὼ δὲ σοί γε ἐρῶ, ὦ φίλε παῖ
                            Κλεινίου καὶ Δεινομάχης. τούτων γάρ σοι ἁπάντων τῶν διανοημάτων τέλος
                            ἐπιτεθῆναι ἄνευ ἐμοῦ ἀδύνατον· τοσαύτην ἐγὼ δύναμιν οἶμαι ἔχειν εἰς τὰ
                            σὰ πράγματα καὶ εἰς σέ, διὸ δὴ καὶ πάλαι οἴομαί με τὸν θεὸν οὐκ ἐᾶν
                            διαλέγεσθαί σοι, ὃν ἐγὼ περιέμενον ὁπηνίκα ἐάσει. ὥσπερ γὰρ σὺ ἐλπίδας
                            ἔχεις ἐν τῇ πόλει ἐνδείξασθαι ὅτι </said>
         </div>
         <div type="section" n="105e">
            <said who="#Σωκράτης">αὐτῇ παντὸς ἄξιος εἶ, ἐνδειξάμενος δὲ [ὅτι] οὐδὲν ὅτι οὐ
                            παραυτίκα δυνήσεσθαι, οὕτω κἀγὼ παρὰ σοὶ ἐλπίζω μέγιστον δυνήσεσθαι
                            ἐνδειξάμενος ὅτι παντὸς ἄξιός εἰμί σοι καὶ οὔτε ἐπίτροπος οὔτε συγγενὴς
                            οὔτʼ ἄλλος οὐδεὶς ἱκανὸς παραδοῦναι τὴν δύναμιν ἧς ἐπιθυμεῖς πλὴν ἐμοῦ,
                            μετὰ τοῦ θεοῦ μέντοι. νεωτέρῳ μὲν οὖν ὄντι σοι καὶ πρὶν τοσαύτης ἐλπίδος
                            γέμειν, ὡς ἐμοὶ δοκεῖ, οὐκ εἴα ὁ θεὸς διαλέγεσθαι, ἵνα μὴ μάτην
                                <milestone n="106" unit="page"/>
            </said>
         </div>
         <div type="section" n="106a">
            <said who="#Σωκράτης">διαλεγοίμην. νῦν δʼ ἐφῆκεν· νῦν γὰρ ἄν μου ἀκούσαις.</said>
                    <said who="#Ἀλκιβιάδης">πολύ γέ μοι, ὦ Σώκρατες, νῦν ἀτοπώτερος αὖ φαίνῃ, ἐπειδὴ ἤρξω λέγειν, ἢ
                            ὅτε σιγῶν εἵπου· καίτοι σφόδρα γε ἦσθʼ ἰδεῖν καὶ τότε τοιοῦτος. εἰ μὲν
                            οὖν ἐγὼ ταῦτα διανοοῦμαι ἢ μή, ὡς ἔοικε, διέγνωκας, καὶ ἐὰν μὴ φῶ, οὐδέν
                            μοι ἔσται πλέον πρὸς τὸ πείθειν σε. εἶεν· εἰ δὲ δὴ ὅτι μάλιστα ταῦτα
                            διανενόημαι, πῶς διὰ σοῦ μοι ἔσται καὶ ἄνευ σοῦ οὐκ ἂν γένοιτο; ἔχεις
                            λέγειν; </said>
         </div>
         <div type="section" n="106b">
                    <said who="#Σωκράτης">ἆρʼ ἐρωτᾷς εἴ τινʼ ἔχω εἰπεῖν λόγον μακρόν, οἵους δὴ ἀκούειν εἴθισαι; οὐ
                            γάρ ἐστι τοιοῦτον τὸ ἐμόν· ἀλλʼ ἐνδείξασθαι μέν σοι, ὡς ἐγᾦμαι, οἷός τʼ
                            ἂν εἴην ὅτι ταῦτα οὕτως ἔχει, ἐὰν ἓν μόνον μοι ἐθελήσῃς βραχὺ
                            ὑπηρετῆσαι.</said>
                    <said who="#Ἀλκιβιάδης">ἀλλʼ εἴ γε δὴ μὴ χαλεπόν τι λέγεις τὸ ὑπηρέτημα, ἐθέλω.</said>
                    <said who="#Σωκράτης">ἦ χαλεπὸν δοκεῖ τὸ ἀποκρίνασθαι τὰ ἐρωτώμενα;</said>
                    <said who="#Ἀλκιβιάδης">οὐ χαλεπόν.</said>
                    <said who="#Σωκράτης">ἀποκρίνου δή.</said>
                    <said who="#Ἀλκιβιάδης">Ἐρώτα.</said>
                    <said who="#Σωκράτης">οὐκοῦν ὡς διανοουμένου σου ταῦτα ἐρωτῶ, ἅ φημί σε </said>
         </div>
         <div type="section" n="106c">
            <said who="#Σωκράτης">διανοεῖσθαι;</said>
                    <said who="#Ἀλκιβιάδης">ἔστω, εἰ βούλει, οὕτως, ἵνα καὶ εἰδῶ ὅτι καὶ ἐρεῖς.</said>
                    <said who="#Σωκράτης">φέρε δή· διανοῇ γάρ, ὡς ἐγώ φημι, παριέναι συμβουλεύσων Ἀθηναίοις ἐντὸς
                            οὐ πολλοῦ χρόνου· εἰ οὖν μέλλοντός σου ἰέναι ἐπὶ τὸ βῆμα λαβόμενος
                            ἐροίμην· “ὦ Ἀλκιβιάδη, ἐπειδὴ περὶ τίνος Ἀθηναῖοι διανοοῦνται
                            βουλεύεσθαι, ἀνίστασαι συμβουλεύσων; ἆρʼ ἐπειδὴ περὶ ὧν σὺ ἐπίστασαι
                            βέλτιον ἢ οὗτοι;” τί ἂν ἀποκρίναιο; </said>
         </div>
         <div type="section" n="106d">
                    <said who="#Ἀλκιβιάδης">εἴποιμʼ ἂν δήπου, περὶ ὧν οἶδα βέλτιον ἢ οὗτοι.</said>
                    <said who="#Σωκράτης">περὶ ὧν ἄρʼ εἰδὼς τυγχάνεις, ἀγαθὸς σύμβουλος εἶ.</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">οὐκοῦν ταῦτα μόνον οἶσθα, ἃ παρʼ ἄλλων ἔμαθες ἢ αὐτὸς ἐξηῦρες;</said>
                    <said who="#Ἀλκιβιάδης">ποῖα γὰρ ἄλλα;</said>
                    <said who="#Σωκράτης">ἔστιν οὖν ὅπως ἄν ποτε ἔμαθές τι ἢ ἐξηῦρες μήτε μανθάνειν ἐθέλων μήτʼ
                            αὐτὸς ζητεῖν;</said>
                    <said who="#Ἀλκιβιάδης">οὐκ ἔστιν.</said>
                    <said who="#Σωκράτης">τί δέ; ἠθέλησας ἂν ζητῆσαι ἢ μαθεῖν ἃ ἐπίστασθαι ᾤου;</said>
                    <said who="#Ἀλκιβιάδης">οὐ δῆτα. </said>
         </div>
         <div type="section" n="106e">
                    <said who="#Σωκράτης">ἃ ἄρα νῦν τυγχάνεις ἐπιστάμενος, ἦν χρόνος ὅτε οὐχ ἡγοῦ εἰδέναι;</said>
                    <said who="#Ἀλκιβιάδης">ἀνάγκη.</said>
                    <said who="#Σωκράτης">ἀλλὰ μὴν ἅ γε μεμάθηκας σχεδόν τι καὶ ἐγὼ οἶδα· εἰ δέ τι ἐμὲ λέληθεν,
                            εἰπέ. ἔμαθες γὰρ δὴ σύ γε κατὰ μνήμην τὴν ἐμὴν γράμματα καὶ κιθαρίζειν
                            καὶ παλαίειν· οὐ γὰρ δὴ αὐλεῖν γε ἤθελες μαθεῖν. ταῦτʼ ἐστὶν ἃ σὺ
                            ἐπίστασαι, εἰ μή πού τι μανθάνων ἐμὲ λέληθας· οἶμαι δέ γε, οὔτε νύκτωρ
                            οὔτε μεθʼ ἡμέραν ἐξιὼν ἔνδοθεν.</said>
                    <said who="#Ἀλκιβιάδης">ἀλλʼ οὐ πεφοίτηκα εἰς ἄλλων ἢ τούτων. <milestone n="107" unit="page"/>
            </said>
         </div>
         <div type="section" n="107a">
                    <said who="#Σωκράτης">πότερον οὖν, ὅταν περὶ γραμμάτων Ἀθηναῖοι βουλεύωνται, πῶς ἂν ὀρθῶς
                            γράφοιεν, τότε ἀναστήσῃ αὐτοῖς συμβουλεύσων;</said>
                    <said who="#Ἀλκιβιάδης">μὰ Δίʼ οὐκ ἔγωγε.</said>
                    <said who="#Σωκράτης">ἀλλʼ ὅταν περὶ κρουμάτων ἐν λύρᾳ;</said>
                    <said who="#Ἀλκιβιάδης">οὐδαμῶς.</said>
                    <said who="#Σωκράτης">οὐδὲ μὴν οὐδὲ περὶ παλαισμάτων γε εἰώθασι βουλεύεσθαι ἐν τῇ ἐκκλησίᾳ.</said>
                    <said who="#Ἀλκιβιάδης">οὐ μέντοι.</said>
                    <said who="#Σωκράτης">ὅταν οὖν περὶ τίνος βουλεύωνται; οὐ γάρ που ὅταν γε περὶ οἰκοδομίας.</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">οἰκοδόμος γὰρ ταῦτά γε σοῦ βέλτιον συμβουλεύσει. </said>
         </div>
         <div type="section" n="107b">
                    <said who="#Ἀλκιβιάδης">ναί.</said>
                    <said who="#Σωκράτης">οὐδὲ μὴν ὅταν περὶ μαντικῆς βουλεύωνται;</said>
                    <said who="#Ἀλκιβιάδης">οὔ.</said>
                    <said who="#Σωκράτης">μάντις γὰρ αὖ ταῦτα ἄμεινον ἢ σύ.</said>
                    <said who="#Ἀλκιβιάδης">ναί.</said>
                    <said who="#Σωκράτης">ἐάν τέ γε σμικρὸς ἢ μέγας ᾖ, ἐάν τε καλὸς ἢ αἰσχρός, ἔτι τε γενναῖος ἢ
                            ἀγεννής.</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">εἰδότος γὰρ οἶμαι περὶ ἑκάστου ἡ συμβουλή, καὶ οὐ πλουτοῦντος.</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">ἀλλʼ ἐάντε πένης ἐάντε πλούσιος ᾖ ὁ παραινῶν, οὐδὲν διοίσει Ἀθηναίοις
                            ὅταν περὶ τῶν ἐν τῇ πόλει βουλεύωνται, </said>
         </div>
         <div type="section" n="107c">
            <said who="#Σωκράτης">πῶς ἂν ὑγιαίνοιεν, ἀλλὰ ζητήσουσιν ἰατρὸν εἶναι τὸν
                            σύμβουλον.</said>
                    <said who="#Ἀλκιβιάδης">εἰκότως γε.</said>
                    <said who="#Σωκράτης">ὅταν οὖν περὶ τίνος σκοπῶνται, τότε σὺ ἀνιστάμενος ὡς συμβουλεύσων ὀρθῶς
                            ἀναστήσῃ;</said>
                    <said who="#Ἀλκιβιάδης">ὅταν περὶ τῶν ἑαυτῶν πραγμάτων, ὦ Σώκρατες.</said>
                    <said who="#Σωκράτης">τῶν περὶ ναυπηγίας λέγεις, ὁποίας τινὰς χρὴ αὐτοὺς τὰς ναῦς
                            ναυπηγεῖσθαι;</said>
                    <said who="#Ἀλκιβιάδης">οὐκ ἔγωγε, ὦ Σώκρατες.</said>
                    <said who="#Σωκράτης">ναυπηγεῖν γὰρ οἶμαι οὐκ ἐπίστασαι. τοῦτʼ αἴτιον ἢ ἄλλο τι;</said>
                    <said who="#Ἀλκιβιάδης">οὔκ, ἀλλὰ τοῦτο. </said>
         </div>
         <div type="section" n="107d">
                    <said who="#Σωκράτης">ἀλλὰ περὶ ποίων τῶν ἑαυτῶν λέγεις πραγμάτων ὅταν βουλεύωνται;</said>
                    <said who="#Ἀλκιβιάδης">ὅταν περὶ πολέμου, ὦ Σώκρατες, ἢ περὶ εἰρήνης ἢ ἄλλου του τῶν τῆς πόλεως
                            πραγμάτων.</said>
                    <said who="#Σωκράτης">ἆρα λέγεις ὅταν βουλεύωνται πρὸς τίνας χρὴ εἰρήνην ποιεῖσθαι καὶ τίσιν
                            πολεμεῖν καὶ τίνα τρόπον;</said>
                    <said who="#Ἀλκιβιάδης">ναί.</said>
                    <said who="#Σωκράτης">χρὴ δʼ οὐχ οἷς βέλτιον;</said>
                    <said who="#Ἀλκιβιάδης">ναί. </said>
         </div>
         <div type="section" n="107e">
                    <said who="#Σωκράτης">καὶ τόθʼ ὁπότε βέλτιον;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">καὶ τοσοῦτον χρόνον ὅσον ἄμεινον;</said>
                    <said who="#Ἀλκιβιάδης">ναί.</said>
                    <said who="#Σωκράτης">εἰ οὖν βουλεύοιντο Ἀθηναῖοι τίσιν χρὴ προσπαλαίειν καὶ τίσιν
                            ἀκροχειρίζεσθαι καὶ τίνα τρόπον, σὺ ἄμεινον ἂν συμβουλεύοις ἢ ὁ
                            παιδοτρίβης;</said>
                    <said who="#Ἀλκιβιάδης">ὁ παιδοτρίβης δήπου.</said>
                    <said who="#Σωκράτης">ἔχεις οὖν εἰπεῖν πρὸς τί ltἂνgt βλέπων ὁ παιδοτρίβης συμβουλεύσειεν οἷς
                            δεῖ προσπαλαίειν καὶ οἷς μή, καὶ ὁπότε καὶ ὅντινα τρόπον; λέγω δὲ τὸ
                            τοιόνδε· ἆρα τούτοις δεῖ προσπαλαίειν οἷς βέλτιον, ἢ οὔ;</said>
                    <said who="#Ἀλκιβιάδης">ναί. <milestone n="108" unit="page"/>
            </said>
         </div>
         <div type="section" n="108a">
                    <said who="#Σωκράτης">ἆρα καὶ τοσαῦτα ὅσα ἄμεινον;</said>
                    <said who="#Ἀλκιβιάδης">τοσαῦτα.</said>
                    <said who="#Σωκράτης">οὐκοῦν καὶ τότε ὅτε ἄμεινον;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ἀλλὰ μὴν καὶ ᾁδοντα δεῖ κιθαρίζειν ποτὲ πρὸς τὴν ᾠδὴν καὶ βαίνειν;</said>
                    <said who="#Ἀλκιβιάδης">δεῖ γάρ.</said>
                    <said who="#Σωκράτης">οὐκοῦν τότε ὁπότε βέλτιον;</said>
                    <said who="#Ἀλκιβιάδης">ναί.</said>
                    <said who="#Σωκράτης">καὶ τοσαῦθʼ ὅσα βέλτιον;</said>
                    <said who="#Ἀλκιβιάδης">φημί.</said>
                    <said who="#Σωκράτης">τί οὖν; ἐπειδὴ βέλτιον μὲν ὠνόμαζες ἐπʼ ἀμφοτέροις, </said>
         </div>
         <div type="section" n="108b">
            <said who="#Σωκράτης">τῷ τε κιθαρίζειν πρὸς τὴν ᾠδὴν καὶ τῷ
                            προσπαλαίειν, τί καλεῖς τὸ ἐν τῷ κιθαρίζειν βέλτιον, ὥσπερ ἐγὼ τὸ ἐν τῷ
                            παλαίειν καλῶ γυμναστικόν· σὺ δʼ ἐκεῖνο τί καλεῖς;</said>
                    <said who="#Ἀλκιβιάδης">οὐκ ἐννοῶ.</said>
                    <said who="#Σωκράτης">ἀλλὰ πειρῶ ἐμὲ μιμεῖσθαι. ἐγὼ γάρ που ἀπεκρινάμην τὸ διὰ παντὸς ὀρθῶς
                            ἔχον, ὀρθῶς δὲ δήπου ἔχει τὸ κατὰ τὴν τέχνην γιγνόμενον· ἢ οὔ;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἡ δὲ τέχνη οὐ γυμναστικὴ ἦν;</said>
                    <said who="#Ἀλκιβιάδης">πῶς δʼ οὔ; </said>
         </div>
         <div type="section" n="108c">
                    <said who="#Σωκράτης">ἐγὼ δʼ εἶπον τὸ ἐν τῷ παλαίειν βέλτιον γυμναστικόν.</said>
                    <said who="#Ἀλκιβιάδης">εἶπες γάρ.</said>
                    <said who="#Σωκράτης">οὐκοῦν καλῶς;</said>
                    <said who="#Ἀλκιβιάδης">ἔμοιγε δοκεῖ.</said>
                    <said who="#Σωκράτης">ἴθι δὴ καὶ σύ—πρέποι γὰρ ἄν που καὶ σοὶ τὸ καλῶς
                            διαλέγεσθαι—εἰπὲ πρῶτον τίς ἡ τέχνη ἧς τὸ κιθαρίζειν καὶ τὸ ᾁδειν
                            καὶ τὸ ἐμβαίνειν ὀρθῶς; συνάπασα τίς καλεῖται; οὔπω δύνασαι εἰπεῖν;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἀλλʼ ὧδε πειρῶ· τίνες αἱ θεαὶ ὧν ἡ τέχνη;</said>
                    <said who="#Ἀλκιβιάδης">τὰς μούσας, ὦ Σώκρατες, λέγεις; </said>
         </div>
         <div type="section" n="108d">
                    <said who="#Σωκράτης">ἔγωγε. ὅρα δή· τίνα ἀπʼ αὐτῶν ἐπωνυμίαν ἡ τέχνη ἔχει;</said>
                    <said who="#Ἀλκιβιάδης">μουσικήν μοι δοκεῖς λέγειν.</said>
                    <said who="#Σωκράτης">λέγω γάρ. τί οὖν τὸ κατὰ ταύτην ὀρθῶς γιγνόμενόν ἐστιν; ὥσπερ ἐκεῖ ἐγώ
                            σοι τὸ κατὰ τὴν τέχνην ἔλεγον ὀρθῶς, τὴν γυμναστικήν, καὶ σὺ δὴ οὖν
                            οὕτως ἐνταῦθα τί φῄς; πῶς γίγνεσθαι;</said>
                    <said who="#Ἀλκιβιάδης">μουσικῶς μοι δοκεῖ.</said>
                    <said who="#Σωκράτης">εὖ λέγεις. ἴθι δή, καὶ τὸ ἐν τῷ πολεμεῖν βέλτιον καὶ τὸ ἐν τῷ εἰρήνην
                            ἄγειν, τοῦτο τὸ βέλτιον τί </said>
         </div>
         <div type="section" n="108e">
            <said who="#Σωκράτης">ὀνομάζεις; ὥσπερ ἐκεῖ ἐφʼ ἑκάστῳ ἔλεγες τὸ ἄμεινον, ὅτι μουσικώτερον
                            καὶ ἐπὶ τῷ ἑτέρῳ, ὅτι γυμναστικώτερον· πειρῶ δὴ καὶ ἐνταῦθα λέγειν τὸ
                            βέλτιον.</said>
                    <said who="#Ἀλκιβιάδης">ἀλλʼ οὐ πάνυ τι ἔχω.</said>
                    <said who="#Σωκράτης">ἀλλὰ μέντοι αἰσχρόν γε εἰ μέν τις σε λέγοντα καὶ συμβουλεύοντα περὶ
                            σιτίων ὅτι βέλτιον τόδε τοῦδε καὶ νῦν καὶ τοσοῦτον, ἔπειτα ἐρωτήσειεν
                            “τί τὸ ἄμεινον λέγεις, ὦ Ἀλκιβιάδη;” περὶ μὲν τούτων ἔχειν
                            εἰπεῖν ὅτι τὸ ὑγιεινότερον, καίτοι οὐ προσποιῇ γε ἰατρὸς εἶναι· περὶ δὲ
                            οὗ <milestone n="109" unit="page"/>
            </said>
         </div>
         <div type="section" n="109a">
            <said who="#Σωκράτης">προσποιῇ ἐπιστήμων εἶναι καὶ συμβουλεύσεις ἀνιστάμενος ὡς εἰδώς,
                            τούτου δʼ, ὡς ἔοικας, πέρι ἐρωτηθεὶς ἐὰν μὴ ἔχῃς εἰπεῖν, οὐκ αἰσχύνῃ; ἢ
                            οὐκ αἰσχρὸν φανεῖται;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">σκόπει δὴ καὶ προθυμοῦ εἰπεῖν πρὸς τί τείνει τὸ ἐν τῷ εἰρήνην τε ἄγειν
                            ἄμεινον καὶ τὸ ἐν τῷ πολεμεῖν οἷς δεῖ;</said>
                    <said who="#Ἀλκιβιάδης">ἀλλὰ σκοπῶν οὐ δύναμαι ἐννοῆσαι.</said>
                    <said who="#Σωκράτης">οὐδʼ οἶσθα, ἐπειδὰν πόλεμον ποιώμεθα, ὅτι ἐγκαλοῦντες ἀλλήλοις πάθημα
                            ἐρχόμεθα εἰς τὸ πολεμεῖν, καὶ ὅτι αὐτὸ ὀνομάζοντες ἐρχόμεθα; </said>
         </div>
         <div type="section" n="109b">
                    <said who="#Ἀλκιβιάδης">ἔγωγε, ὅτι γε ἐξαπατώμενοί τι ἢ βιαζόμενοι ἢ ἀποστερούμενοι.</said>
                    <said who="#Σωκράτης">ἔχε· πῶς ἕκαστα τούτων πάσχοντες; πειρῶ εἰπεῖν τί διαφέρει τὸ ὧδε ἢ
                            ὧδε.</said>
                    <said who="#Ἀλκιβιάδης">ἦ τὸ ὧδε λέγεις, ὦ Σώκρατες, τὸ δικαίως ἢ τὸ ἀδίκως;</said>
                    <said who="#Σωκράτης">αὐτὸ τοῦτο.</said>
                    <said who="#Ἀλκιβιάδης">ἀλλὰ μὴν τοῦτο γε διαφέρει ὅλον τε καὶ πᾶν.</said>
                    <said who="#Σωκράτης">τί οὖν; Ἀθηναίοις σὺ πρὸς ποτέρους συμβουλεύσεις πολεμεῖν, τοὺς
                            ἀδικοῦντας ἢ τοὺς τὰ δίκαια πράττοντας; </said>
         </div>
         <div type="section" n="109c">
                    <said who="#Ἀλκιβιάδης">δεινὸν τοῦτό γε ἐρωτᾷς· εἰ γὰρ καὶ διανοεῖταί τις ὡς δεῖ πρὸς τοὺς τὰ
                            δίκαια πράττοντας πολεμεῖν, οὐκ ἂν ὁμολογήσειέν γε.</said>
                    <said who="#Σωκράτης">οὐ γὰρ νόμιμον τοῦθʼ, ὡς ἔοικεν.</said>
                    <said who="#Ἀλκιβιάδης">οὐ δῆτα· οὐδέ γε καλὸν δοκεῖ εἶναι.</said>
                    <said who="#Σωκράτης">πρὸς ταῦτʼ ἄρα καὶ σὺ [τὸ δίκαιον] τοὺς λόγους ποιήσῃ;</said>
                    <said who="#Ἀλκιβιάδης">ἀνάγκη.</said>
                    <said who="#Σωκράτης">ἄλλο τι οὖν, ὃ νυνδὴ ἐγὼ ἠρώτων βέλτιον πρὸς τὸ πολεμεῖν καὶ μή, καὶ οἷς
                            δεῖ καὶ οἷς μή, καὶ ὁπότε καὶ μή, τὸ δικαιότερον τυγχάνει ὄν; ἢ οὔ;</said>
                    <said who="#Ἀλκιβιάδης">φαίνεταί γε. </said>
         </div>
         <div type="section" n="109d">
                    <said who="#Σωκράτης">πῶς οὖν, ὦ φίλε Ἀλκιβιάδη; πότερον σαυτὸν λέληθας ὅτι οὐκ ἐπίστασαι
                            τοῦτο, ἢ ἐμὲ ἔλαθες μανθάνων καὶ φοιτῶν εἰς διδασκάλου ὅς σε ἐδίδασκε
                            διαγιγνώσκειν τὸ δικαιότερόν τε καὶ ἀδικώτερον; καὶ τίς ἐστιν οὗτος;
                            φράσον καὶ ἐμοί, ἵνα αὐτῷ φοιτητὴν προξενήσῃς καὶ ἐμέ.</said>
                    <said who="#Ἀλκιβιάδης">σκώπτεις, ὦ Σώκρατες.</said>
                    <said who="#Σωκράτης">οὐ μὰ τὸν Φίλιον τὸν ἐμόν τε καὶ σόν, ὃν ἐγὼ ἥκιστʼ ἂν ἐπιορκήσαιμι· ἀλλʼ
                            εἴπερ ἔχεις, εἰπὲ τίς ἐστιν. </said>
         </div>
         <div type="section" n="109e">
                    <said who="#Ἀλκιβιάδης">τί δʼ εἰ μὴ ἔχω; οὐκ ἂν οἴει με ἄλλως εἰδέναι περὶ τῶν δικαίων καὶ
                            ἀδίκων;</said>
                    <said who="#Σωκράτης">ναί, εἴ γε εὕροις.</said>
                    <said who="#Ἀλκιβιάδης">ἀλλʼ οὐκ ἂν εὑρεῖν με ἡγῇ;</said>
                    <said who="#Σωκράτης">καὶ μάλα γε, εἰ ζητήσαις.</said>
                    <said who="#Ἀλκιβιάδης">εἶτα ζητῆσαι οὐκ ἂν οἴει με;</said>
                    <said who="#Σωκράτης">ἔγωγε, εἰ οἰηθείης γε μὴ εἰδέναι.</said>
                    <said who="#Ἀλκιβιάδης">εἶτα οὐκ ἦν ὅτʼ εἶχον οὕτω;</said>
                    <said who="#Σωκράτης">καλῶς λέγεις. ἔχεις οὖν εἰπεῖν τοῦτον τὸν χρόνον <milestone n="110" unit="page"/>
            </said>
         </div>
         <div type="section" n="110a">
            <said who="#Σωκράτης">ὅτε οὐκ ᾤου εἰδέναι
                            τὰ δίκαια καὶ τὰ ἄδικα; φέρε, πέρυσιν ἐζήτεις τε καὶ οὐκ ᾤου εἰδέναι; ἢ
                            ᾤου; καὶ τἀληθῆ ἀποκρίνου, ἵνα μὴ μάτην οἱ διάλογοι γίγνωνται.</said>
                    <said who="#Ἀλκιβιάδης">ἀλλʼ ᾤμην εἰδέναι.</said>
                    <said who="#Σωκράτης">τρίτον δʼ ἔτος καὶ τέταρτον καὶ πέμπτον οὐχ οὕτως;</said>
                    <said who="#Ἀλκιβιάδης">ἔγωγε.</said>
                    <said who="#Σωκράτης">ἀλλὰ μὴν τό γε πρὸ τοῦ παῖς ἦσθα. ἦ γάρ;</said>
                    <said who="#Ἀλκιβιάδης">ναί.</said>
                    <said who="#Σωκράτης">τότε μὲν τοίνυν εὖ οἶδα ὅτι ᾤου εἰδέναι.</said>
                    <said who="#Ἀλκιβιάδης">πῶς εὖ οἶσθα; </said>
         </div>
         <div type="section" n="110b">
                    <said who="#Σωκράτης">πολλάκις σοῦ ἐν διδασκάλων ἤκουον παιδὸς ὄντος καὶ ἄλλοθι, καὶ ὁπότε
                            ἀστραγαλίζοις ἢ ἄλλην τινὰ παιδιὰν παίζοις, οὐχ ὡς ἀποροῦντος περὶ τῶν
                            δικαίων καὶ ἀδίκων, ἀλλὰ μάλα μέγα καὶ θαρραλέως λέγοντος περὶ ὅτου
                            τύχοις τῶν παίδων ὡς πονηρός τε καὶ ἄδικος εἴη καὶ ὡς ἀδικοῖ· ἢ οὐκ
                            ἀληθῆ λέγω;</said>
                    <said who="#Ἀλκιβιάδης">ἀλλὰ τί ἔμελλον ποιεῖν, ὦ Σώκρατες, ὁπότε τίς με ἀδικοῖ;</said>
                    <said who="#Σωκράτης">σὺ δʼ εἰ τύχοις ἀγνοῶν εἴτʼ ἀδικοῖο εἴτε μὴ τότε, λέγεις, τί σε χρὴ
                            ποιεῖν; </said>
         </div>
         <div type="section" n="110c">
                    <said who="#Ἀλκιβιάδης">μὰ Δίʼ ἀλλʼ οὐκ ἠγνόουν ἔγωγε, ἀλλὰ σαφῶς ἐγίγνωσκον ὅτι ἠδικούμην.</said>
                    <said who="#Σωκράτης">ὤιου ἄρα ἐπίστασθαι καὶ παῖς ὤν, ὡς ἔοικε, τὰ δίκαια καὶ τὰ ἄδικα.</said>
                    <said who="#Ἀλκιβιάδης">ἔγωγε· καὶ ἠπιστάμην γε.</said>
                    <said who="#Σωκράτης">ἐν ποίῳ χρόνῳ ἐξευρών; οὐ γὰρ δήπου ἐν ᾧ γε ᾤου εἰδέναι.</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">πότε οὖν ἀγνοεῖν ἡγοῦ; σκόπει· οὐ γὰρ εὑρήσεις τοῦτον τὸν χρόνον.</said>
                    <said who="#Ἀλκιβιάδης">μὰ τὸν Δίʼ, ὦ Σώκρατες, οὔκουν ἔχω γʼ εἰπεῖν. </said>
         </div>
         <div type="section" n="110d">
                    <said who="#Σωκράτης">εὑρὼν μὲν ἄρʼ οὐκ οἶσθα αὐτά.</said>
                    <said who="#Ἀλκιβιάδης">οὐ πάνυ φαίνομαι.</said>
                    <said who="#Σωκράτης">ἀλλὰ μὴν ἄρτι γε οὐδὲ μαθὼν ἔφησθα εἰδέναι· εἰ δὲ μήθʼ ηὗρες μήτʼ ἔμαθες,
                            πῶς οἶσθα καὶ πόθεν;</said>
                    <said who="#Ἀλκιβιάδης">ἀλλʼ ἴσως τοῦτό σοι οὐκ ὀρθῶς ἀπεκρινάμην, τὸ φάναι εἰδέναι αὐτὸς
                            ἐξευρών.</said>
                    <said who="#Σωκράτης">τὸ δὲ πῶς εἶχεν;</said>
                    <said who="#Ἀλκιβιάδης">ἔμαθον οἶμαι καὶ ἐγὼ ὥσπερ καὶ οἱ ἄλλοι.</said>
                    <said who="#Σωκράτης">πάλιν εἰς τὸν αὐτὸν ἥκομεν λόγον. παρὰ τοῦ; φράζε κἀμοί. </said>
         </div>
         <div type="section" n="110e">
                    <said who="#Ἀλκιβιάδης">παρὰ τῶν πολλῶν.</said>
                    <said who="#Σωκράτης">οὐκ εἰς σπουδαίους γε διδασκάλους καταφεύγεις εἰς τοὺς πολλοὺς
                            ἀναφέρων.</said>
                    <said who="#Ἀλκιβιάδης">τί δέ; οὐχ ἱκανοὶ διδάξαι οὗτοι;</said>
                    <said who="#Σωκράτης">οὔκουν τὰ πεττευτικά γε καὶ τὰ μή· καίτοι φαυλότερα αὐτὰ οἶμαι τῶν
                            δικαίων εἶναι. τί δέ; σὺ οὐχ οὕτως οἴει;</said>
                    <said who="#Ἀλκιβιάδης">ναί.</said>
                    <said who="#Σωκράτης">εἶτα τὰ μὲν φαυλότερα οὐχ οἷοί τε διδάσκειν, τὰ δὲ σπουδαιότερα;</said>
                    <said who="#Ἀλκιβιάδης">οἶμαι ἔγωγε· ἄλλα γοῦν πολλὰ οἷοί τʼ εἰσὶν διδάσκειν σπουδαιότερα τοῦ
                            πεττεύειν.</said>
                    <said who="#Σωκράτης">ποῖα ταῦτα; <milestone n="111" unit="page"/>
            </said>
         </div>
         <div type="section" n="111a">
                    <said who="#Ἀλκιβιάδης">οἷον καὶ τὸ ἑλληνίζειν παρὰ τούτων ἔγωγʼ ἔμαθον, καὶ οὐκ ἂν ἔχοιμι εἰπεῖν
                            ἐμαυτοῦ διδάσκαλον, ἀλλʼ εἰς τοὺς αὐτοὺς ἀναφέρω οὓς σὺ φῂς οὐ
                            σπουδαίους εἶναι διδασκάλους.</said>
                    <said who="#Σωκράτης">ἀλλʼ, ὦ γενναῖε, τούτου μὲν ἀγαθοὶ διδάσκαλοι οἱ πολλοί, καὶ δικαίως
                            ἐπαινοῖντʼ ἂν αὐτῶν εἰς διδασκαλίαν.</said>
                    <said who="#Ἀλκιβιάδης">τί δή;</said>
                    <said who="#Σωκράτης">ὅτι ἔχουσι περὶ αὐτὰ ἃ χρὴ τοὺς ἀγαθοὺς διδασκάλους ἔχειν.</said>
                    <said who="#Ἀλκιβιάδης">τί τοῦτο λέγεις;</said>
                    <said who="#Σωκράτης">οὐκ οἶσθʼ ὅτι χρὴ τοὺς μέλλοντας διδάσκειν ὁτιοῦν </said>
         </div>
         <div type="section" n="111b">
            <said who="#Σωκράτης">αὐτοὺς πρῶτον εἰδέναι; ἢ οὔ;</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">οὐκοῦν τοὺς εἰδότας ὁμολογεῖν τε ἀλλήλοις καὶ μὴ διαφέρεσθαι;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἐν οἷς δʼ ἂν διαφέρωνται, ταῦτα φήσεις εἰδέναι αὐτούς;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">τούτων οὖν διδάσκαλοι πῶς ἂν εἶεν;</said>
                    <said who="#Ἀλκιβιάδης">οὐδαμῶς.</said>
                    <said who="#Σωκράτης">τί οὖν; δοκοῦσί σοι διαφέρεσθαι οἱ πολλοὶ ποῖόν ἐστι λίθος ἢ ξύλον; καὶ
                            ἐάν τινα ἐρωτᾷς, ἆρʼ οὐ τὰ αὐτὰ </said>
         </div>
         <div type="section" n="111c">
            <said who="#Σωκράτης">ὁμολογοῦσιν, καὶ ἐπὶ ταὐτὰ ὁρμῶσιν ὅταν βούλωνται λαβεῖν λίθον ἢ
                            ξύλον; ὡσαύτως καὶ πάνθʼ ὅσα τοιαῦτα· σχεδὸν γάρ τι μανθάνω τὸ
                            ἑλληνίζειν ἐπίστασθαι ὅτι τοῦτο λέγεις· ἢ οὔ;</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν εἰς μὲν ταῦθʼ, ὥσπερ εἴπομεν, ἀλλήλοις τε ὁμολογοῦσι καὶ αὐτοὶ
                            ἑαυτοῖς ἰδίᾳ, καὶ δημοσίᾳ αἱ πόλεις πρὸς ἀλλήλας οὐκ ἀμφισβητοῦσιν αἱ
                            μὲν ταῦθʼ αἱ δʼ ἄλλα φάσκουσαι;</said>
                    <said who="#Ἀλκιβιάδης">οὐ γάρ.</said>
                    <said who="#Σωκράτης">εἰκότως ἂν ἄρα τούτων γε καὶ διδάσκαλοι εἶεν ἀγαθοί. </said>
         </div>
         <div type="section" n="111d">
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν εἰ μὲν βουλοίμεθα ποιῆσαί τινα περὶ αὐτῶν εἰδέναι, ὀρθῶς ἂν αὐτὸν
                            πέμποιμεν εἰς διδασκαλίαν τούτων τῶν πολλῶν;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">τί δʼ εἰ βουληθεῖμεν εἰδέναι, μὴ μόνον ποῖοι ἄνθρωποί εἰσιν ἢ ποῖοι
                            ἵπποι, ἀλλὰ καὶ τίνες αὐτῶν δρομικοί τε καὶ μή, ἆρʼ ἔτι οἱ πολλοὶ τοῦτο
                            ἱκανοὶ διδάξαι;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἱκανὸν δέ σοι τεκμήριον ὅτι οὐκ ἐπίστανται οὐδὲ </said>
         </div>
         <div type="section" n="111e">
            <said who="#Σωκράτης">κρήγυοι διδάσκαλοί εἰσιν τούτων, ἐπειδὴ οὐδὲν ὁμολογοῦσιν
                            ἑαυτοῖς περὶ αὐτῶν;</said>
                    <said who="#Ἀλκιβιάδης">ἔμοιγε.</said>
                    <said who="#Σωκράτης">τί δʼ εἰ βουληθεῖμεν εἰδέναι, μὴ μόνον ποῖοι ἄνθρωποί εἰσιν, ἀλλʼ ὁποῖοι
                            ὑγιεινοὶ ἢ νοσώδεις, ἆρʼ ἱκανοὶ ἂν ἡμῖν ἦσαν διδάσκαλοι οἱ πολλοί;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἦν δʼ ἄν σοι τεκμήριον ὅτι μοχθηροί εἰσι τούτων διδάσκαλοι, εἰ ἑώρας
                            αὐτοὺς διαφερομένους;</said>
                    <said who="#Ἀλκιβιάδης">ἔμοιγε.</said>
                    <said who="#Σωκράτης">τί δὲ δή; νῦν περὶ τῶν δικαίων καὶ ἀδίκων ἀνθρώπων <milestone n="112" unit="page"/>
            </said>
         </div>
         <div type="section" n="112a">
            <said who="#Σωκράτης">καὶ πραγμάτων οἱ
                            πολλοὶ δοκοῦσί σοι ὁμολογεῖν αὐτοὶ ἑαυτοῖς ἢ ἀλλήλοις;</said>
                    <said who="#Ἀλκιβιάδης">ἥκιστα νὴ Δίʼ, ὦ Σώκρατες.</said>
                    <said who="#Σωκράτης">τί δέ; μάλιστα περὶ αὐτῶν διαφέρεσθαι;</said>
                    <said who="#Ἀλκιβιάδης">πολύ γε.</said>
                    <said who="#Σωκράτης">οὔκουν οἴομαί γε πώποτέ σε ἰδεῖν οὐδʼ ἀκοῦσαι σφόδρα οὕτω διαφερομένους
                            ἀνθρώπους περὶ ὑγιεινῶν καὶ μή, ὥστε διὰ ταῦτα μάχεσθαί τε καὶ
                            ἀποκτεινύναι ἀλλήλους.</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἀλλὰ περὶ τῶν δικαίων καὶ ἀδίκων ἔγωγʼ οἶδʼ ὅτι, </said>
         </div>
         <div type="section" n="112b">
            <said who="#Σωκράτης">καὶ εἰ μὴ ἑώρακας, ἀκήκοας γοῦν ἄλλων τε
                            πολλῶν καὶ Ὁμήρου· καὶ Ὀδυσσείας γὰρ καὶ Ἰλιάδος ἀκήκοας.</said>
                    <said who="#Ἀλκιβιάδης">πάντως δήπου, ὦ Σώκρατες.</said>
                    <said who="#Σωκράτης">οὐκοῦν ταῦτα ποιήματά ἐστι περὶ διαφορᾶς δικαίων τε καὶ ἀδίκων;</said>
                    <said who="#Ἀλκιβιάδης">ναί.</said>
                    <said who="#Σωκράτης">καὶ αἱ μάχαι γε καὶ οἱ θάνατοι διὰ ταύτην τὴν διαφορὰν τοῖς τε Ἀχαιοῖς
                            καὶ τοῖς ἄλλοις Τρωσὶν ἐγένοντο, καὶ τοῖς μνηστῆρσι τοῖς τῆς Πηνελόπης
                            καὶ τῷ Ὀδυσσεῖ. </said>
         </div>
         <div type="section" n="112c">
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">οἶμαι δὲ καὶ τοῖς ἐν Τανάγρᾳ Ἀθηναίων τε καὶ Λακεδαιμονίων καὶ Βοιωτῶν
                            ἀποθανοῦσι, καὶ τοῖς ὕστερον ἐν Κορωνείᾳ, ἐν οἷς καὶ ὁ σὸς πατὴρ
                            [Κλεινίας] ἐτελεύτησεν, οὐδὲ περὶ ἑνὸς ἄλλου ἡ διαφορὰ ἢ περὶ
                            τοῦ δικαίου καὶ ἀδίκου τοὺς θανάτους καὶ τὰς μάχας πεποίηκεν· ἦ γάρ;</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">τούτους οὖν φῶμεν ἐπίστασθαι περὶ ὧν οὕτως </said>
         </div>
         <div type="section" n="112d">
            <said who="#Σωκράτης">σφόδρα διαφέρονται, ὥστε ἀμφισβητοῦντες ἀλλήλοις τὰ ἔσχατα
                            σφᾶς αὐτοὺς ἐργάζονται;</said>
                    <said who="#Ἀλκιβιάδης">οὐ φαίνεταί γε.</said>
                    <said who="#Σωκράτης">οὐκοῦν εἰς τοὺς τοιούτους διδασκάλους ἀναφέρεις οὓς ὁμολογεῖς αὐτὸς μὴ
                            εἰδέναι;</said>
                    <said who="#Ἀλκιβιάδης">ἔοικα.</said>
                    <said who="#Σωκράτης">πῶς οὖν εἰκός σε εἰδέναι τὰ δίκαια καὶ τὰ ἄδικα, περὶ ὧν οὕτω πλανᾷ καὶ
                            οὔτε μαθὼν φαίνῃ παρʼ οὐδενὸς οὔτʼ αὐτὸς ἐξευρών;</said>
                    <said who="#Ἀλκιβιάδης">ἐκ μὲν ὧν σὺ λέγεις οὐκ εἰκός. </said>
         </div>
         <div type="section" n="112e">
                    <said who="#Σωκράτης">ὁρᾷς αὖ τοῦθʼ ὡς οὐ καλῶς εἶπες, ὦ Ἀλκιβιάδη;</said>
                    <said who="#Ἀλκιβιάδης">τὸ ποῖον;</said>
                    <said who="#Σωκράτης">ὅτι ἐμὲ φῂς ταῦτα λέγειν.</said>
                    <said who="#Ἀλκιβιάδης">τί δέ; οὐ σὺ λέγεις ὡς ἐγὼ οὐδὲν ἐπίσταμαι περὶ τῶν δικαίων καὶ
                            ἀδίκων;</said>
                    <said who="#Σωκράτης">οὐ μέντοι.</said>
                    <said who="#Ἀλκιβιάδης">ἀλλʼ ἐγώ;</said>
                    <said who="#Σωκράτης">ναί.</said>
                    <said who="#Ἀλκιβιάδης">πῶς δή;</said>
                    <said who="#Σωκράτης">ὧδε εἴσῃ. ἐάν σε ἔρωμαι τὸ ἓν καὶ τὰ δύο πότερα πλείω ἐστί, φήσεις ὅτι τὰ
                            δύο;</said>
                    <said who="#Ἀλκιβιάδης">ἔγωγε.</said>
                    <said who="#Σωκράτης">πόσῳ;</said>
                    <said who="#Ἀλκιβιάδης">ἑνί.</said>
                    <said who="#Σωκράτης">πότερος οὖν ἡμῶν ὁ λέγων ὅτι τὰ δύο τοῦ ἑνὸς ἑνὶ πλείω;</said>
                    <said who="#Ἀλκιβιάδης">ἐγώ.</said>
                    <said who="#Σωκράτης">οὐκοῦν ἐγὼ μὲν ἠρώτων, σὺ δʼ ἀπεκρίνου;</said>
                    <said who="#Ἀλκιβιάδης">ναί. <milestone n="113" unit="page"/>
            </said>
         </div>
         <div type="section" n="113a">
                    <said who="#Σωκράτης">περὶ δὴ τούτων μῶν ἐγὼ φαίνομαι λέγων ὁ ἐρωτῶν, ἢ σὺ ὁ ἀποκρινόμενος;</said>
                    <said who="#Ἀλκιβιάδης">ἐγώ.</said>
                    <said who="#Σωκράτης">τί δʼ ἂν ἐγὼ μὲν ἔρωμαι ποῖα γράμματα Σωκράτους, σὺ δʼ εἴπῃς, πότερος ὁ
                            λέγων;</said>
                    <said who="#Ἀλκιβιάδης">ἐγώ.</said>
                    <said who="#Σωκράτης">ἴθι δή, ἑνὶ λόγῳ εἰπέ· ὅταν ἐρώτησίς τε καὶ ἀπόκρισις γίγνηται, πότερος ὁ
                            λέγων, ὁ ἐρωτῶν ἢ ὁ ἀποκρινόμενος;</said>
                    <said who="#Ἀλκιβιάδης">ὁ ἀποκρινόμενος, ἔμοιγε δοκεῖ, ὦ Σώκρατες. </said>
         </div>
         <div type="section" n="113b">
                    <said who="#Σωκράτης">οὐκοῦν ἄρτι διὰ παντὸς ἐγὼ μὲν ἦ ὁ ἐρωτῶν;</said>
                    <said who="#Ἀλκιβιάδης">ναί.</said>
                    <said who="#Σωκράτης">σὺ δʼ ὁ ἀποκρινόμενος;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">τί οὖν; τὰ λεχθέντα πότερος ἡμῶν εἴρηκεν;</said>
                    <said who="#Ἀλκιβιάδης">φαίνομαι μέν, ὦ Σώκρατες, ἐκ τῶν ὡμολογημένων ἐγώ.</said>
                    <said who="#Σωκράτης">οὐκοῦν ἐλέχθη περὶ δικαίων καὶ ἀδίκων ὅτι Ἀλκιβιάδης ὁ καλὸς ὁ Κλεινίου
                            οὐκ ἐπίσταιτο, οἴοιτο δέ, καὶ μέλλοι εἰς ἐκκλησίαν ἐλθὼν συμβουλεύσειν
                            Ἀθηναίοις περὶ ὧν οὐδὲν οἶδεν; οὐ ταῦτʼ ἦν; </said>
         </div>
         <div type="section" n="113c">
                    <said who="#Ἀλκιβιάδης">φαίνεται.</said>
                    <said who="#Σωκράτης">τὸ τοῦ Εὐριπίδου ἄρα συμβαίνει, ὦ Ἀλκιβιάδη· σοῦ τάδε κινδυνεύεις, οὐκ
                            ἐμοῦ ἀκηκοέναι, οὐδʼ ἐγώ εἰμι ὁ ταῦτα λέγων, ἀλλὰ σύ, ἐμὲ δὲ αἰτιᾷ
                            μάτην. καὶ μέντοι καὶ εὖ λέγεις. μανικὸν γὰρ ἐν νῷ ἔχεις ἐπιχείρημα
                            ἐπιχειρεῖν, ὦ βέλτιστε, διδάσκειν ἃ οὐκ οἶσθα, ἀμελήσας μανθάνειν.
                                </said>
         </div>
         <div type="section" n="113d">
                    <said who="#Ἀλκιβιάδης">οἶμαι μέν, ὦ Σώκρατες, ὀλιγάκις Ἀθηναίους βουλεύεσθαι καὶ τοὺς ἄλλους
                            Ἕλληνας πότερα δικαιότερα ἢ ἀδικώτερα· τὰ μὲν γὰρ τοιαῦτα ἡγοῦνται δῆλα
                            εἶναι, ἐάσαντες οὖν περὶ αὐτῶν σκοποῦσιν ὁπότερα συνοίσει πράξασιν. οὐ
                            γὰρ ταὐτὰ οἶμαι ἐστὶν τά τε δίκαια καὶ τὰ συμφέροντα, ἀλλὰ πολλοῖς δὴ
                            ἐλυσιτέλησεν ἀδικήσασι μεγάλα ἀδικήματα, καὶ ἑτέροις γε οἶμαι δίκαια
                            ἐργασαμένοις οὐ συνήνεγκεν.</said>
                    <said who="#Σωκράτης">τί οὖν; εἰ ὅτι μάλιστα ἕτερα μὲν τὰ δίκαια </said>
         </div>
         <div type="section" n="113e">
            <said who="#Σωκράτης">τυγχάνει ὄντα, ἕτερα δὲ τὰ συμφέροντα, οὔ τί που αὖ σὺ
                            οἴει ταῦτʼ εἰδέναι ἃ συμφέρει τοῖς ἀνθρώποις, καὶ διʼ ὅτι;</said>
                    <said who="#Ἀλκιβιάδης">τί γὰρ κωλύει, ὦ Σώκρατες; εἰ μή με αὖ ἐρήσῃ παρʼ ὅτου ἔμαθον ἢ ὅπως
                            αὐτὸς ηὗρον.</said>
                    <said who="#Σωκράτης">οἷον τοῦτο ποιεῖς. εἴ τι μὴ ὀρθῶς λέγεις, τυγχάνει δὲ δυνατὸν ὂν
                            ἀποδεῖξαι διʼ οὗπερ καὶ τὸ πρότερον λόγου, οἴει δὴ καινὰ ἄττα δεῖν
                            ἀκούειν ἀποδείξεις τε ἑτέρας, ὡς τῶν προτέρων οἷον σκευαρίων
                            κατατετριμμένων, καὶ οὐκέτʼ ἂν σὺ αὐτὰ ἀμπίσχοιο, εἰ μή τίς σοι
                            τεκμήριον καθαρὸν <milestone n="114" unit="page"/>
            </said>
         </div>
         <div type="section" n="114a">
            <said who="#Σωκράτης">καὶ ἄχραντον οἴσει. ἐγὼ δὲ χαίρειν ἐάσας
                            τὰς σὰς προδρομὰς τοῦ λόγου οὐδὲν ἧττον ἐρήσομαι πόθεν μαθὼν αὖ τὰ
                            συμφέροντʼ ἐπίστασαι, καὶ ὅστις ἐστὶν ὁ διδάσκαλος, καὶ πάντʼ ἐκεῖνα τὰ
                            πρότερον ἐρωτῶ μιᾷ ἐρωτήσει; ἀλλὰ γὰρ δῆλον ὡς εἰς ταὐτὸν ἥξεις καὶ οὐχ
                            ἕξεις ἀποδεῖξαι οὔθʼ ὡς ἐξευρὼν οἶσθα τὰ συμφέροντα οὔθʼ ὡς μαθών.
                            ἐπειδὴ δὲ τρυφᾷς καὶ οὐκέτʼ ἂν ἡδέως τοῦ αὐτοῦ γεύσαιο λόγου, τοῦτον μὲν
                            ἐῶ χαίρειν, εἴτʼ οἶσθα εἴτε μὴ τὰ Ἀθηναίοις συμφέροντα· </said>
         </div>
         <div type="section" n="114b">
            <said who="#Σωκράτης">πότερον δὲ ταὐτά ἐστι δίκαιά τε καὶ
                            συμφέροντʼ ἢ ἕτερα, τί οὐκ ἀπέδειξας; εἰ μὲν βούλει, ἐρωτῶν με ὥσπερ ἐγὼ
                            σέ, εἰ δέ, καὶ αὐτὸς ἐπὶ σεαυτοῦ λόγῳ διέξελθε.</said>
                    <said who="#Ἀλκιβιάδης">ἀλλʼ οὐκ οἶδα εἰ οἷός τʼ ἂν εἴην, ὦ Σώκρατες, πρὸς σὲ διελθεῖν.</said>
                    <said who="#Σωκράτης">ἀλλʼ, ὠγαθέ, ἐμὲ ἐκκλησίαν νόμισον καὶ δῆμον· καὶ ἐκεῖ τοί σε δεήσει ἕνα
                            ἕκαστον πείθειν. ἦ γάρ;</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν τοῦ αὐτοῦ ἕνα τε οἷόν τε εἶναι κατὰ μόνας </said>
         </div>
         <div type="section" n="114c">
            <said who="#Σωκράτης">πείθειν καὶ συμπόλλους περὶ ὧν ἂν εἰδῇ,
                            ὥσπερ ὁ γραμματιστὴς ἕνα τέ που πείθει περὶ γραμμάτων καὶ πολλούς;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἆρʼ οὖν οὐ καὶ περὶ ἀριθμοῦ ὁ αὐτὸς ἕνα τε καὶ πολλοὺς πείσει;</said>
                    <said who="#Ἀλκιβιάδης">ναί.</said>
                    <said who="#Σωκράτης">οὗτος δʼ ἔσται ὁ εἰδώς, ὁ ἀριθμητικός;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">οὐκοῦν καὶ σὺ ἅπερ καὶ πολλοὺς οἷός τε πείθειν εἶ, ταῦτα καὶ ἕνα;</said>
                    <said who="#Ἀλκιβιάδης">εἰκός γε.</said>
                    <said who="#Σωκράτης">ἔστι δὲ ταῦτα δῆλον ὅτι ἃ οἶσθα.</said>
                    <said who="#Ἀλκιβιάδης">ναί.</said>
                    <said who="#Σωκράτης">ἄλλο τι οὖν τοσοῦτον μόνον διαφέρει τοῦ ἐν τῷ </said>
         </div>
         <div type="section" n="114d">
            <said who="#Σωκράτης">δήμῳ ῥήτορος ὁ ἐν τῇ τοιᾷδε συνουσίᾳ, ὅτι ὁ μὲν ἁθρόους
                            πείθει τὰ αὐτά, ὁ δὲ καθʼ ἕνα;</said>
                    <said who="#Ἀλκιβιάδης">κινδυνεύει.</said>
                    <said who="#Σωκράτης">ἴθι νῦν, ἐπειδὴ τοῦ αὐτοῦ φαίνεται πολλούς τε καὶ ἕνα πείθειν, ἐν ἐμοὶ
                            ἐμμελέτησον καὶ ἐπιχείρησον ἐπιδεῖξαι ὡς τὸ δίκαιον ἐνίοτε οὐ
                            συμφέρει.</said>
                    <said who="#Ἀλκιβιάδης">ὑβριστὴς εἶ, ὦ Σώκρατες.</said>
                    <said who="#Σωκράτης">νῦν γοῦν ὑφʼ ὕβρεως μέλλω σε πείθειν τἀναντία οἷς σὺ ἐμὲ οὐκ ἐθέλεις.</said>
                    <said who="#Ἀλκιβιάδης">λέγε δή.</said>
                    <said who="#Σωκράτης">ἀποκρίνου μόνον τὰ ἐρωτώμενα. </said>
         </div>
         <div type="section" n="114e">
                    <said who="#Ἀλκιβιάδης">μή, ἀλλὰ σὺ αὐτὸς λέγε.</said>
                    <said who="#Σωκράτης">τί δʼ; οὐχ ὅτι μάλιστα βούλει πεισθῆναι;</said>
                    <said who="#Ἀλκιβιάδης">πάντως δήπου.</said>
                    <said who="#Σωκράτης">οὐκοῦν εἰ λέγεις ὅτι ταῦθʼ οὕτως ἔχει, μάλιστʼ ἂν εἴης πεπεισμένος;</said>
                    <said who="#Ἀλκιβιάδης">ἔμοιγε δοκεῖ.</said>
                    <said who="#Σωκράτης">ἀποκρίνου δή· καὶ ἐὰν μὴ αὐτὸς σὺ σαυτοῦ ἀκούσῃς ὅτι τὰ δίκαια καὶ
                            συμφέροντά ἐστιν, ἄλλῳ γε λέγοντι μὴ πιστεύσῃς.</said>
                    <said who="#Ἀλκιβιάδης">οὔτοι, ἀλλʼ ἀποκριτέον· καὶ γὰρ οὐδὲν οἴομαι βλαβήσεσθαι. <milestone n="115" unit="page"/>
            </said>
         </div>
         <div type="section" n="115a">
                    <said who="#Σωκράτης">μαντικὸς γὰρ εἶ. καί μοι λέγε· τῶν δικαίων φῂς ἔνια μὲν συμφέρειν, ἔνια
                            δʼ οὔ;</said>
                    <said who="#Ἀλκιβιάδης">ναί.</said>
                    <said who="#Σωκράτης">τί δέ; τὰ μὲν καλὰ αὐτῶν εἶναι, τὰ δʼ οὔ;</said>
                    <said who="#Ἀλκιβιάδης">πῶς τοῦτο ἐρωτᾷς;</said>
                    <said who="#Σωκράτης">εἴ τις ἤδη σοι ἔδοξεν αἰσχρὰ μέν, δίκαια δὲ πράττειν;</said>
                    <said who="#Ἀλκιβιάδης">οὐκ ἔμοιγε.</said>
                    <said who="#Σωκράτης">ἀλλὰ πάντα τὰ δίκαια καὶ καλά;</said>
                    <said who="#Ἀλκιβιάδης">ναί.</said>
                    <said who="#Σωκράτης">τί δʼ αὖ τὰ καλά; πότερον πάντα ἀγαθά, ἢ τὰ μέν, τὰ δʼ οὔ;</said>
                    <said who="#Ἀλκιβιάδης">οἴομαι ἔγωγε, ὦ Σώκρατες, ἔνια τῶν καλῶν κακὰ εἶναι.</said>
                    <said who="#Σωκράτης">ἦ καὶ αἰσχρὰ ἀγαθά;</said>
                    <said who="#Ἀλκιβιάδης">ναί. </said>
         </div>
         <div type="section" n="115b">
                    <said who="#Σωκράτης">ἆρα λέγεις τὰ τοιάδε, οἷον πολλοὶ ἐν πολέμῳ βοηθήσαντες ἑταίρῳ ἢ οἰκείῳ
                            τραύματα ἔλαβον καὶ ἀπέθανον, οἱ δʼ οὐ βοηθήσαντες, δέον, ὑγιεῖς
                            ἀπῆλθον;</said>
                    <said who="#Ἀλκιβιάδης">πάνυ μὲν οὖν.</said>
                    <said who="#Σωκράτης">οὐκοῦν τὴν τοιαύτην βοήθειαν καλὴν μὲν λέγεις κατὰ τὴν ἐπιχείρησιν τοῦ
                            σῶσαι οὓς ἔδει, τοῦτο δʼ ἐστὶν ἀνδρεία· ἢ οὔ;</said>
                    <said who="#Ἀλκιβιάδης">ναί.</said>
                    <said who="#Σωκράτης">κακὴν δέ γε κατὰ τοὺς θανάτους τε καὶ ἕλκη· ἦ γάρ;</said>
                    <said who="#Ἀλκιβιάδης">ναί. </said>
         </div>
         <div type="section" n="115c">
                    <said who="#Σωκράτης">ἆρʼ οὖν οὐκ ἄλλο μὲν ἡ ἀνδρεία, ἄλλο δὲ ὁ θάνατος;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">οὐκ ἄρα κατὰ ταὐτόν γʼ ἐστι καλὸν καὶ κακὸν τὸ τοῖς φίλοις βοηθεῖν;</said>
                    <said who="#Ἀλκιβιάδης">οὐ φαίνεται.</said>
                    <said who="#Σωκράτης">ὅρα τοίνυν εἰ, ᾗ γε καλόν, καὶ ἀγαθόν, ὥσπερ καὶ ἐνταῦθα. κατὰ τὴν
                            ἀνδρείαν γὰρ ὡμολόγεις καλὸν εἶναι τὴν βοήθειαν· τοῦτʼ οὖν αὐτὸ σκόπει,
                            τὴν ἀνδρείαν, ἀγαθὸν ἢ κακόν; ὧδε δὲ σκόπει· σὺ πότερʼ ἂν δέξαιό σοι
                            εἶναι, ἀγαθὰ ἢ κακά;</said>
                    <said who="#Ἀλκιβιάδης">ἀγαθά. </said>
         </div>
         <div type="section" n="115d">
                    <said who="#Σωκράτης">οὐκοῦν τὰ μέγιστα μάλιστα.<milestone unit="para" ed="P"/>lt</said>
                    <said who="#Ἀλκιβιάδης">ναί.gt</said>
                    <said who="#Σωκράτης">καὶ ἥκιστα τῶν τοιούτων δέξαιο ἂν στέρεσθαι;</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">πῶς οὖν λέγεις περὶ ἀνδρείας; ἐπὶ πόσῳ ἂν αὐτοῦ δέξαιο στέρεσθαι;</said>
                    <said who="#Ἀλκιβιάδης">οὐδὲ ζῆν ἂν ἐγὼ δεξαίμην δειλὸς ὤν.</said>
                    <said who="#Σωκράτης">ἔσχατον ἄρα κακῶν εἶναί σοι δοκεῖ ἡ δειλία.</said>
                    <said who="#Ἀλκιβιάδης">ἔμοιγε.</said>
                    <said who="#Σωκράτης">ἐξ ἴσου τῷ τεθνάναι, ὡς ἔοικε.</said>
                    <said who="#Ἀλκιβιάδης">φημί.</said>
                    <said who="#Σωκράτης">οὐκοῦν θανάτῳ τε καὶ δειλίᾳ ἐναντιώτατον ζωὴ καὶ ἀνδρεία;</said>
                    <said who="#Ἀλκιβιάδης">ναί. </said>
         </div>
         <div type="section" n="115e">
                    <said who="#Σωκράτης">καὶ τὰ μὲν μάλιστʼ ἂν εἶναι βούλοιό σοι, τὰ δὲ ἥκιστα;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἆρʼ ὅτι τὰ μὲν ἄριστα ἡγῇ, τὰ δὲ κάκιστα;<milestone unit="para" ed="P"/>lt</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ἐν τοῖς ἀρίστοις ἄρα σὺ ἡγῇ ἀνδρείαν εἶναι κἀν τοῖς κακίστοις
                            θάνατον.gt</said>
                    <said who="#Ἀλκιβιάδης">ἔγωγε.</said>
                    <said who="#Σωκράτης">τὸ ἄρα βοηθεῖν ἐν πολέμῳ τοῖς φίλοις, ᾗ μὲν καλόν, κατʼ ἀγαθοῦ πρᾶξιν τὴν
                            τῆς ἀνδρείας, καλὸν αὐτὸ προσεῖπας;</said>
                    <said who="#Ἀλκιβιάδης">φαίνομαί γε.</said>
                    <said who="#Σωκράτης">κατὰ δέ γε κακοῦ πρᾶξιν τὴν τοῦ θανάτου κακόν;</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν ὧδε δίκαιον προσαγορεύειν ἑκάστην τῶν πράξεων· εἴπερ ᾗ κακὸν
                            ἀπεργάζεται κακὴν καλεῖς, καὶ ᾗ <milestone n="116" unit="page"/>
            </said>
         </div>
         <div type="section" n="116a">
            <said who="#Σωκράτης">ἀγαθὸν ἀγαθὴν κλητέον.</said>
                    <said who="#Ἀλκιβιάδης">ἔμοιγε δοκεῖ.</said>
                    <said who="#Σωκράτης">ἆρʼ οὖν καὶ ᾗ ἀγαθόν, καλόν· ᾗ δὲ κακόν, αἰσχρόν;</said>
                    <said who="#Ἀλκιβιάδης">ναί.</said>
                    <said who="#Σωκράτης">τὴν ἄρʼ ἐν τῷ πολέμῳ τοῖς φίλοις βοήθειαν λέγων καλὴν μὲν εἶναι, κακὴν
                            δέ, οὐδὲν διαφερόντως λέγεις ἢ εἰ προσεῖπες αὐτὴν ἀγαθὴν μέν, κακὴν
                            δέ.</said>
                    <said who="#Ἀλκιβιάδης">ἀληθῆ μοι δοκεῖς λέγειν, ὦ Σώκρατες.</said>
                    <said who="#Σωκράτης">οὐδὲν ἄρα τῶν καλῶν, καθʼ ὅσον καλόν, κακόν, οὐδὲ τῶν αἰσχρῶν, καθʼ ὅσον
                            αἰσχρόν, ἀγαθόν. </said>
         </div>
         <div type="section" n="116b">
                    <said who="#Ἀλκιβιάδης">οὐ φαίνεται.</said>
                    <said who="#Σωκράτης">ἔτι τοίνυν καὶ ὧδε σκέψαι. ὅστις καλῶς πράττει, οὐχὶ καὶ εὖ πράττει;</said>
                    <said who="#Ἀλκιβιάδης">ναί.</said>
                    <said who="#Σωκράτης">οἱ δʼ εὖ πράττοντες οὐκ εὐδαίμονες;</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">οὐκοῦν εὐδαίμονες διʼ ἀγαθῶν κτῆσιν;</said>
                    <said who="#Ἀλκιβιάδης">μάλιστα.</said>
                    <said who="#Σωκράτης">κτῶνται δὲ ταῦτα τῷ εὖ καὶ καλῶς πράττειν;</said>
                    <said who="#Ἀλκιβιάδης">ναί.</said>
                    <said who="#Σωκράτης">τὸ εὖ ἄρα πράττειν ἀγαθόν;</said>
                    <said who="#Ἀλκιβιάδης">πῶς δʼ οὔ;</said>
                    <said who="#Σωκράτης">οὐκοῦν καλὸν ἡ εὐπραγία;</said>
                    <said who="#Ἀλκιβιάδης">ναί. </said>
         </div>
         <div type="section" n="116c">
                    <said who="#Σωκράτης">ταὐτὸν ἄρα ἐφάνη ἡμῖν πάλιν αὖ καλόν τε καὶ ἀγαθόν.</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">ὅτι ἂν ἄρα εὕρωμεν καλόν, καὶ ἀγαθὸν εὑρήσομεν ἔκ γε τούτου τοῦ
                            λόγου.</said>
                    <said who="#Ἀλκιβιάδης">ἀνάγκη.</said>
                    <said who="#Σωκράτης">τί δέ; τὰ ἀγαθὰ συμφέρει ἢ οὔ;</said>
                    <said who="#Ἀλκιβιάδης">συμφέρει.</said>
                    <said who="#Σωκράτης">μνημονεύεις οὖν περὶ τῶν δικαίων πῶς ὡμολογήσαμεν;</said>
                    <said who="#Ἀλκιβιάδης">οἶμαί γε τοὺς τὰ δίκαια πράττοντας ἀναγκαῖον εἶναι καλὰ πράττειν.</said>
                    <said who="#Σωκράτης">οὐκοῦν καὶ τοὺς τὰ καλὰ ἀγαθά;</said>
                    <said who="#Ἀλκιβιάδης">ναί. </said>
         </div>
         <div type="section" n="116d">
                    <said who="#Σωκράτης">τὰ δὲ ἀγαθὰ συμφέρειν;</said>
                    <said who="#Ἀλκιβιάδης">ναί.</said>
                    <said who="#Σωκράτης">τὰ δίκαια ἄρα, ὦ Ἀλκιβιάδη, συμφέροντά ἐστιν.</said>
                    <said who="#Ἀλκιβιάδης">ἔοικεν.</said>
                    <said who="#Σωκράτης">τί οὖν; ταῦτα οὐ σὺ ὁ λέγων, ἐγὼ δὲ ὁ ἐρωτῶν;</said>
                    <said who="#Ἀλκιβιάδης">φαίνομαι, ὡς ἔοικα.</said>
                    <said who="#Σωκράτης">εἰ οὖν τις ἀνίσταται συμβουλεύσων εἴτε Ἀθηναίοις εἴτε Πεπαρηθίοις,
                            οἰόμενος γιγνώσκειν τὰ δίκαια καὶ τὰ ἄδικα, φήσει δʼ εἶναι τὰ δίκαια
                            κακὰ ἐνίοτε, ἄλλο τι ἢ καταγελῴης ἂν αὐτοῦ, ἐπειδήπερ τυγχάνεις καὶ σὺ
                            λέγων </said>
         </div>
         <div type="section" n="116e">
            <said who="#Σωκράτης">ὅτι ταὐτά ἐστι δίκαιά τε καὶ
                            συμφέροντα;</said>
                    <said who="#Ἀλκιβιάδης">ἀλλὰ μὰ τοὺς θεούς, ὦ Σώκρατες, οὐκ οἶδʼ ἔγωγε οὐδʼ ὅτι λέγω, ἀλλʼ
                            ἀτεχνῶς ἔοικα ἀτόπως ἔχοντι· τοτὲ μὲν γάρ μοι ἕτερα δοκεῖ σοῦ ἐρωτῶντος,
                            τοτὲ δʼ ἄλλα.</said>
                    <said who="#Σωκράτης">εἶτα τοῦτο, ὦ φίλε, ἀγνοεῖς τὸ πάθημα τί ἐστιν;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">οἴει ἂν οὖν, εἴ τις ἐρωτῴη σε δύο ὀφθαλμοὺς ἢ τρεῖς ἔχεις, καὶ δύο χεῖρας
                            ἢ τέτταρας, ἢ ἄλλο τι τῶν τοιούτων, τοτὲ μὲν ἕτερα ἂν ἀποκρίνασθαι, τοτὲ
                            δὲ ἄλλα, ἢ ἀεὶ τὰ αὐτά; <milestone n="117" unit="page"/>
            </said>
         </div>
         <div type="section" n="117a">
                    <said who="#Ἀλκιβιάδης">δέδοικα μὲν ἔγωγε ἤδη περὶ ἐμαυτοῦ, οἶμαι μέντοι τὰ αὐτά.</said>
                    <said who="#Σωκράτης">οὐκοῦν ὅτι οἶσθα; τοῦτʼ αἴτιον;</said>
                    <said who="#Ἀλκιβιάδης">οἶμαι ἔγωγε.</said>
                    <said who="#Σωκράτης">περὶ ὧν ἄρα ἄκων τἀναντία ἀποκρίνῃ, δῆλον ὅτι περὶ τούτων οὐκ οἶσθα.</said>
                    <said who="#Ἀλκιβιάδης">εἰκός γε.</said>
                    <said who="#Σωκράτης">οὐκοῦν καὶ περὶ τῶν δικαίων καὶ ἀδίκων καὶ καλῶν καὶ αἰσχρῶν καὶ κακῶν
                            καὶ ἀγαθῶν καὶ συμφερόντων καὶ μὴ ἀποκρινόμενος φῂς πλανᾶσθαι; εἶτα οὐ
                            δῆλον ὅτι διὰ τὸ μὴ εἰδέναι περὶ αὐτῶν, διὰ ταῦτα πλανᾷ; </said>
         </div>
         <div type="section" n="117b">
                    <said who="#Ἀλκιβιάδης">ἔμοιγε.</said>
                    <said who="#Σωκράτης">ἆρʼ οὖν οὕτω καὶ ἔχει· ἐπειδάν τίς τι μὴ εἰδῇ, ἀναγκαῖον περὶ τούτου
                            πλανᾶσθαι τὴν ψυχήν;</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">τί οὖν; οἶσθα ὅντινα τρόπον ἀναβήσῃ εἰς τὸν οὐρανόν;</said>
                    <said who="#Ἀλκιβιάδης">μὰ Δίʼ οὐκ ἔγωγε.</said>
                    <said who="#Σωκράτης">ἦ καὶ πλανᾶταί σου ἡ δόξα περὶ ταῦτα;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">τὸ δʼ αἴτιον οἶσθα ἢ ἐγὼ φράσω;</said>
                    <said who="#Ἀλκιβιάδης">φράσον.</said>
                    <said who="#Σωκράτης">ὅτι, ὦ φίλε, οὐκ οἴει αὐτὸ ἐπίστασθαι οὐκ ἐπιστάμενος. </said>
         </div>
         <div type="section" n="117c">
                    <said who="#Ἀλκιβιάδης">πῶς αὖ τοῦτο λέγεις;</said>
                    <said who="#Σωκράτης">ὅρα καὶ σὺ κοινῇ. ἃ μὴ ἐπίστασαι, γιγνώσκεις δὲ ὅτι οὐκ ἐπίστασαι, πλανᾷ
                            περὶ τὰ τοιαῦτα; ὥσπερ περὶ ὄψου σκευασίας οἶσθα δήπου ὅτι οὐκ
                            οἶσθα;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">πότερον οὖν αὐτὸς περὶ ταῦτα δοξάζεις ὅπως χρὴ σκευάζειν καὶ πλανᾷ, ἢ τῷ
                            ἐπισταμένῳ ἐπιτρέπεις;</said>
                    <said who="#Ἀλκιβιάδης">οὕτως.</said>
                    <said who="#Σωκράτης">τί δʼ εἰ ἐν νηῒ πλέοις, ἆρα δοξάζοις ἂν πότερον </said>
         </div>
         <div type="section" n="117d">
            <said who="#Σωκράτης">χρὴ τὸν οἴακα εἴσω ἄγειν ἢ ἔξω, καὶ ἅτε οὐκ εἰδὼς πλανῷο
                            ἄν, ἢ τῷ κυβερνήτῃ ἐπιτρέψας ἂν ἡσυχίαν ἄγοις;</said>
                    <said who="#Ἀλκιβιάδης">τῷ κυβερνήτῃ.</said>
                    <said who="#Σωκράτης">οὐκ ἄρα περὶ ἃ μὴ οἶσθα πλανᾷ, ἄνπερ εἰδῇς ὅτι οὐκ οἶσθα;</said>
                    <said who="#Ἀλκιβιάδης">οὐκ ἔοικα.</said>
                    <said who="#Σωκράτης">ἐννοεῖς οὖν ὅτι καὶ τὰ ἁμαρτήματα ἐν τῇ πράξει διὰ ταύτην τὴν ἄγνοιάν
                            ἐστι, τὴν τοῦ μὴ εἰδότα οἴεσθαι εἰδέναι;</said>
                    <said who="#Ἀλκιβιάδης">πῶς αὖ λέγεις τοῦτο;</said>
                    <said who="#Σωκράτης">τότε που ἐπιχειροῦμεν πράττειν, ὅταν οἰώμεθα εἰδέναι ὅτι πράττομεν;</said>
                    <said who="#Ἀλκιβιάδης">ναί. </said>
         </div>
         <div type="section" n="117e">
                    <said who="#Σωκράτης">ὅταν δέ γέ πού τινες μὴ οἴωνται εἰδέναι, ἄλλοις παραδιδόασι;</said>
                    <said who="#Ἀλκιβιάδης">πῶς δʼ οὔ;</said>
                    <said who="#Σωκράτης">οὐκοῦν οἱ τοιοῦτοι τῶν μὴ εἰδότων ἀναμάρτητοι ζῶσι διὰ τὸ ἄλλοις περὶ
                            αὐτῶν ἐπιτρέπειν;</said>
                    <said who="#Ἀλκιβιάδης">ναί.</said>
                    <said who="#Σωκράτης">τίνες οὖν οἱ ἁμαρτάνοντες; οὐ γάρ που οἵ γε εἰδότες.</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἐπειδὴ δʼ οὔθʼ οἱ εἰδότες οὔθʼ οἱ τῶν μὴ εἰδότων <milestone n="118" unit="page"/>
            </said>
         </div>
         <div type="section" n="118a">
            <said who="#Σωκράτης">εἰδότες ὅτι οὐκ
                            ἴσασιν, ἦ ἄλλοι λείπονται ἢ οἱ μὴ εἰδότες, οἰόμενοι δʼ εἰδέναι;</said>
                    <said who="#Ἀλκιβιάδης">οὔκ, ἀλλʼ οὗτοι.</said>
                    <said who="#Σωκράτης">αὕτη ἄρα ἡ ἄγνοια τῶν κακῶν αἰτία καὶ ἡ ἐπονείδιστος ἀμαθία;</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν ὅταν ᾖ περὶ τὰ μέγιστα, τότε κακουργοτάτη καὶ αἰσχίστη;</said>
                    <said who="#Ἀλκιβιάδης">πολύ γε.</said>
                    <said who="#Σωκράτης">τί οὖν; ἔχεις μείζω εἰπεῖν δικαίων τε καὶ καλῶν καὶ ἀγαθῶν καὶ
                            συμφερόντων;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">οὐκοῦν περὶ ταῦτα σὺ φῂς πλανᾶσθαι;</said>
                    <said who="#Ἀλκιβιάδης">ναί.</said>
                    <said who="#Σωκράτης">εἰ δὲ πλανᾷ, ἆρʼ οὐ δῆλον ἐκ τῶν ἔμπροσθεν ὅτι </said>
         </div>
         <div type="section" n="118b">
            <said who="#Σωκράτης">οὐ μόνον ἀγνοεῖς τὰ μέγιστα, ἀλλὰ καὶ οὐκ εἰδὼς οἴει αὐτὰ
                            εἰδέναι;</said>
                    <said who="#Ἀλκιβιάδης">κινδυνεύω.</said>
                    <said who="#Σωκράτης">βαβαῖ ἄρα, ὦ Ἀλκιβιάδη, οἷον πάθος πέπονθας· ὃ ἐγὼ ὀνομάζειν μὲν ὀκνῶ,
                            ὅμως δέ, ἐπειδὴ μόνω ἐσμέν, ῥητέον. ἀμαθίᾳ γὰρ συνοικεῖς, ὦ βέλτιστε, τῇ
                            ἐσχάτῃ, ὡς ὁ λόγος σου κατηγορεῖ καὶ σὺ σαυτοῦ· διὸ καὶ ᾁττεις ἄρα πρὸς
                            τὰ πολιτικὰ πρὶν παιδευθῆναι. πέπονθας δὲ τοῦτο οὐ σὺ μόνος, ἀλλὰ καὶ οἱ
                            πολλοὶ τῶν πραττόντων τὰ τῆσδε </said>
         </div>
         <div type="section" n="118c">
            <said who="#Σωκράτης">τῆς
                            πόλεως, πλὴν ὀλίγων γε καὶ ἴσως τοῦ σοῦ ἐπιτρόπου Περικλέους.</said>
                    <said who="#Ἀλκιβιάδης">λέγεταί γέ τοι, ὦ Σώκρατες, οὐκ ἀπὸ τοῦ αὐτομάτου σοφὸς γεγονέναι, ἀλλὰ
                            πολλοῖς καὶ σοφοῖς συγγεγονέναι, καὶ Πυθοκλείδῃ καὶ Ἀναξαγόρᾳ· καὶ νῦν
                            ἔτι τηλικοῦτος ὢν Δάμωνι σύνεστιν αὐτοῦ τούτου ἕνεκα.</said>
                    <said who="#Σωκράτης">τί οὖν; ἤδη τινʼ εἶδες σοφὸν ὁτιοῦν ἀδυνατοῦντα ποιῆσαι ἄλλον σοφὸν ἅπερ
                            αὐτός; ὥσπερ ὅς σε ἐδίδαξεν γράμματα, αὐτός τʼ ἦν σοφὸς καὶ σὲ ἐποίησε
                            τῶν τε ἄλλων ὅντινʼ ἐβούλετο· ἦ γάρ;</said>
                    <said who="#Ἀλκιβιάδης">ναί. </said>
         </div>
         <div type="section" n="118d">
                    <said who="#Σωκράτης">οὐκοῦν καὶ σὺ ὁ παρʼ ἐκείνου μαθὼν ἄλλον οἷός τε ἔσῃ;</said>
                    <said who="#Ἀλκιβιάδης">ναί.</said>
                    <said who="#Σωκράτης">καὶ ὁ κιθαριστὴς δὲ καὶ ὁ παιδοτρίβης ὡσαύτως;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">καλὸν γὰρ δήπου τεκμήριον τοῦτο τῶν ἐπισταμένων ὁτιοῦν ὅτι ἐπίστανται,
                            ἐπειδὰν καὶ ἄλλον οἷοί τʼ ὦσιν ἀποδεῖξαι ἐπιστάμενον.</said>
                    <said who="#Ἀλκιβιάδης">ἔμοιγε δοκεῖ.</said>
                    <said who="#Σωκράτης">τί οὖν; ἔχεις εἰπεῖν Περικλῆς τίνα ἐποίησεν σοφόν, ἀπὸ τῶν ὑέων
                            ἀρξάμενος; </said>
         </div>
         <div type="section" n="118e">
                    <said who="#Ἀλκιβιάδης">τί δʼ εἰ τὼ Περικλέους ὑεῖ ἠλιθίω ἐγενέσθην, ὦ Σώκρατες;</said>
                    <said who="#Σωκράτης">ἀλλὰ Κλεινίαν τὸν σὸν ἀδελφόν.</said>
                    <said who="#Ἀλκιβιάδης">τί δʼ ἂν αὖ Κλεινίαν λέγοις, μαινόμενον ἄνθρωπον;</said>
                    <said who="#Σωκράτης">ἐπειδὴ τοίνυν Κλεινίας μὲν μαίνεται, τὼ δὲ Περικλέους ὑεῖ ἠλιθίω
                            ἐγενέσθην, σοὶ τίνα αἰτίαν ἀναθῶμεν, διʼ ὅτι σε οὕτως ἔχοντα
                            περιορᾷ;</said>
                    <said who="#Ἀλκιβιάδης">ἐγὼ οἶμαι αἴτιος οὐ προσέχων τὸν νοῦν. <milestone n="119" unit="page"/>
            </said>
         </div>
         <div type="section" n="119a">
                    <said who="#Σωκράτης">ἀλλὰ τῶν ἄλλων Ἀθηναίων ἢ τῶν ξένων δοῦλον ἢ ἐλεύθερον εἰπὲ ὅστις αἰτίαν
                            ἔχει διὰ τὴν Περικλέους συνουσίαν σοφώτερος γεγονέναι, ὥσπερ ἐγὼ ἔχω σοι
                            εἰπεῖν διὰ τὴν Ζήνωνος Πυθόδωρον τὸν Ἰσολόχου καὶ Καλλίαν τὸν Καλλιάδου,
                            ὧν ἑκάτερος Ζήνωνι ἑκατὸν μνᾶς τελέσας σοφός τε καὶ ἐλλόγιμος
                            γέγονεν.</said>
                    <said who="#Ἀλκιβιάδης">ἀλλὰ μὰ Δίʼ οὐκ ἔχω.</said>
                    <said who="#Σωκράτης">εἶεν· τί οὖν διανοῇ περὶ σαυτοῦ; πότερον ἐᾶν ὡς νῦν ἔχεις, ἢ ἐπιμέλειάν
                            τινα ποιεῖσθαι; </said>
         </div>
         <div type="section" n="119b">
                    <said who="#Ἀλκιβιάδης">κοινὴ βουλή, ὦ Σώκρατες. καίτοι ἐννοῶ σου εἰπόντος καὶ συγχωρῶ· δοκοῦσι
                            γάρ μοι οἱ τὰ τῆς πόλεως πράττοντες ἐκτὸς ὀλίγων ἀπαίδευτοι εἶναι.</said>
                    <said who="#Σωκράτης">εἶτα τί δὴ τοῦτο;</said>
                    <said who="#Ἀλκιβιάδης">εἰ μέν που ἦσαν πεπαιδευμένοι, ἔδει ἂν τὸν ἐπιχειροῦντα αὐτοῖς
                            ἀνταγωνίζεσθαι μαθόντα καὶ ἀσκήσαντα ἰέναι ὡς ἐπʼ ἀθλητάς· νῦν δʼ ἐπειδὴ
                            καὶ οὗτοι ἰδιωτικῶς ἔχοντες ἐληλύθασιν ἐπὶ τὰ τῆς πόλεως, τί δεῖ ἀσκεῖν
                            καὶ μανθάνοντα πράγματα ἔχειν; ἐγὼ γὰρ εὖ οἶδʼ ὅτι τούτων </said>
         </div>
         <div type="section" n="119c">
            <said who="#Ἀλκιβιάδης">τῇ γε φύσει πάνυ πολὺ περιέσομαι.</said>
                    <said who="#Σωκράτης">βαβαῖ, οἷον, ὦ ἄριστε, τοῦτʼ εἴρηκας· ὡς ἀνάξιον τῆς ἰδέας καὶ τῶν ἄλλων
                            τῶν σοι ὑπαρχόντων.</said>
                    <said who="#Ἀλκιβιάδης">τί μάλιστα καὶ πρὸς τί τοῦτο λέγεις, ὦ Σώκρατες;</said>
                    <said who="#Σωκράτης">ἀγανακτῶ ὑπέρ τε σοῦ καὶ τοῦ ἐμαυτοῦ ἔρωτος.</said>
                    <said who="#Ἀλκιβιάδης">τί δή;</said>
                    <said who="#Σωκράτης">εἰ ἠξίωσας τὸν ἀγῶνά σοι εἶναι πρὸς τοὺς ἐνθάδε ἀνθρώπους.</said>
                    <said who="#Ἀλκιβιάδης">ἀλλὰ πρὸς τίνας μήν; </said>
         </div>
         <div type="section" n="119d">
                    <said who="#Σωκράτης">ἄξιον τοῦτό γε καὶ ἐρέσθαι ἄνδρα οἰόμενον μεγαλόφρονα εἶναι.</said>
                    <said who="#Ἀλκιβιάδης">πῶς λέγεις; οὐ πρὸς τούτους μοι ὁ ἀγών;</said>
                    <said who="#Σωκράτης">ἀλλὰ κἂν εἰ τριήρη διενοοῦ κυβερνᾶν μέλλουσαν ναυμαχεῖν, ἤρκει ἄν σοι τῶν
                            συνναυτῶν βελτίστῳ εἶναι τὰ κυβερνητικά, ἢ ταῦτα μὲν ᾤου ἂν δεῖν
                            ὑπάρχειν, ἀπέβλεπες δʼ ἂν εἰς τοὺς ὡς ἀληθῶς ἀνταγωνιστάς, ἀλλʼ οὐχ ὡς
                            νῦν εἰς τοὺς συναγωνιστάς; ὧν δήπου περιγενέσθαι σε δεῖ τοσοῦτον
                                </said>
         </div>
         <div type="section" n="119e">
            <said who="#Σωκράτης">ὥστε μὴ ἀξιοῦν ἀνταγωνίζεσθαι,
                            ἀλλὰ καταφρονηθέντας συναγωνίζεσθαί σοι πρὸς τοὺς πολεμίους, εἰ δὴ τῷ
                            ὄντι γε καλόν τι ἔργον ἀποδείξασθαι διανοῇ καὶ ἄξιον σαυτοῦ τε καὶ τῆς
                            πόλεως.</said>
                    <said who="#Ἀλκιβιάδης">ἀλλὰ μὲν δὴ διανοοῦμαί γε.</said>
                    <said who="#Σωκράτης">πάνυ σοι ἄρα ἄξιον ἀγαπᾶν εἰ τῶν στρατιωτῶν βελτίων εἶ, ἀλλʼ οὐ πρὸς τοὺς
                            τῶν ἀντιπάλων ἡγεμόνας ἀποβλέπειν εἴ ποτε ἐκείνων βελτίων γέγονας,
                            σκοποῦντα καὶ ἀσκοῦντα πρὸς ἐκείνους. <milestone n="120" unit="page"/>
            </said>
         </div>
         <div type="section" n="120a">
                    <said who="#Ἀλκιβιάδης">λέγεις δὲ τίνας τούτους, ὦ Σώκρατες;</said>
                    <said who="#Σωκράτης">οὐκ οἶσθα ἡμῶν τὴν πόλιν Λακεδαιμονίοις τε καὶ τῷ μεγάλῳ βασιλεῖ
                            πολεμοῦσαν ἑκάστοτε;</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">οὐκοῦν εἴπερ ἐν νῷ ἔχεις ἡγεμὼν εἶναι τῆσδε τῆς πόλεως, πρὸς τοὺς
                            Λακεδαιμονίων βασιλέας καὶ τοὺς Περσῶν τὸν ἀγῶνα ἡγούμενός σοι εἶναι
                            ὀρθῶς ἂν ἡγοῖο;</said>
                    <said who="#Ἀλκιβιάδης">κινδυνεύεις ἀληθῆ λέγειν.</said>
                    <said who="#Σωκράτης">οὔκ, ὠγαθέ, ἀλλὰ πρὸς Μειδίαν σε δεῖ τὸν ὀρτυγοκόπον </said>
         </div>
         <div type="section" n="120b">
            <said who="#Σωκράτης">ἀποβλέπειν καὶ ἄλλους τοιούτους—οἳ τὰ
                            τῆς πόλεως πράττειν ἐπιχειροῦσιν, ἔτι τὴν ἀνδραποδώδη, φαῖεν ἂν αἱ
                            γυναῖκες, τρίχα ἔχοντες ἐν τῇ ψυχῇ ὑπʼ ἀμουσίας καὶ οὔπω ἀποβεβληκότες,
                            ἔτι δὲ βαρβαρίζοντες ἐληλύθασι κολακεύσοντες τὴν πόλιν ἀλλʼ οὐκ
                            ἄρξοντες—πρὸς τούτους σε δεῖ, οὕσπερ λέγω, βλέποντα σαυτοῦ δὴ
                            ἀμελεῖν, καὶ μήτε μανθάνειν ὅσα μαθήσεως ἔχεται, μέλλοντα τοσοῦτον ἀγῶνα
                            ἀγωνίζεσθαι, μήτε ἀσκεῖν ὅσα δεῖται ἀσκήσεως, </said>
         </div>
         <div type="section" n="120c">
            <said who="#Σωκράτης">καὶ πᾶσαν παρασκευὴν παρεσκευασμένον οὕτως ἰέναι ἐπὶ τὰ
                            τῆς πόλεως.</said>
                    <said who="#Ἀλκιβιάδης">ἀλλʼ, ὦ Σώκρατες, δοκεῖς μέν μοι ἀληθῆ λέγειν, οἶμαι μέντοι τούς τε
                            Λακεδαιμονίων στρατηγοὺς καὶ τὸν Περσῶν βασιλέα οὐδὲν διαφέρειν τῶν
                            ἄλλων.</said>
                    <said who="#Σωκράτης">ἀλλʼ, ὦ ἄριστε, τὴν οἴησιν ταύτην σκόπει οἵαν ἔχεις.</said>
                    <said who="#Ἀλκιβιάδης">τοῦ πέρι;</said>
                    <said who="#Σωκράτης">πρῶτον μὲν ποτέρως ἂν οἴει σαυτοῦ μᾶλλον ἐπιμεληθῆναι, </said>
         </div>
         <div type="section" n="120d">
            <said who="#Σωκράτης">φοβούμενός τε καὶ οἰόμενος δεινοὺς αὐτοὺς
                            εἶναι, ἢ μή;</said>
                    <said who="#Ἀλκιβιάδης">δῆλον ὅτι εἰ δεινοὺς οἰοίμην.</said>
                    <said who="#Σωκράτης">μῶν οὖν οἴει τι βλαβήσεσθαι ἐπιμεληθεὶς σαυτοῦ;</said>
                    <said who="#Ἀλκιβιάδης">οὐδαμῶς, ἀλλὰ καὶ μεγάλα ὀνήσεσθαι.</said>
                    <said who="#Σωκράτης">οὐκοῦν ἓν μὲν τοῦτο τοσοῦτον κακὸν ἔχει ἡ οἴησις αὕτη.</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">τὸ δεύτερον τοίνυν, ὅτι καὶ ψευδής ἐστιν, ἐκ τῶν εἰκότων σκέψαι.</said>
                    <said who="#Ἀλκιβιάδης">πῶς δή;</said>
                    <said who="#Σωκράτης">πότερον εἰκὸς ἀμείνους γίγνεσθαι φύσεις ἐν γενναίοις </said>
         </div>
         <div type="section" n="120e">
            <said who="#Σωκράτης">γένεσιν ἢ μή;</said>
                    <said who="#Ἀλκιβιάδης">δῆλον ὅτι ἐν τοῖς γενναίοις.</said>
                    <said who="#Σωκράτης">οὐκοῦν τοὺς εὖ φύντας, ἐὰν καὶ εὖ τραφῶσιν, οὕτω τελέους γίγνεσθαι πρὸς
                            ἀρετήν;</said>
                    <said who="#Ἀλκιβιάδης">ἀνάγκη.</said>
                    <said who="#Σωκράτης">σκεψώμεθα δή, τοῖς ἐκείνων τὰ ἡμέτερα ἀντιτιθέντες, πρῶτον μὲν εἰ δοκοῦσι
                            φαυλοτέρων γενῶν εἶναι οἱ Λακεδαιμονίων καὶ Περσῶν βασιλῆς. ἢ οὐκ ἴσμεν
                            ὡς οἱ μὲν Ἡρακλέους, οἱ δὲ Ἀχαιμένους ἔκγονοι, τὸ δʼ Ἡρακλέους τε γένος
                            καὶ τὸ Ἀχαιμένους εἰς Περσέα τὸν Διὸς ἀναφέρεται; <milestone n="121" unit="page"/>
            </said>
         </div>
         <div type="section" n="121a">
                    <said who="#Ἀλκιβιάδης">καὶ γὰρ τὸ ἡμέτερον, ὦ Σώκρατες, εἰς Εὐρυσάκη, τὸ δʼ Εὐρυσάκους εἰς
                            Δία.</said>
                    <said who="#Σωκράτης">καὶ γὰρ τὸ ἡμέτερον, ὦ γενναῖε Ἀλκιβιάδη, εἰς Δαίδαλον, ὁ δὲ Δαίδαλος εἰς
                            Ἥφαιστον τὸν Διός. ἀλλὰ τὰ μὲν τούτων ἀπʼ αὐτῶν ἀρξάμενα βασιλῆς εἰσιν
                            ἐκ βασιλέων μέχρι Διός, οἱ μὲν Ἄργους τε καὶ Λακεδαίμονος, οἱ δὲ τῆς
                            Περσίδος τὸ ἀεί, πολλάκις δὲ καὶ τῆς Ἀσίας, ὥσπερ καὶ νῦν· ἡμεῖς δὲ
                            αὐτοί τε ἰδιῶται καὶ οἱ πατέρες. </said>
         </div>
         <div type="section" n="121b">
            <said who="#Σωκράτης">εἰ
                            δὲ καὶ τοὺς προγόνους σε δέοι καὶ τὴν πατρίδα Εὐρυσάκους ἐπιδεῖξαι
                            Σαλαμῖνα ἢ τὴν Αἰακοῦ τοῦ ἔτι προτέρου Αἴγιναν Ἀρτοξέρξῃ τῷ Ξέρξου,
                            πόσον ἂν οἴει γέλωτα ὀφλεῖν; ἀλλʼ ὅρα μὴ τοῦ τε γένους ὄγκῳ ἐλαττώμεθα
                            τῶν ἀνδρῶν καὶ τῇ ἄλλῃ τροφῇ. ἢ οὐκ ᾔσθησαι τοῖς τε Λακεδαιμονίων
                            βασιλεῦσιν ὡς μεγάλα τὰ ὑπάρχοντα, ὧν αἱ γυναῖκες δημοσίᾳ φυλάττονται
                            ὑπὸ τῶν ἐφόρων, ὅπως εἰς δύναμιν μὴ λάθῃ ἐξ ἄλλου γενόμενος ὁ βασιλεὺς ἢ
                            ἐξ </said>
         </div>
         <div type="section" n="121c">
            <said who="#Σωκράτης">Ἡρακλειδῶν; ὁ δὲ Περσῶν τοσοῦτον
                            ὑπερβάλλει, ὥστʼ οὐδεὶς ὑποψίαν ἔχει ὡς ἐξ ἄλλου ἂν βασιλεὺς γένοιτο ἢ
                            ἐξ αὐτοῦ· διὸ οὐ φρουρεῖται ἡ βασιλέως γυνὴ ἀλλʼ ἢ ὑπὸ φόβου. ἐπειδὰν δὲ
                            γένηται ὁ παῖς ὁ πρεσβύτατος, οὗπερ ἡ ἀρχή, πρῶτον μὲν ἑορτάζουσι πάντες
                            οἱ ἐν τῇ βασιλέως, ὧν ἂν ἄρχῃ, εἶτα εἰς τὸν ἄλλον χρόνον ταύτῃ τῇ ἡμέρᾳ
                            βασιλέως γενέθλια πᾶσα θύει καὶ ἑορτάζει ἡ Ἀσία· ἡμῶν </said>
         </div>
         <div type="section" n="121d">
            <said who="#Σωκράτης">δὲ γενομένων, τὸ τοῦ κωμῳδοποιοῦ, οὐδʼ οἱ
                            γείτονες σφόδρα τι αἰσθάνονται, ὦ Ἀλκιβιάδη. μετὰ τοῦτο τρέφεται ὁ παῖς,
                            οὐχ ὑπὸ γυναικὸς τροφοῦ ὀλίγου ἀξίας, ἀλλʼ ὑπʼ εὐνούχων οἳ ἂν δοκῶσιν
                            τῶν περὶ βασιλέα ἄριστοι εἶναι· οἷς τά τε ἄλλα προστέτακται ἐπιμέλεσθαι
                            τοῦ γενομένου, καὶ ὅπως ὅτι κάλλιστος ἔσται μηχανᾶσθαι, ἀναπλάττοντας τὰ
                            μέλη τοῦ παιδὸς καὶ κατορθοῦντας· καὶ ταῦτα δρῶντες </said>
         </div>
         <div type="section" n="121e">
            <said who="#Σωκράτης">ἐν μεγάλῃ τιμῇ εἰσιν. ἐπειδὰν δὲ ἑπτέτεις
                            γένωνται οἱ παῖδες, ἐπὶ τοὺς ἵππους καὶ ἐπὶ τοὺς τούτων διδασκάλους
                            φοιτῶσιν, καὶ ἐπὶ τὰς θήρας ἄρχονται ἰέναι. δὶς ἑπτὰ δὲ γενόμενον ἐτῶν
                            τὸν παῖδα παραλαμβάνουσιν οὓς ἐκεῖνοι βασιλείους παιδαγωγοὺς
                            ὀνομάζουσιν· εἰσὶ δὲ ἐξειλεγμένοι Περσῶν οἱ ἄριστοι δόξαντες ἐν ἡλικίᾳ
                            τέτταρες, ὅ τε σοφώτατος καὶ ὁ δικαιότατος καὶ ὁ σωφρονέστατος καὶ ὁ
                                <milestone n="122" unit="page"/>
            </said>
         </div>
         <div type="section" n="122a">
            <said who="#Σωκράτης">ἀνδρειότατος. ὧν ὁ μὲν μαγείαν τε διδάσκει τὴν Ζωροάστρου τοῦ
                            Ὡρομάζου—ἔστι δὲ τοῦτο θεῶν θεραπεία— διδάσκει δὲ καὶ τὰ
                            βασιλικά, ὁ δὲ δικαιότατος ἀληθεύειν διὰ παντὸς τοῦ βίου, ὁ δὲ
                            σωφρονέστατος μηδʼ ὑπὸ μιᾶς ἄρχεσθαι τῶν ἡδονῶν, ἵνα ἐλεύθερος εἶναι
                            ἐθίζηται καὶ ὄντως βασιλεύς, ἄρχων πρῶτον τῶν ἐν αὑτῷ ἀλλὰ μὴ δουλεύων,
                            ὁ δὲ ἀνδρειότατος ἄφοβον καὶ ἀδεᾶ παρασκευάζων, ὡς ὅταν δείσῃ δοῦλον
                            ὄντα· σοὶ δʼ, ὦ Ἀλκιβιάδη, </said>
         </div>
         <div type="section" n="122b">
            <said who="#Σωκράτης">Περικλῆς
                            ἐπέστησε παιδαγωγὸν τῶν οἰκετῶν τὸν ἀχρειότατον ὑπὸ γήρως, Ζώπυρον τὸν
                            Θρᾷκα. διῆλθον δὲ καὶ τὴν ἄλλην ἄν σοι τῶν ἀνταγωνιστῶν τροφήν τε καὶ
                            παιδείαν, εἰ μὴ πολὺ ἔργον ἦν καὶ ἅμα ταῦθʼ ἱκανὰ δηλῶσαι καὶ τἆλλα ὅσα
                            τούτοις ἀκόλουθα· τῆς δὲ σῆς γενέσεως, ὦ Ἀλκιβιάδη, καὶ τροφῆς καὶ
                            παιδείας, ἢ ἄλλου ὁτουοῦν Ἀθηναίων, ὡς ἔπος εἰπεῖν οὐδενὶ μέλει, εἰ μὴ
                            εἴ τις ἐραστής σου τυγχάνει ὤν. εἰ δʼ αὖ ἐθέλεις εἰς πλούτους </said>
         </div>
         <div type="section" n="122c">
            <said who="#Σωκράτης">ἀποβλέψαι καὶ τρυφὰς καὶ ἐσθῆτας ἱματίων θʼ
                            ἕλξεις καὶ μύρων ἀλοιφὰς καὶ θεραπόντων πλήθους ἀκολουθίας τήν τε ἄλλην
                            ἁβρότητα τὴν Περσῶν, αἰσχυνθείης ἂν ἐπὶ σεαυτῷ, αἰσθόμενος ὅσον αὐτῶν
                            ἐλλείπεις. εἰ δʼ αὖ ἐθελήσεις εἰς σωφροσύνην τε καὶ κοσμιότητα ἀποβλέψαι
                            καὶ εὐχέρειαν καὶ εὐκολίαν καὶ μεγαλοφροσύνην καὶ εὐταξίαν καὶ ἀνδρείαν
                            καὶ καρτερίαν καὶ φιλοπονίαν καὶ φιλονικίαν καὶ φιλοτιμίας τὰς
                            Λακεδαιμονίων, παῖδʼ ἂν ἡγήσαιο σαυτὸν πᾶσι τοῖς </said>
         </div>
         <div type="section" n="122d">
            <said who="#Σωκράτης">τοιούτοις. εἰ δʼ αὖ τι καὶ πλούτῳ προσέχεις
                            καὶ κατὰ τοῦτο οἴει τι εἶναι, μηδὲ τοῦθʼ ἡμῖν ἄρρητον ἔστω, ἐάν πως
                            αἴσθῃ οὗ εἶ. τοῦτο μὲν γὰρ εἰ ἐθέλεις ltεἰςgt τοὺς Λακεδαιμονίων
                            πλούτους ἰδεῖν, γνώσῃ ὅτι πολὺ τἀνθάδε τῶν ἐκεῖ ἐλλείπει· γῆν μὲν γὰρ
                            ὅσην ἔχουσιν τῆς θʼ ἑαυτῶν καὶ Μεσσήνης, οὐδʼ ἂν εἷς ἀμφισβητήσειε τῶν
                            τῇδε πλήθει οὐδʼ ἀρετῇ, οὐδʼ αὖ ἀνδραπόδων κτήσει τῶν τε ἄλλων καὶ τῶν
                            εἱλωτικῶν, οὐδὲ μὴν ἵππων γε, οὐδʼ ὅσα ἄλλα βοσκήματα </said>
         </div>
         <div type="section" n="122e">
            <said who="#Σωκράτης">κατὰ Μεσσήνην νέμεται. ἀλλὰ ταῦτα μὲν πάντα
                            ἐῶ χαίρειν, χρυσίον δὲ καὶ ἀργύριον οὐκ ἔστιν ἐν πᾶσιν Ἕλλησιν ὅσον ἐν
                            Λακεδαίμονι ἰδίᾳ· πολλὰς γὰρ ἤδη γενεὰς εἰσέρχεται μὲν αὐτόσε ἐξ ἁπάντων
                            τῶν Ἑλλήνων, πολλάκις δὲ καὶ ἐκ τῶν βαρβάρων, ἐξέρχεται δὲ οὐδαμόσε,
                                <milestone n="123" unit="page"/>
            </said>
         </div>
         <div type="section" n="123a">
            <said who="#Σωκράτης">ἀλλʼ ἀτεχνῶς κατὰ τὸν Αἰσώπου μῦθον ὃν ἡ ἀλώπηξ πρὸς τὸν λέοντα εἶπεν,
                            καὶ τοῦ εἰς Λακεδαίμονα νομίσματος εἰσιόντος μὲν τὰ ἴχνη τὰ ἐκεῖσε
                            τετραμμένα δῆλα, ἐξιόντος δὲ οὐδαμῇ ἄν τις ἴδοι. ὥστε εὖ χρὴ εἰδέναι ὅτι
                            καὶ χρυσῷ καὶ ἀργύρῳ οἱ ἐκεῖ πλουσιώτατοί εἰσιν τῶν Ἑλλήνων, καὶ αὐτῶν
                            ἐκείνων ὁ βασιλεύς· ἔκ τε γὰρ τῶν τοιούτων μέγισται λήψεις καὶ πλεῖσταί
                            εἰσι τοῖς βασιλεῦσιν, ἔτι δὲ καὶ ὁ βασιλικὸς φόρος οὐκ ὀλίγος γίγνεται,
                            ὃν τελοῦσιν οἱ Λακεδαιμόνιοι </said>
         </div>
         <div type="section" n="123b">
            <said who="#Σωκράτης">τοῖς
                            βασιλεῦσιν. καὶ τὰ μὲν Λακεδαιμονίων ὡς πρὸς Ἑλληνικοὺς μὲν πλούτους
                            μεγάλα, ὡς δὲ πρὸς τοὺς Περσικοὺς καὶ τοῦ ἐκείνων βασιλέως οὐδέν. ἐπεί
                            ποτʼ ἐγὼ ἤκουσα ἀνδρὸς ἀξιοπίστου τῶν ἀναβεβηκότων παρὰ βασιλέα, ὃς ἔφη
                            παρελθεῖν χώραν πάνυ πολλὴν καὶ ἀγαθήν, ἐγγὺς ἡμερησίαν ὁδόν, ἣν καλεῖν
                            τοὺς ἐπιχωρίους ζώνην τῆς βασιλέως γυναικός· εἶναι δὲ καὶ ἄλλην ἣν αὖ
                            καλεῖσθαι </said>
         </div>
         <div type="section" n="123c">
            <said who="#Σωκράτης">καλύπτραν, καὶ ἄλλους
                            πολλοὺς τόπους καλοὺς καὶ ἀγαθοὺς εἰς τὸν κόσμον ἐξῃρημένους τὸν τῆς
                            γυναικός, καὶ ὀνόματα ἔχειν ἑκάστους τῶν τόπων ἀπὸ ἑκάστου τῶν κόσμων.
                            ὥστʼ οἶμαι ἐγώ, εἴ τις εἴποι τῇ βασιλέως μητρί, Ξέρξου δὲ γυναικί,
                            Ἀμήστριδι, ὅτι ἐν νῷ ἔχει σοῦ τῷ ὑεῖ ἀντιτάττεσθαι ὁ Δεινομάχης ὑός, ᾗ
                            ἔστι κόσμος ἴσως ἄξιος μνῶν πεντήκοντα εἰ πάνυ πολλοῦ, τῷ δʼ ὑεῖ αὐτῆς
                            γῆς πλέθρα Ἐρχίασιν οὐδὲ τριακόσια, θαυμάσαι ἂν ὅτῳ ποτὲ πιστεύων
                                </said>
         </div>
         <div type="section" n="123d">
            <said who="#Σωκράτης">ἐν νῷ ἔχει οὗτος ὁ Ἀλκιβιάδης τῷ
                            Ἀρτοξέρξῃ διαγωνίζεσθαι, καὶ οἶμαι ἂν αὐτὴν εἰπεῖν ὅτι οὐκ ἔσθʼ ὅτῳ ἄλλῳ
                            πιστεύων οὗτος ἀνὴρ ἐπιχειρεῖ πλὴν ἐπιμελείᾳ τε καὶ σοφίᾳ· ταῦτα γὰρ
                            μόνα ἄξια λόγου ἐν Ἕλλησιν. ἐπεὶ εἴ γε πύθοιτο ὅτι Ἀλκιβιάδης οὗτος νῦν
                            ἐπιχειρεῖ πρῶτον μὲν ἔτη οὐδέπω γεγονὼς σφόδρα εἴκοσιν, ἔπειτα
                            παντάπασιν ἀπαίδευτος, πρὸς δὲ τούτοις, τοῦ ἐραστοῦ αὐτῷ λέγοντος ὅτι
                            χρὴ πρῶτον μαθόντα καὶ ἐπιμεληθέντα αὑτοῦ </said>
         </div>
         <div type="section" n="123e">
            <said who="#Σωκράτης">καὶ ἀσκήσαντα οὕτως ἰέναι διαγωνιούμενον βασιλεῖ, οὐκ
                            ἐθέλει, ἀλλά φησιν ἐξαρκεῖν καὶ ὡς ἔχει, οἶμαι ἂν αὐτὴν θαυμάσαι τε καὶ
                            ἐρέσθαι· “τί οὖν ποτʼ ἔστιν ὅτῳ πιστεύει τὸ μειράκιον;” εἰ
                            οὖν λέγοιμεν ὅτι κάλλει τε καὶ μεγέθει καὶ γένει καὶ πλούτῳ καὶ φύσει
                            τῆς ψυχῆς, ἡγήσαιτʼ ἂν ἡμᾶς, ὦ Ἀλκιβιάδη, μαίνεσθαι πρὸς τὰ παρὰ σφίσιν
                            ἀποβλέψασα πάντα τὰ τοιαῦτα. οἶμαι δὲ κἂν Λαμπιδώ, τὴν <milestone n="124" unit="page"/>
            </said>
         </div>
         <div type="section" n="124a">
            <said who="#Σωκράτης">Λεωτυχίδου
                            μὲν θυγατέρα, Ἀρχιδάμου δὲ γυναῖκα, Ἄγιδος δὲ μητέρα, οἳ πάντες βασιλῆς
                            γεγόνασιν, θαυμάσαι ἂν καὶ ταύτην εἰς τὰ παρὰ σφίσιν ὑπάρχοντα
                            ἀποβλέψασαν, εἰ σὺ ἐν νῷ ἔχεις τῷ ὑεῖ αὐτῆς διαγωνίζεσθαι οὕτω κακῶς
                            ἠγμένος. καίτοι οὐκ αἰσχρὸν δοκεῖ εἶναι, εἰ αἱ τῶν πολεμίων γυναῖκες
                            βέλτιον περὶ ἡμῶν διανοοῦνται, οἵους χρὴ ὄντας σφίσιν ἐπιχειρεῖν, ἢ
                            ἡμεῖς περὶ ἡμῶν αὐτῶν; ἀλλʼ, ὦ μακάριε, πειθόμενος ἐμοί τε καὶ τῷ ἐν
                            Δελφοῖς γράμματι, γνῶθι </said>
         </div>
         <div type="section" n="124b">
            <said who="#Σωκράτης">σαυτόν, ὅτι
                            οὗτοι ἡμῖν εἰσιν ἀντίπαλοι, ἀλλʼ οὐχ οὓς σὺ οἴει· ὧν ἄλλῳ μὲν οὐδʼ ἂν
                            ἑνὶ περιγενοίμεθα, εἰ μή περ ἐπιμελείᾳ γε ἂν καὶ τέχνῃ. ὧν σὺ εἰ
                            ἀπολειφθήσῃ, καὶ τοῦ ὀνομαστὸς γενέσθαι ἀπολειφθήσῃ ἐν Ἕλλησί τε καὶ
                            βαρβάροις, οὗ μοι δοκεῖς ἐρᾶν ὡς οὐδεὶς ἄλλος ἄλλου.</said>
                    <said who="#Ἀλκιβιάδης">τίνα οὖν χρὴ τὴν ἐπιμέλειαν, ὦ Σώκρατες, ποιεῖσθαι; ἔχεις ἐξηγήσασθαι;
                            παντὸς γὰρ μᾶλλον ἔοικας ἀληθῆ εἰρηκότι.</said>
                    <said who="#Σωκράτης">ναί· ἀλλὰ γὰρ κοινὴ βουλὴ ᾧτινι τρόπῳ ἂν ὅτι </said>
         </div>
         <div type="section" n="124c">
            <said who="#Σωκράτης">βέλτιστοι γενοίμεθα. ἐγὼ γάρ τοι οὐ περὶ μὲν σοῦ λέγω ὡς
                            χρὴ παιδευθῆναι, περὶ ἐμοῦ δὲ οὔ· οὐ γὰρ ἔσθʼ ὅτῳ σου διαφέρω πλήν γʼ
                            ἑνί.</said>
                    <said who="#Ἀλκιβιάδης">τίνι;</said>
                    <said who="#Σωκράτης">ὁ ἐπίτροπος ὁ ἐμὸς βελτίων ἐστὶ καὶ σοφώτερος ἢ Περικλῆς ὁ σός.</said>
                    <said who="#Ἀλκιβιάδης">τίς οὗτος, ὦ Σώκρατες;</said>
                    <said who="#Σωκράτης">θεός, ὦ Ἀλκιβιάδη, ὅσπερ σοί με οὐκ εἴα πρὸ τῆσδε τῆς ἡμέρας διαλεχθῆναι·
                            ᾧ καὶ πιστεύων λέγω ὅτι ἡ ἐπιφάνεια διʼ οὐδενὸς ἄλλου σοι ἔσται ἢ διʼ
                            ἐμοῦ. </said>
         </div>
         <div type="section" n="124d">
                    <said who="#Ἀλκιβιάδης">παίζεις, ὦ Σώκρατες.</said>
                    <said who="#Σωκράτης">ἴσως· λέγω μέντοι ἀληθῆ, ὅτι ἐπιμελείας δεόμεθα, μᾶλλον μὲν πάντες
                            ἄνθρωποι, ἀτὰρ νώ γε καὶ μάλα σφόδρα.</said>
                    <said who="#Ἀλκιβιάδης">ὅτι μὲν ἐγώ, οὐ ψεύδῃ.</said>
                    <said who="#Σωκράτης">οὐδὲ μὴν ὅτι γε ἐγώ.</said>
                    <said who="#Ἀλκιβιάδης">τί οὖν ἂν ποιοῖμεν;</said>
                    <said who="#Σωκράτης">οὐκ ἀπορρητέον οὐδὲ μαλθακιστέον, ὦ ἑταῖρε.</said>
                    <said who="#Ἀλκιβιάδης">οὔτοι δὴ πρέπει γʼ, ὦ Σώκρατες.</said>
                    <said who="#Σωκράτης">οὐ γάρ, ἀλλὰ σκεπτέον κοινῇ. καί μοι λέγε· </said>
         </div>
         <div type="section" n="124e">
            <said who="#Σωκράτης">φαμὲν γὰρ δὴ ὡς ἄριστοι βούλεσθαι γενέσθαι. ἦ γάρ;</said>
                    <said who="#Ἀλκιβιάδης">ναί.</said>
                    <said who="#Σωκράτης">τίνα ἀρετήν;</said>
                    <said who="#Ἀλκιβιάδης">δῆλον ὅτι ἥνπερ οἱ ἄνδρες οἱ ἀγαθοί.</said>
                    <said who="#Σωκράτης">οἱ τί ἀγαθοί;</said>
                    <said who="#Ἀλκιβιάδης">δῆλον ὅτι οἱ πράττειν τὰ πράγματα.</said>
                    <said who="#Σωκράτης">ποῖα; ἆρα τὰ ἱππικά;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">παρὰ τοὺς ἱππικοὺς γὰρ ἂν ᾖμεν;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἀλλὰ τὰ ναυτικὰ λέγεις;</said>
                    <said who="#Ἀλκιβιάδης">οὔ.</said>
                    <said who="#Σωκράτης">παρὰ τοὺς ναυτικοὺς γὰρ ἂν ᾖμεν;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἀλλὰ ποῖα; ἃ τίνες πράττουσιν;</said>
                    <said who="#Ἀλκιβιάδης">ἅπερ Ἀθηναίων οἱ καλοὶ κἀγαθοί. <milestone n="125" unit="page"/>
            </said>
         </div>
         <div type="section" n="125a">
                    <said who="#Σωκράτης">καλοὺς δὲ κἀγαθοὺς λέγεις τοὺς φρονίμους ἢ τοὺς ἄφρονας;</said>
                    <said who="#Ἀλκιβιάδης">τοὺς φρονίμους.</said>
                    <said who="#Σωκράτης">οὐκοῦν ὃ ἕκαστος φρόνιμος, τοῦτʼ ἀγαθός;</said>
                    <said who="#Ἀλκιβιάδης">ναί.</said>
                    <said who="#Σωκράτης">ὃ δὲ ἄφρων, πονηρός;</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">ἆρʼ οὖν ὁ σκυτοτόμος φρόνιμος εἰς ὑποδημάτων ἐργασίαν;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ἀγαθὸς ἄρʼ εἰς αὐτά;</said>
                    <said who="#Ἀλκιβιάδης">ἀγαθός.</said>
                    <said who="#Σωκράτης">τί δʼ; εἰς ἱματίων ἐργασίαν οὐκ ἄφρων ὁ σκυτοτόμος;</said>
                    <said who="#Ἀλκιβιάδης">ναί. </said>
         </div>
         <div type="section" n="125b">
                    <said who="#Σωκράτης">κακὸς ἄρα εἰς τοῦτο;</said>
                    <said who="#Ἀλκιβιάδης">ναί.</said>
                    <said who="#Σωκράτης">ὁ αὐτὸς ἄρα τούτῳ γε τῷ λόγῳ κακός τε καὶ ἀγαθός.</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">ἦ οὖν λέγεις τοὺς ἀγαθοὺς ἄνδρας εἶναι καὶ κακούς;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἀλλὰ τίνας ποτὲ τοὺς ἀγαθοὺς λέγεις;</said>
                    <said who="#Ἀλκιβιάδης">τοὺς δυναμένους ἔγωγε ἄρχειν ἐν τῇ πόλει.</said>
                    <said who="#Σωκράτης">οὐ δήπου ἵππων γε;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἀλλʼ ἀνθρώπων;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἆρα καμνόντων;</said>
                    <said who="#Ἀλκιβιάδης">οὔ.</said>
                    <said who="#Σωκράτης">ἀλλὰ πλεόντων;</said>
                    <said who="#Ἀλκιβιάδης">οὔ φημι.</said>
                    <said who="#Σωκράτης">ἀλλὰ θεριζόντων;</said>
                    <said who="#Ἀλκιβιάδης">οὔ. </said>
         </div>
         <div type="section" n="125c">
                    <said who="#Σωκράτης">ἀλλʼ οὐδὲν ποιούντων ἤ τι ποιούντων;</said>
                    <said who="#Ἀλκιβιάδης">ποιούντων λέγω.</said>
                    <said who="#Σωκράτης">τί; πειρῶ καὶ ἐμοὶ δηλῶσαι.</said>
                    <said who="#Ἀλκιβιάδης">οὐκοῦν τῶν καὶ συμβαλλόντων ἑαυτοῖς καὶ χρωμένων ἀλλήλοις, ὥσπερ ἡμεῖς
                            ζῶμεν ἐν ταῖς πόλεσιν.</said>
                    <said who="#Σωκράτης">οὐκοῦν ἀνθρώπων λέγεις ἄρχειν ἀνθρώποις χρωμένων;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἆρα κελευστῶν χρωμένων ἐρέταις;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">κυβερνητικὴ γὰρ αὕτη γε ἀρετή;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἀλλʼ ἀνθρώπων λέγεις ἄρχειν αὐλητῶν, ἀνθρώποις </said>
         </div>
         <div type="section" n="125d">
            <said who="#Σωκράτης">ἡγουμένων ᾠδῆς καὶ χρωμένων χορευταῖς;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">χοροδιδασκαλικὴ γὰρ αὕτη γʼ αὖ;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ἀλλὰ τί ποτε λέγεις χρωμένων ἀνθρώπων ἀνθρώποις οἷόν τʼ εἶναι ἄρχειν;</said>
                    <said who="#Ἀλκιβιάδης">κοινωνούντων ἔγωγε λέγω πολιτείας καὶ συμβαλλόντων πρὸς ἀλλήλους, τούτων
                            ἄρχειν τῶν ἐν τῇ πόλει.</said>
                    <said who="#Σωκράτης">τίς οὖν αὕτη ἡ τέχνη; ὥσπερ ἂν εἴ σε ἐροίμην πάλιν τὰ νυνδή, κοινωνούντων
                            ναυτιλίας ἐπίστασθαι ἄρχειν τίς ποιεῖ τέχνη;</said>
                    <said who="#Ἀλκιβιάδης">κυβερνητική. </said>
         </div>
         <div type="section" n="125e">
                    <said who="#Σωκράτης">κοινωνούντων δʼ ᾠδῆς, ὡς νυνδὴ ἐλέγετο, τις ἐπιστήμη ποιεῖ ἄρχειν;</said>
                    <said who="#Ἀλκιβιάδης">ἥνπερ σὺ ἄρτι ἔλεγες, ἡ χοροδιδασκαλία.</said>
                    <said who="#Σωκράτης">τί δέ; πολιτείας κοινωνούντων τίνα καλεῖς ἐπιστήμην;</said>
                    <said who="#Ἀλκιβιάδης">εὐβουλίαν ἔγωγε, ὦ Σώκρατες.</said>
                    <said who="#Σωκράτης">τί δέ; μῶν ἀβουλία δοκεῖ εἶναι ἡ τῶν κυβερνητῶν;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἀλλʼ εὐβουλία; <milestone n="126" unit="page"/>
            </said>
         </div>
         <div type="section" n="126a">
                    <said who="#Ἀλκιβιάδης">ἔμοιγε δοκεῖ, εἴς γε τὸ σῴζεσθαι πλέοντας.</said>
                    <said who="#Σωκράτης">καλῶς λέγεις. τί δέ; ἣν σὺ λέγεις εὐβουλίαν, εἰς τί ἐστιν;</said>
                    <said who="#Ἀλκιβιάδης">εἰς τὸ ἄμεινον τὴν πόλιν διοικεῖν καὶ σῴζεσθαι.</said>
                    <said who="#Σωκράτης">ἄμεινον δὲ διοικεῖται καὶ σῴζεται τίνος παραγιγνομένου ἢ ἀπογιγνομένου;
                            ὥσπερ ἂν εἰ σύ με ἔροιο· “ἄμεινον διοικεῖται σῶμα καὶ σῴζεται
                            τίνος παραγιγνομένου ἢ ἀπογιγνομένου;” εἴποιμʼ ἂν ὅτι ὑγιείας μὲν
                            παραγιγνομένης, νόσου δὲ ἀπογιγνομένης. οὐ καὶ σὺ οἴει οὕτως; </said>
         </div>
         <div type="section" n="126b">
                    <said who="#Ἀλκιβιάδης">ναί.</said>
                    <said who="#Σωκράτης">καὶ εἴ μʼ αὖ ἔροιο· “τίνος δὲ παραγιγνομένου ἄμεινον ὄμματα;”
                            ὡσαύτως εἴποιμʼ ἂν ὅτι ὄψεως μὲν παραγιγνομένης, τυφλότητος δὲ
                            ἀπογιγνομένης. καὶ ὦτα δὲ κωφότητος μὲν ἀπογιγνομένης, ἀκοῆς δὲ
                            ἐγγιγνομένης βελτίω τε γίγνεται καὶ ἄμεινον θεραπεύεται.</said>
                    <said who="#Ἀλκιβιάδης">ὀρθῶς.</said>
                    <said who="#Σωκράτης">τί δὲ δή; πόλις τίνος παραγιγνομένου καὶ ἀπογιγνομένου βελτίων τε
                            γίγνεται καὶ ἄμεινον θεραπεύεται καὶ διοικεῖται; </said>
         </div>
         <div type="section" n="126c">
                    <said who="#Ἀλκιβιάδης">ἐμοὶ μὲν δοκεῖ, ὦ Σώκρατες, ὅταν φιλία μὲν αὐτοῖς γίγνηται πρὸς ἀλλήλους,
                            τὸ μισεῖν δὲ καὶ στασιάζειν ἀπογίγνηται.</said>
                    <said who="#Σωκράτης">ἆρʼ οὖν φιλίαν λέγεις ὁμόνοιαν ἢ διχόνοιαν;</said>
                    <said who="#Ἀλκιβιάδης">ὁμόνοιαν.</said>
                    <said who="#Σωκράτης">διὰ τίνʼ οὖν τέχνην ὁμονοοῦσιν αἱ πόλεις περὶ ἀριθμούς;</said>
                    <said who="#Ἀλκιβιάδης">διὰ τὴν ἀριθμητικήν.</said>
                    <said who="#Σωκράτης">τί δὲ οἱ ἰδιῶται; οὐ διὰ τὴν αὐτήν;</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν καὶ αὐτὸς αὑτῷ ἕκαστος;</said>
                    <said who="#Ἀλκιβιάδης">ναί.</said>
                    <said who="#Σωκράτης">διὰ τίνα δὲ τέχνην ἕκαστος αὐτὸς αὑτῷ ὁμονοεῖ </said>
         </div>
         <div type="section" n="126d">
            <said who="#Σωκράτης">περὶ σπιθαμῆς καὶ πήχεος ὁπότερον μεῖζον; οὐ διὰ τὴν
                            μετρητικήν;</said>
                    <said who="#Ἀλκιβιάδης">τί μήν;</said>
                    <said who="#Σωκράτης">οὐκοῦν καὶ οἱ ἰδιῶται ἀλλήλοις καὶ αἱ πόλεις;</said>
                    <said who="#Ἀλκιβιάδης">ναί.</said>
                    <said who="#Σωκράτης">τί δέ; περὶ σταθμοῦ οὐχ ὡσαύτως;</said>
                    <said who="#Ἀλκιβιάδης">φημί.</said>
                    <said who="#Σωκράτης">ἣν δὲ δὴ σὺ λέγεις ὁμόνοιαν, τίς ἐστι καὶ περὶ τοῦ, καὶ τίς αὐτὴν τέχνη
                            παρασκευάζει; καὶ ἆρα ἥπερ πόλει, αὑτὴ καὶ ἰδιώτῃ, αὐτῷ τε πρὸς αὑτὸν
                            καὶ πρὸς ἄλλον;</said>
                    <said who="#Ἀλκιβιάδης">εἰκός γέ τοι.</said>
                    <said who="#Σωκράτης">τίς οὖν ἔστι; μὴ κάμῃς ἀποκρινόμενος, ἀλλὰ </said>
         </div>
         <div type="section" n="126e">
            <said who="#Σωκράτης">προθυμοῦ εἰπεῖν.</said>
                    <said who="#Ἀλκιβιάδης">ἐγὼ μὲν οἶμαι φιλίαν τε λέγειν καὶ ὁμόνοιαν, ἥνπερ πατήρ τε ὑὸν φιλῶν
                            ὁμονοεῖ καὶ μήτηρ, καὶ ἀδελφὸς ἀδελφῷ καὶ γυνὴ ἀνδρί.</said>
                    <said who="#Σωκράτης">οἴει ἂν οὖν, ὦ Ἀλκιβιάδη, ἄνδρα γυναικὶ περὶ ταλασιουργίας δύνασθαι
                            ὁμονοεῖν, τὸν μὴ ἐπιστάμενον τῇ ἐπισταμένῃ;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">οὐδέ γε δεῖ οὐδέν· γυναικεῖον γὰρ τοῦτό γε μάθημα.</said>
                    <said who="#Ἀλκιβιάδης">ναί. <milestone n="127" unit="page"/>
            </said>
         </div>
         <div type="section" n="127a">
                    <said who="#Σωκράτης">τί δέ; γυνὴ ἀνδρὶ περὶ ὁπλιτικῆς δύναιτʼ ἂν ὁμονοεῖν μὴ μαθοῦσα;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">ἀνδρεῖον γὰρ τοῦτό γε ἴσως αὖ φαίης ἂν εἶναι.</said>
                    <said who="#Ἀλκιβιάδης">ἔγωγε.</said>
                    <said who="#Σωκράτης">ἔστιν ἄρα τὰ μὲν γυναικεῖα, τὰ δὲ ἀνδρεῖα μαθήματα κατὰ τὸν σὸν
                            λόγον.</said>
                    <said who="#Ἀλκιβιάδης">πῶς δʼ οὔ;</said>
                    <said who="#Σωκράτης">οὐκ ἄρα ἔν γε τούτοις ἐστὶν ὁμόνοια γυναιξὶ πρὸς ἄνδρας.</said>
                    <said who="#Ἀλκιβιάδης">οὔ.</said>
                    <said who="#Σωκράτης">οὐδʼ ἄρα φιλία, εἴπερ ἡ φιλία ὁμόνοια ἦν.</said>
                    <said who="#Ἀλκιβιάδης">οὐ φαίνεται.</said>
                    <said who="#Σωκράτης">ἧι ἄρα αἱ γυναῖκες τὰ αὑτῶν πράττουσιν, οὐ φιλοῦνται ὑπὸ τῶν ἀνδρῶν.
                                </said>
         </div>
         <div type="section" n="127b">
                    <said who="#Ἀλκιβιάδης">οὐκ ἔοικεν.</said>
                    <said who="#Σωκράτης">οὐδʼ ἄρα οἱ ἄνδρες ὑπὸ τῶν γυναικῶν ᾗ τὰ αὑτῶν.</said>
                    <said who="#Ἀλκιβιάδης">οὔ.</said>
                    <said who="#Σωκράτης">οὐδʼ εὖ ἄρα ταύτῃ οἰκοῦνται αἱ πόλεις, ὅταν τὰ αὑτῶν ἕκαστοι
                            πράττωσιν;</said>
                    <said who="#Ἀλκιβιάδης">οἶμαι ἔγωγε, ὦ Σώκρατες.</said>
                    <said who="#Σωκράτης">πῶς λέγεις, φιλίας μὴ παρούσης, ἧς ἔφαμεν ἐγγιγνομένης εὖ οἰκεῖσθαι τὰς
                            πόλεις, ἄλλως δʼ οὔ;</said>
                    <said who="#Ἀλκιβιάδης">ἀλλά μοι δοκεῖ καὶ κατὰ τοῦτʼ αὐτοῖς φιλία ἐγγίγνεσθαι, ὅτι τὰ αὑτῶν
                            ἑκάτεροι πράττουσιν. </said>
         </div>
         <div type="section" n="127c">
                    <said who="#Σωκράτης">οὐκ ἄρτι γε· νῦν δὲ πῶς αὖ λέγεις; ὁμονοίας μὴ ἐγγιγνομένης φιλία
                            ἐγγίγνεται; ἢ οἷόν θʼ ὁμόνοιαν ἐγγίγνεσθαι [περὶ τούτων] ὧν οἱ
                            μὲν ἴσασι περὶ τούτων, οἱ δʼ οὔ;</said>
                    <said who="#Ἀλκιβιάδης">ἀδύνατον.</said>
                    <said who="#Σωκράτης">δίκαια δὲ πράττουσιν ἢ ἄδικα, ὅταν τὰ αὑτῶν ἕκαστοι πράττωσιν;</said>
                    <said who="#Ἀλκιβιάδης">δίκαια· πῶς γὰρ οὔ;</said>
                    <said who="#Σωκράτης">τὰ δίκαια οὖν πραττόντων ἐν τῇ πόλει τῶν πολιτῶν φιλία οὐκ ἐγγίγνεται
                            πρὸς ἀλλήλους;</said>
                    <said who="#Ἀλκιβιάδης">ἀνάγκη αὖ μοι δοκεῖ εἶναι, ὦ Σώκρατες. </said>
         </div>
         <div type="section" n="127d">
                    <said who="#Σωκράτης">τίνα οὖν ποτε λέγεις τὴν φιλίαν ἢ ὁμόνοιαν περὶ ἧς δεῖ ἡμᾶς σοφούς τε
                            εἶναι καὶ εὐβούλους, ἵνα ἀγαθοὶ ἄνδρες ὦμεν; οὐ γὰρ δύναμαι μαθεῖν οὔθʼ
                            ἥτις οὔτʼ ἐν οἷστισιν· τοτὲ μὲν γὰρ ἐν τοῖς αὐτοῖς φαίνεται ἐνοῦσα, τοτὲ
                            δʼ οὔ, ὡς ἐκ τοῦ σοῦ λόγου.</said>
                    <said who="#Ἀλκιβιάδης">ἀλλὰ μὰ τοὺς θεούς, ὦ Σώκρατες, οὐδʼ αὐτὸς οἶδʼ ὅτι λέγω, κινδυνεύω δὲ
                            καὶ πάλαι λεληθέναι ἐμαυτὸν αἴσχιστα ἔχων.</said>
                    <said who="#Σωκράτης">ἀλλὰ χρὴ θαρρεῖν. εἰ μὲν γὰρ αὐτὸ ᾔσθου πεπονθὼς </said>
         </div>
         <div type="section" n="127e">
            <said who="#Σωκράτης">πεντηκονταετής, χαλεπὸν ἂν ἦν σοι
                            ἐπιμεληθῆναι σαυτοῦ· νῦν δʼ ἣν ἔχεις ἡλικίαν, αὕτη ἐστὶν ἐν ᾗ δεῖ αὐτὸ
                            αἰσθέσθαι.</said>
                    <said who="#Ἀλκιβιάδης">τί οὖν τὸν αἰσθανόμενον χρὴ ποιεῖν, ὦ Σώκρατες;</said>
                    <said who="#Σωκράτης">ἀποκρίνεσθαι τὰ ἐρωτώμενα, ὦ Ἀλκιβιάδη· καὶ ἐὰν τοῦτο ποιῇς, ἂν θεὸς
                            θέλῃ, εἴ τι δεῖ καὶ τῇ ἐμῇ μαντείᾳ πιστεύειν, σύ τε κἀγὼ βέλτιον
                            σχήσομεν.</said>
                    <said who="#Ἀλκιβιάδης">ἔσται ταῦτα ἕνεκά γε τοῦ ἐμὲ ἀποκρίνεσθαι.</said>
                    <said who="#Σωκράτης">φέρε δή, τί ἐστιν τὸ ἑαυτοῦ ἐπιμελεῖσθαι—μὴ πολλάκις <milestone n="128" unit="page"/>
            </said>
         </div>
         <div type="section" n="128a">
            <said who="#Σωκράτης">λάθωμεν οὐχ
                            ἡμῶν αὐτῶν ἐπιμελούμενοι, οἰόμενοι δέ —καὶ πότʼ ἄρα αὐτὸ ποιεῖ
                            ἅνθρωπος; ἆρʼ ὅταν τῶν αὑτοῦ ἐπιμελῆται, τότε καὶ αὑτοῦ;</said>
                    <said who="#Ἀλκιβιάδης">ἐμοὶ γοῦν δοκεῖ.</said>
                    <said who="#Σωκράτης">τί δέ; ποδῶν ἅνθρωπος ποτε ἐπιμελεῖται; ἆρʼ ὅταν ἐκείνων ἐπιμελῆται ἅ
                            ἐστι τῶν ποδῶν;</said>
                    <said who="#Ἀλκιβιάδης">οὐ μανθάνω.</said>
                    <said who="#Σωκράτης">καλεῖς δέ τι χειρός; οἷον δακτύλιον ἔστιν ὅτου ἂν ἄλλου τῶν τοῦ ἀνθρώπου
                            φαίης ἢ δακτύλου;</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">οὐκοῦν καὶ ποδὸς ὑπόδημα τὸν αὐτὸν τρόπον;</said>
                    <said who="#Ἀλκιβιάδης">ναί.<milestone unit="para" ed="P"/>lt</said>
                    <said who="#Σωκράτης">καὶ ἱμάτια καὶ στρώματα τοῦ ἄλλου σώματος ὁμοίως; </said>
         </div>
         <div type="section" n="128b">
                    <said who="#Ἀλκιβιάδης">ναί.gt</said>
                    <said who="#Σωκράτης">ἆρʼ οὖν ὅταν ὑποδημάτων ἐπιμελώμεθα, τότε ποδῶν ἐπιμελούμεθα;</said>
                    <said who="#Ἀλκιβιάδης">οὐ πάνυ μανθάνω, ὦ Σώκρατες.</said>
                    <said who="#Σωκράτης">τί δέ, ὦ Ἀλκιβιάδη; ὀρθῶς ἐπιμελεῖσθαι καλεῖς τι ὁτουοῦν πράγματος;</said>
                    <said who="#Ἀλκιβιάδης">ἔγωγε.</said>
                    <said who="#Σωκράτης">ἆρʼ οὖν ὅταν τίς τι βέλτιον ποιῇ, τότε ὀρθὴν λέγεις ἐπιμέλειαν;</said>
                    <said who="#Ἀλκιβιάδης">ναί.</said>
                    <said who="#Σωκράτης">τίς οὖν τέχνη ὑποδήματα βελτίω ποιεῖ;</said>
                    <said who="#Ἀλκιβιάδης">σκυτική.</said>
                    <said who="#Σωκράτης">σκυτικῇ ἄρα ὑποδημάτων ἐπιμελούμεθα; </said>
         </div>
         <div type="section" n="128c">
                    <said who="#Ἀλκιβιάδης">ναί.</said>
                    <said who="#Σωκράτης">ἦ καὶ ποδὸς σκυτικῇ; ἢ ἐκείνῃ ᾗ πόδας βελτίους ποιοῦμεν;</said>
                    <said who="#Ἀλκιβιάδης">ἐκείνῃ.</said>
                    <said who="#Σωκράτης">βελτίους δὲ πόδας οὐχ ᾗπερ καὶ τὸ ἄλλο σῶμα;</said>
                    <said who="#Ἀλκιβιάδης">ἔμοιγε δοκεῖ.</said>
                    <said who="#Σωκράτης">αὕτη δʼ οὐ γυμναστική;</said>
                    <said who="#Ἀλκιβιάδης">μάλιστα.</said>
                    <said who="#Σωκράτης">γυμναστικῇ μὲν ἄρα ποδὸς ἐπιμελούμεθα, σκυτικῇ δὲ τῶν τοῦ ποδός;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">καὶ γυμναστικῇ μὲν χειρῶν, δακτυλιογλυφίᾳ δὲ τῶν τῆς χειρός;</said>
                    <said who="#Ἀλκιβιάδης">ναί.</said>
                    <said who="#Σωκράτης">καὶ γυμναστικῇ μὲν σώματος, ὑφαντικῇ δὲ καὶ ταῖς </said>
         </div>
         <div type="section" n="128d">
            <said who="#Σωκράτης">ἄλλαις τῶν τοῦ σώματος;</said>
                    <said who="#Ἀλκιβιάδης">παντάπασι μὲν οὖν.</said>
                    <said who="#Σωκράτης">ἄλλῃ μὲν ἄρα τέχνῃ αὐτοῦ ἑκάστου ἐπιμελούμεθα, ἄλλῃ δὲ τῶν αὐτοῦ.</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">οὐκ ἄρα ὅταν τῶν σαυτοῦ ἐπιμελῇ, σαυτοῦ ἐπιμελῇ.</said>
                    <said who="#Ἀλκιβιάδης">οὐδαμῶς.</said>
                    <said who="#Σωκράτης">οὐ γὰρ ἡ αὐτὴ τέχνη, ὡς ἔοικεν, ᾗ τις ἂν αὑτοῦ τε ἐπιμελοῖτο καὶ τῶν
                            αὑτοῦ.</said>
                    <said who="#Ἀλκιβιάδης">οὐ φαίνεται.</said>
                    <said who="#Σωκράτης">φέρε δή, ποίᾳ ποτʼ ἂν ἡμῶν αὐτῶν ἐπιμεληθείημεν;</said>
                    <said who="#Ἀλκιβιάδης">οὐκ ἔχω λέγειν. </said>
         </div>
         <div type="section" n="128e">
                    <said who="#Σωκράτης">ἀλλὰ τοσόνδε γε ὡμολόγηται, ὅτι οὐχ ᾗ ἂν τῶν ἡμετέρων καὶ ὁτιοῦν βέλτιον
                            ποιοῖμεν, ἀλλʼ ᾗ ἡμᾶς αὐτούς;</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">ἦ οὖν ἔγνωμεν ἄν ποτε τίς τέχνη ὑπόδημα βέλτιον ποιεῖ, μὴ εἰδότες
                            ὑπόδημα;</said>
                    <said who="#Ἀλκιβιάδης">ἀδύνατον.</said>
                    <said who="#Σωκράτης">οὐδέ γε τίς τέχνη δακτυλίους βελτίους ποιεῖ, ἀγνοοῦντες δακτύλιον.</said>
                    <said who="#Ἀλκιβιάδης">ἀληθῆ.</said>
                    <said who="#Σωκράτης">τί δέ; τίς τέχνη βελτίω ποιεῖ αὐτόν, ἆρʼ ἄν ποτε γνοῖμεν ἀγνοοῦντες τί
                            ποτʼ ἐσμὲν αὐτοί; <milestone n="129" unit="page"/>
            </said>
         </div>
         <div type="section" n="129a">
                    <said who="#Ἀλκιβιάδης">ἀδύνατον.</said>
                    <said who="#Σωκράτης">πότερον οὖν δὴ ῥᾴδιον τυγχάνει τὸ γνῶναι ἑαυτόν, καί τις ἦν φαῦλος ὁ
                            τοῦτο ἀναθεὶς εἰς τὸν ἐν Πυθοῖ νεών, ἢ χαλεπόν τι καὶ οὐχὶ παντός;</said>
                    <said who="#Ἀλκιβιάδης">ἐμοὶ μέν, ὦ Σώκρατες, πολλάκις μὲν ἔδοξε παντὸς εἶναι, πολλάκις δὲ
                            παγχάλεπον.</said>
                    <said who="#Σωκράτης">ἀλλʼ, ὦ Ἀλκιβιάδη, εἴτε ῥᾴδιον εἴτε μή ἐστιν, ὅμως γε ἡμῖν ὧδʼ ἔχει·
                            γνόντες μὲν αὐτὸ τάχʼ ἂν γνοῖμεν τὴν ἐπιμέλειαν ἡμῶν αὐτῶν, ἀγνοοῦντες
                            δὲ οὐκ ἄν ποτε.</said>
                    <said who="#Ἀλκιβιάδης">ἔστι ταῦτα. </said>
         </div>
         <div type="section" n="129b">
                    <said who="#Σωκράτης">φέρε δή, τίνʼ ἂν τρόπον εὑρεθείη αὐτὸ ταὐτό; οὕτω μὲν γὰρ ἂν τάχʼ
                            εὕροιμεν τί ποτʼ ἐσμὲν αὐτοί, τούτου δʼ ἔτι ὄντες ἐν ἀγνοίᾳ ἀδύνατοί
                            που.</said>
                    <said who="#Ἀλκιβιάδης">ὀρθῶς λέγεις.</said>
                    <said who="#Σωκράτης">ἔχε οὖν πρὸς Διός. τῷ διαλέγῃ σὺ νῦν; ἄλλο τι ἢ ἐμοί;</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν καὶ ἐγὼ σοί;</said>
                    <said who="#Ἀλκιβιάδης">ναί.</said>
                    <said who="#Σωκράτης">Σωκράτης ἄρʼ ἐστὶν ὁ διαλεγόμενος;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">Ἀλκιβιάδης δʼ ὁ ἀκούων;</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν λόγῳ διαλέγεται ὁ Σωκράτης; </said>
         </div>
         <div type="section" n="129c">
                    <said who="#Ἀλκιβιάδης">τί μήν;</said>
                    <said who="#Σωκράτης">τὸ δὲ διαλέγεσθαι καὶ τὸ λόγῳ χρῆσθαι ταὐτόν που καλεῖς.</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ὁ δὲ χρώμενος καὶ ᾧ χρῆται οὐκ ἄλλο;</said>
                    <said who="#Ἀλκιβιάδης">πῶς λέγεις;</said>
                    <said who="#Σωκράτης">ὥσπερ σκυτοτόμος τέμνει που τομεῖ καὶ σμίλῃ καὶ ἄλλοις ὀργάνοις.</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν ἄλλο μὲν ὁ τέμνων καὶ χρώμενος, ἄλλο δὲ οἷς τέμνων χρῆται;</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">ἆρʼ οὖν οὕτως καὶ οἷς ὁ κιθαριστὴς κιθαρίζει καὶ αὐτὸς ὁ κιθαριστὴς ἄλλο
                            ἂν εἴη;</said>
                    <said who="#Ἀλκιβιάδης">ναί. </said>
         </div>
         <div type="section" n="129d">
                    <said who="#Σωκράτης">τοῦτο τοίνυν ἀρτίως ἠρώτων, εἰ ὁ χρώμενος καὶ ᾧ χρῆται ἀεὶ δοκεῖ ἕτερον
                            εἶναι.</said>
                    <said who="#Ἀλκιβιάδης">δοκεῖ.</said>
                    <said who="#Σωκράτης">τί οὖν φῶμεν τὸν σκυτοτόμον; τέμνειν ὀργάνοις μόνον ἢ καὶ χερσίν;</said>
                    <said who="#Ἀλκιβιάδης">καὶ χερσίν.</said>
                    <said who="#Σωκράτης">χρῆται ἄρα καὶ ταύταις;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἦ καὶ τοῖς ὀφθαλμοῖς χρώμενος σκυτοτομεῖ;</said>
                    <said who="#Ἀλκιβιάδης">ναί.</said>
                    <said who="#Σωκράτης">τὸν δὲ χρώμενον καὶ οἷς χρῆται ἕτερα ὁμολογοῦμεν;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἕτερον ἄρα σκυτοτόμος καὶ κιθαριστὴς χειρῶν καὶ </said>
         </div>
         <div type="section" n="129e">
            <said who="#Σωκράτης">ὀφθαλμῶν οἷς ἐργάζονται;</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">οὐκοῦν καὶ παντὶ τῷ σώματι χρῆται ἅνθρωπος;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ἕτερον δʼ ἦν τό τε χρώμενον καὶ ᾧ χρῆται;</said>
                    <said who="#Ἀλκιβιάδης">ναί.</said>
                    <said who="#Σωκράτης">ἕτερον ἄρα ἅνθρωπός ἐστι τοῦ σώματος τοῦ ἑαυτοῦ;</said>
                    <said who="#Ἀλκιβιάδης">ἔοικεν.</said>
                    <said who="#Σωκράτης">τί ποτʼ οὖν ὁ ἄνθρωπος;</said>
                    <said who="#Ἀλκιβιάδης">οὐκ ἔχω λέγειν.</said>
                    <said who="#Σωκράτης">ἔχεις μὲν οὖν, ὅτι γε τὸ τῷ σώματι χρώμενον.</said>
                    <said who="#Ἀλκιβιάδης">ναί. <milestone n="130" unit="page"/>
            </said>
         </div>
         <div type="section" n="130a">
                    <said who="#Σωκράτης">ἦ οὖν ἄλλο τι χρῆται αὐτῷ ἢ ψυχή;</said>
                    <said who="#Ἀλκιβιάδης">οὐκ ἄλλο.</said>
                    <said who="#Σωκράτης">οὐκοῦν ἄρχουσα;</said>
                    <said who="#Ἀλκιβιάδης">ναί.</said>
                    <said who="#Σωκράτης">καὶ μὴν τόδε γʼ οἶμαι οὐδένα ἂν ἄλλως οἰηθῆναι.</said>
                    <said who="#Ἀλκιβιάδης">τὸ ποῖον;</said>
                    <said who="#Σωκράτης">μὴ οὐ τριῶν ἕν γέ τι εἶναι τὸν ἄνθρωπον.</said>
                    <said who="#Ἀλκιβιάδης">τίνων;</said>
                    <said who="#Σωκράτης">ψυχὴν ἢ σῶμα ἢ συναμφότερον, τὸ ὅλον τοῦτο.</said>
                    <said who="#Ἀλκιβιάδης">τί μήν;</said>
                    <said who="#Σωκράτης">ἀλλὰ μὴν αὐτό γε τὸ τοῦ σώματος ἄρχον ὡμολογήσαμεν ἄνθρωπον εἶναι;
                                </said>
         </div>
         <div type="section" n="130b">
                    <said who="#Ἀλκιβιάδης">ὡμολογήσαμεν.</said>
                    <said who="#Σωκράτης">ἆρʼ οὖν σῶμα αὐτὸ αὑτοῦ ἄρχει;</said>
                    <said who="#Ἀλκιβιάδης">οὐδαμῶς.</said>
                    <said who="#Σωκράτης">ἄρχεσθαι γὰρ αὐτὸ εἴπομεν.</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκ ἂν δὴ τοῦτό γε εἴη ὃ ζητοῦμεν.</said>
                    <said who="#Ἀλκιβιάδης">οὐκ ἔοικεν.</said>
                    <said who="#Σωκράτης">ἀλλʼ ἄρα τὸ συναμφότερον τοῦ σώματος ἄρχει, καὶ ἔστι δὴ τοῦτο
                            ἄνθρωπος;</said>
                    <said who="#Ἀλκιβιάδης">ἴσως δῆτα.</said>
                    <said who="#Σωκράτης">πάντων γε ἥκιστα· μὴ γὰρ συνάρχοντος τοῦ ἑτέρου οὐδεμία που μηχανὴ τὸ
                            συναμφότερον ἄρχειν.</said>
                    <said who="#Ἀλκιβιάδης">ὀρθῶς. </said>
         </div>
         <div type="section" n="130c">
                    <said who="#Σωκράτης">ἐπειδὴ δʼ οὔτε σῶμα οὔτε τὸ συναμφότερόν ἐστιν ἄνθρωπος, λείπεται οἶμαι ἢ
                            μηδὲν αὔτʼ εἶναι, ἢ εἴπερ τί ἐστι, μηδὲν ἄλλο τὸν ἄνθρωπον συμβαίνειν ἢ
                            ψυχήν.</said>
                    <said who="#Ἀλκιβιάδης">κομιδῇ μὲν οὖν.</said>
                    <said who="#Σωκράτης">ἔτι οὖν τι σαφέστερον δεῖ ἀποδειχθῆναί σοι ὅτι ἡ ψυχή ἐστιν ἄνθρωπος;</said>
                    <said who="#Ἀλκιβιάδης">μὰ Δία, ἀλλʼ ἱκανῶς μοι δοκεῖ ἔχειν.</said>
                    <said who="#Σωκράτης">εἰ δέ γε μὴ ἀκριβῶς ἀλλὰ καὶ μετρίως, ἐξαρκεῖ ἡμῖν· ἀκριβῶς μὲν γὰρ τότε
                            εἰσόμεθα, ὅταν εὕρωμεν ὃ νυνδὴ </said>
         </div>
         <div type="section" n="130d">
            <said who="#Σωκράτης">παρήλθομεν διὰ τὸ πολλῆς εἶναι σκέψεως.</said>
                    <said who="#Ἀλκιβιάδης">τί τοῦτο;</said>
                    <said who="#Σωκράτης">ὃ ἄρτι οὕτω πως ἐρρήθη, ὅτι πρῶτον σκεπτέον εἴη αὐτὸ τὸ αὐτό· νῦν δὲ ἀντὶ
                            τοῦ αὐτοῦ αὐτὸ ἕκαστον ἐσκέμμεθα ὅτι ἐστί. καὶ ἴσως ἐξαρκέσει· οὐ γάρ
                            που κυριώτερόν γε οὐδὲν ἂν ἡμῶν αὐτῶν φήσαιμεν ἢ τὴν ψυχήν.</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">οὐκοῦν καλῶς ἔχει οὕτω νομίζειν, ἐμὲ καὶ σὲ προσομιλεῖν ἀλλήλοις τοῖς
                            λόγοις χρωμένους τῇ ψυχῇ πρὸς τὴν ψυχήν; </said>
         </div>
         <div type="section" n="130e">
                    <said who="#Ἀλκιβιάδης">πάνυ μὲν οὖν.</said>
                    <said who="#Σωκράτης">τοῦτʼ ἄρα ἦν ὃ καὶ ὀλίγῳ ἔμπροσθεν εἴπομεν, ὅτι Σωκράτης Ἀλκιβιάδῃ
                            διαλέγεται λόγῳ χρώμενος, οὐ πρὸς τὸ σὸν πρόσωπον, ὡς ἔοικεν, ἀλλὰ πρὸς
                            τὸν Ἀλκιβιάδην ποιούμενος τοὺς λόγους· τοῦτο δέ ἐστιν ἡ ψυχή.</said>
                    <said who="#Ἀλκιβιάδης">ἔμοιγε δοκεῖ.</said>
                    <said who="#Σωκράτης">ψυχὴν ἄρα ἡμᾶς κελεύει γνωρίσαι ὁ ἐπιτάττων γνῶναι ἑαυτόν. <milestone n="131" unit="page"/>
            </said>
         </div>
         <div type="section" n="131a">
                    <said who="#Ἀλκιβιάδης">ἔοικεν.</said>
                    <said who="#Σωκράτης">ὅστις ἄρα τῶν τοῦ σώματός τι γιγνώσκει, τὰ αὑτοῦ ἀλλʼ οὐχ αὑτὸν
                            ἔγνωκεν.</said>
                    <said who="#Ἀλκιβιάδης">οὕτως.</said>
                    <said who="#Σωκράτης">οὐδεὶς ἄρα τῶν ἰατρῶν ἑαυτὸν γιγνώσκει, καθʼ ὅσον ἰατρός, οὐδὲ τῶν
                            παιδοτριβῶν, καθʼ ὅσον παιδοτρίβης.</said>
                    <said who="#Ἀλκιβιάδης">οὐκ ἔοικεν.</said>
                    <said who="#Σωκράτης">πολλοῦ ἄρα δέουσιν οἱ γεωργοὶ καὶ οἱ ἄλλοι δημιουργοὶ γιγνώσκειν ἑαυτούς.
                            οὐδὲ γὰρ τὰ ἑαυτῶν οὗτοί γε, ὡς ἔοικεν, ἀλλʼ ἔτι πορρωτέρω τῶν ἑαυτῶν
                            κατά γε τὰς </said>
         </div>
         <div type="section" n="131b">
            <said who="#Σωκράτης">τέχνας ἃς ἔχουσιν· τὰ
                            γὰρ τοῦ σώματος γιγνώσκουσιν, οἷς τοῦτο θεραπεύεται.</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">εἰ ἄρα σωφροσύνη ἐστὶ τὸ ἑαυτὸν γιγνώσκειν, οὐδεὶς τούτων σώφρων κατὰ τὴν
                            τέχνην.</said>
                    <said who="#Ἀλκιβιάδης">οὔ μοι δοκεῖ.</said>
                    <said who="#Σωκράτης">διὰ ταῦτα δὴ καὶ βάναυσοι αὗται αἱ τέχναι δοκοῦσιν εἶναι καὶ οὐκ ἀνδρὸς
                            ἀγαθοῦ μαθήματα.</said>
                    <said who="#Ἀλκιβιάδης">πάνυ μὲν οὖν.</said>
                    <said who="#Σωκράτης">οὐκοῦν πάλιν ὅστις αὖ σῶμα θεραπεύει, τὰ ἑαυτοῦ ἀλλʼ οὐχ αὑτὸν
                            θεραπεύει;</said>
                    <said who="#Ἀλκιβιάδης">κινδυνεύει.</said>
                    <said who="#Σωκράτης">ὅστις δέ γε τὰ χρήματα, οὔθʼ ἑαυτὸν οὔτε τὰ </said>
         </div>
         <div type="section" n="131c">
            <said who="#Σωκράτης">ἑαυτοῦ, ἀλλʼ ἔτι πορρωτέρω τῶν ἑαυτοῦ;</said>
                    <said who="#Ἀλκιβιάδης">ἔμοιγε δοκεῖ.</said>
                    <said who="#Σωκράτης">οὐ τὰ αὑτοῦ ἄρα ἔτι πράττει ὁ χρηματιστής.</said>
                    <said who="#Ἀλκιβιάδης">ὀρθῶς.</said>
                    <said who="#Σωκράτης">εἰ ἄρα τις γέγονεν ἐραστὴς τοῦ Ἀλκιβιάδου σώματος, οὐκ Ἀλκιβιάδου ἄρα
                            ἠράσθη ἀλλά τινος τῶν Ἀλκιβιάδου.</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">ὅστις δέ σου τῆς ψυχῆς ἐρᾷ;</said>
                    <said who="#Ἀλκιβιάδης">ἀνάγκη φαίνεται ἐκ τοῦ λόγου.</said>
                    <said who="#Σωκράτης">οὐκοῦν ὁ μὲν τοῦ σώματός σου ἐρῶν, ἐπειδὴ λήγει ἀνθοῦν, ἀπιὼν
                            οἴχεται;</said>
                    <said who="#Ἀλκιβιάδης">φαίνεται. </said>
         </div>
         <div type="section" n="131d">
                    <said who="#Σωκράτης">ὁ δέ γε τῆς ψυχῆς ἐρῶν οὐκ ἄπεισιν, ἕως ἂν ἐπὶ τὸ βέλτιον ἴῃ;</said>
                    <said who="#Ἀλκιβιάδης">εἰκός γε.</said>
                    <said who="#Σωκράτης">οὐκοῦν ἐγώ εἰμι ὁ οὐκ ἀπιὼν ἀλλὰ παραμένων λήγοντος τοῦ σώματος, τῶν
                            ἄλλων ἀπεληλυθότων.</said>
                    <said who="#Ἀλκιβιάδης">εὖ γε ποιῶν, ὦ Σώκρατες· καὶ μηδὲ ἀπέλθοις.</said>
                    <said who="#Σωκράτης">προθυμοῦ τοίνυν ὅτι κάλλιστος εἶναι.</said>
                    <said who="#Ἀλκιβιάδης">ἀλλὰ προθυμήσομαι. </said>
         </div>
         <div type="section" n="131e">
                    <said who="#Σωκράτης">ὡς οὕτω γέ σοι ἔχει· οὔτʼ ἐγένεθʼ, ὡς ἔοικεν, Ἀλκιβιάδῃ τῷ Κλεινίου
                            ἐραστὴς οὔτʼ ἔστιν ἀλλʼ ἢ εἷς μόνος, καὶ οὗτος ἀγαπητός, Σωκράτης ὁ
                            Σωφρονίσκου καὶ Φαιναρέτης.</said>
                    <said who="#Ἀλκιβιάδης">ἀληθῆ.</said>
                    <said who="#Σωκράτης">οὐκοῦν ἔφησθα σμικρὸν φθῆναί με προσελθόντα σοι, ἐπεὶ πρότερος ἄν μοι
                            προσελθεῖν, βουλόμενος πυθέσθαι διʼ ὅτι μόνος οὐκ ἀπέρχομαι;</said>
                    <said who="#Ἀλκιβιάδης">ἦν γὰρ οὕτω.</said>
                    <said who="#Σωκράτης">τοῦτο τοίνυν αἴτιον, ὅτι μόνος ἐραστὴς ἦν σός, οἱ δʼ ἄλλοι τῶν σῶν· τὰ δὲ
                            σὰ λήγει ὥρας, σὺ δʼ ἄρχῃ ἀνθεῖν. <milestone n="132" unit="page"/>
            </said>
         </div>
         <div type="section" n="132a">
            <said who="#Σωκράτης">καὶ νῦν γε ἂν μὴ διαφθαρῇς ὑπὸ
                            τοῦ Ἀθηναίων δήμου καὶ αἰσχίων γένῃ, οὐ μή σε ἀπολίπω. τοῦτο γὰρ δὴ
                            μάλιστα ἐγὼ φοβοῦμαι, μὴ δημεραστὴς ἡμῖν γενόμενος διαφθαρῇς· πολλοὶ γὰρ
                            ἤδη καὶ ἀγαθοὶ αὐτὸ πεπόνθασιν Ἀθηναίων. εὐπρόσωπος γὰρ <quote type="verse paraphrase">ὁ τοῦ μεγαλήτορος δῆμος
                                Ἐρεχθέως·</quote>
               <bibl n="Hom. Il. 2.547">ηομ. ιλ. 2.547</bibl> ἀλλʼ
                            ἀποδύντα χρὴ αὐτὸν θεάσασθαι. εὐλαβοῦ οὖν τὴν εὐλάβειαν ἣν ἐγὼ λέγω.</said>
                    <said who="#Ἀλκιβιάδης">τίνα; </said>
         </div>
         <div type="section" n="132b">
                    <said who="#Σωκράτης">γύμνασαι πρῶτον, ὦ μακάριε, καὶ μάθε ἃ δεῖ μαθόντα ἰέναι ἐπὶ τὰ τῆς
                            πόλεως, πρότερον δὲ μή, ἵνʼ ἀλεξιφάρμακα ἔχων ἴῃς καὶ μηδὲν πάθῃς
                            δεινόν.</said>
                    <said who="#Ἀλκιβιάδης">εὖ μοι δοκεῖς λέγειν, ὦ Σώκρατες· ἀλλὰ πειρῶ ἐξηγεῖσθαι ὅντινʼ ἂν τρόπον
                            ἐπιμεληθεῖμεν ἡμῶν αὐτῶν.</said>
                    <said who="#Σωκράτης">οὐκοῦν τοσοῦτον μὲν ἡμῖν εἰς τὸ πρόσθεν πεπέρανται —ὃ γὰρ ἐσμέν,
                            ἐπιεικῶς ὡμολόγηται—ἐφοβούμεθα δὲ μὴ τούτου σφαλέντες λάθωμεν
                            ἑτέρου τινὸς ἐπιμελόμενοι ἀλλʼ οὐχ ἡμῶν.</said>
                    <said who="#Ἀλκιβιάδης">ἔστι ταῦτα. </said>
         </div>
         <div type="section" n="132c">
                    <said who="#Σωκράτης">καὶ μετὰ τοῦτο δὴ ὅτι ψυχῆς ἐπιμελητέον καὶ εἰς τοῦτο βλεπτέον.</said>
                    <said who="#Ἀλκιβιάδης">δῆλον.</said>
                    <said who="#Σωκράτης">σωμάτων δὲ καὶ χρημάτων τὴν ἐπιμέλειαν ἑτέροις παραδοτέον.</said>
                    <said who="#Ἀλκιβιάδης">τί μήν;</said>
                    <said who="#Σωκράτης">τίνʼ οὖν ἂν τρόπον γνοῖμεν αὐτὸ ἐναργέστατα; ἐπειδὴ τοῦτο γνόντες, ὡς
                            ἔοικεν, καὶ ἡμᾶς αὐτοὺς γνωσόμεθα. ἆρα πρὸς θεῶν εὖ λέγοντος οὗ νυνδὴ
                            ἐμνήσθημεν τοῦ Δελφικοῦ γράμματος οὐ συνίεμεν;</said>
                    <said who="#Ἀλκιβιάδης">τὸ ποῖόν τι διανοούμενος λέγεις, ὦ Σώκρατες; </said>
         </div>
         <div type="section" n="132d">
                    <said who="#Σωκράτης">ἐγώ σοι φράσω, ὅ γε ὑποπτεύω λέγειν καὶ συμβουλεύειν ἡμῖν τοῦτο τὸ
                            γράμμα. κινδυνεύει γὰρ οὐδὲ πολλαχοῦ εἶναι παράδειγμα αὐτοῦ, ἀλλὰ κατὰ
                            τὴν ὄψιν μόνον.</said>
                    <said who="#Ἀλκιβιάδης">πῶς τοῦτο λέγεις;</said>
                    <said who="#Σωκράτης">σκόπει καὶ σύ. εἰ ἡμῶν τῷ ὄμματι ὥσπερ ἀνθρώπῳ συμβουλεῦον εἶπεν
                            “ἰδὲ σαυτόν,” πῶς ἂν ὑπελάβομεν τί παραινεῖν; ἆρα οὐχὶ εἰς
                            τοῦτο βλέπειν, εἰς ὃ βλέπων ὁ ὀφθαλμὸς ἔμελλεν αὑτὸν ἰδεῖν;</said>
                    <said who="#Ἀλκιβιάδης">δῆλον.</said>
                    <said who="#Σωκράτης">ἐννοῶμεν δὴ εἰς τί βλέποντες τῶν ὄντων ἐκεῖνό </said>
         </div>
         <div type="section" n="132e">
            <said who="#Σωκράτης">τε ὁρῷμεν ἅμα ἂν καὶ ἡμᾶς αὐτούς;</said>
                    <said who="#Ἀλκιβιάδης">δῆλον δή, ὦ Σώκρατες, ὅτι εἰς κάτοπτρά τε καὶ τὰ τοιαῦτα.</said>
                    <said who="#Σωκράτης">ὀρθῶς λέγεις. οὐκοῦν καὶ τῷ ὀφθαλμῷ ᾧ ὁρῶμεν ἔνεστί ltτιgt τῶν
                            τοιούτων;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ἐννενόηκας οὖν ὅτι τοῦ ἐμβλέποντος εἰς τὸν <milestone n="133" unit="page"/>
            </said>
         </div>
         <div type="section" n="133a">
            <said who="#Σωκράτης">ὀφθαλμὸν τὸ πρόσωπον
                            ἐμφαίνεται ἐν τῇ τοῦ καταντικρὺ ὄψει ὥσπερ ἐν κατόπτρῳ, ὃ δὴ καὶ κόρην
                            καλοῦμεν, εἴδωλον ὄν τι τοῦ ἐμβλέποντος;</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">ὀφθαλμὸς ἄρα ὀφθαλμὸν θεώμενος, καὶ ἐμβλέπων εἰς τοῦτο ὅπερ βέλτιστον
                            αὐτοῦ καὶ ᾧ ὁρᾷ, οὕτως ἂν αὑτὸν ἴδοι.</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">εἰ δέ γʼ εἰς ἄλλο τῶν τοῦ ἀνθρώπου βλέποι ἤ τι τῶν ὄντων, πλὴν εἰς ἐκεῖνο
                            ᾧ τοῦτο τυγχάνει ὅμοιον, οὐκ ὄψεται ἑαυτόν. </said>
         </div>
         <div type="section" n="133b">
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">ὀφθαλμὸς ἄρʼ εἰ μέλλει ἰδεῖν αὑτόν, εἰς ὀφθαλμὸν αὐτῷ βλεπτέον, καὶ τοῦ
                            ὄμματος εἰς ἐκεῖνον τὸν τόπον ἐν ᾧ τυγχάνει ἡ ὀφθαλμοῦ ἀρετὴ
                            ἐγγιγνομένη· ἔστι δὲ τοῦτό που ὄψις;</said>
                    <said who="#Ἀλκιβιάδης">οὕτως.</said>
                    <said who="#Σωκράτης">ἆρʼ οὖν, ὦ φίλε Ἀλκιβιάδη, καὶ ψυχὴ εἰ μέλλει γνώσεσθαι αὑτήν, εἰς ψυχὴν
                            αὐτῇ βλεπτέον, καὶ μάλιστʼ εἰς τοῦτον αὐτῆς τὸν τόπον ἐν ᾧ ἐγγίγνεται ἡ
                            ψυχῆς ἀρετή, σοφία, καὶ εἰς ἄλλο ᾧ τοῦτο τυγχάνει ὅμοιον ὄν;</said>
                    <said who="#Ἀλκιβιάδης">ἔμοιγε δοκεῖ, ὦ Σώκρατες. </said>
         </div>
         <div type="section" n="133c">
                    <said who="#Σωκράτης">ἔχομεν οὖν εἰπεῖν ὅτι ἐστὶ τῆς ψυχῆς θειότερον ἢ τοῦτο, περὶ ὃ τὸ εἰδέναι
                            τε καὶ φρονεῖν ἐστιν;</said>
                    <said who="#Ἀλκιβιάδης">οὐκ ἔχομεν.</said>
                    <said who="#Σωκράτης">τῷ θεῷ ἄρα τοῦτʼ ἔοικεν αὐτῆς, καί τις εἰς τοῦτο βλέπων καὶ πᾶν τὸ θεῖον
                            γνούς, θεόν τε καὶ φρόνησιν, οὕτω καὶ ἑαυτὸν ἂν γνοίη μάλιστα.</said>
                    <said who="#Ἀλκιβιάδης">φαίνεται.<milestone unit="para" ed="P"/>lt</said>
                    <said who="#Σωκράτης">ἆρʼ οὖν, ὅθʼ ὥσπερ κάτοπτρά ἐστι σαφέστερα τοῦ ἐν τῷ ὀφθαλμῷ ἐνόπτρου καὶ
                            καθαρώτερα καὶ λαμπρότερα, οὕτω καὶ ὁ θεὸς τοῦ ἐν τῇ ἡμετέρᾳ ψυχῇ
                            βελτίστου καθαρώτερόν τε καὶ λαμπρότερον τυγχάνει ὄν;</said>
                    <said who="#Ἀλκιβιάδης">ἔοικέ γε, ὦ Σώκρατες.</said>
                    <said who="#Σωκράτης">εἰς τὸν θεὸν ἄρα βλέποντες ἐκείνῳ καλλίστῳ ἐνόπτρῳ χρῴμεθʼ ἂν καὶ τῶν
                            ἀνθρωπίνων εἰς τὴν ψυχῆς ἀρετήν, καὶ οὕτως ἂν μάλιστα ὁρῷμεν καὶ
                            γιγνώσκοιμεν ἡμᾶς αὐτούς.</said>
                    <said who="#Ἀλκιβιάδης">ναί.gt</said>
                    <said who="#Σωκράτης">τὸ δὲ γιγνώσκειν αὑτὸν ὡμολογοῦμεν σωφροσύνην εἶναι;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ἆρʼ οὖν μὴ γιγνώσκοντες ἡμᾶς αὐτοὺς μηδὲ σώφρονες ὄντες δυναίμεθʼ ἂν
                            εἰδέναι τὰ ἡμέτερα αὐτῶν κακά τε καὶ ἀγαθά;</said>
                    <said who="#Ἀλκιβιάδης">καὶ πῶς ἂν τοῦτο γένοιτο, ὦ Σώκρατες; </said>
         </div>
         <div type="section" n="133d">
                    <said who="#Σωκράτης">ἀδύνατον γὰρ ἴσως σοι φαίνεται μὴ γιγνώσκοντα Ἀλκιβιάδην τὰ Ἀλκιβιάδου
                            γιγνώσκειν ὅτι Ἀλκιβιάδου ἐστίν.</said>
                    <said who="#Ἀλκιβιάδης">ἀδύνατον μέντοι νὴ Δία.</said>
                    <said who="#Σωκράτης">οὐδʼ ἄρα τὰ ἡμέτερα ὅτι ἡμέτερα, εἰ μηδʼ ἡμᾶς αὐτούς;</said>
                    <said who="#Ἀλκιβιάδης">πῶς γάρ;</said>
                    <said who="#Σωκράτης">εἰ δʼ ἄρα μηδὲ τὰ ἡμέτερα, οὐδὲ τὰ τῶν ἡμετέρων;</said>
                    <said who="#Ἀλκιβιάδης">οὐ φαίνεται.</said>
                    <said who="#Σωκράτης">οὐκ ἄρα πάνυ τι ὀρθῶς ὡμολογοῦμεν ὁμολογοῦντες ἄρτι εἶναί τινας οἳ
                            ἑαυτοὺς μὲν οὐ γιγνώσκουσιν, τὰ δʼ αὑτῶν, ἄλλους δὲ τὰ τῶν ἑαυτῶν. ἔοικε
                            γὰρ πάντα ταῦτα εἶναι </said>
         </div>
         <div type="section" n="133e">
            <said who="#Σωκράτης">κατιδεῖν ἑνός
                            τε καὶ μιᾶς τέχνης, αὑτόν, τὰ αὑτοῦ, τὰ τῶν ἑαυτοῦ.</said>
                    <said who="#Ἀλκιβιάδης">κινδυνεύει.</said>
                    <said who="#Σωκράτης">ὅστις δὲ τὰ αὑτοῦ ἀγνοεῖ, καὶ τὰ τῶν ἄλλων που ἂν ἀγνοοῖ κατὰ ταὐτά.</said>
                    <said who="#Ἀλκιβιάδης">τί μήν;</said>
                    <said who="#Σωκράτης">οὐκοῦν εἰ τὰ τῶν ἄλλων, καὶ τὰ τῶν πόλεων ἀγνοήσει.</said>
                    <said who="#Ἀλκιβιάδης">ἀνάγκη.</said>
                    <said who="#Σωκράτης">οὐκ ἄρʼ ἂν γένοιτο ὁ τοιοῦτος ἀνὴρ πολιτικός.</said>
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">οὐ μὴν οὐδʼ οἰκονομικός γε. <milestone n="134" unit="page"/>
            </said>
         </div>
         <div type="section" n="134a">
                    <said who="#Ἀλκιβιάδης">οὐ δῆτα.</said>
                    <said who="#Σωκράτης">οὐδέ γε εἴσεται ὅτι πράττει.</said>
                    <said who="#Ἀλκιβιάδης">οὐ γὰρ οὖν.</said>
                    <said who="#Σωκράτης">ὁ δὲ μὴ εἰδὼς οὐχ ἁμαρτήσεται;</said>
                    <said who="#Ἀλκιβιάδης">πάνυ γε.</said>
                    <said who="#Σωκράτης">ἐξαμαρτάνων δὲ οὐ κακῶς πράξει ἰδίᾳ τε καὶ δημοσίᾳ;</said>
                    <said who="#Ἀλκιβιάδης">πῶς δʼ οὔ;</said>
                    <said who="#Σωκράτης">κακῶς δὲ πράττων οὐκ ἄθλιος;</said>
                    <said who="#Ἀλκιβιάδης">σφόδρα γε.</said>
                    <said who="#Σωκράτης">τί δʼ οἷς οὗτος πράττει;</said>
                    <said who="#Ἀλκιβιάδης">καὶ οὗτοι.</said>
                    <said who="#Σωκράτης">οὐκ ἄρα οἷόν τε, ἐὰν μή τις σώφρων καὶ ἀγαθὸς ᾖ, εὐδαίμονα εἶναι.
                                </said>
         </div>
         <div type="section" n="134b">
                    <said who="#Ἀλκιβιάδης">οὐχ οἷόν τε.</said>
                    <said who="#Σωκράτης">οἱ ἄρα κακοὶ τῶν ἀνθρώπων ἄθλιοι.</said>
                    <said who="#Ἀλκιβιάδης">σφόδρα γε.</said>
                    <said who="#Σωκράτης">οὐκ ἄρα οὐδʼ ὁ πλουτήσας ἀθλιότητος ἀπαλλάττεται, ἀλλʼ ὁ σωφρονήσας.</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">οὐκ ἄρα τειχῶν οὐδὲ τριήρων οὐδὲ νεωρίων δέονται αἱ πόλεις, ὦ Ἀλκιβιάδη,
                            εἰ μέλλουσιν εὐδαιμονήσειν, οὐδὲ πλήθους οὐδὲ μεγέθους ἄνευ ἀρετῆς.</said>
                    <said who="#Ἀλκιβιάδης">οὐ μέντοι.</said>
                    <said who="#Σωκράτης">εἰ δὴ μέλλεις τὰ τῆς πόλεως πράξειν ὀρθῶς καὶ </said>
         </div>
         <div type="section" n="134c">
            <said who="#Σωκράτης">καλῶς, ἀρετῆς σοι μεταδοτέον τοῖς πολίταις.</said>
                    <said who="#Ἀλκιβιάδης">πῶς γὰρ οὔ;</said>
                    <said who="#Σωκράτης">δύναιτο δʼ ἄν τις μεταδιδόναι ὃ μὴ ἔχοι;</said>
                    <said who="#Ἀλκιβιάδης">καὶ πῶς;</said>
                    <said who="#Σωκράτης">αὐτῷ ἄρα σοὶ πρῶτον κτητέον ἀρετήν, καὶ ἄλλῳ ὃς μέλλει μὴ ἰδίᾳ μόνον
                            αὑτοῦ τε καὶ τῶν αὑτοῦ ἄρξειν καὶ ἐπιμελήσεσθαι, ἀλλὰ πόλεως καὶ τῶν τῆς
                            πόλεως.</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">οὐκ ἄρα ἐξουσίαν σοι οὐδʼ ἀρχὴν παρασκευαστέον σαυτῷ ποιεῖν ὅτι ἂν βούλῃ,
                            οὐδὲ τῇ πόλει, ἀλλὰ δικαιοσύνην καὶ σωφροσύνην.</said>
                    <said who="#Ἀλκιβιάδης">φαίνεται. </said>
         </div>
         <div type="section" n="134d">
                    <said who="#Σωκράτης">δικαίως μὲν γὰρ πράττοντες καὶ σωφρόνως σύ τε καὶ ἡ πόλις θεοφιλῶς
                            πράξετε.</said>
                    <said who="#Ἀλκιβιάδης">εἰκός γε.</said>
                    <said who="#Σωκράτης">καὶ ὅπερ γε ἐν τοῖς πρόσθεν ἐλέγομεν, εἰς τὸ θεῖον καὶ λαμπρὸν ὁρῶντες
                            πράξετε.</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">ἀλλὰ μὴν ἐνταῦθά γε βλέποντες ὑμᾶς τε αὐτοὺς καὶ τὰ ὑμέτερα ἀγαθὰ
                            κατόψεσθε καὶ γνώσεσθε.</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν ὀρθῶς τε καὶ εὖ πράξετε;</said>
                    <said who="#Ἀλκιβιάδης">ναί. </said>
         </div>
         <div type="section" n="134e">
                    <said who="#Σωκράτης">ἀλλὰ μὴν οὕτω γε πράττοντας ὑμᾶς ἐθέλω ἐγγυήσασθαι ἦ μὴν
                            εὐδαιμονήσειν.</said>
                    <said who="#Ἀλκιβιάδης">ἀσφαλὴς γὰρ εἶ ἐγγυητής.</said>
                    <said who="#Σωκράτης">ἀδίκως δέ γε πράττοντες, εἰς τὸ ἄθεον καὶ σκοτεινὸν βλέποντες, ὡς τὰ
                            εἰκότα, ὅμοια τούτοις πράξετε ἀγνοοῦντες ὑμᾶς αὐτούς.</said>
                    <said who="#Ἀλκιβιάδης">ἔοικεν.</said>
                    <said who="#Σωκράτης">ὧι γὰρ ltἄνgt, ὦ φίλε Ἀλκιβιάδη, ἐξουσία μὲν ᾖ ποιεῖν ὃ βούλεται, νοῦν δὲ
                            μὴ ἔχῃ, τί τὸ εἰκὸς συμβαίνειν, ἰδιώτῃ ἢ καὶ πόλει; οἷον νοσοῦντι
                            ἐξουσίας οὔσης δρᾶν ὃ <milestone n="135" unit="page"/>
            </said>
         </div>
         <div type="section" n="135a">
            <said who="#Σωκράτης">βούλεται, νοῦν ἰατρικὸν μὴ ἔχοντι,
                            τυραννοῦντι δὲ ὡς μηδὲν ἐπιπλήττοι τις αὐτῷ, τί τὸ συμβησόμενον; ἆρʼ
                            οὐχ, ὡς τὸ εἰκός, διαφθαρῆναι τὸ σῶμα;</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">τί δʼ ἐν νηί, εἴ τῳ ἐξουσία εἴη ποιεῖν ὃ δοκεῖ, νοῦ τε καὶ ἀρετῆς
                            κυβερνητικῆς ἐστερημένῳ, καθορᾷς ἃ ἂν συμβαίη αὐτῷ τε καὶ τοῖς
                            συνναύταις;</said>
                    <said who="#Ἀλκιβιάδης">ἔγωγε, ὅτι γε ἀπόλοιντο πάντες ἄν.</said>
                    <said who="#Σωκράτης">οὐκοῦν ὡσαύτως ἐν πόλει τε καὶ πάσαις ἀρχαῖς καὶ </said>
         </div>
         <div type="section" n="135b">
            <said who="#Σωκράτης">ἐξουσίαις ἀπολειπομέναις ἀρετῆς ἕπεται τὸ
                            κακῶς πράττειν;</said>
                    <said who="#Ἀλκιβιάδης">ἀνάγκη.</said>
                    <said who="#Σωκράτης">οὐκ ἄρα τυραννίδα χρή, ὦ ἄριστε Ἀλκιβιάδη, παρασκευάζεσθαι οὔθʼ αὑτῷ οὔτε
                            τῇ πόλει, εἰ μέλλετε εὐδαιμονεῖν, ἀλλʼ ἀρετήν.</said>
                    <said who="#Ἀλκιβιάδης">ἀληθῆ λέγεις.</said>
                    <said who="#Σωκράτης">πρὶν δέ γε ἀρετὴν ἔχειν, τὸ ἄρχεσθαι ἄμεινον ὑπὸ τοῦ βελτίονος ἢ τὸ
                            ἄρχειν ἀνδρί, οὐ μόνον παιδί.</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">οὐκοῦν τό γʼ ἄμεινον καὶ κάλλιον;</said>
                    <said who="#Ἀλκιβιάδης">ναί.</said>
                    <said who="#Σωκράτης">τὸ δὲ κάλλιον πρεπωδέστερον; </said>
         </div>
         <div type="section" n="135c">
                    <said who="#Ἀλκιβιάδης">πῶς δʼ οὔ;</said>
                    <said who="#Σωκράτης">πρέπει ἄρα τῷ κακῷ δουλεύειν· ἄμεινον γάρ.</said>
                    <said who="#Ἀλκιβιάδης">ναί.</said>
                    <said who="#Σωκράτης">δουλοπρεπὲς ἄρʼ ἡ κακία.</said>
                    <said who="#Ἀλκιβιάδης">φαίνεται.</said>
                    <said who="#Σωκράτης">ἐλευθεροπρεπὲς δὲ ἡ ἀρετή.</said>
                    <said who="#Ἀλκιβιάδης">ναί.</said>
                    <said who="#Σωκράτης">οὐκοῦν φεύγειν χρή, ὦ ἑταῖρε, τὴν δουλοπρέπειαν;</said>
                    <said who="#Ἀλκιβιάδης">μάλιστά γε, ὦ Σώκρατες.</said>
                    <said who="#Σωκράτης">αἰσθάνῃ δὲ νῦν πῶς ἔχεις; ἐλευθεροπρεπῶς ἢ οὔ;</said>
                    <said who="#Ἀλκιβιάδης">δοκῶ μοι καὶ μάλα σφόδρα αἰσθάνεσθαι.</said>
                    <said who="#Σωκράτης">οἶσθʼ οὖν πῶς ἀποφεύξῃ τοῦτο τὸ περὶ σὲ νῦν; ἵνα μὴ ὀνομάζωμεν αὐτὸ ἐπὶ
                            καλῷ ἀνδρί, </said>
         </div>
         <div type="section" n="135d">
                    <said who="#Ἀλκιβιάδης">ἔγωγε.</said>
                    <said who="#Σωκράτης">πῶς;</said>
                    <said who="#Ἀλκιβιάδης">ἐὰν βούλῃ σύ, ὦ Σώκρατες.</said>
                    <said who="#Σωκράτης">οὐ καλῶς λέγεις, ὦ Ἀλκιβιάδη.</said>
                    <said who="#Ἀλκιβιάδης">ἀλλὰ πῶς χρὴ λέγειν;</said>
                    <said who="#Σωκράτης">ὅτι ἐὰν θεὸς ἐθέλῃ.</said>
                    <said who="#Ἀλκιβιάδης">λέγω δή. καὶ πρὸς τούτοις μέντοι τόδε λέγω, ὅτι κινδυνεύσομεν μεταβαλεῖν
                            τὸ σχῆμα, ὦ Σώκρατες, τὸ μὲν σὸν ἐγώ, σὺ δὲ τοὐμόν· οὐ γὰρ ἔστιν ὅπως οὐ
                            παιδαγωγήσω σε ἀπὸ τῆσδε τῆς ἡμέρας, σὺ δʼ ὑπʼ ἐμοῦ παιδαγωγήσῃ.
                                </said>
         </div>
         <div type="section" n="135e">
                    <said who="#Σωκράτης">ὦ γενναῖε, πελαργοῦ ἄρα ὁ ἐμὸς ἔρως οὐδὲν διοίσει, εἰ παρὰ σοὶ
                            ἐννεοττεύσας ἔρωτα ὑπόπτερον ὑπὸ τούτου πάλιν θεραπεύσεται.</said>
                    <said who="#Ἀλκιβιάδης">ἀλλὰ οὕτως ἔχει, καὶ ἄρξομαί γε ἐντεῦθεν τῆς δικαιοσύνης ἐπιμέλεσθαι.</said>
                    <said who="#Σωκράτης">βουλοίμην ἄν σε καὶ διατελέσαι· ὀρρωδῶ δέ, οὔ τι τῇ σῇ φύσει ἀπιστῶν,
                            ἀλλὰ τὴν τῆς πόλεως ὁρῶν ῥώμην, μὴ ἐμοῦ τε καὶ σοῦ κρατήσῃ.</said>
                </div>
      </body>
    </text>
</TEI.2>