<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
	<teiHeader xml:lang="eng">
		<fileDesc>
<titleStmt>
	<title xml:lang="grc">Τετραλογία Β΄</title>
	
	<author>Antiphon</author>
	<editor>Kenneth John Maidment</editor>
	<sponsor>Perseus Project, Tufts University</sponsor>
	<principal>Gregory Crane</principal>
	<respStmt>
		<resp>Prepared under the supervision of</resp>
		<name>Lisa Cerrato</name>
		<name>William Merrill</name>
		<name>Elli Mylonas</name>
		<name>David Smith</name>
	</respStmt>
	<funder n="org:AnnCPB">The Annenberg CPB/Project</funder>

</titleStmt>
<publicationStmt>
	<publisher>Trustees of Tufts University</publisher>
	<pubPlace>Medford, MA</pubPlace>
	<authority>Perseus Project</authority>
	<date type="release" when="1996">Perseus 2.0</date>
	<idno type="filename">tlg0028.tlg003.perseus-grc2.xml</idno>
	<availability>
		<licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
	</availability>
</publicationStmt>

<sourceDesc>
	<biblStruct>
		<monogr>
<author>Andocides</author>
<title>Minor Attic Orators</title>
<editor>Kenneth John Maidment</editor>
<imprint>
	<pubPlace>London</pubPlace>
	<publisher>William Heinemann, Ltd.</publisher>
	<pubPlace>Cambridge, MA</pubPlace>
	<publisher>Harvard University Press</publisher>
	<date type="printing">1941</date>
	<date type="reprint">1960</date>
</imprint>
<biblScope unit="volume">1</biblScope>
		</monogr>
		<ref target="https://archive.org/details/minoratticorator01maiduoft/page/88/mode/2up">Internet Archive</ref>
	</biblStruct>
</sourceDesc>
		</fileDesc>

			<encodingDesc>
				<refsDecl n="CTS">
					<cRefPattern matchPattern="(\w+).(\w+)" n="section" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
						<p>This pointer pattern extracts tetralogy and section.</p></cRefPattern>
					<cRefPattern matchPattern="(\w+)" n="tetralogy" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
						<p>This pointer pattern extracts tetralogy.</p></cRefPattern>
				</refsDecl>
				<refsDecl>
					<refState unit="speech" delim="."/>
					<refState unit="section"/>
				</refsDecl>
	
<refsDecl>
	<refState unit="speech" delim="."/>
	<refState unit="section"/>
</refsDecl>
		</encodingDesc>
		
		<profileDesc>
<langUsage>
	<language ident="grc">Greek</language>
	<language ident="lat">Latin</language>
	<language ident="eng">English</language>
</langUsage>

<!--<textClass id="gen.forensic.prosecution">
	<keywords>
		<term>Forensic Prosecution</term>
	</keywords>
</textClass>
<textClass id="gen.forensic.defense">
	<keywords>
		<term>Forensic Defense</term>
	</keywords>
</textClass>
<textClass id="gen.forensic.tetralogy">
	<keywords>
		<term>Forensic Tetralogy</term>
	</keywords>
</textClass>-->
		</profileDesc>

		<revisionDesc>
<change when="2023-03-27" who="Lisa Cerrato">EpiDoc and CTS conversion</change>
<change when="2014-08" who="Bridget Almas">converted section milestones to divs and replaces lsqb and rsqb entities with unicode</change>
<change when="2014-08-01" who="Stella Dee">edited markup</change>
<change when="2014-07" who="Stella Dee">split composite text and converted to unicode</change>
<change when="2009-10-07" who="rsingh04">began reorganizing texts module by collection. created separate work directory in texts module to keep hopper files separate from in progress files</change>
<change when="2009-05-27" who="rsingh04">added cvs log keyword</change> 
<change when="1999-10-15" who="DAS"/>
<change when="1992-09-07" who="EM">Fixed tetralogy names and div2s again, prior to importing</change>
<change when="1992-06" who="W. Merrill">checkmark</change>
<change when="1992-05" who="W. Merrill">Threw out Antiph.gk.sgml because first letter of each line was missing. Started from scratch again from Antiph.gk.raw. Change markup in accordance with orator dtd </change>
		</revisionDesc>
	</teiHeader>
	
	<text>
	<body>
<div type="edition" n="urn:cts:greekLit:tlg0028.tlg003.perseus-grc2" xml:lang="grc">
	<div type="textpart" subtype="tetralogy" xml:base="urn:cts:greekLit:tlg0028.tlg003.perseus-grc2" n="1">
	<head rend="align(center)">Κατηγορία φόνου</head>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:1"  n="1">
	<p rend="align(indent)">τὰ μὲν ὁμολογούμενα τῶν πραγμάτων ὑπό τε τοῦ νόμου κατακέκριται ὑπό τε τῶν ψηφισαμένων, οἳ κύριοι πάσης τῆς πολιτείας εἰσίν· ἐὰν δέ τι ἀμφισβητήσιμον ᾖ, τοῦτο ὑμῖν, ὦ ἄνδρες πολῖται, προστέτακται διαγνῶναι. οἶμαι μὲν οὖν οὐδὲ ἀμφισβητήσειν πρὸς ἐμὲ τὸν διωκόμενον· ὁ γὰρ παῖς μου ἐν γυμνασίῳ ἀκοντισθεὶς διὰ τῶν πλευρῶν ὑπὸ τούτου τοῦ μειρακίου παραχρῆμα ἀπέθανεν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:1"  n="2">
	<p>ἑκόντα μὲν οὖν οὐκ ἐπικαλῶ ἀποκτεῖναι, ἄκοντα δέ. ἐμοὶ δὲ οὐκ ἐλάσσω τοῦ ἑκόντος ἄκων τὴν συμφορὰν κατέστησε. τῷ δὲ ἀποθανόντι αὐτῷ μὲν οὐδὲν ἐνθύμιον, τοῖς δὲ ζῶσι προσέθηκεν. ὑμᾶς δὲ ἀξιῶ ἐλεοῦντας μὲν τὴν ἀπαιδίαν τῶν γονέων, οἰκτίροντας δὲ τὴν ἄωρον τοῦ ἀποθανόντος τελευτήν, εἴργοντας ὧν ὁ νόμος εἴργει τὸν ἀποκτείναντα μὴ περιορᾶν ἅπασαν τὴν πόλιν ὑπὸ τούτου μιαινομένην. </p>
	</div>
</div>
	<div type="textpart" subtype="tetralogy" xml:base="urn:cts:greekLit:tlg0028.tlg003.perseus-grc2" n="2">
	<head rend="align(center)">Ἀπολογία φόνου ἀκουσίου</head>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="1">
		<p rend="align(indent)">νῦν δὴ φανερόν μοι ὅτι αὐταὶ αἱ συμφοραὶ καὶ χρεῖαι τούς τε ἀπράγμονας εἰς ἀγῶνας <add>καταστῆναι</add><note resp="editor" xml:lang="lat" anchored="true"><foreign xml:lang="grc">καταστῆναι</foreign> add. Maetzner.</note> τούς τε ἡσυχίους τολμᾶν τά τε ἄλλα παρὰ φύσιν λέγειν καὶ δρᾶν βιάζονται. ἐγὼ γὰρ ἥκιστα τοιοῦτος ὢν καὶ βουλόμενος εἶναι, εἰ μὴ πολύ γε ἔψευσμαι, ὑπʼ αὐτῆς τῆς συμφορᾶς ἠναγκάσθην νῦν παρὰ τὸν ἄλλον τρόπον ὑπὲρ πραγμάτων ἀπολογεῖσθαι, ὧν ἐγὼ χαλεπῶς μὲν τὴν ἀκρίβειαν ἔγνων, ἔτι δὲ ἀπορωτέρως διάκειμαι ὡς χρὴ ὑμῖν ἑρμηνεῦσαι ταῦτα. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="2">
	<p>ὑπὸ δὲ σκληρᾶς ἀνάγκης βιαζόμενος, καὶ αὐτὸς εἰς τὸν ὑμέτερον ἔλεον, ὦ ἄνδρες δικασταί, καταπεφευγὼς δέομαι ὑμῶν, ἐὰν ἀκριβέστερον ἢ ὡς σύνηθες ὑμῖν δόξω εἰπεῖν, μὴ διὰ τὰς προειρημένας τύχας <add>δυσχερῶς</add><note resp="editor" xml:lang="lat" anchored="true"><foreign xml:lang="grc">δυσχερῶς</foreign> add. Gebauer.</note> ἀποδεξαμένους μου τὴν ἀπολογίαν δόξῃ καὶ μὴ ἀληθείᾳ τὴν κρίσιν ποιήσασθαι· ἡ μὲν γὰρ δόξα τῶν πραχθέντων πρὸς τῶν λέγειν δυναμένων ἐστίν, ἡ δὲ ἀλήθεια πρὸς τῶν δίκαια καὶ ὅσια πρασσόντων. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="3">
		<p rend="align(indent)">ἐδόκουν μὲν οὖν<note resp="editor" xml:lang="lat" anchored="true"><foreign xml:lang="grc">μὲν οὖν</foreign> edd.: <foreign xml:lang="grc">μὲν</foreign> Α, <foreign xml:lang="grc">γοῦν</foreign> Ν.</note> ἔγωγε ταῦτα παιδεύων τὸν υἱὸν ἐξ ὧν μάλιστα τὸ κοινὸν ὠφελεῖται, ἀμφοῖν τι ἡμῖν ἀγαθὸν ἀποβήσεσθαι· συμβέβηκε δέ μοι πολὺ παρὰ γνώμην τούτων. τὸ γὰρ μειράκιον οὐχ ὕβρει οὐδὲ ἀκολασίᾳ, ἀλλὰ μελετῶν μετὰ τῶν ἡλίκων ἀκοντίζειν ἐν<note resp="editor" xml:lang="lat" anchored="true"><foreign xml:lang="grc">ἐν</foreign> Bekker: <foreign xml:lang="grc">ἐπὶ</foreign> codd.</note> τῷ γυμνασίῳ ἔβαλε μέν, οὐκ ἀπέκτεινε δὲ οὐδένα κατά γε τὴν ἀλήθειαν ὧν ἔπραξεν, ἄλλου δʼ εἰς αὑτὸν ἁμαρτόντος εἰς ἀκουσίους αἰτίας ἦλθεν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="4">
		<p rend="align(indent)">εἰ μὲν γὰρ τὸ ἀκόντιον ἔξω τῶν ὅρων τῆς αὑτοῦ πορείας ἐπὶ τὸν παῖδα ἐξενεχθὲν ἔτρωσεν αὐτόν, οὐδεὶς <add>ἂν</add><note resp="editor" xml:lang="lat" anchored="true"><foreign xml:lang="grc">ἂν</foreign> add. Dobree.</note> ἡμῖν λόγος ὑπελείπετο μὴ φονεῦσιν<note resp="editor" xml:lang="lat" anchored="true"><foreign xml:lang="grc">φονεῦσιν</foreign> Bekker: <foreign xml:lang="grc" >φονεὺς</foreign> codd.</note> εἶναι· τοῦ δὲ παιδὸς ὑπὸ τὴν τοῦ ἀκοντίου φορὰν ὑποδραμόντος καὶ τὸ σῶμα προστήσαντος, <add>ὁ μὲν ἐκωλύθη</add><note resp="editor" xml:lang="lat" anchored="true"><foreign xml:lang="grc">ὁ μὲν ἐκωλύθη</foreign> add. Reiske.</note> τοῦ σκοποῦ τυχεῖν, ὁ δὲ ὑπὸ τὸ ἀκόντιον ὑπελθὼν ἐβλήθη, καὶ τὴν αἰτίαν οὐχ ἡμετέραν οὖσαν προσέβαλεν ἡμῖν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="5">
		<p>διὰ δὲ τὴν ὑποδρομὴν βληθέντος τοῦ παιδός, τὸ μὲν μειράκιον οὐ δικαίως ἐπικαλεῖται, οὐδένα γὰρ ἔβαλε τῶν ἀπὸ τοῦ σκοποῦ ἀφεστώτων· ὁ δὲ παῖς εἴπερ ἑστὼς φανερὸς ὑμῖν ἐστι μὴ βληθείς, ἑκουσίως <add>δʼ</add><note resp="editor" xml:lang="lat" anchored="true"><foreign xml:lang="grc">δʼ</foreign> add. Blass.</note> ὑπὸ τὴν φορὰν τοῦ ἀκοντίου ὑπελθών, ἔτι σαφεστέρως δηλοῦται διὰ τὴν αὑτοῦ ἁμαρτίαν ἀποθανών· οὐ γὰρ ἂν ἐβλήθη ἀτρεμίζων καὶ μὴ διατρέχων. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="6">
		<p rend="align(indent)">ἀκουσίου δὲ τοῦ φόνου ἐξ ἀμφοῖν ὑμῖν ὁμολογουμένου γενέσθαι, ἐκ τῆς ἁμαρτίας, ὁποτέρου αὐτῶν ἐστίν, ἔτι γε<note resp="editor" xml:lang="lat" anchored="true"><foreign xml:lang="grc">ἔτι γε</foreign> Sauppe: <foreign xml:lang="grc">ἔτι δὲ</foreign> codd. <foreign xml:lang="grc" >δὲ</foreign> del. Dobree.</note> σαφέστερον <add>ἂν</add><note resp="editor" xml:lang="lat" anchored="true"><foreign xml:lang="grc">ἂν</foreign> add. Dobree.</note> ὁ φονεὺς ἐλεγχθείη. οἵ τε γὰρ ἁμαρτάνοντες ὡς<note resp="editor" xml:lang="lat" anchored="true"><foreign xml:lang="grc" >ὡς</foreign> Wilamowitz: <foreign xml:lang="grc">ὧν</foreign> codd.</note> ἂν ἐπινοήσωσί τι<note resp="editor" xml:lang="lat" anchored="true"><foreign xml:lang="grc">ὧν ... [τι] δρᾶσαι</foreign> Maetzner.</note> δρᾶσαι, οὗτοι πράκτορες τῶν ἀκουσίων εἰσίν· οἵ τε<note resp="editor" xml:lang="lat" anchored="true"><foreign xml:lang="grc" >τε</foreign> Spengel: <foreign xml:lang="grc">δὲ</foreign> codd.</note> ἑκούσιόν τι δρῶντες ἢ πάσχοντες, οὗτοι τῶν παθημάτων αἴτιοι γίγνονται. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="7">
		<p rend="align(indent)">τὸ μὲν τοίνυν μειράκιον περὶ οὐδένα οὐδὲν ἥμαρτεν. οὔτε γὰρ ἀπειρημένον ἀλλὰ προστεταγμένον ἐξεμελέτα, οὔτε ἐν γυμναζομένοις ἀλλʼ ἐν τῇ τῶν ἀκοντιζόντων τάξει ἠκόντιζεν, οὔτε τοῦ σκοποῦ ἁμαρτών, εἰς τοὺς ἀφεστῶτας ἀκοντίσας, τοῦ παιδὸς ἔτυχεν, ἀλλὰ πάντα ὀρθῶς ὡς ἐπενόει δρῶν ἔδρασε μὲν οὐδὲν ἀκούσιον, ἔπαθε δὲ διακωλυθεὶς τοῦ σκοποῦ τυχεῖν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="8">
	<p>ὁ δὲ παῖς βουλόμενος προδραμεῖν, τοῦ καιροῦ<note resp="editor" xml:lang="lat" anchored="true"><foreign xml:lang="grc">καιροῦ</foreign> Spengel: <foreign xml:lang="grc">χώρου</foreign> codd.</note> διαμαρτὼν ἐν ᾧ διατρέχων οὐκ ἂν ἐπλήγη, περιέπεσεν οἷς οὐκ ἤθελεν, ἀκουσίως δὲ ἁμαρτὼν εἰς ἑαυτὸν οἰκείαις συμφοραῖς κέχρηται, τῆς δʼ ἁμαρτίας τετιμωρημένος ἑαυτὸν ἔχει τὴν δίκην, οὐ συνηδομένων μὲν οὐδὲ συνεθελόντων ἡμῶν, συναλγούντων δὲ καὶ συλλυπουμένων. </p>
		<p rend="align(indent)">τῆς δὲ ἁμαρτίας εἰς τοῦτον<note resp="editor" xml:lang="lat" anchored="true"><foreign xml:lang="grc">τοῦτον</foreign> Reiske: <foreign xml:lang="grc">τοῦτο</foreign> codd.</note> ἡκούσης, τό <add>τʼ</add><note resp="editor" xml:lang="lat" anchored="true"><foreign xml:lang="grc" >τʼ</foreign> add. Spengel.</note> ἔργον οὐχ ἡμέτερον ἀλλὰ τοῦ ἐξαμαρτόντος ἐστί, τό τε πάθος εἰς τὸν δράσαντα ἐλθὸν ἡμᾶς μὲν ἀπολύει τῆς αἰτίας, τὸν δὲ δράσαντα δικαίως ἅμα τῇ ἁμαρτίᾳ τετιμώρηται. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="9">
<p rend="align(indent)">ἀπολύει δὲ καὶ ὁ νόμος ἡμᾶς, ᾧ πιστεύων, εἴργοντι μήτε ἀδίκως μήτε δικαίως ἀποκτείνειν, ὡς φονέα με διώκει. ὑπὸ μὲν γὰρ τῆς αὐτοῦ τοῦ τεθνεῶτος ἁμαρτίας ὅδε ἀπολύεται μηδὲ ἀκουσίως ἀποκτεῖναι αὐτόν· ὑπὸ δὲ τοῦ διώκοντος οὐδʼ ἐπικαλούμενος ὡς ἑκὼν ἀπέκτεινεν, ἀμφοῖν ἀπολύεται τοῖν ἐγκλημάτοιν, <add>μήτʼ ἄκων</add><note resp="editor" xml:lang="lat" anchored="true"><foreign xml:lang="grc">μήτʼ ἄκων</foreign> add. Ald.</note> μήθʼ ἑκὼν ἀποκτεῖναι. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="10">
		<p rend="align(indent)">ἀπολυόμενος δὲ ὑπό τε τῆς ἀληθείας τῶν πραχθέντων ὑπό τε τοῦ νόμου καθʼ ὃν διώκεται, οὐδὲ τῶν ἐπιτηδευμάτων ἕνεκα δίκαιοι τοιούτων κακῶν ἀξιοῦσθαί ἐσμεν. οὗτός τε γὰρ ἀνόσια πείσεται τὰς οὐ προσηκούσας φέρων ἁμαρτίας, ἐγώ τε μᾶλλον μὲν οὐδέν, ὁμοίως δὲ τούτῳ ἀναμάρτητος ὤν, εἰς πολλαπλασίους τούτου συμφορὰς ἥξω· ἐπί τε γὰρ τῇ τούτου διαφθορᾷ ἀβίωτον τὸ λειπόμενον τοῦ βίου διάξω, ἐπί τε τῇ ἐμαυτοῦ ἀπαιδίᾳ ζῶν ἔτι κατορυχθήσομαι.<note resp="editor" xml:lang="lat" anchored="true"><foreign xml:lang="grc">ἔτι κατορυχθήσομαι</foreign> Reiske: <foreign xml:lang="grc" >ἐπικατορ.</foreign> codd.</note> </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="11">
		<p rend="align(indent)">ἐλεοῦντες οὖν τοῦδε μὲν τοῦ νηπίου τὴν ἀναμάρτητον συμφοράν, ἐμοῦ δὲ τοῦ γηραιοῦ καὶ ἀθλίου τὴν ἀπροσδόκητον κακοπάθειαν, μὴ καταψηφισάμενοι δυσμόρους ἡμᾶς καταστήσητε, ἀλλʼ ἀπολύοντες εὐσεβεῖτε. ὅ τε γὰρ ἀποθανὼν συμφοραῖς περιπεσὼν οὐκ ἀτιμώρητός ἐστιν, ἡμεῖς τε οὐ δίκαιοι τὰς τούτων ἁμαρτίας συμφέρειν ἐσμέν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:2"  n="12">
		<p>τήν τε οὖν εὐσέβειαν τούτων τῶν πραχθέντων καὶ τὸ δίκαιον αἰδούμενοι ὁσίως καὶ δικαίως ἀπολύετε ἡμᾶς, καὶ μὴ ἀθλιωτάτω δύο, πατέρα καὶ παῖδα, ἀώροις συμφοραῖς περιβάλητε.<note resp="editor" xml:lang="lat" anchored="true"><foreign xml:lang="grc">περιβάλητε</foreign> Ν, <foreign xml:lang="grc">περιβάλοιτε</foreign> Α.</note> </p>
	</div>
</div>
	<div type="textpart" subtype="tetralogy" xml:base="urn:cts:greekLit:tlg0028.tlg003.perseus-grc2" n="3">
	<head rend="align(center)">Ἐκ κατηγορίας ὃ ὕστερος</head>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="1">
		<p rend="align(indent)">ὅτι μὲν αὐτὴ ἡ χρεία παρὰ φύσιν καὶ λέγειν καὶ δρᾶν ἅπαντας ἀναγκάζει, ἔργῳ καὶ οὐ λόγῳ δοκεῖ μοι σημαίνειν οὗτος· ἥκιστα γὰρ ἔν γε τῷ ἔμπροσθεν χρόνῳ ἀναιδὴς καὶ τολμηρὸς ὤν, νῦν ὑπʼ αὐτῆς τῆς συμφορᾶς ἠνάγκασται λέγειν οἷα οὐκ ἄν ποτε ᾤμην ἐγὼ τοῦτον εἰπεῖν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="2">
		<p>ἐγώ τε γὰρ πολλῇ ἀνοίᾳ χρώμενος οὐκ ἂν ὑπέλαβον τοῦτον ἀντειπεῖν· οὐδὲ γὰρ ἂν ἕνα λόγον ἀντὶ δυοῖν<note resp="editor" xml:lang="lat" anchored="true"><foreign xml:lang="grc">ἀντὶ δυοῖν</foreign> Reiske: <foreign xml:lang="grc" >ἀντι δοὺς ἢ</foreign> codd.</note> λέξας τὸ ἥμισυ τῆς κατηγορίας ἐμαυτὸν ἂν ἀπεστέρησα· οὗτός τε μὴ τολμῶν οὐκ ἂν προεῖχε τῷ διπλασίῳ μου, ἕνα μὲν πρὸς ἕνα λόγον ἀπολογηθείς, ἃ δὲ κατηγόρησεν ἀναποκρίτως εἰπών. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="3">
		<p rend="align(indent)">τοσοῦτον δὲ προέχων ἐν τοῖς λόγοις ἡμῶν, ἔτι δὲ ἐν οἷς ἔπρασσε πολλαπλάσια τούτων, οὗτος μὲν οὐχ ὁσίως δεῖται ὑμῶν εὐμενῶς<note resp="editor" xml:lang="lat" anchored="true"><foreign xml:lang="grc">εὐμενῶς</foreign> Reiske: <foreign xml:lang="grc">συχνῶς</foreign> codd.</note> τὴν ἀπολογίαν ἀποδέχεσθαι αὐτοῦ· ἐγὼ δὲ δράσας<note resp="editor" xml:lang="lat" anchored="true"><foreign xml:lang="grc">δὲ δράσας</foreign> Reiske: <foreign xml:lang="grc">δʼ ἔδρασα</foreign> codd.</note> μὲν οὐδὲν κακόν, παθὼν δὲ ἄθλια καὶ δεινά, καὶ νῦν ἔτι δεινότερα τούτων, ἔργῳ καὶ οὐ λόγῳ εἰς τὸν ὑμέτερον ἔλεον καταπεφευγὼς δέομαι ὑμῶν, ὦ ἄνδρες ἀνοσίων ἔργων τιμωροί, ὁσίων δὲ διαγνώμονες, μὴ <add>παρʼ</add><note resp="editor" xml:lang="lat" anchored="true"><foreign xml:lang="grc">παρʼ</foreign> addidi: <foreign xml:lang="grc">παρὰ τὰ</foreign> Gernet: alii alia.</note> ἔργα φανερὰ ὑπὸ πονηρᾶς λόγων ἀκριβείας πεισθέντας ψευδῆ τὴν ἀλήθειαν τῶν πραχθέντων ἡγήσασθαι· </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="4">
	<p>ἡ μὲν γὰρ πιστότερον ἢ ἀληθέστερον σύγκειται, ἡ δʼ ἀδολώτερον καὶ ἀδυνατώτερον λεχθήσεται. </p>
	<p rend="align(indent)">τῷ μὲν οὖν δικαίῳ πιστεύων ὑπερορῶ τῆς ἀπολογίας· τῇ δὲ σκληρότητι τοῦ δαίμονος ἀπιστῶν ὀρρωδῶ μὴ οὐ μόνον τῆς χρείας τοῦ παιδὸς ἀποστερηθῶ, ἀλλὰ καὶ αὐθέντην προσκαταγνωσθέντα ὑφʼ ὑμῶν ἐπίδω αὐτόν. εἰς τοῦτο γὰρ τόλμης καὶ ἀναιδείας ἥκει, </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="5">
	<p>ὥστε τὸν μὲν βαλόντα καὶ ἀποκτείναντα οὔτε τρῶσαι οὔτε ἀποκτεῖναί φησι, τὸν δὲ οὔτε ψαύσαντα τοῦ ἀκοντίου οὔτε ἐπινοήσαντα ἀκοντίσαι, ἁπάσης μὲν γῆς ἁμαρτόντα, πάντων δὲ σωμάτων, διὰ τῶν ἑαυτοῦ πλευρῶν διαπῆξαι τὸ ἀκόντιον λέγει. ἐγὼ δὲ ἑκουσίως κατηγορῶν ἀποκτεῖναι αὐτὸν πιστότερος ἄν μοι δοκῶ εἶναι ἢ οὗτος, <add>ὃς</add><note resp="editor" xml:lang="lat" anchored="true"><foreign xml:lang="grc">ὃς</foreign> add. Ald.</note> μήτε βαλεῖν μήτε ἀποκτεῖναί φησι τὸ μειράκιον. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="6">
		<p rend="align(indent)">ὁ μὲν γὰρ ἐν τούτῳ τῷ καιρῷ κελευόμενος<note resp="editor" xml:lang="lat" anchored="true"><foreign xml:lang="grc">κελευόμενος</foreign> scripsi: <foreign xml:lang="grc">καλούμενος</foreign> codd. ex<foreign xml:lang="grc">δ.</foreign> 4. verba<foreign xml:lang="grc">ὃς ὑπεδέχετο κτλ.</foreign> potius corrupta esse plerique arbitrantur. sic<foreign xml:lang="grc">ὡς ὑποδέχοιτο</foreign> Blass, <foreign xml:lang="grc">ᾧ ὑπεδέχετο</foreign> Thalheim. <foreign xml:lang="grc">ἀναιρεῖσθαι</foreign> secl. Franke.</note> ὑπὸ τοῦ παιδοτρίβου, ὃς ὑπεδέχετο τοῖς ἀκοντίζουσι τὰ ἀκόντια, ἀναιρεῖσθαι, διὰ τὴν τοῦ βαλόντος ἀκολασίαν πολεμίῳ τῷ τούτου βέλει περιπεσών, οὐδὲν οὐδʼ εἰς ἕνʼ<note resp="editor" xml:lang="lat" anchored="true"><foreign xml:lang="grc" >ἕνʼ</foreign> Franke: <foreign xml:lang="grc">ἓν</foreign> codd.</note> ἁμαρτών, ἀθλίως ἀπέθανεν· ὁ δὲ περὶ τὸν τῆς ἀναιρέσεως καιρὸν πλημμελήσας, οὐ τοῦ σκοποῦ τυχεῖν ἐκωλύθη, ἀλλʼ ἄθλιον καὶ πικρὸν σκοπὸν ἐμοὶ ἀκοντίσας, ἑκὼν μὲν οὐκ ἀπέκτεινεν, μᾶλλον δὲ ἑκὼν ἢ οὔτʼ ἔβαλεν οὔτʼ ἀπέκτεινεν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="7">
		<p rend="align(indent)">ἀκουσίως δὲ οὐχ ἧσσον ἢ ἑκουσίως ἀποκτείναντες<note resp="editor" xml:lang="lat" anchored="true"><foreign xml:lang="grc">ἀποκτείναντες</foreign> Blass: <foreign xml:lang="grc">-αντος</foreign> A pr. N:<foreign xml:lang="grc">ἀπέκτεινε</foreign> Α corr. <hi rend="superscript">2</hi></note> μου τὸν παῖδα, τὸ παράπαν δʼ ἀρνούμενοι<note resp="editor" xml:lang="lat" anchored="true"><foreign xml:lang="grc">ἀρνούμενοι</foreign> Blass: <foreign xml:lang="grc">ἀρνουμένου</foreign> A pr. N:<foreign xml:lang="grc" >-μενος</foreign> Α  corr.<hi rend="superscript">2</hi></note> μὴ ἀποκτεῖναι αὐτόν, οὐδʼ ὑπὸ τοῦ νόμου καταλαμβάνεσθαί φασιν,<note resp="editor" xml:lang="lat" anchored="true"><foreign xml:lang="grc">φασιν</foreign> Blass: <foreign xml:lang="grc">φησιν</foreign> codd.</note> ὃς ἀπαγορεύει μήτε δικαίως μήτε ἀδίκως ἀποκτείνειν. ἀλλὰ τίς ὁ βαλών; εἰς τίνʼ ὁ φόνος ἀνήκει;<note resp="editor" xml:lang="lat" anchored="true"><foreign xml:lang="grc">τίς ὁ βαλών; ἐς τίνʼ ὁ φόνος ἀνήκει</foreign> Bekker: <foreign xml:lang="grc">τίς ὁ βάλλων ἐστίν; ὁ φόνος ὃ ἀνήκει</foreign> codd.: <foreign xml:lang="grc">βαλὼν</foreign> Α corr.<hi rend="superscript">2</hi></note> εἰς τοὺς θεωμένους ἢ εἰς τοὺς παιδαγωγοὺς, ὧν οὐδεὶς οὐδὲν κατηγορεῖ; οὐ γὰρ ἀφανὴς ἀλλὰ καὶ λίαν φανερὸς ἔμοιγε αὐτοῦ ὁ θάνατός ἐστιν. ἐγὼ δὲ τὸν νόμον ὀρθῶς ἀγορεύειν φημὶ τοὺς ἀποκτείναντας κολάζεσθαι· ὅ τε γὰρ ἄκων ἀποκτείνας ἀκουσίοις κακοῖς περιπεσεῖν δίκαιός ἐστιν, ὅ τε διαφθαρεὶς οὐδὲν ἧσσον ἀκουσίως ἢ ἑκουσίως βλαφθεὶς ἀδικοῖτʼ ἂν ἀτιμώρητος γενόμενος. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="8">
		<p rend="align(indent)">οὐ δίκαιος δὲ ἀποφυγεῖν ἐστι διὰ τὴν ἀτυχίαν τῆς ἁμαρτίας. εἰ μὲν γὰρ ὑπὸ μηδεμιᾶς ἐπιμελείας τοῦ θεοῦ ἡ ἀτυχία γίγνεται, ἁμάρτημα οὖσα τῷ ἁμαρτόντι συμφορὰ δικαία γενέσθαι ἐστίν· εἰ δὲ αὖ θεία<note resp="editor" xml:lang="lat" anchored="true"><foreign xml:lang="grc">εἰ δὲ αὖ θεία</foreign> Jernstedt: <foreign xml:lang="grc">ἡ δὲ ἀλήθεια</foreign> A pr. N:<foreign xml:lang="grc">ἡ δὲ θεία</foreign> Α corr.<hi rend="superscript">2</hi></note> κηλὶς τῷ δράσαντι προσπίπτει ἀσεβοῦντι, οὐ δίκαιον τὰς θείας προσβολὰς διακωλύειν γίγνεσθαι. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="9">
		<p rend="align(indent)">ἔλεξαν δὲ καὶ ὡς οὐ πρέπει χρηστὰ ἐπιτηδεύοντας αὐτοὺς κακῶν ἀξιοῦσθαι· ἡμεῖς δὲ πῶς ἂν πρέποντα πάσχοιμεν, εἰ μηδὲν ὑποδεέστερα τούτων μελετῶντες θανάτῳ ζημιούμεθα; </p>
		<p>φάσκων δὲ ἀναμάρτητος εἶναι, καὶ ἀξιῶν τὰς συμφορὰς τῶν ἁμαρτόντων εἶναι καὶ μὴ εἰς τοὺς ἀναμαρτήτους ἐκτρέπεσθαι, ὑπὲρ ἡμῶν λέγει. ὅ τε γὰρ παῖς μου εἰς οὐδένα οὐδὲν ἁμαρτών, ὑπὸ τούτου τοῦ μειρακίου ἀποθανών, ἀδικοῖτʼ ἂν ἀτιμώρητος γενόμενος· ἐγώ τε τοῦδε μᾶλλον ἀναμάρτητος ὢν δεινὰ πείσομαι, ἃ ὁ νόμος ἀποδίδωσί μοι μὴ τυχὼν παρʼ ὑμῶν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="10">
		<p rend="align(indent)">ὡς δὲ οὐδὲ τῆς ἁμαρτίας οὐδὲ τοῦ<note resp="editor" xml:lang="lat" anchored="true"><foreign xml:lang="grc">οὐδὲ τοῦ</foreign> Sauppe: <foreign xml:lang="grc">τοῦδε τοῦ</foreign> A pr. N:<foreign xml:lang="grc" >τοῦδε τῶ</foreign> Α corr.<hi rend="superscript">2</hi></note> ἀκουσίως ἀποκτεῖναι, ἐξ ὧν αὐτοὶ λέγουσιν, ἀπολύεται, ἀλλὰ κοινὰ ἀμφότερα ταῦτα ἀμφοῖν αὐτοῖν ἐστι, δηλώσω. εἴπερ ὁ παῖς διὰ τὸ ὑπὸ τὴν φορὰν τοῦ ἀκοντίου ὑπελθεῖν καὶ μὴ ἀτρέμας ἑστάναι φονεὺς αὐτὸς αὑτοῦ δίκαιος εἶναί ἐστιν, οὐδὲ τὸ μειράκιον καθαρὸν τῆς αἰτίας ἐστίν, ἀλλʼ εἴπερ τούτου μὴ ἀκοντίζοντος ἀλλʼ ἀτρέμα ἑστῶτος ἀπέθανεν ὁ παῖς. ἐξ ἀμφοῖν δὲ τοῦ φόνου γενομένου, ὁ μὲν παῖς εἰς αὑτὸν ἁμαρτὼν μᾶλλον ἢ κατὰ τὴν ἁμαρτίαν ἑαυτὸν τετιμώρηται, τέθνηκε γάρ, ὁ δὲ συλλήπτωρ καὶ κοινωνὸς εἰς τοὺς οὐ προσήκοντας τῆς ἁμαρτίας γενόμενος πῶς δίκαιος ἀζήμιος ἀποφυγεῖν ἐστιν; </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="11">
		<p rend="align(indent)">ἐκ δὲ τῆς αὐτῶν τῶν ἀπολογουμένων ἀπολογίας μετόχου τοῦ μειρακίου τοῦ φόνου ὄντος, οὐκ ἂν δικαίως οὐδὲ ὁσίως ἀπολύοιτε αὐτόν. οὔτε γὰρ ἡμεῖς, οἱ διὰ τὴν τούτων ἁμαρτίαν διαφθαρέντες, αὐθένται καταγνωσθέντες ὅσια ἀλλʼ ἀνόσιʼ ἂν πάθοιμεν ὑφʼ ὑμῶν· οὔθʼ οἱ θανατώσαντες ἡμᾶς μὴ εἰργόμενοι τῶν προσηκόντων †εὐσεβοῖντʼ ἂν†<note resp="editor" xml:lang="lat" anchored="true">verba<foreign xml:lang="grc">εὐσεβοῖντʼ ἂν</foreign> ut corrupta obelis inclusi.</note> ὑπὸ τῶν ἀπολυσάντων τοὺς ἀνοσίους. </p>
		<p rend="align(indent)">πάσης δʼ ὑπὲρ πάντων τῆς κηλῖδος εἰς ὑμᾶς ἀναφερομένης, πολλὴ εὐλάβεια<note resp="editor" xml:lang="lat" anchored="true"><foreign xml:lang="grc">εὐλάβεια</foreign> Α corr.<hi rend="superscript">2</hi>: <foreign xml:lang="grc">εὐσέβεια</foreign> A pr. N.</note> ὑμῖν τούτων ποιητέα ἐστί· καταλαβόντες μὲν γὰρ αὐτὸν καὶ εἴρξαντες ὧν ὁ νόμος εἴργει καθαροὶ τῶν ἐγκλημάτων ἔσεσθε, ἀπολύσαντες δὲ ὑπαίτιοι καθίστασθε. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:3"  n="12">
		<p>τῆς οὖν ὑμετέρας εὐσεβείας ἕνεκα καὶ τῶν νόμων ἀπάγοντες τιμωρεῖσθε αὐτόν, <add>καὶ</add><note resp="editor" xml:lang="lat" anchored="true"><foreign xml:lang="grc">καὶ</foreign> add. Blass.</note> αὐτοί τε μὴ μεταλάβητε τῆς τούτου μιαρίας, ἡμῖν τε τοῖς γονεῦσιν, οἳ ζῶντες κατορωρύγμεθα<note resp="editor" xml:lang="lat" anchored="true"><foreign xml:lang="grc">κατορωρύγμεθα</foreign> Ald.: <foreign xml:lang="grc" >κατωρύγμεθα</foreign> codd.</note> ὑπʼ αὐτοῦ, δόξῃ γοῦν ἐλαφροτέραν τὴν συμφορὰν καταστήσατε. </p>
	</div>
</div>
	<div type="textpart" subtype="tetralogy" xml:base="urn:cts:greekLit:tlg0028.tlg003.perseus-grc2" n="4">
	<head rend="align(center)">Ἐξ ἀπολογίας ὃ ὕστερος</head>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="1">
		<p rend="align(indent)">τοῦτον μὲν εἰκὸς πρὸς τὴν ἑαυτοῦ κατηγορίαν προσέχοντα τὸν νοῦν μὴ μαθεῖν τὴν ἀπολογίαν μου· ὑμᾶς δὲ χρή, γιγνώσκοντας<note resp="editor" xml:lang="lat" anchored="true"><foreign xml:lang="grc">γινώσκοντας</foreign> A pr. N: <foreign xml:lang="grc">γινώσκειν</foreign> Α corr.<hi rend="superscript">2</hi></note> ὅτι ἡμεῖς μὲν οἱ ἀντίδικοι κατʼ εὔνοιαν κρίνοντες τὸ πρᾶγμα εἰκότως δίκαια ἑκάτεροι αὑτοὺς οἰόμεθα λέγειν, ὑμᾶς δὲ ὁσίως ὁρᾶν προσήκει τὰ πραχθέντα· </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="2">
		<p>ἐκ τῶν λεγομένων γὰρ ἡ ἀλήθεια σκεπτέα αὐτῶν ἐστίν. ἐγὼ δέ, εἰ μέν τι ψεῦδος εἴρηκα, ὁμολογῶ καὶ τὰ ὀρθῶς εἰρημένα προσδιαβάλλειν ἄδικα εἶναι· εἰ δὲ ἀληθῆ μέν, λεπτὰ δὲ καὶ ἀκριβῆ, οὐκ ἐγὼ ὁ λέγων ἀλλʼ ὁ πράξας τὴν ἀπέχθειαν αὐτῶν δίκαιος φέρεσθαί ἐστι. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="3">
		<p rend="align(indent)">θέλω δὲ ὑμᾶς πρῶτον μαθεῖν, ὅτι οὐκ ἐάν τις φάσκῃ ἀποκτεῖναι, τοῦτʼ ἔστιν, ἀλλʼ ἐάν τις ἐλεγχθῇ. οὗτος δὲ ὁμολογῶν τὸ ἔργον ὡς ἡμεῖς λέγομεν γενέσθαι, ὑπὲρ τοῦ ἀποκτείναντος ἀμφισβητεῖ, ὃν ἀδύνατον ἀλλαχόθεν ἢ ἐκ τῶν πραχθέντων δηλοῦσθαι. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="4">
		<p>σχετλιάζει δὲ κακῶς ἀκούειν φάσκων τὸν παῖδα, εἰ μήτε ἀκοντίσας μήτʼ ἐπινοήσας αὐθέντης ὢν ἀποδέδεικται, καὶ οὐ πρὸς τὰ λεγόμενα ἀπολογεῖται. οὐ γὰρ ἀκοντίσαι οὐδὲ βαλεῖν αὑτόν φημι τὸν παῖδα, ἀλλʼ ὑπὸ τὴν πληγὴν τοῦ ἀκοντίου ὑπελθόντα οὐχ ὑπὸ τοῦ μειρακίου ἀλλʼ ὑφʼ ἑαυτοῦ διαφθαρῆναι· οὐ γὰρ ἀτρεμίζων ἀπέθανε. τῆς δὲ διαδρομῆς αἰτίας ταύτης γιγνομένης, εἰ μὲν ὑπὸ τοῦ παιδοτρίβου καλούμενος διέτρεχεν, ὁ παιδοτρίβης ἂν ἀποκτείνας αὐτὸν εἴη, εἰ δʼ ὑφʼ ἑαυτοῦ πεισθεὶς ὑπῆλθεν, αὐτὸς ὑφʼ ἑαυτοῦ διέφθαρται. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="5">
		<p rend="align(indent)">θέλω δὲ μὴ πρότερον ἐπʼ ἄλλον λόγον ὁρμῆσαι, ἢ τὸ ἔργον ἔτι φανερώτερον καταστῆσαι, ὁποτέρου αὐτῶν ἐστί. τὸ μὲν μειράκιον οὐδενὸς μᾶλλον τῶν συμμελετώντων ἐστὶ τοῦ σκοποῦ ἁμαρτόν, οὐδὲ τῶν ἐπικαλουμένων τι διὰ τὴν αὑτοῦ ἁμαρτίαν δέδρακεν· ὁ δὲ παῖς οὐ ταὐτὰ τοῖς συνθεωμένοις δρῶν, ἀλλʼ εἰς τὴν ὁδὸν τοῦ ἀκοντίου ὑπελθών,<note resp="editor" xml:lang="lat" anchored="true"><foreign xml:lang="grc">ὑπελθών Ν· ἐπελθών</foreign> Α.</note> σαφῶς δηλοῦται παρὰ τὴν αὑτοῦ ἁμαρτίαν περισσοτέροις ἀτυχήμασι<note resp="editor" xml:lang="lat" anchored="true"><foreign xml:lang="grc" >ἀτυχήμασι</foreign> A corr.<hi rend="superscript">2</hi>:<foreign xml:lang="grc">ἁμαρτήμασι</foreign> Α A pr. N.</note> τῶν ἀτρεμιζόντων περιπεσών. ὁ μὲν γὰρ ἀφεὶς οὐδὲν ἂν ἥμαρτε, μηδενὸς ὑπὸ τὸ βέλος ὑπελθόντος αὐτῷ· ὁ δʼ οὐκ<note resp="editor" xml:lang="lat" anchored="true"><foreign xml:lang="grc">αὐτῷ· ὁ δʼ οὐκ</foreign> Blass: <foreign xml:lang="grc">ὑπελθόντος· αὐτὸς δʼ οὐκ</foreign> codd.</note> ἂν ἐβλήθη μετὰ τῶν θεωμένων ἑστώς. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="6">
		<p rend="align(indent)">ὡς δʼ οὐδενὸς μᾶλλον τῶν συνακοντιζόντων μέτοχός ἐστι τοῦ φόνου, διδάξω. εἰ γὰρ διὰ τὸ τοῦτον ἀκοντίζειν ὁ παῖς ἀπέθανε, πάντες ἂν οἱ συμμελετῶντες συμπράκτορες εἶεν τῆς αἰτίας· οὗτοι γὰρ οὐ διὰ τὸ μὴ ἀκοντίζειν οὐκ ἔβαλον αὐτόν, ἀλλὰ διὰ τὸ μηδενὶ<note resp="editor" xml:lang="lat" anchored="true"><foreign xml:lang="grc">μηδενὶ</foreign> Reiske: <foreign xml:lang="grc">μηδένα</foreign> codd.</note> ὑπὸ τὸ ἀκόντιον ὑπελθεῖν· ὁ δὲ νεανίσκος οὐδὲν περισσότερον<note resp="editor" xml:lang="lat" anchored="true"><foreign xml:lang="grc">περισσότερον</foreign> Sakorraphos, coll. Plat. Ap. 20 c (cf. 5, supra):<foreign xml:lang="grc" >περισσὸν</foreign> codd.</note> τούτων ἁμαρτών, ὁμοίως τούτοις οὐκ ἂν ἔβαλεν αὐτὸν ἀτρέμα σὺν τοῖς θεωμένοις ἑστῶτα. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="7">
		<p rend="align(indent)">ἔστι δὲ οὐδὲ τὸ ἁμάρτημα τοῦ παιδὸς μόνον, ἀλλὰ καὶ ἡ ἀφυλαξία. ὁ μὲν γὰρ οὐδένα ὁρῶν διατρέχοντα, πῶς ἂν ἐφυλάξατο μηδένα βαλεῖν; ὁ δʼ ἰδὼν τοὺς ἀκοντίζοντας εὐπετῶς ἂν ἐφυλάξατο μὴ διαδραμεῖν<note resp="editor" xml:lang="lat" anchored="true"><foreign xml:lang="grc">μὴ διαδραμεῖν</foreign> Wilamowitz: <foreign xml:lang="grc">μὴ βληθῆναι</foreign> Kayser: <foreign xml:lang="grc">μηδένα μὴ βαλεῖν,</foreign></note> ἐξῆν γὰρ αὐτῷ ἀτρέμα ἑστάναι. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="8">
		<p rend="align(indent)">τὸν δὲ νόμον ὃν παραφέρουσιν, ἐπαινεῖν δεῖ. ὀρθῶς γὰρ καὶ δικαίως τοὺς ἀκουσίως ἀποκτείναντας ἀκουσίοις παθήμασι κολάζει. τὸ μὲν οὖν μειράκιον ἀναμάρτητον ὂν οὐκ ἂν δικαίως ὑπὲρ τοῦ ἁμαρτόντος κολάζοιτο· ἱκανὸν γὰρ αὐτῷ ἐστι τὰς αὑτοῦ ἁμαρτίας φέρειν· ὁ δὲ ταῖς αὑτοῦ ἁμαρτίαις διαφθαρείς, ἅμα ἥμαρτέ τε καὶ ὑφʼ ἑαυτοῦ ἐκολάσθη. κεκολασμένου δὲ τοῦ ἀποκτείναντος, οὐκ ἀτιμώρητος ὁ φόνος ἐστίν. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="9">
		<p rend="align(indent)">ἔχοντός γε δὴ τὴν δίκην τοῦ φονέως,<note resp="editor" xml:lang="lat" anchored="true">verba<foreign xml:lang="grc">ἔχοντος ... φονέως</foreign> huc rettulit Jernstedt. praecedentibus adiungunt codd.</note> οὐκ ἐὰν ἀπολύσητε ἡμᾶς, ἀλλʼ ἐὰν καταλάβητε, ἐνθύμιον ὑπολείψεσθε. ὁ μὲν γὰρ<note resp="editor" xml:lang="lat" anchored="true"><foreign xml:lang="grc">γὰρ</foreign> om. N.</note> αὐτὸς τὰς αὑτοῦ ἁμαρτίας φέρων, οὐδενὶ οὐδὲν προστρόπαιον καταλείψει· ὁ δὲ καθαρὸς τῆς αἰτίας ὢν<note resp="editor" xml:lang="lat" anchored="true"><foreign xml:lang="grc" >ὢν</foreign> Scheibe: <foreign xml:lang="grc">ὃς δὲ</foreign> ΝΑ.</note> ἐὰν διαφθαρῇ, τοῖς καταλαμβάνουσι μεῖζον τὸ ἐνθύμιον γενήσεται. </p>
		<p rend="align(indent)">εἰ δὲ αὐθέντης ἐκ τῶν λεγομένων ἐπιδείκνυται, οὐχ ἡμεῖς αὐτῷ οἱ λέγοντες αἴτιοί ἐσμεν, ἀλλʼ ἡ πρᾶξις τῶν ἔργων. </p>
	</div>
	<div type="textpart" subtype="section" xml:base="urn:cts:greekLit:tlg0028.tlg003.perseus-grc2:4"  n="10">
		<p>ὀρθῶς δὲ τῶν ἐλέγχων ἐλεγχόντων τὸν παῖδα αὐθέντην ὄντα, ὁ νόμος ἀπολύων ἡμᾶς τῆς αἰτίας τὸν ἀποκτείναντα καταλαμβάνει. μήτε οὖν ἡμᾶς εἰς μὴ προσηκούσας συμφορὰς ἐμβάλητε, μήτε αὐτοὶ ταῖς τούτων ἀτυχίαις βοηθοῦντες ἐναντία τοῦ δαίμονος γνῶτε, ἀλλʼ ὥσπερ ὅσιον καὶ δίκαιον, μεμνημένοι τοῦ πάθους, ὅτι διὰ τὸν ὑπὸ τὴν φορὰν τοῦ ἀκοντίου ὑπελθόντα ἐγένετο, ἀπολύετε ἡμᾶς· οὐ γὰρ αἴτιοι τοῦ φόνου ἐσμέν. </p>
	</div>
</div></div>
		</body>
	</text>
</TEI>
