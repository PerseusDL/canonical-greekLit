<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>Europa</title>
<author>Moschus</author>
<editor role="editor">J. M. (John Maxwell) Edmonds</editor>
<funder n="org:Google">Google Digital Humanities Awards Program</funder>
    <sponsor>Perseus Project, Tufts University</sponsor>
    <principal>Gregory Crane</principal>
    <respStmt>
        <resp>Prepared under the supervision of</resp>
        <name>Bridget Almas</name>
        <name>Lisa Cerrato</name>
        <name>Rashmi Singhal</name>
    </respStmt>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <idno type="filename">tlg0035.tlg002.perseus-grc2.xml</idno>
</publicationStmt>
<sourceDesc>
<listBibl>
<biblStruct>
<monogr>
<author ref="urn:cts:greekLit:tlg0035">Moschus</author>
<title>The Greek Bucolic Poets</title>
<editor role="editor">J. M. (John Maxwell) Edmonds</editor>
<imprint>
<publisher>William Heinemann; G. P. Putnam's Sons</publisher>
<pubPlace>London; New York</pubPlace>
<date>1919</date>
</imprint>
</monogr>
    <ref target="https://archive.org/stream/in.gov.ignca.13551/13551#page/n457/mode/2up">The Internet Archive</ref>
</biblStruct>
<!--<p>Keyboarding</p>-->
</listBibl>
</sourceDesc>
</fileDesc>
<encodingDesc>
    <p>Text encoded in accordance with the latest EpiDoc standards (January 2014)</p>
    <refsDecl n="CTS">
        <cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:l[@n='$1'])">
            <p>This pointer pattern extracts line</p>
        </cRefPattern>
    </refsDecl>
<!--<refsDecl doctype="TEI.2">
<state unit="poem" n="chunk" delim="."/>
</refsDecl>-->
</encodingDesc>
<profileDesc>
<langUsage>
<language ident="grc">Greek</language>
</langUsage>
</profileDesc>
    <revisionDesc>
        <change who="Lia Hanhardt" when="2018-07-17">CTS and EpiDoc conversion</change>
    </revisionDesc>
</teiHeader>
<text xml:lang="grc">
<body>
<div type="edition" xml:lang="grc" n="urn:cts:greekLit:tlg0035.tlg002.perseus-grc2">
<pb xml:id="p.422"/>
<head>ΕΥΡΩΠΗ</head>
<l n="1">Εὐρώπῃ ποτὲ Κύπρις ἐπὶ γλυκὺν ἧκεν ὄνειρον,</l>
<l n="2">νυκτὸς ὅτε τρίτατον λάχος ἵσταται, ἐγγύθι δ̓ ἠώς,</l>
<l n="3">ὕπνος ὅτε γλυκίων μέλιτος βλεφάροισιν ἐφίζων</l>
<l n="4">λυσιμελὴς πεδάᾳ μαλακῷ κατὰ φάεα δεσμῷ,</l>
<l n="5">εὖτε καὶ ἀτρεκέων ποιμαίνεται ἔθνος ὀνείρων·</l>
<l n="6">τῆμος ὑπωροφίοισιν ἐνὶ κνώσσουσα δόμοισι</l>
<l n="7">Φοίνικος θυγάτηρ ἔτι παρθένος Εὐρώπεια</l>
<l n="8">ὠίσατ̓ ἠπείρους δοιὰς περὶ εἷο μάχεσθαι,</l>
<l n="9">ἄσσιον ἀντιπέρην τε· φυὴν δ̓ ἔχον οἷα γυναῖκες.</l>
<l n="10">τῶν δ̓ ἣ μὲν ξείνης μορφὴν ἔχεν, ἣ δ̓ ἄῤ ἐῴκει </l>
<l n="11">ἐνδαπίῃ, καὶ μᾶλλον ἑῆς περιίσχετο κούρης,</l>
<l n="12">φάσκεν δ̓ ὥς μιν ἔτικτε καὶ ὡς ἀτίτηλέ μιν αὐτή.</l>
<l n="13">ἡ δ̓ ἑτέρη κρατερῇσι βιωομένη παλάμῃσιν</l>
<l n="14">εἴρυεν οὐκ ἀέκουσαν, ἐπεὶ φάτο μόρσιμον εἷο</l>
<l n="15">ἐκ Διὸς αἰγιόχου γέρας ἔμμεναι Εὐρώπειαν.</l>
<l n="16">ἣ δ̓ ἀπὸ μὲν στρωτῶν λεχέων θόρε δειμαίνουσα,</l>
<l n="17">παλλομένη κραδίην· τὸ γὰρ ὡς ὕπαρ εἶδεν ὄνειρον.</l>
<l n="18">ἑζομένη δ̓ ἐπὶ δηρὸν ἀκὴν ἔχεν, ἀμφοτέρας δὲ</l>
<l n="19">εἰσέτι πεπταμένοισιν ἐν ὄμμασιν εἶχε γυναῖκας.</l>
<l n="20">ὀψὲ δὲ δειμαλέην ἀνενείκατο παρθένον αὐδήν· </l>
<l n="21">‘τίς μοι τοιάδε φάσματ̓ ἐπουρανίων προΐηλεν;</l>
<pb xml:id="p.430"/>
<l n="22">ποῖοί με στρωτῶν λεχέων ὕπερ ἐν θαλάμοισιν</l>
<l n="23">ἡδὺ μάλα κνώσσουσαν ἀνεπτοίησαν ὄνειροι,</l>
<l n="24">τίς δ̓ ἦν ἡ ξείνη, τὴν εἴσιδον ὑπνώουσα;</l>
<l n="25">ὥς μ̓ ἔλαβε κραδίην κείνης πόθος, ὥς με καὶ αὐτὴ</l>
<l n="26">ἀσπασίως ὑπέδεκτο καὶ ὡς σφετέρην ἴδε παῖδα.</l>
<l n="27">ἀλλά μοι εἰς ἀγαθὸν μάκαρες κρήνειαν ὄνειρον.’</l>
<l n="28">ὣς εἰποῦσ̓ ἀνόρουσε, φίλας δ̓ ἐπεδίζεθ̓ ἑταίρας</l>
<l n="29">ἥλικας οἰέτεας θυμήρεας εὐπατερείας,</l>
<l n="30">τῇσιν ἀεὶ συνάθυρεν, ὅτ̓ ἐς χορὸν ἐντύνοιτο, </l>
<l n="31">ἢ ὅτε φαιδρύνοιτο χρόα προχοῇσιν ἀναύρων,</l>
<l n="32">ἢ ὁπότ̓ ἐκ λειμῶνος ἐΰπνοα λείρἰ ἀμέργοι.</l>
<l n="33">αἳ δέ οἱ αἶψα φάανθεν· ἔχον δ̓ ἐν χερσὶν ἑκάστη</l>
<l n="34">ἀνθοδόκον τάλαρον· ποτὶ δὲ λειμῶνας ἔβαινον</l>
<l n="35">ἀγχιάλους, ὅθι τ̓ αἰὲν ὁμιλαδὸν ἠγερέθοντο</l>
<l n="36">τερπόμεναι ῥοδέῃ τε φυῇ καὶ κύματος ἠχῇ.</l>
<l n="37">αὐτὴ δὲ χρύσεον τάλαρον φέρεν Εὐρώπεια,</l>
<l n="38">θηητόν, μέγα θαῦμα, μέγαν πόνον Ἡφαίστοιο,</l>
<l n="39">ὃν Λιβύῃ πόρε δῶρον, ὅτ̓ ἐς λέχος Ἐννοσιγαίου</l>
<l n="40">ἤϊεν· ἣ δὲ πόρεν περικαλλέϊ Τηλεφαάσσῃ, </l>
<l n="41">ἥτε οἱ αἵματος ἔσκεν· ἀνύμφῳ δ̓ Εὐρωπείῃ</l>
<l n="42">μήτηρ Τηλεφάσσα περικλυτὸν ὤπασε δῶρον.</l>
<l n="43">ἐν τῷ δαίδαλα πολλὰ τετεύχατο μαρμαίροντα.</l>
<l n="44">ἐν μὲν ἔην χρυσοῖο τετυγμένη Ἰναχὶς Ἰώ,</l>
<l n="45">εἰσέτι πόρτις ἐοῦσα, φυὴν δ̓ οὐκ εἶχε γυναίην.</l>
<l n="46">φοιταλέη δὲ πόδεσσιν ἐφ̓ ἁλμυρὰ βαῖνε κέλευθα,</l>
<l n="47">νηχομένῃ ἰκέλη· κυανῆ δ̓ ἐτέτυκτο θάλασσα.</l>
<l n="48">δοιοὶ δ̓ ἕστασαν ὑψοῦ ἐπ̓ ὀφρύος αἰγιαλοῖο</l>
<pb xml:id="p.432"/>
<l n="49">φῶτες ἀολλήδην, θηεῦντο δὲ ποντοπόρον βοῦν.</l>
<l n="50">ἐν δ̓ ἦν Ζεὺς Κρονίδης ἐπαφώμενος ἠρέμα χερσὶ </l>
<l n="51">πόρτιος Ἰναχίης, τὴν δ̓ ἑπταπόρῳ παρὰ Νείλῳ</l>
<l n="52">ἐκ βοὸς εὐκεράοιο πάλιν μετάμειβε γυναῖκα.</l>
<l n="53">ἀργύρεος μὲν ἔην Νείλου ῥόος, ἡ δ̓ ἄρα πόρτις</l>
<l n="54">χαλκείη, χρυσοῦ δὲ τετυγμένος αὐτὸς ἔην Ζεύς.</l>
<l n="55">ἀμφὶ δὲ δινήεντος ὑπὸ στεφάνην ταλάροιο</l>
<l n="56">Ἑρμείης ἤσκητο· πέλας δέ οἱ ἐκτετάνυστο</l>
<l n="57">Ἄργος ἀκοιμήτοισι κεκασμένος ὀφθαλμοῖσι.</l>
<l n="58">τοῖο δὲ φοινήεντος ἀφ̓ αἵματος ἐξανέτελλεν</l>
<l n="59">ὄρνις ἀγαλλόμενος πτερύγων πολυανθέϊ χροιῇ,</l>
<l n="60">ταρσὸν ἀναπλώσας ὡσείτε τις ὠκύαλος νηῦς· </l>
<l n="61">χρυσείου ταλάροιο περίσκεπε χείλεα ταρσός.</l>
<l n="62">τοῖος ἔην τάλαρος περικαλλέος Εὐρωπείης.</l>
<l n="63">αἳ δ̓ ἐπεὶ οὖν λειμῶνας ἐς ἀνθεμόεντας ἵκανον,</l>
<l n="64">ἄλλη ἐπ̓ ἀλλοίοισι τότ̓ ἄνθεσι θυμὸν ἔτερπον.</l>
<l n="65">τῶν ἣ μὲν νάρκισσον ἐΰπνοον, ἣ δ̓ ὑάκινθον,</l>
<l n="66">ἣ δ̓ ἴον, ἣ δ̓ ἕρπυλλον ἀπαίνυτο· πολλὰ δ̓ ἔραζε</l>
<l n="67">λειμώνων ἐαροτρεφέων θαλέθεσκε πέτηλα.</l>
<l n="68">αἳ δ̓ αὖτε ξανθοῖο κρόκου θυόεσσαν ἔθειραν</l>
<l n="69">δρέπτον ἐριδμαίνουσαι, ἀτὰρ μεσσίστη ἄνασσα</l>
<l n="70">ἀγλαΐην πυρσοῖο ῥόδου χείρεσσι λέγουσα, </l>
<l n="71">οἷά περ ἐν Χαρίτεσσι διέπρεπεν Ἀφρογένεια.</l>
<l n="72">οὐ μὴν δηρὸν ἔμελλεν ἐπ̓ ἄνθεσι θυμὸν ἰαίνειν,</l>
<l n="73">οὐδ̓ ἄρα παρθενίην μίτρην ἄχραντον ἔρυσθαι.</l>
<l n="74">ἦ γὰρ δὴ Κρονίδης ὥς μιν φράσαθ̓, ὡς ἐόλητο</l>
<pb xml:id="p.434"/>
<l n="75">θυμὸν ἀνωίστοισιν ὑποδμηθεὶς βελέεσσι</l>
<l n="76">Κύπριδος, ἣ μούνη δύναται καὶ Ζῆνα δαμάσσαι.</l>
<l n="77">δὴ γὰρ ἀλευόμενός τε χόλον ζηλήμονος Ἥρης</l>
<l n="78">παρθενικῆς τ̓ ἐθέλων ἀταλὸν νόον ἐξαπατῆσαι</l>
<l n="79">κρύψε θεὸν καὶ τρέψε δέμας καὶ γείνετο ταῦρος,</l>
<l n="80">οὐχ οἷος σταθμοῖς ἐνιφέρβεται, οὐδὲ μὲν οἷος </l>
<l n="81">ὦλκα διατμήγει σύρων εὐκαμπὲς ἄροτρον,</l>
<l n="82">οὐδ̓ οἷος ποίμνης ἐπιβόσκεται, οὐδὲ μὲν οἷος</l>
<l n="83">ὅστις ὑποδμηθεὶς ἐρύει πολύφορτον ἀπήνην.</l>
<l n="84">τοῦ δή τοι τὸ μὲν ἄλλο δέμας ξανθόχροον ἔσκε,</l>
<l n="85">κύκλος δ̓ ἀργύφεος μέσσῳ μάρμαιρε μετώπῳ,</l>
<l n="86">ὄσσε δ̓ ὑπογλαύσσεσκε καὶ ἵμερον ἀστράπτεσκεν.</l>
<l n="87">ἶσά τ̓ ἐπ̓ ἀλλήλοισι κέρα ἀνέτελλε καρήνου</l>
<l n="88">ἄντυγος ἡμιτόμου κεραῆς ἅτε κύκλα σελήνης.</l>
<l n="89">ἤλυθε δ̓ ἐς λειμῶνα καὶ οὐκ ἐφόβησε φαανθεὶς</l>
<l n="90">παρθενικάς, πάσῃσι δ̓ ἔρως γένετ̓ ἐγγὺς ἱκέσθαι </l>
<l n="91">ψαῦσαι θ̓ ἱμερτοῖο βοός, τοῦ δ̓ ἄμβροτος ὀδμὴ</l>
<l n="92">τηλόθι καὶ λειμῶνος ἐκαίνυτο λαρὸν ἀϋτμήν.</l>
<l n="93">στῆ δὲ ποδῶν προπάροιθεν ἀμύμονος Εὐρωπείης,</l>
<l n="94">καί οἱ λιχμάζεσκε δέρην, κατέθελγε δὲ κούρην.</l>
<l n="95">ἣ δέ μιν ἀμφαφάασκε καὶ ἠρέμα χείρεσιν ἀφρὸν</l>
<l n="96">πολλὸν ἀπὸ στομάτων ἀπομόργνυτο, καὶ κύσε ταῦρον.</l>
<l n="97">αὐτὰρ ὃ μειλίχιον μυκήσατο· φαῖό κεν αὐλοῦ</l>
<l n="98">Μυγδονίου γλυκὺν ἦχον ἀνηπύοντος ἀκούειν.</l>
<l n="99">ὤκλασε δὲ πρὸ ποδοῖιν, ἐδέρκετο δ̓ Εὐρώπειαν</l>
<l n="100">αὐχέν̓ ἐπιστρέψας καί οἱ πλατὺ δείκνυε νῶτον. </l>
<l n="101">ἣ δὲ βαθυπλοκάμοισι μετέννεπε παρθενικῇσι·</l>
<pb xml:id="p.436"/>
<l n="102">‘δεῦθ̓ ἑτάραι φίλιαι καὶ ὁμήλικες, ὄφῤ ἐπὶ τῷδε</l>
<l n="103">ἑζόμεναι ταύρῳ τερπώμεθα· δὴ γὰρ ἁπάσας</l>
<l n="104">νῶτον ὑποστορέσας ἀναδέξεται, οἷά τ̓ ἐνηὴς</l>
<l n="105">πρηΰς τ̓ εἰσιδέειν καὶ μείλιχος, οὐδέ τι ταύροις</l>
<l n="106">ἄλλοισι προσέοικε· νόος δέ οἱ ἠΰτε φωτὸς</l>
<l n="107">αἴσιμος ἀμφιθέει, μούνης δ̓ ἐπιδεύεται αὐδῆς.’</l>
<l n="108">ὣς φαμένη νώτοισιν ἐφίζανε μειδιόωσα,</l>
<l n="109">αἱ δ̓ ἄλλαι μέλλεσκον. ἄφαρ δ̓ ἀνεπήλατο ταῦρος,</l>
<l n="110">ἣν θέλεν ἁρπάξας· ὠκὺς δ̓ ἐπὶ πόντον ἵκανεν. </l>
<l n="111">ἣ δὲ μεταστρεφθεῖσα φίλας καλέεσκεν ἑταίρας</l>
<l n="112">χεῖρας ὀρεγνυμένη, ταὶ δ̓ οὐκ ἐδύναντο κιχάνειν.</l>
<l n="113">ἀκτάων δ̓ ἐπιβὰς πρόσσω θέεν ἠΰτε δελφὶς</l>
<l n="114">χηλαῖς ἀβρεκτοῖσιν ἐπ̓ εὐρέα κύματα βαίνων.</l>
<l n="115">ἣ δὲ τότ̓ ἐρχομένοιο γαληνιάασκε θάλασσα,</l>
<l n="116">κήτεα δ̓ ἀμφὶς ἄταλλε Διὸς προπάροιθε ποδοῖιν,</l>
<l n="117">γηθόσυνος δ̓ ὑπὲρ οἶδμα κυβίστεε βυσσόθε δελφίς·</l>
<l n="118">Νηρεΐδες δ̓ ἀνέδυσαν ὑπὲξ ἁλός, αἳ δ̓ ἄρα πᾶσαι</l>
<l n="119">κητείοις νώτοισιν ἐφήμεναι ἐστιχόωντο.</l>
<l n="120">καὶ δ̓ αὐτὸς βαρύδουπος ὑπείραλος Ἐννοσίγαιος </l>
<l n="121">κῦμα κατιθύνων ἁλίης ἠγεῖτο κελεύθου</l>
<l n="122">αὐτοκασιγνήτῳ· τοὶ δ̓ ἀμφί μιν ἠγερέθοντο</l>
<l n="123">Τρίτωνες, πόντοιο βαρύθροοι αὐλητῆρες,</l>
<l n="124">κόχλοισιν ταναοῖς γάμιον μέλος ἠπύοντες.</l>
<l n="125">ἣ δ̓ ἄῤ ἐφεζομένη Ζηνὸς βοέοις ἐπὶ νώτοις</l>
<l n="126">τῇ μὲν ἔχεν ταύρου δολιχὸν κέρας, ἐν χερὶ δ̓ ἄλλῃ</l>
<l n="127">εἴρυε πορφυρέην κολποῦ πτύχα, ὄφρά κε μή μιν</l>
<l n="128">δεύοι ἐφελκόμενον πολιῆς ἁλὸς ἄσπετον ὕδωρ.</l>
<pb xml:id="p.438"/>
<l n="129">κολπώθη δ̓ ὤμοισι πέπλος βαθὺς Εὐρωπείης,</l>
<l n="130">ἱστίον οἷά τε νηός, ἐλαφρίζεσκε δὲ κούρην. </l>
<l n="131">ἣ δ̓ ὅτε δὴ γαίης ἀπὸ πατρίδος ἦεν ἄνευθεν,</l>
<l n="132">φαίνετο δ̓ οὔτ̓ ἀκτή τις ἁλίρροθος οὔτ̓ ὄρος αἰπύ,</l>
<l n="133">ἀλλ̓ ἀὴρ μὲν ἄνωθεν, ἔνερθε δὲ πόντος ἀπείρων,</l>
<l n="134">ἀμφί ἑ παπτήνασα τόσην ἀνενείκατο φωνήν·</l>
<l n="135">‘πῇ με φέρεις θεόταυρε; τίς ἔπλεο; πῶς δὲ κέλευθα</l>
<l n="136">ἀργαλἔ εἰλιπόδεσσι διέρχεαι, οὐδὲ θάλασσαν</l>
<l n="137">δειμαίνεις; νηυσὶν γὰρ ἐπίδρομός ἐστι θάλασσα</l>
<l n="138">ὠκυάλοις, ταῦροι δ̓ ἁλίην τρομέουσιν ἀταρπόν.</l>
<l n="139">ποῖόν τοι ποτὸν ἡδύ; τίς ἐξ ἁλὸς ἔσσετ̓ ἐδωδή;</l>
<l n="140">ἦ ἄρα τις θεός ἐσσι· θεοῖς γ̓ ἐπεοικότα ῥέζεις. </l>
<l n="141">οὔθ̓ ἅλιοι δελφῖνες ἐπὶ χθονὸς οὔτε τι ταῦροι</l>
<l n="142">ἐν πόντῳ στιχόωσι, σὺ δὲ χθόνα καὶ κατὰ πόντον</l>
<l n="143">ἄτρομος ἀΐσσεις, χηλαὶ δέ τοί εἰσιν ἐρετμά.</l>
<l n="144">ἦ τάχα καὶ γλαυκῆς ὑπὲρ ἠέρος ὑψόσ̓ ἀερθεὶς</l>
<l n="145">εἴκελος αἰψηροῖσι πετήσεαι οἰωνοῖσιν.</l>
<l n="146">ὤμοι ἐγὼ μέγα δή τι δυσάμμορος, ἥ ῥά τε δῶμα</l>
<l n="147">πατρὸς ἀποπρολιποῦσα καὶ ἑσπομένη βοΐ τῷδε</l>
<l n="148">ξείνην ναυτιλίην ἐφέπω καὶ πλάζομαι οἴη.</l>
<l n="149">ἀλλὰ σύ μοι μεδέων πολιῆς ἁλὸς Ἐννοσίγαιε</l>
<l n="150">ἵλαος ἀντιάσειας, ὃν ἔλπομαι εἰσοράασθαι </l>
<l n="151">τόνδε κατιθύνοντα πόρον προκέλευθον ἐμεῖο.</l>
<l n="152">οὐκ ἀθεεὶ γὰρ ταῦτα διέρχομαι ὑγρὰ κέλευθα.’</l>
<l n="153">ὣς φάτο· τὴν δ̓ ὧδε προσεφώνεεν ἠΰκερως βοῦς·</l>
<l n="154">‘θάρσει παρθενική, μὴ δείδιθι πόντιον οἶδμα.</l>
<l n="155">αὐτός τοι Ζεύς εἰμι, κεἰ ἐγγύθεν εἴδομαι εἶναι</l>
<l n="156">ταῦρος· ἐπεὶ δύναμαί γε φανήμεναι ὅττι θέλοιμι.</l>
<pb xml:id="p.440"/>
<l n="157">σὸς δὲ πόθος μ̓ ἀνέηκε τόσην ἅλα μετρήσασθαι</l>
<l n="158">ταύρῳ ἐειδόμενον· Κρήτη δέ σε δέξεται ἤδη,</l>
<l n="159">ἥ μ̓ ἔθρεψε καὶ αὐτόν, ὅπῃ νυμφήϊα σεῖο</l>
<l n="160">ἔσσεται· ἐξ ἐμέθεν δὲ κλυτοὺς φιτύσεαι υἷας, </l>
<l n="161">οἳ σκηπτοῦχοι ἄνακτες ἐπὶ χθονίοισιν ἔσονται.’</l>
<l n="162">ὣς φάτο· καὶ τετέλεστο τά περ φάτο. Φαίνετο μὲν δὴ</l>
<l n="163">Κρήτη, Ζεὺς δὲ πάλιν σφετέρην ἀνελάζετο μορφήν,</l>
<l n="164">λῦσε δέ οἱ μίτρην, καί οἱ λέχος ἔντυον Ὧραι.</l>
<l n="165">ἡ δὲ πάρος κούρη Ζηνὸς γένετ̓ αὐτίκα νύμφη,</l>
<l n="166">καὶ Κρονίδῃ τέκνα τίκτε καὶ αὐτίκα γίνετο μήτηρ.</l>
</div>
</body>
</text>
</TEI>
