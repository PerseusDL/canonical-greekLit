<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title>Odes (Greek). Machine readable text - N.</title>
                <author>Pindar</author>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:AnnCPB">The Annenberg CPB/Project</funder>
            </titleStmt>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>


            <notesStmt>
                <note anchored="true" place="unspecified"> Text scanned at U. Chicago in 1987. Basic
                    tagging done by EM and Scott Ettinger. </note>
            </notesStmt>
            <sourceDesc default="false">
                <biblStruct default="false">
                    <monogr>
                        <author>Pindar</author>
                        <title> The Odes of Pindar including the Principal Fragments with an
                            Introduction and an English Translation by Sir John Sandys, Litt.D.,
                            FBA. </title>
                        <imprint>
                            <publisher>Cambridge, MA., Harvard University Press; London, William
                                Heinemann Ltd.</publisher>
                            <date>1937</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="line"
                    matchPattern="(\w+).(\w+)"
                    replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:l[@n='$2'])">
                    <p>This pointer pattern extracts poem and line</p>
                </cRefPattern>
                <cRefPattern n="poem"
                    matchPattern="(\w+)"
                    replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                    <p>This pointer pattern extracts poem</p>
                </cRefPattern>
                
            </refsDecl>
        </encodingDesc>
        <profileDesc>
            <langUsage default="false">
                <language ident="grc">Greek</language>
                <language ident="eng">English</language>
            </langUsage>
        </profileDesc>
        <revisionDesc>
            <!--
            <change>
                <date>1990</date>
                <respStmt>
                    <name>EM and SFSH</name>
                    <resp>(n/a)</resp>
                </respStmt>
                <item>Make sure that the file matches new DTDs.</item>
            </change>
            <change>
                <date>8/91</date>
                <respStmt>
                    <name>EM</name>
                    <resp>(n/a)</resp>
                </respStmt>
                <item>Revise DTDs and recheck texts.</item>
            </change>
            <change>
                <date>9/91</date>
                <respStmt>
                    <name>WPM</name>
                    <resp>(n/a)</resp>
                </respStmt>
                <item>Entered Hubbard's revisions.</item>
            </change>
            <change>
                <date>11/91</date>
                <respStmt>
                    <name>WPM</name>
                    <resp>(n/a)</resp>
                </respStmt>
                <item>
                    Entered Svarlien's responses to Hubbard.Changes made to Sandys' Greek text whenever the translator felt a different reading was necessary are noted in the English text.
                </item>
            </change>
            <change>
                <date>5/21/92</date>
                <respStmt>
                    <name>David Smith</name>
                    <resp>(n/a)</resp>
                </respStmt>
                <item>fixed the accent on *)alfew| to *)alfew=|</item>
            </change>
        -->
            <change when="2014-08-01" who="Stella Dee">edited markup</change>
            <change when="2016-01-22" who="TDBuck">editied mark-up, hookified</change>
        </revisionDesc>
    </teiHeader>
    <text xml:lang="grc">
        <body>
            <div n="urn:cts:greekLit:tlg0033.tlg003.perseus-grc2" sample="complete" part="N" type="edition" org="uniform">
                <head xml:lang="en">νεμεαν οδες</head>
                <div n="1" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 1</title>
                        <persName xml:lang="grc" type="winner">ΧΡΟΜΙΩι ΑΙΤΝΑΙΩι</persName>
                        <seg type="race" xml:lang="grc" part="N">ΙΠΠΟΙΣ</seg>
                        <date> </date>
                    </head>

                    <milestone n="str. 1" unit="strophe"/>
                    <l> ἄμπνευμα σεμνὸν Ἀλφεοῦ, </l>
                    <l> κλεινᾶν Συρακοσσᾶν θάλος Ὀρτυγία, </l>
                    <l> δέμνιον Ἀρτέμιδος, </l>
                    <l> Δάλου κασιγνήτα, σέθεν ἁδυεπὴς </l>
                    <l n="5"> ὕμνος ὁρμᾶται θέμεν </l>
                    <l> αἶνον ἀελλοπόδων μέγαν ἵππων, Ζηνὸς Αἰτναίου χάριν· </l>
                    <l>
                        <milestone ed="Steph" n="10" unit="line"/> ἅρμα δʼ ὀτρύνει Χρομίου Νεμέα θʼ
                        ἔργμασιν νικαφόροις ἐγκώμιον ζεῦξαι μέλος. <milestone n="ant. 1"
                            unit="strophe"/>
                    </l>
                    <l> ἀρχαὶ δὲ βέβληνται θεῶν </l>
                    <l> κείνου σὺν ἀνδρὸς δαιμονίαις ἀρεταῖς. </l>
                    <l n="10"> ἔστι δʼ ἐν εὐτυχίᾳ </l>
                    <l> πανδοξίας ἄκρον· μεγάλων δʼ ἀέθλων </l>
                    <l> Μοῖσα μεμνᾶσθαι φιλεῖ. </l>
                    <l> σπεῖρέ νυν ἀγλαΐαν τινὰ νάσῳ, τὰν Ὀλύμπου δεσπότας </l>
                    <l>
                        <milestone ed="Steph" n="20" unit="line"/> Ζεὺς ἔδωκεν Φερσεφόνᾳ, κατένευσέν
                        τέ οἱ χαίταις, ἀριστεύοισαν εὐκάρπου χθονὸς <milestone n="epode 1"
                            unit="strophe"/>
                    </l>
                    <l n="15"> Σικελίαν πίειραν ὀρθώσειν κορυφαῖς πολίων ἀφνεαῖς. </l>
                    <l> ὤπασε δὲ Κρονίων πολέμου μναστῆρά οἱ χαλκεντέος </l>
                    <l> λαὸν ἵππαιχμον θαμὰ δὴ καὶ Ὀλυμπιάδων φύλλοις ἐλαιᾶν χρυσέοις </l>
                    <l> μιχθέντα. πολλῶν ἐπέβαν καιρὸν οὐ ψεύδει βαλών. <milestone n="str. 2"
                            unit="strophe"/>
                    </l>
                    <l> ἔσταν δʼ ἐπʼ αὐλείαις θύραις </l>
                    <l n="20">
                        <milestone ed="Steph" n="30" unit="line"/> ἀνδρὸς φιλοξείνου καλὰ
                        μελπόμενος, </l>
                    <l> ἔνθα μοι ἁρμόδιον </l>
                    <l> δεῖπνον κεκόσμηται, θαμὰ δʼ ἀλλοδαπῶν </l>
                    <l> οὐκ ἀπείρατοι δόμοι </l>
                    <l> ἐντί· λέλογχε δὲ μεμφομένοις ἐσλοὺς ὕδωρ καπνῷ φέρειν </l>
                    <l n="25"> ἀντίον. τέχναι δʼ ἑτέρων ἕτεραι· χρὴ δʼ ἐν εὐθείαις ὁδοῖς στείχοντα
                        μάρνασθαι φυᾷ. <milestone n="ant. 2" unit="strophe"/>
                    </l>
                    <l> πράσσει γὰρ ἔργῳ μὲν σθένος, </l>
                    <l>
                        <milestone ed="Steph" n="40" unit="line"/> βουλαῖσι δὲ φρήν, ἐσσόμενον
                        προϊδεῖν </l>
                    <l> συγγενὲς οἷς ἕπεται. </l>
                    <l> Ἁγησιδάμου παῖ, σέο δʼ ἀμφὶ τρόπῳ </l>
                    <l n="30"> τῶν τε καὶ τῶν χρήσιες. </l>
                    <l> οὐκ ἔραμαι πολὺν ἐν μεγάρῳ πλοῦτον κατακρύψαις ἔχειν, </l>
                    <l> ἀλλʼ ἐόντων εὖ τε παθεῖν καὶ ἀκοῦσαι φίλοις ἐξαρκέων. κοιναὶ γὰρ ἔρχοντʼ
                        ἐλπίδες <milestone n="epode 2" unit="strophe"/>
                    </l>
                    <l>
                        <milestone ed="Steph" n="50" unit="line"/> πολυπόνων ἀνδρῶν. ἐγὼ δʼ Ἡρακλέος
                        ἀντέχομαι προφρόνως, </l>
                    <l> ἐν κορυφαῖς ἀρετᾶν μεγάλαις ἀρχαῖον ὀτρύνων λόγον, </l>
                    <l n="35"> ὡς, ἐπεὶ σπλάγχνων ὕπο ματέρος αὐτίκα θαητὰν ἐς αἴγλαν παῖς Διὸς </l>
                    <l> ὠδῖνα φεύγων διδύμῳ σὺν κασιγνήτῳ μόλεν, <milestone n="str. 3"
                            unit="strophe"/>
                    </l>
                    <l> ὡς οὐ λαθὼν χρυσόθρονον </l>
                    <l> Ἥραν κροκωτὸν σπάργανον ἐγκατέβα· </l>
                    <l> ἀλλὰ θεῶν βασιλ <seg type="sling" part="N">έα</seg>
                    </l>
                    <l n="40">
                        <milestone ed="Steph" n="60" unit="line"/> σπερχθεῖσα θυμῷ πέμπε δράκοντας
                        ἄφαρ. </l>
                    <l> τοὶ μὲν οἰχθεισᾶν πυλᾶν </l>
                    <l> ἐς θαλάμου μυχὸν εὐρὺν ἔβαν, τέκνοισιν ὠκείας γνάθους </l>
                    <l> ἀμφελίξασθαι μεμαῶτες· ὁ δʼ ὀρθὸν μὲν ἄντεινεν κάρα, πειρᾶτο δὲ πρῶτον
                        μάχας, <milestone n="ant. 3" unit="strophe"/>
                    </l>
                    <l> δισσαῖσι δοιοὺς αὐχένων </l>
                    <l n="45"> μάρψαις ἀφύκτοις χερσὶν ἑαῖς ὄφιας· </l>
                    <l> ἀγχομένοις δὲ χρόνος </l>
                    <l>
                        <milestone ed="Steph" n="70" unit="line"/> ψυχὰς ἀπέπνευσεν μελέων ἀφάτων. </l>
                    <l> ἐκ δʼ ἄρʼ ἄτλατον δέος </l>
                    <l> πλᾶξε γυναῖκας, ὅσαι τύχον Ἀλκμήνας ἀρήγοισαι λέχει· </l>
                    <l n="50"> καὶ γὰρ αὐτά, ποσσὶν ἄπεπλος ὀρούσαισʼ ἀπὸ στρωμνᾶς, ὅμως ἄμυνεν
                        ὕβριν κνωδάλων. <milestone n="epode 3" unit="strophe"/>
                    </l>
                    <l> ταχὺ δὲ Καδμείων ἀγοὶ χαλκέοις ἀθρόοι σὺν ὅπλοις ἔδραμον· </l>
                    <l>
                        <milestone ed="Steph" n="80" unit="line"/> ἐν χερὶ δʼ Ἀμφιτρύων κολεοῦ
                        γυμνὸν τινάσσων φάσγανον </l>
                    <l> ἵκετʼ, ὀξείαις ἀνίαισι τυπείς. τὸ γὰρ οἰκεῖον πιέζει πάνθʼ ὁμῶς· </l>
                    <l> εὐθὺς δʼ ἀπήμων κραδία κᾶδος ἀμφʼ ἀλλότριον. <milestone n="str. 4"
                            unit="strophe"/>
                    </l>
                    <l n="55"> ἔστα δὲ θάμβει δυσφόρῳ </l>
                    <l> τερπνῷ τε μιχθείς. εἶδε γὰρ ἐκνόμιον </l>
                    <l> λῆμά τε καὶ δύναμιν </l>
                    <l> υἱοῦ παλίγγλωσσον δέ οἱ ἀθάνατοι </l>
                    <l> ἀγγέλων ῥῆσιν θέσαν. </l>
                    <l n="60">
                        <milestone ed="Steph" n="90" unit="line"/> γείτονα δʼ ἐκκάλεσεν Διὸς ὑψίστου
                        προφάταν ἔξοχον, </l>
                    <l> ὀρθόμαντιν Τειρεσίαν· ὁ δέ οἱ φράζε καὶ παντὶ στρατῷ, ποίαις ὁμιλήσει
                        τύχαις, <milestone n="ant. 4" unit="strophe"/>
                    </l>
                    <l> ὅσσους μὲν ἐν χέρσῳ κτανών, </l>
                    <l> ὅσσους δὲ πόντῳ θῆρας ἀϊδροδίκας· </l>
                    <l> καί τινα σὺν πλαγίῳ </l>
                    <l n="65"> ἀνδρῶν κόρῳ στείχοντα τὸν ἐχθρότατον </l>
                    <l> φᾶσέ νιν δώσειν μόρῳ. </l>
                    <l>
                        <milestone ed="Steph" n="100" unit="line"/> καὶ γὰρ ὅταν θεοὶ ἐν πεδίῳ
                        Φλέγρας Γιγάντεσσιν μάχαν </l>
                    <l> ἀντιάζωσιν, βελέων ὑπὸ ῥιπαῖσι κείνου φαιδίμαν γαίᾳ πεφύρσεσθαι κόμαν
                            <milestone n="epode 4" unit="strophe"/>
                    </l>
                    <l> ἔνεπεν· αὐτὸν μὰν ἐν εἰράνᾳ καμάτων μεγάλων <add>ἐν</add> σχερῷ </l>
                    <l n="70"> ἁσυχίαν τὸν ἅπαντα χρόνον ποινὰν λαχόντʼ ἐξαίρετον </l>
                    <l> ὀλβίοις ἐν δώμασι, δεξάμενον θαλερὰν Ἥβαν ἄκοιτιν καὶ γάμον </l>
                    <l>
                        <milestone ed="Steph" n="110" unit="line"/> δαίσαντα, πὰρ Δὶ Κρονίδᾳ σεμνὸν
                        αἰνήσειν νόμον. </l>
                </div>
                <div n="2" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 2</title>
                        <persName xml:lang="grc" type="winner">ΤΙΜΟΔΗΜΩι ΑΧΑΡΝΕΙ</persName>
                        <seg type="race" xml:lang="grc" part="N">ΠΑΓΚΡΑΤΙΑΣΤΗι</seg>
                        <date> </date>
                    </head>

                    <milestone n="str. 1" unit="strophe"/>
                    <l> ὅθεν περ καὶ Ὁμηρίδαι </l>
                    <l> ῥαπτῶν ἐπέων τὰ πόλλʼ ἀοιδοὶ </l>
                    <l> ἄρχονται, Διὸς ἐκ προοιμίου· καὶ ὅδʼ ἀνὴρ </l>
                    <l> καταβολὰν ἱερῶν ἀγώνων νικαφορίας δέδεκται πρῶτον Νεμεαίου </l>
                    <l n="5"> ἐν πολυυμνήτῳ Διὸς ἄλσει. <milestone n="str. 2" unit="strophe"/>
                    </l>
                    <l> ὀφείλει δʼ ἔτι, πατρίαν </l>
                    <l>
                        <milestone ed="Steph" n="10" unit="line"/> εἴπερ καθʼ ὁδόν νιν εὐθυπομπὸς </l>
                    <l> αἰὼν ταῖς μεγάλαις δέδωκε κόσμον Ἀθάναις, </l>
                    <l> θαμὰ μὲν Ἰσθμιάδων δρέπεσθαι κάλλιστον ἄωτον, ἐν Πυθίοισί τε νικᾶν </l>
                    <l n="10"> Τιμονόου παῖδʼ· ἔστι δʼ ἐοικὸς <milestone n="str. 3" unit="strophe"/>
                    </l>
                    <l> ὀρειᾶν γε Πελειάδων </l>
                    <l> μὴ τηλόθεν Ὠαρίωνα νεῖσθαι. </l>
                    <l>
                        <milestone ed="Steph" n="20" unit="line"/> καὶ μὰν ἁ Σαλαμίς γε θρέψαι φῶτα
                        μαχατὰν </l>
                    <l> δυνατός. ἐν Τρωΐᾳ μὲν Ἕκτωρ Αἴαντος ἄκουσεν· ὦ Τιμόδημε, σὲ δʼ ἀλκὰ </l>
                    <l n="15"> παγκρατίου τλάθυμος ἀέξει. <milestone n="str. 4" unit="strophe"/>
                    </l>
                    <l> Ἀχάρναι δὲ παλαίφατοι </l>
                    <l> εὐάνορες· ὅσσα δʼ ἀμφʼ ἀέθλοις, </l>
                    <l> Τιμοδημίδαι ἐξοχώτατοι προλέγονται. </l>
                    <l>
                        <milestone ed="Steph" n="30" unit="line"/> παρὰ μὲν ὑψιμέδοντι Παρνασῷ
                        τέσσαρας ἐξ ἀέθλων νίκας ἐκόμιξαν· </l>
                    <l n="20"> ἀλλὰ Κορινθίων ὑπὸ φωτῶν <milestone n="str. 5" unit="strophe"/>
                    </l>
                    <l> ἐν ἐσλοῦ Πέλοπος πτυχαῖς </l>
                    <l> ὀκτὼ στεφάνοις ἔμιχθεν ἤδη· </l>
                    <l> ἑπτὰ δʼ ἐν Νεμέᾳ τὰ δʼ οἴκοι μάσσονʼ ἀριθμοῦ </l>
                    <l> Διὸς ἀγῶνι. τόν, ὦ πολῖται, κωμάξατε Τιμοδήμῳ σὺν εὐκλέϊ νόστῳ· </l>
                    <l n="25">
                        <milestone ed="Steph" n="40" unit="line"/> ἁδυμελεῖ δʼ ἐξάρχετε φωνᾷ. </l>
                </div>
                <div n="3" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 3</title>
                        <persName xml:lang="grc" type="winner">ΑΡΙΣΤΟΚΛΕΙΔΗι ΑΙΓΙΝΗΤΗι</persName>
                        <seg type="race" xml:lang="grc" part="N">ΠΑΓΚΡΑΤΙΑΣΤΗι</seg>
                        <date> </date>
                    </head>

                    <milestone n="str. 1" unit="strophe"/>
                    <l> ὦ πότνια Μοῖσα, μᾶτερ ἁμετέρα, λίσσομαι, </l>
                    <l> τὰν πολυξέναν ἐν ἱερομηνίᾳ Νεμεάδι </l>
                    <l> ἵκεο Δωρίδα νᾶσον Αἴγιναν· ὕδατι γὰρ </l>
                    <l> μένοντʼ ἐπʼ Ἀσωπίῳ μελιγαρύων τέκτονες </l>
                    <l n="5"> κώμων νεανίαι, σέθεν ὄπα μαιόμενοι. </l>
                    <l>
                        <milestone ed="Steph" n="10" unit="line"/> διψῇ δὲ πρᾶγος ἄλλο μὲν ἄλλου· </l>
                    <l>
                        <seg type="sling" part="N">ἀε</seg> θλονικία δὲ μάλιστʼ ἀοιδὰν φιλεῖ, </l>
                    <l> στεφάνων ἀρετᾶν τε δεξιωτάταν ὀπαδόν· <milestone n="ant. 1" unit="strophe"/>
                    </l>
                    <l> τᾶς ἀφθονίαν ὄπαζε μήτιος ἀμᾶς ἄπο· </l>
                    <l n="10"> ἄρχε δʼ οὐρανοῦ πολυνεφέλα κρέοντι, θύγατερ, </l>
                    <l> δόκιμον ὕμνον· ἐγὼ δὲ κείνων τέ νιν ὀάροις </l>
                    <l>
                        <milestone ed="Steph" n="20" unit="line"/> λύρᾳ τε κοινάσομαι. χαρίεντα δʼ
                        ἕξει πόνον </l>
                    <l> χώρας ἄγαλμα, Μυρμιδόνες ἵνα πρότεροι </l>
                    <l> ᾤκησαν, ὧν παλαίφατον ἀγορὰν </l>
                    <l n="15"> οὐκ ἐλεγχέεσσιν Ἀριστοκλείδας τεὰν </l>
                    <l> ἐμίανε κατʼ αἶσαν ἐν περισθενεῖ μαλαχθεὶς <milestone n="epode 1"
                            unit="strophe"/>
                    </l>
                    <l> παγκρατίου στόλῳ· καματωδέων δὲ πλαγᾶν </l>
                    <l>
                        <milestone ed="Steph" n="30" unit="line"/> ἄκος ὑγιηρὸν ἐν βαθυπεδίῳ Νεμέᾳ
                        τὸ καλλίνικον φέρει. </l>
                    <l> εἰ δʼ ἐὼν καλὸς ἔρδων τʼ ἐοικότα μορφᾷ </l>
                    <l n="20"> ἀνορέαις ὑπερτάταις ἐπέβα παῖς Ἀριστοφάν <seg type="sling" part="N"
                            >εο</seg> ς· οὐκέτι πρόσω </l>
                    <l> ἀβάταν ἅλα κιόνων ὑπὲρ Ἡρακλέος περᾶν εὐμαρές, <milestone n="str. 2"
                            unit="strophe"/>
                    </l>
                    <l> ἥρως θεὸς ἃς ἔθηκε ναυτιλίας ἐσχάτας </l>
                    <l>
                        <milestone ed="Steph" n="40" unit="line"/> μάρτυρας κλυτάς· δάμασε δὲ θῆρας
                        ἐν πελάγεσιν </l>
                    <l> ὑπέροχος, διά τʼ ἐξερεύνασε τεναγέων </l>
                    <l n="25"> ῥοάς, ὅπα πόμπιμον κατέβαινε νόστου τέλος, </l>
                    <l> καὶ γᾶν φράδασσε. θυμέ, τίνα πρὸς ἀλλοδαπὰν </l>
                    <l> ἄκραν ἐμὸν πλόον παραμείβ <seg type="sling" part="N">εαι</seg> ; </l>
                    <l> Αἰακῷ σε φαμὶ γένει τε Μοῖσαν φέρειν, </l>
                    <l>
                        <milestone ed="Steph" n="50" unit="line"/> ἕπεται δὲ λόγῳ δίκας ἄωτος, <q
                            type="unspecified">ἐσλὸς αἰνεῖν·</q>
                        <milestone n="ant. 2" unit="strophe"/>
                    </l>
                    <l n="30"> οὐδʼ ἀλλοτρίων ἔρωτες ἀνδρὶ φέρειν κρέσσονες· </l>
                    <l> οἴκοθεν μάτευε. ποτίφορον δὲ κόσμον ἔλαβες </l>
                    <l>type="unspecified" γλυκύ τι γαρυέμεν. παλαιαῖσι δʼ ἐν ἀρεταῖς </l>
                    <l> γέγαθε Πηλεὺς ἄναξ ὑπέραλλον αἰχμὰν ταμών· </l>
                    <l> ὃς καὶ Ἰωλκὸν εἷλε μόνος ἄνευ στρατιᾶς, </l>
                    <l n="35">
                        <milestone ed="Steph" n="60" unit="line"/> καὶ ποντίαν Θέτιν κατέμαρψεν </l>
                    <l> ἐγκονητί. Λαομέδοντα δʼ εὐρυσθενὴς </l>
                    <l> Τελαμὼν Ἰόλᾳ παραστάτας ἐὼν ἔπερσεν· <milestone n="epode 2" unit="strophe"/>
                    </l>
                    <l> καί ποτε χαλκότοξον Ἀμαζόνων μετʼ ἀλκὰν </l>
                    <l> ἕπετό οἱ· οὐδέ νίν ποτε φόβος ἀνδροδάμας ἔπαυσεν ἀκμὰν φρενῶν. </l>
                    <l n="40">
                        <milestone ed="Steph" n="70" unit="line"/> συγγενεῖ δέ τις εὐδοξίᾳ μέγα
                        βρίθει· </l>
                    <l> ὃς δὲ διδάκτʼ ἔχει, ψεφηνὸς ἀνὴρ ἄλλοτʼ ἄλλα πνέων οὔ ποτʼ ἀτρεκεῖ </l>
                    <l> κατέβα ποδί, μυριᾶν δʼ ἀρετᾶν ἀτελεῖ νόῳ γεύεται. <milestone n="str. 3"
                            unit="strophe"/>
                    </l>
                    <l> ξανθὸς δʼ Ἀχιλεὺς τὰ μὲν μένων Φιλύρας ἐν δόμοις </l>
                    <l> παῖς ἐὼν ἄθυρε μεγάλα ἔργα, χερσὶ θαμινὰ </l>
                    <l n="45">
                        <milestone ed="Steph" n="80" unit="line"/> βραχυσίδαρον ἄκοντα πάλλων, ἴσα
                        τʼ ἀνέμοις </l>
                    <l> μάχᾳ λεόντεσσιν ἀγροτέροις ἔπρασσεν φόνον, </l>
                    <l> κάπρους τʼ ἔναιρε, σώματα δὲ παρὰ Κρονίδαν </l>
                    <l> Κένταυρον ἀσθμαίνοντα κόμιζεν, </l>
                    <l> ἑξέτης τὸ πρῶτον, ὅλον δʼ ἔπειτʼ ἂν χρόνον· </l>
                    <l n="50"> τὸν ἐθάμβεον Ἄρτεμίς τε καὶ θρασεῖʼ Ἀθάνα, <milestone n="ant. 3"
                            unit="strophe"/>
                    </l>
                    <l> κτείνοντʼ ἐλάφους ἄνευ κυνῶν δολίων θʼ ἑρκέων· </l>
                    <l>
                        <milestone ed="Steph" n="90" unit="line"/> ποσσὶ γὰρ κράτεσκε. λεγόμενον δὲ
                        τοῦτο προτέρων </l>
                    <l> ἔπος ἔχω· βαθυμῆτα Χείρων τράφε λιθίνῳ </l>
                    <l> Ἰάσονʼ ἔνδον τέγει, καὶ ἔπειτεν Ἀσκλήπιον, </l>
                    <l n="55"> τὸν φαρμάκων δίδαξε μαλακόχειρα νόμον· </l>
                    <l> νύμφευσε δʼ αὖτις ἀγλαόκαρπον </l>
                    <l> Νηρέος θύγατρα, γόνον τέ οἱ φέρτατον </l>
                    <l>
                        <milestone ed="Steph" n="100" unit="line"/> ἀτίταλλεν, <add>ἐν</add>
                        ἀρμένοισι πᾶσι θυμὸν αὔξων· <milestone n="epode 3" unit="strophe"/>
                    </l>
                    <l> ὄφρα θαλασσίαις ἀνέμων ῥιπαῖσι πεμφθεὶς </l>
                    <l n="60"> ὑπὸ Τρωΐαν, δορίκτυπον ἀλαλὰν Λυκίων τε προσμένοι καὶ Φρυγῶν </l>
                    <l> Δαρδάνων τε, καὶ ἐγχεσφόροις ἐπιμίξαις </l>
                    <l> Αἰθιόπεσσι χεῖρας, ἐν φρασὶ πάξαιθʼ, ὅπως σφίσι μὴ κοίρανος ὀπίσω </l>
                    <l>
                        <milestone ed="Steph" n="110" unit="line"/> πάλιν οἴκαδʼ ἀνεψιὸς ζαμενὴς
                        Ἑλένοιο Μέμνων μόλοι. <milestone n="str. 4" unit="strophe"/>
                    </l>
                    <l> τηλαυγὲς ἄραρε φέγγος Αἰακιδᾶν αὐτόθεν· </l>
                    <l n="65"> Ζεῦ, τεὸν γὰρ αἷμα, σέο δʼ ἀγών, τὸν ὕμνος ἔβαλεν </l>
                    <l> ὀπὶ νέων ἐπιχώριον χάρμα κελαδέων. </l>
                    <l> βοὰ δὲ νικαφόρῳ σὺν Ἀριστοκλείδᾳ πρέπει, </l>
                    <l>
                        <milestone ed="Steph" n="120" unit="line"/> ὃς τάνδε νᾶσον εὐκλέϊ προσέθηκε
                        λόγῳ </l>
                    <l> καὶ σεμνὸν ἀγλααῖσι μερίμναις </l>
                    <l n="70"> Πυθίου Θεάριον. ἐν δὲ πείρᾳ τέλος </l>
                    <l> διαφαίνεται, ὧν τις ἐξοχώτερος γένηται, <milestone n="ant. 4" unit="strophe"
                        />
                    </l>
                    <l> ἐν παισὶ νέοισι παῖς, ἐν ἀνδράσιν ἀνήρ, τρίτον </l>
                    <l> ἐν παλαιτέροισι, μέρος ἕκαστον οἷον ἔχομεν </l>
                    <l>
                        <milestone ed="Steph" n="130" unit="line"/> βρότεον ἔθνος. ἐλᾷ δὲ καὶ
                        τέσσαρας ἀρετὰς </l>
                    <l n="75">
                        <add>ὁ</add> θνατὸς αἰών, φρονεῖν δʼ ἐνέπει τὸ παρκείμενον. </l>
                    <l> τῶν οὐκ ἄπεσσι. χαῖρε, φίλος. ἐγὼ τόδε τοι </l>
                    <l> πέμπω μεμιγμένον μέλι λευκῷ </l>
                    <l> σὺν γάλακτι, κιρναμένα δʼ ἔερσʼ ἀμφέπει, </l>
                    <l> πόμʼ ἀοίδιμον Αἰολῇσιν ἐν πνοαῖσιν αὐλῶν, <milestone n="epode 4"
                            unit="strophe"/>
                    </l>
                    <l n="80">
                        <milestone ed="Steph" n="140" unit="line"/> ὀψέ περ. ἔστι δʼ αἰετὸς ὠκὺς ἐν
                        ποτανοῖς, </l>
                    <l> ὃς ἔλαβεν αἶψα, τηλόθε μεταμαιόμενος, δαφοινὸν ἄγραν ποσίν· </l>
                    <l> κραγέται δὲ κολοιοὶ ταπεινὰ νέμονται. </l>
                    <l> τίν γε μέν, εὐθρόνου Κλεοῦς ἐθελοίσας, ἀεθλοφόρου λήματος ἕνεκεν </l>
                    <l> Νεμέας Ἐπιδαυρόθεν τʼ ἄπο καὶ Μεγάρων δέδορκεν φάος. </l>
                </div>
                <div n="4" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 4</title>
                        <persName xml:lang="grc" type="winner">ΤΙΜΑΣΑΡΧΩι ΑΙΓΙΝΗΤΗι</persName>
                        <seg type="race" xml:lang="grc" part="N">ΠΑΙΔΙ ΠΑΛΑΙΣΤΗι</seg>
                        <date> </date>
                    </head>

                    <milestone n="str. 1" unit="strophe"/>
                    <l> ἄριστος εὐφροσύνα πόνων κεκριμένων </l>
                    <l> ἰατρός· αἱ δὲ σοφαὶ </l>
                    <l> Μοισᾶν θύγατρες ἀοιδαὶ θέλξαν νιν ἁπτόμεναι. </l>
                    <l> οὐδὲ θερμὸν ὕδωρ τόσον γε μαλθακὰ τέγγει </l>
                    <l n="5"> γυῖα, τόσσον εὐλογία φόρμιγγι συνάορος. </l>
                    <l>
                        <milestone ed="Steph" n="10" unit="line"/> ῥῆμα δʼ ἑργμάτων χρονιώτερον
                        βιοτεύει, </l>
                    <l> ὅ τι κε σὺν Χαρίτων τύχᾳ </l>
                    <l> γλῶσσα φρενὸς ἐξέλοι βαθείας. <milestone n="str. 2" unit="strophe"/>
                    </l>
                    <l> τό μοι θέμεν Κρονίδᾳ τε Δὶ καὶ Νεμέᾳ </l>
                    <l n="10"> Τιμασάρχου τε πάλᾳ </l>
                    <l> ὕμνου προκώμιον εἴη· δέξαιτο δʼ Αἰακιδᾶν </l>
                    <l>
                        <milestone ed="Steph" n="20" unit="line"/> ἠΰπυργον ἕδος, δίκᾳ ξεναρκέϊ
                        κοινὸν </l>
                    <l> φέγγος. εἰ δʼ ἔτι ζαμενεῖ Τιμόκριτος ἁλίῳ </l>
                    <l> σὸς πατὴρ ἐθάλπετο, ποικίλον κιθαρίζων </l>
                    <l n="15"> θαμά κε, τῷδε μέλει κλιθείς, </l>
                    <l> υἱὸν κελάδησε καλλίνικον <milestone n="str. 3" unit="strophe"/>
                    </l>
                    <l> Κλεωναίου τʼ ἀπʼ ἀγῶνος ὅρμον στεφάνων </l>
                    <l> πέμψαντα καὶ λιπαρᾶν </l>
                    <l>
                        <milestone ed="Steph" n="30" unit="line"/> εὐωνύμων ἀπʼ Ἀθανᾶν, Θήβαις τʼ ἐν
                        ἑπταπύλοις, </l>
                    <l n="20"> οὕνεκʼ Ἀμφιτρύωνος ἀγλαὸν παρὰ τύμβον </l>
                    <l> Καδμεῖοί νιν οὐκ ἀέκοντες ἄνθεσι μίγνυον, </l>
                    <l> Αἰγίνας ἕκατι. φίλοισι γὰρ φίλος ἐλθὼν </l>
                    <l> ξένιον ἄστυ κατέδρακεν </l>
                    <l> Ἡρακλέος ὀλβίαν πρὸς αὐλάν. <milestone n="str. 4" unit="strophe"/>
                    </l>
                    <l n="25">
                        <milestone ed="Steph" n="40" unit="line"/> σὺν ᾧ ποτε Τρωΐαν κραταιὸς
                        Τελαμὼν </l>
                    <l> πόρθησε καὶ Μέροπας </l>
                    <l> καὶ τὸν μέγαν πολεμιστὰν ἔκπαγλον Ἀλκυονῆ, </l>
                    <l> οὐ τετραορίας γε πρὶν δυώδεκα πέτρῳ </l>
                    <l> ἥρωάς τʼ ἐπεμβεβαῶτας ἱπποδάμους ἕλεν </l>
                    <l n="30">
                        <milestone ed="Steph" n="50" unit="line"/> δὶς τόσους. ἀπειρομάχας ἐών κε
                        φανείη </l>
                    <l> λόγον ὁ μὴ συνιείς· ἐπεὶ </l>
                    <l>
                        <q type="unspecified"> ῥέζοντά τι καὶ παθεῖν ἔοικεν.</q>
                        <milestone n="str. 5" unit="strophe"/>
                    </l>
                    <l> τὰ μακρὰ δʼ ἐξενέπειν ἐρύκει με τεθμὸς </l>
                    <l> ὧραί τʼ ἐπειγόμεναι· </l>
                    <l n="35"> ἴϋγγι δʼ ἕλκομαι ἦτορ νουμηνίᾳ θιγέμεν. </l>
                    <l> ἔμπα, καίπερ ἔχει βαθεῖα ποντιὰς ἅλμα </l>
                    <l>
                        <milestone ed="Steph" n="60" unit="line"/> μέσσον, ἀντίτεινʼ ἐπιβουλίᾳ·
                        σφόδρα δόξομεν </l>
                    <l> δαΐων ὑπέρτεροι ἐν φάει καταβαίνειν· </l>
                    <l> φθονερὰ δʼ ἄλλος ἀνὴρ βλέπων </l>
                    <l n="40"> γνώμαν κενεὰν σκότῳ κυλίνδει <milestone n="str. 6" unit="strophe"/>
                    </l>
                    <l> χαμαὶ πετοῖσαν· ἐμοὶ δʼ ὁποίαν ἀρετὰν </l>
                    <l> ἔδωκε πότμος ἄναξ, </l>
                    <l>
                        <milestone ed="Steph" n="70" unit="line"/> εὖ οἶδʼ ὅτι χρόνος ἕρπων
                        πεπρωμέναν τελέσει. </l>
                    <l> ἐξύφαινε, γλυκεῖα, καὶ τόδʼ αὐτίκα, φόρμιγξ, </l>
                    <l n="45"> Λυδίᾳ σὺν ἁρμονίᾳ μέλος πεφιλημένον </l>
                    <l> Οἰνώνᾳ τε καὶ Κύπρῳ, ἔνθα Τεῦκρος ἀπάρχει </l>
                    <l> ὁ Τελαμωνιάδας· ἀτὰρ </l>
                    <l> Αἴας Σαλαμῖνʼ ἔχει πατρῴαν· <milestone n="str. 7" unit="strophe"/>
                    </l>
                    <l>
                        <milestone ed="Steph" n="80" unit="line"/> ἐν δʼ Εὐξείνῳ πελάγει φαεννὰν
                        Ἀχιλεὺς </l>
                    <l n="50"> νᾶσον· Θέτις δὲ κρατεῖ </l>
                    <l> Φθίᾳ· Νεοπτόλεμος δʼ Ἀπείρῳ διαπρυσίᾳ, </l>
                    <l> βουβόται τόθι πρῶνες ἔξοχοι κατάκεινται </l>
                    <l> Δωδώναθεν ἀρχόμενοι πρὸς Ἰόνιον πόρον. </l>
                    <l> Παλίου δὲ πὰρ ποδὶ λατρείαν Ἰαωλκὸν </l>
                    <l n="55">
                        <milestone ed="Steph" n="90" unit="line"/> πολεμίᾳ χερὶ προστραπὼν </l>
                    <l> Πηλεὺς παρέδωκεν Αἱμόνεσσιν <milestone n="str. 8" unit="strophe"/>
                    </l>
                    <l> δάμαρτος Ἱππολύτας Ἄκαστος δολίαις </l>
                    <l> τέχναισι χρησάμενος· </l>
                    <l> τᾷ Δαιδάλου τε μαχαίρᾳ φύτευέ οἱ θάνατον </l>
                    <l n="60"> ἐκ λόχου, Πελίαο παῖς· ἄλαλκε δὲ Χείρων, </l>
                    <l>
                        <milestone ed="Steph" n="100" unit="line"/> καὶ τὸ μόρσιμον Διόθεν
                        πεπρωμένον ἔκφερεν· </l>
                    <l> πῦρ δὲ παγκρατὲς θρασυμαχάνων τε λεόντων </l>
                    <l> ὄνυχας ὀξυτάτους ἀκμὰν </l>
                    <l> τε δεινοτάτων σχάσαις ὀδόντων <milestone n="str. 9" unit="strophe"/>
                    </l>
                    <l n="65"> ἔγαμεν ὑψιθρόνων μίαν Νηρεΐδων, </l>
                    <l> εἶδεν δʼ εὔκυκλον ἕδραν, </l>
                    <l> τᾶς οὐρανοῦ βασιλῆες πόντου τʼ ἐφεζόμενοι </l>
                    <l>
                        <milestone ed="Steph" n="110" unit="line"/> δῶρα καὶ κράτος ἐξέφαναν ἐγγενὲς
                        αὐτῷ. </l>
                    <l> Γαδείρων τὸ πρὸς ζόφον οὐ περατόν· ἀπότρεπε </l>
                    <l n="70"> αὖτις Εὐρώπαν ποτὶ χέρσον ἔντεα ναός· </l>
                    <l> ἄπορα γὰρ λόγον Αἰακοῦ </l>
                    <l> παίδων τὸν ἅπαντά μοι διελθεῖν. <milestone n="str. 10" unit="strophe"/>
                    </l>
                    <l> Θεανδρίδαισι δʼ ἀεξιγυίων ἀέθλων </l>
                    <l>
                        <milestone ed="Steph" n="120" unit="line"/> κάρυξ ἑτοῖμος ἔβαν </l>
                    <l n="75"> Οὐλυμπίᾳ τε καὶ Ἰσθμοῖ Νεμέᾳ τε συνθέμενος, </l>
                    <l> ἔνθα πεῖραν ἔχοντες οἴκαδε κλυτοκάρπων </l>
                    <l> οὐ νέοντʼ ἄνευ στεφάνων, πάτραν ἵνʼ ἀκούομεν, </l>
                    <l> Τιμάσαρχε, τ <seg type="sling" part="N">εὰ</seg> ν ἐπινικίοισιν ἀοιδαῖς </l>
                    <l> πρόπολον ἔμμεναι. εἰ δέ τοι </l>
                    <l n="80">
                        <milestone ed="Steph" n="130" unit="line"/> μάτρῳ μʼ ἔτι Καλλικλεῖ κελεύεις
                            <milestone n="str. 11" unit="strophe"/>
                    </l>
                    <l> στάλαν θέμεν Παρίου λίθου λευκοτέραν· </l>
                    <l> ὁ χρυσὸς ἑψόμενος </l>
                    <l> αὐγὰς ἔδειξεν ἁπάσας, ὕμνος δὲ τῶν ἀγαθῶν </l>
                    <l> ἑργμάτων βασιλεῦσιν ἰσοδαίμονα τεύχει </l>
                    <l n="85"> φῶτα· κεῖνος ἀμφʼ Ἀχέροντι ναιετάων ἐμὰν </l>
                    <l>
                        <milestone ed="Steph" n="140" unit="line"/> γλῶσσαν εὑρέτω κελαδῆτιν,
                        Ὀρσοτριαίνα </l>
                    <l> ἵνʼ ἐν ἀγῶνι βαρυκτύπου </l>
                    <l> θάλησε Κορινθίοις σελίνοις· <milestone n="str. 12" unit="strophe"/>
                    </l>
                    <l> τὸν Εὐφάνης ἐθέλων γεραιὸς προπάτωρ </l>
                    <l n="90"> σὸς ἄεισέν ποτε, παῖ. </l>
                    <l> ἄλλοισι δʼ ἅλικες ἄλλοι· τὰ δʼ αὐτὸς ἄν τις ἴδῃ, </l>
                    <l>
                        <milestone ed="Steph" n="150" unit="line"/> ἔλπεταί τις ἕκαστος ἐξοχώτατα
                        φάσθαι. </l>
                    <l> οἷον αἰνέων κε Μελησίαν ἔριδα στρέφοι, </l>
                    <l> ῥήματα πλέκων, ἀπάλαιστος ἐν λόγῳ ἕλκειν, </l>
                    <l n="95"> μαλακὰ μὲν φρονέων ἐσλοῖς, </l>
                    <l> τραχὺς δὲ παλιγκότοις ἔφεδρος. </l>
                </div>
                <div n="5" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 5</title>
                        <persName xml:lang="grc" type="winner">ΠΥΘΕΑι ΑΙΓΙΝΗΤΗι</persName>
                        <seg type="race" xml:lang="grc" part="N">ΑΓΕΝΕΙΩι ΠΑΓΚΡΑΤΙΑΣΤΗι</seg>
                        <date> </date>
                    </head>

                    <milestone n="str. 1" unit="strophe"/>
                    <l> οὐκ ἀνδριαντοποιός εἰμʼ, ὥστʼ ἐλινύσοντα ἐργάζεσθαι ἀγάλματʼ ἐπʼ αὐτᾶς
                        βαθμίδος </l>
                    <l> ἑσταότʼ· ἀλλʼ ἐπὶ πάσας ὁλκάδος ἔν τʼ ἀκάτῳ, γλυκεῖʼ ἀοιδά, </l>
                    <l> στεῖχʼ ἀπʼ Αἰγίνας, διαγγέλλοισʼ, ὅτι </l>
                    <l> Λάμπωνος υἱὸς Πυθέας εὐρυσθενὴς </l>
                    <l n="5"> νίκη Νεμείοις παγκρατίου στέφανον, </l>
                    <l>
                        <milestone ed="Steph" n="10" unit="line"/> οὔπω γένυσι φαίνων τέρειναν
                        ματέρʼ οἰνάνθας ὀπώραν, <milestone n="ant. 1" unit="strophe"/>
                    </l>
                    <l> ἐκ δὲ Κρόνου καὶ Ζηνὸς ἥρωας αἰχματὰς φυτευθέντας καὶ ἀπὸ χρυσεᾶν Νηρηΐδων </l>
                    <l> Αἰακίδας ἐγέραιρεν ματρόπολίν τε, φίλαν ξένων ἄρουραν· </l>
                    <l> τάν ποτʼ εὔανδρόν τε καὶ ναυσικλυτὰν </l>
                    <l n="10"> θέσσαντο πὰρ βωμὸν πατέρος Ἑλλανίου </l>
                    <l>
                        <milestone ed="Steph" n="20" unit="line"/> στάντες, πίτναν τʼ εἰς αἰθέρα
                        χεῖρας ἁμᾷ </l>
                    <l> Ἐνδαΐδος ἀριγνῶτες υἱοὶ καὶ βία Φώκου κρέοντος, <milestone n="epode 1"
                            unit="strophe"/>
                    </l>
                    <l> ὁ τᾶς θεοῦ, ὃν Ψαμάθεια τίκτʼ ἐπὶ ῥηγμῖνι πόντου. </l>
                    <l> αἰδέομαι μέγα εἰπεῖν ἐν δίκᾳ τε μὴ κεκινδυνευμένον, </l>
                    <l n="15"> πῶς δὴ λίπον εὐκλέα νᾶσον, καὶ τίς ἄνδρας ἀλκίμους </l>
                    <l>
                        <milestone ed="Steph" n="30" unit="line"/> δαίμων ἀπʼ Οἰνώνας ἔλασεν.
                        στάσομαι· οὔ τοι ἅπασα κερδίων </l>
                    <l> φαίνοισα πρόσωπον ἀλάθειʼ ἀτρεκής· </l>
                    <l> καὶ τὸ σιγᾶν πολλάκις ἐστὶ σοφώτατον ἀνθρώπῳ νοῆσαι. <milestone n="str. 2"
                            unit="strophe"/>
                    </l>
                    <l> εἰ δʼ ὄλβον ἢ χειρῶν βίαν ἢ σιδαρίταν ἐπαινῆσαι πόλεμον δεδόκηται, μακρά μοι </l>
                    <l n="20"> αὐτόθεν ἅλμαθʼ ὑποσκάπτοι τις· ἔχω γονάτων ἐλαφρὸν ὁρμάν· </l>
                    <l>
                        <milestone ed="Steph" n="40" unit="line"/> καὶ πέραν πόντοιο πάλλοντʼ
                        αἰετοί. </l>
                    <l> πρόφρων δὲ καὶ κείνοις ἄειδʼ ἐν Παλίῳ </l>
                    <l> Μοισᾶν ὁ κάλλιστος χορός, ἐν δὲ μέσαις </l>
                    <l> φόρμιγγʼ Ἀπόλλων ἑπτάγλωσσον χρυσέῳ πλάκτρῳ διώκων <milestone n="ant. 2"
                            unit="strophe"/>
                    </l>
                    <l n="25"> ἁγεῖτο παντοίων νόμων· αἱ δὲ πρώτιστον μὲν ὕμνησαν Διὸς ἀρχόμεναι
                        σεμνὰν Θέτιν </l>
                    <l> Πηλέα θʼ, ὥς τέ νιν ἁβρὰ Κρηθεῒς Ἱππολύτα δόλῳ πεδᾶσαι </l>
                    <l>
                        <milestone ed="Steph" n="50" unit="line"/> ἤθελε ξυνᾶνα Μαγνήτων σκοπὸν </l>
                    <l> πείσαισʼ ἀκοίταν ποικίλοις βουλεύμασιν, </l>
                    <l> ψεύσταν δὲ ποιητὸν συνέπαξε λόγον, </l>
                    <l n="30"> ὡς ἆρα νυμφείας ἐπείρα κεῖνος ἐν λέκτροις Ἀκάστου <milestone
                            n="epode 2" unit="strophe"/>
                    </l>
                    <l> εὐνᾶς. τὸ δʼ ἐναντίον ἔσκεν· πολλὰ γάρ νιν παντὶ θυμῷ </l>
                    <l> παρφαμένα λιτάνευεν· τοῦ δὲ ὀργὰν κνίζον αἰπεινοὶ λόγοι· </l>
                    <l>
                        <milestone ed="Steph" n="60" unit="line"/> εὐθὺς δʼ ἀπανάνατο νύμφαν,
                        ξεινίου πατρὸς χόλον </l>
                    <l> δείσαις· ὁ δʼ ἐφράσθη κατένευσέν τέ οἱ ὀρσινεφὴς ἐξ οὐρανοῦ </l>
                    <l n="35"> Ζεὺς ἀθανάτων βασιλεύς, ὥστʼ ἐν τάχει </l>
                    <l> ποντίαν χρυσαλακάτων τινὰ Νηρεΐδων πράξειν ἄκοιτιν, <milestone n="str. 3"
                            unit="strophe"/>
                    </l>
                    <l> γαμβρὸν Ποσειδάωνα πείσαις, ὃς Αἰγᾶθεν ποτὶ κλειτὰν θαμὰ νίσσεται Ἰσθμὸν
                        Δωρίαν· </l>
                    <l>
                        <milestone ed="Steph" n="70" unit="line"/> ἔνθα μιν εὔφρονες ἶλαι σὺν
                        καλάμοιο βοᾷ θεὸν δέκονται, </l>
                    <l> καὶ σθένει γυίων ἐρίζοντι θρασεῖ. </l>
                    <l n="40"> πότμος δὲ κρίνει συγγενὴς ἔργων περὶ </l>
                    <l> πάντων. τὺ δʼ Αἰγίναθε δίς, Εὐθύμενες, </l>
                    <l> Νίκας ἐν ἀγκώνεσσι πίτνων ποικίλων ἔψαυσας ὕμνων. <milestone n="ant. 3"
                            unit="strophe"/>
                    </l>
                    <l>
                        <milestone ed="Steph" n="80" unit="line"/> ἤτοι μεταΐξαντα καὶ νῦν τεὸς
                        μάτρως ἀγάλλει κείνου ὁμόσπορον ἔθνος, Πυθέα. </l>
                    <l> ἁ Νεμέα μὲν ἄραρεν μείς τʼ ἐπιχώριος, ὃν φίλησʼ Ἀπόλλων· </l>
                    <l n="45"> ἅλικας δʼ ἐλθόντας οἴκοι τʼ ἐκράτεις </l>
                    <l> Νίσου τʼ ἐν εὐαγκεῖ λόφῳ. χαίρω δʼ, ὅτι </l>
                    <l> ἐσλοῖσι μάρναται πέρι πᾶσα πόλις. </l>
                    <l> ἴσθι, γλυκεῖάν τοι Μενάνδρου σὺν τύχᾳ μόχθων ἀμοιβὰν <milestone n="epode 3"
                            unit="strophe"/>
                    </l>
                    <l>
                        <milestone ed="Steph" n="90" unit="line"/> ἐπαύρεο· χρὴ δʼ ἀπʼ Ἀθανᾶν
                        τέκτονʼ ἀθληταῖσιν ἔμμεν. </l>
                    <l n="50"> εἰ δὲ Θεμίστιον ἵκεις, ὥστʼ ἀείδειν, μηκέτι ῥίγει· δίδοι </l>
                    <l> φωνάν, ἀνὰ δʼ ἱστία τεῖνον πρὸς ζυγὸν καρχασίου, </l>
                    <l> πύκταν τέ νιν καὶ παγκρατίῳ φθέγξαι ἑλεῖν Ἐπιδαύρῳ διπλόαν </l>
                    <l> νικῶντʼ ἀρετάν, προθύροισιν δʼ Αἰακοῦ </l>
                    <l> ἀνθέων ποι <seg type="sling" part="N">άε</seg> ντα φέρε στεφανώματα σὺν
                        ξανθαῖς Χάρισσιν. </l>
                </div>
                <div n="6" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 6</title>
                        <persName xml:lang="grc" type="winner">ΑΛΚΙΜΙΔΗι ΑΙΓΙΝΗΤΗι</persName>
                        <seg type="race" xml:lang="grc" part="N">ΠΑΙΔΙ ΠΑΛΑΙΣΤΗι</seg>
                        <date> </date>
                    </head>

                    <milestone n="str. 1" unit="strophe"/>
                    <l> ἓν ἀνδρῶν, ἓν θεῶν γένος· ἐκ μιᾶς δὲ πνέομεν </l>
                    <l> ματρὸς ἀμφότεροι· διείργει δὲ πᾶσα κεκριμένα </l>
                    <l> δύναμις, ὡς τὸ μὲν οὐδέν, ὁ δὲ χάλκεος ἀσφαλὲς αἰὲν ἕδος </l>
                    <l> μένει οὐρανός. ἀλλά τι προσφέρομεν ἔμπαν ἢ μέγαν </l>
                    <l n="5"> νόον ἤτοι φύσιν ἀθανάτοις, </l>
                    <l>
                        <milestone ed="Steph" n="10" unit="line"/> καίπερ ἐφαμερίαν οὐκ εἰδότες οὐδὲ
                        μετὰ νύκτας ἄμμε πότμος </l>
                    <l> οἵαν τινʼ ἔγραψε δραμεῖν ποτὶ στάθμαν. <milestone n="ant. 1" unit="strophe"
                        />
                    </l>
                    <l> τεκμαίρει καί νυν Ἀλκιμίδας τὸ συγγενὲς ἰδεῖν </l>
                    <l> ἄγχι καρποφόροις ἀρούραισιν, αἵτʼ ἀμειβόμεναι </l>
                    <l n="10"> τόκα μὲν ὦν βίον ἀνδράσιν ἐπηετανὸν πεδίων ἔδοσαν, </l>
                    <l>
                        <milestone ed="Steph" n="20" unit="line"/> τόκα δʼ αὖτʼ ἀναπαυσάμεναι σθένος
                        ἔμαρψαν. ἦλθέ τοι </l>
                    <l> Νεμέας ἐξ ἐρατῶν ἀέθλων </l>
                    <l> παῖς ἐναγώνιος, ὃς ταύταν μεθέπων Διόθεν αἶσαν νῦν πέφανται </l>
                    <l> οὐκ ἄμμορος ἀμφὶ πάλᾳ κυναγέτας, <milestone n="epode 1" unit="strophe"/>
                    </l>
                    <l n="15"> ἴχνεσιν ἐν Πραξιδάμαντος ἑὸν πόδα νέμων </l>
                    <l> πατροπάτορος ὁμαιμίου. </l>
                    <l>
                        <milestone ed="Steph" n="30" unit="line"/> κεῖνος γὰρ Ὀλυμπιόνικος ἐὼν
                        Αἰακίδαις </l>
                    <l> ἔρνεα πρῶτος <add>ἔνεικεν</add> ἀπʼ Ἀλφεοῦ, </l>
                    <l> καὶ πεντάκις Ἰσθμοῖ στεφανωσάμενος, </l>
                    <l n="20"> νεμέᾳ δὲ τρίς, </l>
                    <l> ἔπαυσε λάθαν </l>
                    <l> Σωκλείδα, ὃς ὑπέρτατος </l>
                    <l> Ἁγησιμάχῳ υἱέων γένετο. <milestone n="str. 2" unit="strophe"/>
                    </l>
                    <l> ἐπεί οἱ τρεῖς ἀεθλοφόροι πρὸς ἄκρον ἀρετᾶς </l>
                    <l n="25">
                        <milestone ed="Steph" n="40" unit="line"/> ἦλθον, οἵτε πόνων ἐγεύσαντο. σὺν
                        θεοῦ δὲ τύχᾳ </l>
                    <l> ἕτερον οὔ τινα οἶκον ἀπεφάνατο πυγμαχία <add>πλεόνων</add>
                    </l>
                    <l> ταμίαν στεφάνων μυχῷ Ἑλλάδος ἁπάσας. ἔλπομαι </l>
                    <l> μέγα εἰπὼν σκοποῦ ἄντα τυχεῖν </l>
                    <l> ὥτʼ ἀπὸ τόξου ἱείς· εὔθυνʼ ἐπὶ τοῦτον, ἄγε, Μοῖσα, οὖρον ἐπέων </l>
                    <l n="30">
                        <milestone ed="Steph" n="50" unit="line"/> εὐκλέα. παροιχομένων γὰρ ἀνέρων
                            <milestone n="ant. 2" unit="strophe"/>
                    </l>
                    <l> ἀοιδαὶ καὶ λόγοι τὰ καλά σφιν ἔργʼ ἐκόμισαν, </l>
                    <l> Βασσίδαισιν ἅ τʼ οὐ σπανίζει· παλαίφατος γενεά, </l>
                    <l> ἴδια ναυστολέοντες ἐπικώμια, Πιερίδων ἀρόταις </l>
                    <l> δυνατοὶ παρέχειν πολὺν ὕμνον ἀγερώχων ἑργμάτων </l>
                    <l n="35"> ἕνεκεν. καὶ γὰρ ἐν ἀγαθέᾳ </l>
                    <l>
                        <milestone ed="Steph" n="60" unit="line"/> χεῖρας ἱμάντι δεθεὶς Πυθῶνι
                        κράτησεν ἀπὸ ταύτας αἷμα πάτρας </l>
                    <l> χρυσαλακάτου ποτὲ Καλλίας ἁδὼν <milestone n="epode 2" unit="strophe"/>
                    </l>
                    <l> ἔρνεσι Λατοῦς, παρὰ Κασταλίᾳ τε Χαρίτων </l>
                    <l> ἑσπέριος ὁμάδῳ φλέγεν· </l>
                    <l n="40"> πόντου τε γέφυρʼ ἀκάμαντος ἐν ἀμφικτιόνων </l>
                    <l> ταυροφόνῳ τριετηρίδι Κρ <seg type="sling" part="N">εο</seg> ντίδαν </l>
                    <l>
                        <milestone ed="Steph" n="70" unit="line"/> τίμασε Ποσειδάνιον ἂν τέμενος· </l>
                    <l> βοτάνα τέ νιν </l>
                    <l> πόθʼ ἁ λέοντος </l>
                    <l n="45"> νικάσαντʼ ἤρεφε δασκίοις </l>
                    <l> Φλιοῦντος ὑπʼ ὠγυγίοις ὄρεσιν. <milestone n="str. 3" unit="strophe"/>
                    </l>
                    <l> πλατεῖαι πάντοθεν λογίοισιν ἐντὶ πρόσοδοι </l>
                    <l> νᾶσον εὐκλέα τάνδε κοσμεῖν· ἐπεί σφιν Αἰακίδαι </l>
                    <l>
                        <milestone ed="Steph" n="80" unit="line"/> ἔπορον ἔξοχον αἶσαν ἀρετὰς
                        ἀποδεικνύμενοι μεγάλας· </l>
                    <l n="50"> πέταται δʼ ἐπί τε χθόνα καὶ διὰ θαλάσσας τηλόθεν </l>
                    <l> ὄνυμʼ αὐτῶν· καὶ ἐς Αἰθίοπας </l>
                    <l> Μέμνονος οὐκ ἀπονοστήσαντος ἐπᾶλτο· βαρὺ δέ σφιν νεῖκος Ἀχιλεὺς </l>
                    <l> ἔμπεσε χαμαὶ καταβὰς ἀφʼ ἁρμάτων, <milestone n="ant. 3" unit="strophe"/>
                    </l>
                    <l> φαεννᾶς υἱὸν εὖτʼ ἐνάριξεν Ἀόος ἀκμᾷ </l>
                    <l n="55">
                        <milestone ed="Steph" n="90" unit="line"/> ἔγχεος ζακότοιο. καὶ ταύταν μὲν
                        παλαιότεροι </l>
                    <l> ὁδὸν ἀμαξιτὸν εὗρον· ἕπομαι δὲ καὶ αὐτὸς ἔχων μελέταν· </l>
                    <l> τὸ δὲ πὰρ ποδὶ ναὸς ἑλισσόμενον αἰεὶ κυμάτων </l>
                    <l> λέγεται παντὶ μάλιστα δονεῖν </l>
                    <l> θυμόν. ἑκόντι δʼ ἐγὼ νώτῳ μεθέπων δίδυμον ἄχθος ἄγγελος ἔβαν, </l>
                    <l n="60">
                        <milestone ed="Steph" n="100" unit="line"/> πέμπτον ἐπὶ εἴκοσι τοῦτο γαρύων
                            <milestone n="epode 3" unit="strophe"/>
                    </l>
                    <l> εὖχος ἀγώνων ἄπο, τοὺς ἐνέποισιν ἱερούς, </l>
                    <l> Ἀλκιμίδα, τέ γʼ ἐπαρκέσαι </l>
                    <l> κλειτᾷ γενεᾷ· δύο μὲν Κρονίου πὰρ τεμένει, </l>
                    <l> παῖ, σέ τʼ ἐνόσφισε καὶ Πουλυτιμίδαν </l>
                    <l n="65"> κλᾶρος προπετὴς ἄνθεʼ Ὀλυμπιάδος. </l>
                    <l> δελφῖνί κεν </l>
                    <l> τάχος διʼ ἅλμας </l>
                    <l>
                        <milestone ed="Steph" n="110" unit="line"/> ἴσον εἴποιμι Μελησίαν, </l>
                    <l> χειρῶν τε καὶ ἰσχύος ἁνίοχον. </l>
                </div>
                <div n="7" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 7</title>
                        <persName xml:lang="grc" type="winner">ΣΩΓΕΝΕΙ ΑΙΓΙΝΗΤΗι</persName>
                        <seg type="race" xml:lang="grc" part="N">ΠΑΙΔΙ ΠΕΝΤΑΘΛΩι</seg>
                        <date> </date>
                    </head>

                    <milestone n="str. 1" unit="strophe"/>
                    <l> Ἐλείθυια, πάρεδρε Μοιρᾶν βαθυφρόνων, </l>
                    <l> παῖ μεγαλοσθενέος, ἄκουσον, Ἥρας, γενέτειρα τέκνων· ἄνευ σέθεν </l>
                    <l> οὐ φάος, οὐ μέλαιναν δρακέντες εὐφρόναν </l>
                    <l> τεὰν ἀδελφεὰν ἐλάχομεν ἀγλαόγυιον Ἥβαν. </l>
                    <l n="5"> ἀναπνέομεν δʼ οὐχ ἅπαντες ἐπὶ ἴσα· </l>
                    <l> εἴργει δὲ πότμῳ ζυγένθʼ ἕτερον ἕτερα. σὺν δὲ τὶν </l>
                    <l>
                        <milestone ed="Steph" n="10" unit="line"/> καὶ παῖς ὁ Θεαρίωνος ἀρετᾷ
                        κριθεὶς </l>
                    <l> εὔδοξος ἀείδεται Σωγένης μετὰ πενταέθλοις. <milestone n="ant. 1"
                            unit="strophe"/>
                    </l>
                    <l> πόλιν γὰρ φιλόμολπον οἰκεῖ δορικτύπων </l>
                    <l n="10"> Αἰακιδᾶν· μάλα δʼ ἐθέλοντι σύμπειρον ἀγωνίᾳ θυμὸν ἀμφέπειν. </l>
                    <l> εἰ δὲ τύχῃ τις ἔρδων, μελίφρονʼ αἰτίαν </l>
                    <l> ῥοαῖσι Μοισᾶν ἐνέβαλε· ταὶ μεγάλαι γὰρ ἀλκαὶ </l>
                    <l> σκότον πολὺν ὕμνων ἔχοντι δεόμεναι· </l>
                    <l>
                        <milestone ed="Steph" n="20" unit="line"/> ἔργοις δὲ καλοῖς ἔσοπτρον ἴσαμεν
                        ἑνὶ σὺν τρόπῳ, </l>
                    <l n="15"> εἰ Μναμοσύνας ἕκατι λιπαράμπυκος </l>
                    <l> εὕρηται ἄποινα μόχθων κλυταῖς ἐπέων ἀοιδαῖς. <milestone n="epode 1"
                            unit="strophe"/>
                    </l>
                    <l> σοφοὶ δὲ μέλλοντα τριταῖον ἄνεμον </l>
                    <l> ἔμαθον, οὐδʼ ὑπὸ κέρδει βλάβεν· </l>
                    <l> ἀφνεὸς πενιχρός τε θανάτου πέρας </l>
                    <l n="20"> ἅμα νέονται. ἐγὼ δὲ πλέονʼ ἔλπομαι </l>
                    <l>
                        <milestone ed="Steph" n="30" unit="line"/> λόγον Ὀδυσσέος ἢ πάθαν διὰ τὸν
                        ἁδυεπῆ γενέσθʼ Ὅμηρον· <milestone n="str. 2" unit="strophe"/>
                    </l>
                    <l> ἐπεὶ ψεύδεσί οἱ ποτανᾷ <add>τε</add> μαχανᾷ </l>
                    <l> σεμνὸν ἔπεστί τι· σοφία δὲ κλέπτει παράγοισα μύθοις· τυφλὸν δʼ ἔχει </l>
                    <l> ἦτορ ὅμιλος ἀνδρῶν ὁ πλεῖστος. εἰ γὰρ ἦν </l>
                    <l n="25"> ἓ τὰν ἀλάθειαν ἰδέμεν, οὔ κεν ὅπλων χολωθεὶς </l>
                    <l> ὁ καρτερὸς Αἴας ἔπαξε διὰ φρενῶν </l>
                    <l>
                        <milestone ed="Steph" n="40" unit="line"/> λευρὸν ξίφος· ὃν κράτιστον
                        Ἀχιλέος ἄτερ μάχᾳ </l>
                    <l> ξανθῷ Μενέλᾳ δάμαρτα κομίσαι θοαῖς </l>
                    <l> ἐν ναυσὶ πόρευσαν εὐθυπνόου Ζεφύροιο πομπαὶ <milestone n="ant. 2"
                            unit="strophe"/>
                    </l>
                    <l n="30"> πρὸς Ἴλου πόλιν. ἀλλὰ κοινὸν γὰρ ἔρχεται </l>
                    <l> κῦμʼ Ἀΐδα, πέσε δʼ ἀδόκητον ἐν καὶ δοκέοντα· τιμὰ δὲ γίνεται </l>
                    <l> ὧν θεὸς ἁβρὸν αὔξει λόγον τεθνακότων </l>
                    <l> βοαθόων, τοὶ παρὰ μέγαν ὀμφαλὸν εὐρυκόλπου </l>
                    <l>
                        <milestone ed="Steph" n="50" unit="line"/> μόλον χθονός· ἐν Πυθίοισι δὲ
                        δαπέδοις </l>
                    <l n="35"> κεῖται, Πριάμου πόλιν Νεοπτόλεμος ἐπεὶ πράθεν, </l>
                    <l> τᾷ καὶ Δαναοὶ πόνησαν· ὁ δʼ ἀποπλέων </l>
                    <l> Σκύρου μὲν ἅμαρτε, πλαγχθέντες δʼ εἰς Ἐφύραν ἵκοντο· <milestone n="epode 2"
                            unit="strophe"/>
                    </l>
                    <l> Μολοσσίᾳ δʼ ἐμβασίλευεν ὀλίγον </l>
                    <l> χρόνον· ἀτὰρ γένος αἰεὶ φέρεν </l>
                    <l n="40"> τοῦτό οἱ γέρας. ᾤχετο δὲ πρὸς θεόν, </l>
                    <l>
                        <milestone ed="Steph" n="60" unit="line"/> κτέανʼ ἄγων Τρωΐαθεν ἀκροθινίων· </l>
                    <l> ἵνα κρεῶν νιν ὑπὲρ μάχας ἔλασεν ἀντιτυχόντʼ ἀνὴρ μαχαίρᾳ. <milestone
                            n="str. 3" unit="strophe"/>
                    </l>
                    <l> βάρυνθεν δὲ περισσὰ Δελφοὶ ξεναγέται. </l>
                    <l> ἀλλὰ τὸ μόρσιμον ἀπέδωκεν· ἐχρῆν δέ τινʼ ἔνδον ἄλσει παλαιτάτῳ </l>
                    <l n="45"> Αἰακιδᾶν κρεόντων τὸ λοιπὸν ἔμμεναι </l>
                    <l> θεοῦ παρʼ εὐτειχέα δόμον, ἡρωΐαις δὲ πομπαῖς </l>
                    <l> θεμισκόπον οἰκεῖν ἐόντα πολυθύτοις. </l>
                    <l>
                        <milestone ed="Steph" n="70" unit="line"/> εὐώνυμον ἐς δίκαν τρία ἔπεα
                        διαρκέσει· </l>
                    <l> οὐ ψεῦδις ὁ μάρτυς ἔργμασιν ἐπιστατεῖ, </l>
                    <l n="50"> Αἴγινα, τεῶν Διός τʼ ἐκγόνων. θρασύ μοι τόδʼ εἰπεῖν <milestone
                            n="ant. 3" unit="strophe"/>
                    </l>
                    <l> φαενναῖς ἀρεταῖς ὁδὸν κυρίαν λόγων </l>
                    <l> οἴκοθεν· ἀλλὰ γὰρ ἀνάπαυσις ἐν παντὶ γλυκεῖα ἔργῳ· κόρον δʼ ἔχει </l>
                    <l> καὶ μέλι καὶ τὰ τέρπνʼ ἄνθεʼ Ἀφροδίσια. </l>
                    <l>
                        <milestone ed="Steph" n="80" unit="line"/> φυᾷ δʼ ἕκαστος διαφέρομεν βιοτὰν
                        λαχόντες, </l>
                    <l n="55"> ὁ μὲν τά, τὰ δʼ ἄλλοι· τυχεῖν δʼ ἕνʼ ἀδύνατον </l>
                    <l> εὐδαιμονίαν ἅπασαν ἀνελόμενον· οὐκ ἔχω </l>
                    <l> εἰπεῖν, τίνι τοῦτο Μοῖρα τέλος ἔμπεδον </l>
                    <l> ὤρεξε. Θεαρίων, τὶν δʼ ἐοικότα καιρὸν ὄλβου <milestone n="epode 3"
                            unit="strophe"/>
                    </l>
                    <l> δίδωσι, τόλμαν τε καλῶν ἀρομένῳ </l>
                    <l n="60"> σύνεσιν οὐκ ἀποβλάπτει φρενῶν. </l>
                    <l>
                        <milestone ed="Steph" n="90" unit="line"/> ξεῖνός εἰμι· σκοτεινὸν ἀπέχων
                        ψόγον, </l>
                    <l> ὕδατος ὥτε ῥοὰς φίλον ἐς ἄνδρʼ ἄγων </l>
                    <l> κλέος ἐτήτυμον αἰνέσω· ποτίφορος δʼ ἀγαθοῖσι μισθὸς οὗτος. <milestone
                            n="str. 4" unit="strophe"/>
                    </l>
                    <l> ἐὼν δʼ ἐγγὺς Ἀχαιὸς οὐ μέμψεταί μʼ ἀνὴρ </l>
                    <l n="65"> Ἰονίας ὑπὲρ ἁλὸς οἰκέων· προξενίᾳ πέποιθʼ· ἔν τε δαμόταις </l>
                    <l> ὄμματι δέρκομαι λαμπρόν, οὐχ ὑπερβαλών, </l>
                    <l> βίαια πάντʼ ἐκ ποδὸς ἐρύσαις, ὁ δὲ λοιπὸς εὔφρων </l>
                    <l>
                        <milestone ed="Steph" n="100" unit="line"/> ποτὶ χρόνος ἕρποι. μαθὼν δέ τις
                        ἀνερεῖ, </l>
                    <l> εἰ πὰρ μέλος ἔρχομαι ψάγιον ὄαρον ἐννέπων. </l>
                    <l n="70"> Εὐξενίδα πάτραθε Σώγενες, ἀπομνύω </l>
                    <l> μὴ τέρμα προβὰς ἄκονθʼ ὥτε χαλκοπάρᾳον ὄρσαι <milestone n="ant. 4"
                            unit="strophe"/>
                    </l>
                    <l> θοὰν γλῶσσαν, ὃς ἐξέπεμψεν παλαισμάτων </l>
                    <l> αὐχένα καὶ σθένος ἀδίαντον, αἴθωνι πρὶν ἁλίῳ γυῖον ἐμπεσεῖν. </l>
                    <l> εἰ πόνος ἦν, τὸ τερπνὸν πλέον πεδέρχεται. </l>
                    <l n="75">
                        <milestone ed="Steph" n="110" unit="line"/> ἔα με· νικῶντί γε χάριν, εἴ τι
                        πέραν ἀερθεὶς </l>
                    <l> ἀνέκραγον, οὐ τραχύς εἰμι καταθέμεν. </l>
                    <l> εἴρειν στεφάνους ἐλαφρόν· ἀναβάλεο· Μοῖσά τοι </l>
                    <l> κολλᾷ χρυσὸν ἔν τε λευκὸν ἐλέφανθʼ ἁμᾷ </l>
                    <l> καὶ λείριον ἄνθεμον ποντίας ὑφελοῖσʼ ἐέρσας. <milestone n="epode 4"
                            unit="strophe"/>
                    </l>
                    <l n="80"> Διὸς δὲ μεμναμένος ἀμφὶ Νεμέᾳ </l>
                    <l> πολύφατον θρόον ὕμνων δόνει </l>
                    <l>
                        <milestone ed="Steph" n="120" unit="line"/> ἡσυχᾷ. βασιλῆα δὲ θεῶν πρέπει </l>
                    <l> δάπεδον ἂν τόδε γαρυέμεν ἁμέρᾳ </l>
                    <l> ὀπί· λέγοντι γὰρ Αἰακόν νιν ὑπὸ ματροδόκοις γοναῖς φυτεῦσαι, <milestone
                            n="str. 5" unit="strophe"/>
                    </l>
                    <l n="85"> ἐμᾷ μὲν πολίαρχον εὐωνύμῳ πάτρᾳ, </l>
                    <l> Ἡράκλεες, σέο δὲ προπράονʼ ἔμεν ξεῖνον ἀδελφεόν τʼ. εἰ δὲ γεύεται </l>
                    <l> ἀνδρὸς ἀνήρ τι, φαῖμέν κε γείτονʼ ἔμμεναι </l>
                    <l>
                        <milestone ed="Steph" n="130" unit="line"/> νόῳ φιλήσαντʼ ἀτενέϊ γείτονι
                        χάρμα πάντων </l>
                    <l> ἐπάξιον· εἰ δʼ αὐτὸ καὶ θεὸς ἀνέχοι, </l>
                    <l n="90"> ἐν τίν κʼ ἐθέλοι, Γίγαντας ὃς ἐδάμασας, εὐτυχῶς </l>
                    <l> ναίειν πατρὶ Σωγένης ἀταλὸν ἀμφέπων </l>
                    <l> θυμὸν προγόνων ἐϋκτήμονα ζαθέαν ἀγυιάν· <milestone n="ant. 5" unit="strophe"
                        />
                    </l>
                    <l> ἐπεὶ τετραόροισιν ὥθʼ ἁρμάτων ζυγοῖς </l>
                    <l> ἐν τεμένεσσι δόμον ἔχει τεοῖς, ἀμφοτέρας ἰὼν χειρός. ὦ μάκαρ, </l>
                    <l n="95">
                        <milestone ed="Steph" n="140" unit="line"/> τὶν δʼ ἐπέοικεν Ἥρας πόσιν τε
                        πειθέμεν </l>
                    <l> κόραν τε Γλαυκώπιδα· δύνασαι δὲ βροτοῖσιν ἀλκὰν </l>
                    <l> ἀμαχανιᾶν δυσβάτων θαμὰ διδόμεν. </l>
                    <l> εἰ γάρ σφισιν ἐμπεδοσθενέα βίοτον ἁρμόσαις </l>
                    <l> ἥβᾳ λιπαρῷ τε γήραϊ διαπλέκοις </l>
                    <l n="100"> εὐδαίμονʼ ἐόντα, παίδων δὲ παῖδες ἔχοιεν αἰεὶ <milestone n="epode 5"
                            unit="strophe"/>
                    </l>
                    <l>
                        <milestone ed="Steph" n="150" unit="line"/> γέρας τό περ νῦν καὶ ἄρειον
                        ὄπιθεν. </l>
                    <l> τὸ δʼ ἐμὸν οὔ ποτε φάσει κέαρ </l>
                    <l> ἀτρόποισι Νεοπτόλεμον ἑλκύσαι </l>
                    <l> ἔπεσι· ταὐτὰ δὲ τρὶς τετράκι τʼ ἀμπολεῖν </l>
                    <l n="105"> ἀπορία τελέθει, τέκνοισιν ἅτε μαψυλάκας, <q type="unspecified">Διὸς
                            Κόρινθος.</q>
                    </l>
                </div>
                <div n="8" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 8</title>
                        <persName xml:lang="grc" type="winner">ΔΕΙΝΙΑι ΑΙΓΙΝΗΤΗι</persName>
                        <seg type="race" xml:lang="grc" part="N">ΔΙΑΥΛΟΔΡΟΜΩι</seg>
                        <date> </date>
                    </head>

                    <milestone n="str. 1" unit="strophe"/>
                    <l> ὥρα πότνια, κάρυξ Ἀφροδίτας ἀμβροσιᾶν φιλοτάτων, </l>
                    <l> ἅτε παρθενηΐοις παίδων τʼ ἐφίζοισα γλεφάροις, </l>
                    <l> τὸν μὲν ἁμέροις ἀνάγκας χερσὶ βαστάζεις, ἕτερον δʼ ἑτέραις. </l>
                    <l> ἀγαπατὰ δὲ καιροῦ μὴ πλαναθέντα πρὸς ἔργον ἕκαστον </l>
                    <l n="5"> τῶν ἀρειόνων ἐρώτων ἐπικρατεῖν δύνασθαι. <milestone n="ant. 1"
                            unit="strophe"/>
                    </l>
                    <l>
                        <milestone ed="Steph" n="10" unit="line"/> οἷοι καὶ Διὸς Αἰγίνας τε λέκτρον
                        ποιμένες ἀμφεπόλησαν </l>
                    <l> Κυπρίας δώρων· ἔβλαστεν δʼ υἱὸς Οἰνώνας βασιλεὺς </l>
                    <l> χειρὶ καὶ βουλαῖς ἄριστος. πολλά νιν πολλοὶ λιτάνευον ἰδεῖν. </l>
                    <l> ἀβοατὶ γὰρ ἡρώων ἄωτοι περιναιεταόντων </l>
                    <l n="10"> ἤθελον κείνου γε πείθεσθʼ ἀναξίαις ἑκόντες, <milestone n="epode 1"
                            unit="strophe"/>
                    </l>
                    <l>
                        <milestone ed="Steph" n="20" unit="line"/> οἵ τε κρανααῖς ἐν Ἀθάναισιν
                        ἅρμοζον στρατόν, </l>
                    <l> οἵ τʼ ἀνὰ Σπάρταν Πελοπηϊάδαι. </l>
                    <l> ἱκέτας Αἰακοῦ σεμνῶν γονάτων πόλιός θʼ ὑπὲρ φίλας </l>
                    <l> ἀστῶν θʼ ὑπὲρ τῶνδʼ ἅπτομαι φέρων </l>
                    <l n="15"> Λυδίαν μίτραν καναχηδὰ πεποικιλμέναν, </l>
                    <l> Δείνιος δισσῶν σταδίων καὶ πατρὸς Μέγα Νεμεαῖον ἄγαλμα. </l>
                    <l> σὺν θεῷ γάρ τοι φυτευθεὶς ὄλβος ἀνθρώποισι παρμονώτερος· <milestone
                            n="str. 2" unit="strophe"/>
                    </l>
                    <l>
                        <milestone ed="Steph" n="30" unit="line"/> ὅσπερ καὶ Κινύραν ἔβρισε πλούτῳ
                        ποντίᾳ ἔν ποτε Κύπρῳ. </l>
                    <l> ἵσταμαι δὴ ποσσὶ κούφοις, ἀμπνέων τε πρίν τι φάμεν. </l>
                    <l n="20"> πολλὰ γὰρ πολλᾷ λέλεκται· ν <seg type="sling" part="N">εα</seg> ρὰ δʼ
                        ἐξευρόντα δόμεν βασάνῳ </l>
                    <l> ἐς ἔλεγχον, ἅπας κίνδυνος· ὄψον δὲ λόγοι φθονεροῖσιν· </l>
                    <l> ἅπτεται δʼ ἐσλῶν ἀεί, χειρόνεσσι δʼ οὐκ ἐρίζει. <milestone n="ant. 2"
                            unit="strophe"/>
                    </l>
                    <l>
                        <milestone ed="Steph" n="40" unit="line"/> κεῖνος καὶ Τελαμῶνος δάψεν υἱὸν
                        φασγάνῳ ἀμφικυλίσαις. </l>
                    <l> ἦ τινʼ ἄγλωσσον μέν, ἦτορ δʼ ἄλκιμον, λάθα κατέχει </l>
                    <l n="25"> ἐν λυγρῷ νείκει· μέγιστον δʼ αἰόλῳ ψεύδει γέρας ἀντέταται. </l>
                    <l> κρυφίαισι γὰρ ἐν ψάφοις Ὀδυσσῆ Δαναοὶ θεράπευσαν· </l>
                    <l> χρυσέων δʼ Αἴας στερηθεὶς ὅπλων φόνῳ πάλαισεν. <milestone n="epode 2"
                            unit="strophe"/>
                    </l>
                    <l> ἦ μὰν ἀνόμοιά γε δᾴοισιν ἐν θερμῷ χροῒ </l>
                    <l>
                        <milestone ed="Steph" n="50" unit="line"/> ἕλκεα ῥῆξαν πελεμιζόμενοι </l>
                    <l n="30"> ὑπʼ ἀλεξιμβρότῳ λόγχᾳ, τὰ μὲν ἀμφʼ Ἀχιλεῖ νεοκτόνῳ, </l>
                    <l> ἄλλων τε μόχθων ἐν πολυφθόροις </l>
                    <l> ἁμέραις. ἐχθρὰ δʼ ἄρα πάρφασις ἦν καὶ πάλαι, </l>
                    <l> αἱμύλων μύθων ὁμόφοιτος, δολοφραδής, κακοποιὸν ὄνειδος· </l>
                    <l> ἃ τὸ μὲν λαμπρὸν βιᾶται, τῶν δʼ ἀφάντων κῦδος ἀντείνει σαθρόν. <milestone
                            n="str. 3" unit="strophe"/>
                    </l>
                    <l n="35">
                        <milestone ed="Steph" n="60" unit="line"/> εἴη μή ποτέ μοι τοιοῦτον ἦθος,
                        Ζεῦ πάτερ, ἀλλὰ κελεύθοις </l>
                    <l> ἁπλόαις ζωᾶς ἐφαπτοίμαν, θανὼν ὡς παισὶ κλέος </l>
                    <l> μὴ τὸ δύσφαμον προσάψω. χρυσὸν εὔχονται, πεδίον δʼ ἕτεροι </l>
                    <l> ἀπέραντον· ἐγὼ δʼ ἀστοῖς ἁδὼν καὶ χθονὶ γυῖα καλύψαιμʼ, </l>
                    <l> αἰνέων αἰνητά, μομφὰν δʼ ἐπισπείρων ἀλιτροῖς. <milestone n="ant. 3"
                            unit="strophe"/>
                    </l>
                    <l n="40"> αὔξεται δʼ ἀρετά, χλωραῖς ἐέρσαις ὡς ὅτε δένδρεον ᾁσσει, </l>
                    <l>
                        <milestone ed="Steph" n="70" unit="line"/>
                        <add>ἐν</add> σοφοῖς ἀνδρῶν ἀερθεῖσʼ ἐν δικαίοις τε πρὸς ὑγρὸν </l>
                    <l> αἰθέρα. χρεῖαι δὲ παντοῖαι φίλων ἀνδρῶν· τὰ μὲν ἀμφὶ πόνοις </l>
                    <l> ὑπερώτατα· μαστεύει δὲ καὶ τέρψις ἐν ὄμμασι θέσθαι </l>
                    <l> πιστόν. ὦ Μέγα, τὸ δʼ αὖτις τεὰν ψυχὰν κομίξαι <milestone n="epode 3"
                            unit="strophe"/>
                    </l>
                    <l n="45"> οὔ μοι δυνατόν· κενεᾶν δʼ ἐλπίδων χαῦνον τέλος· </l>
                    <l> σεῦ δὲ πάτρᾳ Χαριάδαις τʼ Ἐλαφρὸν </l>
                    <l>
                        <milestone ed="Steph" n="80" unit="line"/> ὑπερεῖσαι λίθον Μοισαῖον ἕκατι
                        ποδῶν εὐωνύμων </l>
                    <l> δὶς δὴ δυοῖν. χαίρω δὲ πρόσφορον </l>
                    <l> ἐν μὲν ἔργῳ κόμπον ἱείς, ἐπαοιδαῖς δʼ ἀνὴρ </l>
                    <l n="50"> νώδυνον καί τις κάματον θῆκεν. ἦν γε μὰν ἐπικώμιος ὕμνος </l>
                    <l> δὴ πάλαι καὶ πρὶν γενέσθαι τὰν Ἀδράστου τάν τε Καδμείων ἔριν. </l>
                </div>
                <div n="9" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 9</title>
                        <persName xml:lang="grc" type="winner">ΧΡΟΜΙΩι ΑΙΤΝΑΙΩι</persName>
                        <seg type="race" xml:lang="grc" part="N">ΑΡΜΑΤΙ</seg>
                        <date> </date>
                    </head>

                    <milestone n="str. 1" unit="strophe"/>
                    <l> κωμάσομεν παρʼ Ἀπόλλωνος Σικυώνοθε, Μοῖσαι, </l>
                    <l> τὰν νεοκτίσταν ἐς Αἴτναν, ἔνθʼ ἀναπεπταμέναι ξείνων νενίκανται θύραι, </l>
                    <l> ὄλβιον ἐς Χρομίου δῶμʼ. ἀλλʼ ἐπέων γλυκὺν ὕμνον πράσσετε. </l>
                    <l>
                        <milestone ed="Steph" n="10" unit="line"/> τὸ κρατήσιππον γὰρ ἐς ἃρμʼ
                        ἀναβαίνων ματέρι καὶ διδύμοις παίδεσσιν αὐδὰν μανύει </l>
                    <l n="5"> Πυθῶνος αἰπεινᾶς ὁμοκλάροις ἐπόπταις. <milestone n="str. 2"
                            unit="strophe"/>
                    </l>
                    <l> ἔστι δέ τις λόγος ἀνθρώπων, τετελεσμένον ἐσλὸν </l>
                    <l> μὴ χαμαὶ σιγᾷ καλύψαι· θεσπεσία δʼ ἐπέων καύχαις ἀοιδὰ πρόσφορος. </l>
                    <l> ἀλλʼ ἀνὰ μὲν βρομίαν φόρμιγγʼ, ἀνὰ δʼ αὐλὸν ἐπʼ αὐτὰν ὄρσομεν </l>
                    <l>
                        <milestone ed="Steph" n="20" unit="line"/> ἱππίων ἄθλων κορυφάν, ἅτε Φοίβῳ
                        θῆκεν Ἄδραστος ἐπʼ Ἀσωποῦ ῥεέθροις· ὧν ἐγὼ </l>
                    <l n="10"> μνασθεὶς ἐπασκήσω κλυταῖς ἥρωα τιμαῖς, <milestone n="str. 3"
                            unit="strophe"/>
                    </l>
                    <l> ὃς τότε μὲν βασιλεύων κεῖθι νέαισί θʼ ἑορταῖς </l>
                    <l> ἰσχύος τʼ ἀνδρῶν ἁμίλλαις ἅρμασί τε γλαφυροῖς ἄμφαινε κυδαίνων πόλιν. </l>
                    <l>
                        <milestone ed="Steph" n="30" unit="line"/> φεῦγε γὰρ Ἀμφιαρῆ ποτε θρασυμήδεα
                        καὶ δεινὰν στάσιν </l>
                    <l> πατρῴων οἴκων ἀπό τʼ Ἄργεος· ἀρχοὶ δʼ οὐκ ἔτʼ ἔσαν Ταλαοῦ παῖδες, βιασθέντες
                        λύᾳ. </l>
                    <l n="15"> κρέσσων δὲ καππαύει δίκαν τὰν πρόσθεν ἀνήρ. <milestone n="str. 4"
                            unit="strophe"/>
                    </l>
                    <l> ἀνδροδάμαντʼ Ἐριφύλαν, ὅρκιον ὡς ὅτε πιστόν, </l>
                    <l>
                        <milestone ed="Steph" n="40" unit="line"/> δόντες Οἰκλείδᾳ γυναῖκα,
                        ξανθοκομᾶν Δαναῶν ἔσσαν μέγιστοι καί ποτε </l>
                    <l> ἐς <add>λὸν ἐς</add> ἑπταπύλους Θήβας ἄγαγον στρατὸν ἀνδρῶν αἰσιᾶν </l>
                    <l> οὐ κατʼ ὀρνίχων ὁδόν· οὐδὲ Κρονίων ἀστεροπὰν ἐλελίξαις οἴκοθεν μαργουμένους </l>
                    <l n="20"> στείχειν ἐπώτρυνʼ, ἀλλὰ φείσασθαι κελεύθου. <milestone n="str. 5"
                            unit="strophe"/>
                    </l>
                    <l>
                        <milestone ed="Steph" n="50" unit="line"/> φαινομέναν δʼ ἄρʼ ἐς ἄταν σπεῦδεν
                        ὅμιλος ἱκέσθαι </l>
                    <l> χαλκέοις ὅπλοισιν ἱππείοις τε σὺν ἔντεσιν· Ἰσμηνοῦ δʼ ἐπʼ ὄχθαισι γλυκὺν </l>
                    <l> νόστον ἐρεισάμενοι λευκανθέα σώματʼ ἐπίαναν καπνόν· </l>
                    <l> ἑπτὰ γὰρ δαίσαντο πυραὶ νεογυίους φῶτας· ὁ δʼ Ἀμφιαρῇ σχίσσεν κεραυνῷ παμβίᾳ </l>
                    <l n="25">
                        <milestone ed="Steph" n="60" unit="line"/> Ζεὺς τὰν βαθύστερνον χθόνα,
                        κρύψεν δʼ ἅμʼ ἵπποις, <milestone n="str. 6" unit="strophe"/>
                    </l>
                    <l> δουρὶ Περικλυμένου πρὶν νῶτα τυπέντα μαχατὰν </l>
                    <l> θυμὸν αἰσχυνθῆμεν. ἐν γὰρ δαιμονίοισι φόβοις φεύγοντι καὶ παῖδες θεῶν. </l>
                    <l> εἰ δυνατόν, Κρονίων, πεῖραν μὲν ἀγάνορα Φοινικοστόλων </l>
                    <l>
                        <milestone ed="Steph" n="70" unit="line"/> ἐγχέων ταύταν θανάτου πέρι καὶ
                        ζωᾶς ἀναβάλλομαι ὡς πόρσιστα, μοῖραν δʼ εὔνομον </l>
                    <l n="30"> αἰτέω σε παισὶν δαρὸν Αἰτναίων ὀπάζειν, <milestone n="str. 7"
                            unit="strophe"/>
                    </l>
                    <l> Ζεῦ πάτερ, ἀγλαΐαισιν δʼ ἀστυνόμοις ἐπιμῖξαι </l>
                    <l> λαόν. ἐντί τοι φίλιπποί τʼ αὐτόθι καὶ κτεάνων ψυχὰς ἔχοντες κρέσσονας </l>
                    <l> ἄνδρες. ἄπιστον ἔειπʼ· αἰδὼς γὰρ ὑπὸ κρύφα κέρδει κλέπτεται, </l>
                    <l>
                        <milestone ed="Steph" n="80" unit="line"/> ἃ φέρει δόξαν. Χρομίῳ κεν
                        ὑπασπίζων παρὰ πεζοβόαις ἵπποις τε ναῶν τʼ ἐν μάχαις </l>
                    <l n="35"> ἔκρινας ἂν κίνδυνον ὀξείας ἀϋτᾶς, <milestone n="str. 8"
                            unit="strophe"/>
                    </l>
                    <l> οὕνεκεν ἐν πολέμῳ κείνα θεὸς ἔντυεν αὐτοῦ </l>
                    <l> θυμὸν αἰχματὰν ἀμύνειν λοιγὸν Ἐνυαλίου. παῦροι δὲ βουλεῦσαι φόνου </l>
                    <l>
                        <milestone ed="Steph" n="90" unit="line"/> παρποδίου νεφέλαν τρέψαι ποτὶ
                        δυσμενέων ἀνδρῶν στίχας </l>
                    <l> χερσὶ καὶ ψυχᾷ δυνατοί· λέγεται μὰν Ἕκτορι μὲν κλέος ἀνθῆσαι Σκαμάνδρου
                        χεύμασιν </l>
                    <l n="40"> ἀγχοῦ, βαθυκρήμνοισι δʼ ἀμφʼ ἀκταῖς Ἑλώρου, <milestone n="str. 9"
                            unit="strophe"/>
                    </l>
                    <l> ἔνθα Ῥέας πόρον ἄνθρωποι καλέοισι, δέδορκεν </l>
                    <l>
                        <milestone ed="Steph" n="100" unit="line"/> παιδὶ τοῦθʼ Ἁγησιδάμου φέγγος ἐν
                        ἁλικίᾳ πρώτᾳ· τὰ δʼ ἄλλαις ἁμέραις </l>
                    <l> πολλὰ μὲν ἐν κονίᾳ χέρσῳ, τὰ δὲ γείτονι πόντῳ φάσομαι. </l>
                    <l> ἐκ πόνων δʼ, οἳ σὺν νεότατι γένωνται σύν τε δίκᾳ, τελέθει πρὸς γῆρας αἰὼν
                        ἁμέρα. </l>
                    <l n="45"> ἴστω λαχὼν πρὸς δαιμόνων θαυμαστὸν ὄλβον. <milestone n="str. 10"
                            unit="strophe"/>
                    </l>
                    <l>
                        <milestone ed="Steph" n="110" unit="line"/> εἰ γὰρ ἅμα κτεάνοις πολλοῖς
                        ἐπίδοξον ἄρηται </l>
                    <l> κῦδος, οὐκ ἔστι πρόσωθεν θνατὸν ἔτι σκοπιᾶς ἄλλας ἐφάψασθαι ποδοῖν. </l>
                    <l> ἡσυχία δὲ φιλεῖ μὲν συμπόσιον· νεοθαλὴς δʼ αὔξεται </l>
                    <l> μαλθακᾷ νικαφορία σὺν ἀοιδᾷ· θαρσαλέα δὲ παρὰ κρητῆρα φωνὰ γίνεται. </l>
                    <l n="50">
                        <milestone ed="Steph" n="120" unit="line"/> ἐγκιρνάτω τίς νιν, γλυκὺν κώμου
                        προφάταν, <milestone n="str. 11" unit="strophe"/>
                    </l>
                    <l> ἀργυρέαισι δὲ νωμάτω φιάλαισι βιατὰν </l>
                    <l> ἀμπέλου παῖδʼ, ἅς ποθʼ ἵπποι κτησάμεναι Χρομίῳ πέμψαν θεμιπλέκτοις ἁμᾷ </l>
                    <l> Λατοΐδα στεφάνοις ἐκ τᾶς ἱερᾶς Σικυῶνος. Ζεῦ πάτερ, </l>
                    <l>
                        <milestone ed="Steph" n="130" unit="line"/> εὔχομαι ταύταν ἀρετὰν κελαδῆσαι
                        σὺν Χαρίτεσσιν, ὑπὲρ πολλῶν τε τιμαλφεῖν λόγοις </l>
                    <l n="55"> νίκαν, ἀκοντίζων σκοποῖʼ ἄγχιστα Μοισᾶν. </l>
                </div>
                <div n="10" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 10</title>
                        <persName xml:lang="grc" type="winner">ΘΕΑΙΩι ΑΡΓΕΙΩι</persName>
                        <seg type="race" xml:lang="grc" part="N">ΠΑΛΑΙΣΤΗι</seg>
                        <date> </date>
                    </head>

                    <milestone n="str. 1" unit="strophe"/>
                    <l> Δαναοῦ πόλιν ἀγλαοθρόνων τε πεντήκοντα κορᾶν, Χάριτες, </l>
                    <l> Ἄργος Ἥρας δῶμα θεοπρεπὲς ὑμνεῖτε· φλέγεται δʼ ἀρεταῖς </l>
                    <l> μυρίαις ἔργων θρασέων ἕνεκεν. </l>
                    <l> μακρὰ μὲν τὰ Περσέος ἀμφὶ Μεδοίσας Γοργόνος· </l>
                    <l n="5"> πολλὰ δʼ Αἰγύπτῳ καταοίκισθεν ἄστη ταῖς Ἐπάφου παλάμαις· </l>
                    <l>
                        <milestone ed="Steph" n="10" unit="line"/> οὐδʼ Ὑπερμνήστρα παρεπλάγχθη,
                        μονόψαφον ἐν κολεῷ κατασχοῖσα ξίφος. <milestone n="ant. 1" unit="strophe"/>
                    </l>
                    <l> Διομήδεα δʼ ἄμβροτον ξανθά ποτε Γλαυκῶπις ἔθηκε θεόν· </l>
                    <l> γαῖα δʼ ἐν Θήβαις ὑπέδεκτο κεραυνωθεῖσα Διὸς βέλεσιν </l>
                    <l> μάντιν Οἰκλείδαν, πολέμοιο νέφος· </l>
                    <l n="10"> καὶ γυναιξὶν καλλικόμοισιν ἀριστεύει πάλαι· </l>
                    <l>
                        <milestone ed="Steph" n="20" unit="line"/> Ζεὺς ἐπʼ Ἀλκμήναν Δανάαν τε μολὼν
                        τοῦτον κατέφανε λόγον· </l>
                    <l> πατρὶ δʼ Ἀδράστοιο Λυγκεῖ τε φρενῶν καρπὸν εὐθείᾳ συνάρμοξεν δίκᾳ·
                            <milestone n="epode 1" unit="strophe"/>
                    </l>
                    <l> θρέψε δʼ αἰχμὰν Ἀμφιτρύωνος. ὁ δʼ ὄλβῳ φέρτατος </l>
                    <l> ἵκετʼ ἐς κείνου γενεάν, ἐπεὶ ἐν χαλκέοις ὅπλοις </l>
                    <l n="15"> Τηλεβόας ἔναρεν· τῷ ὄψιν ἐειδόμενος </l>
                    <l> ἀθανάτων βασιλεὺς αὐλὰν ἐσῆλθεν </l>
                    <l>
                        <milestone ed="Steph" n="30" unit="line"/> σπέρμʼ ἀδείμαντον φέρων Ἡρακλέος·
                        οὗ κατʼ Ὄλυμπον </l>
                    <l> ἄλοχος Ἥβα τελείᾳ παρὰ ματέρι βαίνοισʼ ἔστι, καλλίστα θεῶν. <milestone
                            n="str. 2" unit="strophe"/>
                    </l>
                    <l> βραχύ μοι στόμα πάντʼ ἀναγήσασθʼ, ὅσων Ἀργεῖον ἔχει τέμενος </l>
                    <l n="20"> μοῖραν ἐσλῶν· ἔστι δὲ καὶ κόρος ἀνθρώπων βαρὺς ἀντιάσαι· </l>
                    <l> ἀλλʼ ὅμως εὔχορδον ἔγειρε λύραν, </l>
                    <l> καὶ παλαισμάτων λάβε φροντίδʼ· ἀγών τοι χάλκεος </l>
                    <l> δᾶμον ὀτρύνει ποτὶ βουθυσίαν Ἥρας ἀέθλων τε κρίσιν· </l>
                    <l> Οὐλία παῖς ἔνθα νικάσαις δὶς ἔσχεν Θεαῖος εὐφόρων λάθαν πόνων. <milestone
                            n="ant. 2" unit="strophe"/>
                    </l>
                    <l n="25"> ἐκράτησε δὲ καί ποθʼ Ἕλλανα στρατὸν Πυθῶνι, τύχᾳ τε μολὼν </l>
                    <l> καὶ τὸν Ἰσθμοῖ καὶ Νεμέᾳ στέφανον, Μοίσαισί τʼ ἔδωκʼ ἀρόσαι, </l>
                    <l>
                        <milestone ed="Steph" n="50" unit="line"/> τρὶς μὲν ἐν πόντοιο πύλαισι
                        λαχών, </l>
                    <l> τρὶς δὲ καὶ σεμνοῖς δαπέδοις ἐν Ἀδραστείῳ νόμῳ. </l>
                    <l> Ζεῦ πάτερ, τῶν μὰν ἔραται φρενί, σιγᾷ οἱ στόμα· πᾶν δὲ τέλος </l>
                    <l n="30"> ἐν τὶν ἔργων· οὐδʼ, ἀμόχθῳ καρδίᾳ προσφέρων τόλμαν, παραιτεῖται
                        χάριν· <milestone n="epode 2" unit="strophe"/>
                    </l>
                    <l> γνώτʼ ἀείδω οἷ τε καὶ ὅστις ἁμιλλᾶται περὶ </l>
                    <l>
                        <milestone ed="Steph" n="60" unit="line"/> ἐσχάτων ἄθλων κορυφαῖς· ὕπατον δʼ
                        ἔσχεν Πίσα </l>
                    <l> Ἡρακλέος τεθμόν· ἁδεῖαί γε μὲν ἀμβολάδαν </l>
                    <l> ἐν τελεταῖς δὶς Ἀθαναίων νιν ὀμφαὶ </l>
                    <l n="35"> κώμασαν· γαίᾳ δὲ καυθείσᾳ πυρὶ καρπὸς ἐλαίας </l>
                    <l> ἔμολεν Ἥρας τὸν εὐάνορα λαὸν ἐν ἀγγέων ἕρκεσιν παμποικίλοις. <milestone
                            n="str. 3" unit="strophe"/>
                    </l>
                    <l>
                        <milestone ed="Steph" n="70" unit="line"/> ἕπεται δέ, Θεαῖε, ματρώων
                        πολύγνωτον γένος ὑμετέρων </l>
                    <l> εὐάγων τιμὰ Χαρίτεσσί τε καὶ <add>σὺν</add> Τυνδαρίδαις θαμάκις. </l>
                    <l> ἀξιωθείην κεν, ἐὼν Θρασύκλου </l>
                    <l n="40"> Ἀντία τε ξύγγονος, Ἄργει μὴ κρύπτειν φάος </l>
                    <l> ὀμμάτων. νικαφορίαις γὰρ ὅσαις Προίτοιο τόδʼ ἱπποτρόφον </l>
                    <l> ἄστυ θάλησεν Κορίνθου τʼ ἐν μυχοῖς καὶ Κλεωναίων πρὸς ἀνδρῶν τετράκις·
                            <milestone n="ant. 3" unit="strophe"/>
                    </l>
                    <l>
                        <milestone ed="Steph" n="80" unit="line"/> Σικυωνόθε δʼ ἀργυρωθέντες σὺν
                        οἰνηραῖς φιάλαις ἐπέβαν, </l>
                    <l> ἐκ δὲ Πελλάνας ἐπιεσσάμενοι νῶτον μαλακαῖσι κρόκαις· </l>
                    <l n="45"> ἀλλὰ χαλκὸν μυρίον οὐ δυνατὸν </l>
                    <l> ἐξελέγχειν· μακροτέρας γὰρ ἀριθμῆσαι σχολᾶς· </l>
                    <l> ὅντε Κλείτωρ καὶ Τεγέα καὶ Ἀχαιῶν ὑψίβατοι πόλιες </l>
                    <l>
                        <milestone ed="Steph" n="90" unit="line"/> καὶ Λύκαιον πὰρ Διὸς θῆκε δρόμῳ,
                        σὺν ποδῶν χειρῶν τε νικᾶσαι σθένει. <milestone n="epode 3" unit="strophe"/>
                    </l>
                    <l> Κάστορος δʼ ἐλθόντος ἐπὶ ξενίαν πὰρ Παμφάη </l>
                    <l n="50"> καὶ κασιγνήτου Πολυδεύκεος, οὐ θαῦμα σφίσιν </l>
                    <l> ἐγγενὲς ἔμμεν ἀεθληταῖς ἀγαθοῖσιν· ἐπεὶ </l>
                    <l> εὐρυχόρου ταμίαι Σπάρτας ἀγώνων </l>
                    <l> μοῖραν Ἑρμᾷ καὶ σὺν Ἡρακλεῖ διέποντι θάλειαν, </l>
                    <l>
                        <milestone ed="Steph" n="100" unit="line"/> μάλα μὲν ἀνδρῶν δικαίων
                        περικαδόμενοι. καὶ μὰν θεῶν πιστὸν γένος. <milestone n="str. 4"
                            unit="strophe"/>
                    </l>
                    <l n="55"> μεταμειβόμενοι δʼ ἐναλλὰξ ἁμέραν τὰν μὲν παρὰ πατρὶ φίλῳ </l>
                    <l> Δὶ νέμονται, τὰν δʼ ὑπὸ κεύθεσι γαίας ἐν γυάλοις Θεράπνας, </l>
                    <l> πότμον ἀμπιπλάντες ὁμοῖον· ἐπεὶ </l>
                    <l> τοῦτον, ἢ πάμπαν θεὸς ἔμμεναι οἰκεῖν τʼ οὐρανῷ, </l>
                    <l>
                        <milestone ed="Steph" n="110" unit="line"/> εἵλετʼ αἰῶνα φθιμένου Πολυδεύκης
                        Κάστορος ἐν πολέμῳ. </l>
                    <l n="60"> τὸν γὰρ Ἴδας ἀμφὶ βουσίν πως χολωθεὶς ἔτρωσεν χαλκέας λόγχας ἀκμᾷ.
                            <milestone n="ant. 4" unit="strophe"/>
                    </l>
                    <l> ἀπὸ Ταϋγέτου πεδαυγάζων ἴδεν Λυγκεὺς δρυὸς ἐν στελέχει </l>
                    <l> ἡμένους. κείνου γὰρ ἐπιχθονίων πάντων γένετʼ ὀξύτατον </l>
                    <l> ὄμμα. λαιψηροῖς δὲ πόδεσσιν ἄφαρ </l>
                    <l>
                        <milestone ed="Steph" n="120" unit="line"/> ἐξικέσθαν, καὶ μέγα ἔργον
                        ἐμήσαντʼ ὠκέως, </l>
                    <l n="65"> καὶ πάθον δεινὸν παλάμαις Ἀφαρητίδαι Διός. αὐτίκα γὰρ </l>
                    <l> ἦλθε Λήδας παῖς διώκων· τοὶ δʼ ἔναντα στάθεν τύμβῳ σχεδὸν πατρωΐῳ·
                            <milestone n="epode 4" unit="strophe"/>
                    </l>
                    <l> ἔνθεν ἁρπάξαντες ἄγαλμʼ Ἀΐδα, ξεστὸν πέτρον, </l>
                    <l> ἔμβαλον στέρνῳ Πολυδεύκεος· ἀλλʼ οὔ νιν φλάσαν, </l>
                    <l>
                        <milestone ed="Steph" n="130" unit="line"/> οὐδʼ ἀνέχασσαν· ἐφορμαθεὶς δʼ
                        ἄρʼ ἄκοντι θοῷ </l>
                    <l n="70"> ἤλασε Λυγκέος ἐν πλευραῖσι χαλκόν. </l>
                    <l> Ζεὺς δʼ ἐπʼ Ἴδᾳ πυρφόρον πλᾶξε ψολόεντα κεραυνόν· </l>
                    <l> ἅμα δʼ ἐκαίοντʼ ἔρημοι. χαλεπὰ δʼ ἔρις ἀνθρώποις ὁμιλεῖν κρεσσόνων.
                            <milestone n="str. 5" unit="strophe"/>
                    </l>
                    <l> ταχέως δʼ ἐπʼ ἀδελφεοῦ βίαν πάλιν χώρησεν ὁ Τυνδαρίδας, </l>
                    <l>
                        <milestone ed="Steph" n="140" unit="line"/> καί νιν οὔπω τεθναότʼ, ἄσθματι
                        δὲ φρίσσοντα πνοὰς ἔκιχεν. </l>
                    <l n="75"> θερμὰ δὴ τέγγων δάκρυα στοναχαῖς </l>
                    <l> ὄρθιον φώνασε· <q type="unspecified"> πάτερ Κρονίων, τίς δὴ λύσις </q></l>
                    <l><q type="unspecified"> ἔσσεται πενθέων; καὶ ἐμοὶ θάνατον σὺν τῷδʼ ἐπίτειλον,
                            ἄναξ.</q>
                    </l>
                    <l>
                        <q type="unspecified"> οἴχεται τιμὰ φίλων τατωμένῳ φωτί· παῦροι δʼ ἐν πόνῳ
                            πιστοὶ βροτῶν <milestone n="ant. 5" unit="strophe"/>
                        </q>
                    </l>
                    <l><q type="unspecified"> καμάτου μεταλαμβάνειν. </q> ὣς ἔννεπε· Ζεὺς δʼ ἀντίος
                        ἤλυθέ οἱ </l>
                    <l n="80">
                        <milestone ed="Steph" n="150" unit="line"/> καὶ τόδʼ ἐξαύδασʼ ἔπος· <q
                            type="unspecified"> ἐσσί μοι υἱός· τόνδε δʼ ἔπειτα πόσις </q></l>
                    <l><q type="unspecified"> σπέρμα θνατὸν ματρὶ τεᾷ πελάσαις </q></l>
                    <l><q type="unspecified"> στάξεν ἥρως. ἀλλʼ ἄγε τῶνδέ τοι ἔμπαν αἵρεσιν</q>
                    </l>
                    <l><q type="unspecified"> παρδίδωμʼ· εἰ μὲν θάνατόν τε φυγὼν καὶ γῆρας
                            ἀπεχθόμενον </q>
                    </l>
                    <l><q type="unspecified"> αὐτὸς Οὔλυμπον θέλεις <add>ναίειν ἐμοὶ</add> σύν τʼ
                            Ἀθαναίᾳ κελαινεγχεῖ τʼ Ἄρει, <milestone n="epode 5" unit="strophe"/>
                        </q>
                    </l>
                    <l n="85"><q type="unspecified">
                            <milestone ed="Steph" n="160" unit="line"/> ἔστι τοι τούτων λάχος· εἰ δὲ
                            κασιγνήτου πέρι</q>
                    </l>
                    <l><q type="unspecified"> μάρνασαι, πάντων δὲ νοεῖς ἀποδάσσασθαι ἴσον, </q></l>
                    <l><q type="unspecified"> ἥμισυ μέν κε πνέοις γαίας ὑπένερθεν ἐών,</q>
                    </l>
                    <l><q type="unspecified"> ἥμισυ δʼ οὐρανοῦ ἐν χρυσέοις δόμοισιν. </q>
                    </l>
                    <l> ὣς ἄρʼ αὐδάσαντος οὐ γνώμᾳ διπλόαν θέτο βουλάν. </l>
                    <l n="90">
                        <milestone ed="Steph" n="170" unit="line"/> ἀνὰ δʼ ἔλυσεν μὲν ὀφθαλμόν,
                        ἔπειτα δὲ φωνὰν χαλκομίτρα Κάστορος. </l>
                </div>
                <div n="11" sample="complete" part="N" subtype="poem" type="textpart" org="uniform">
                    <head>
                        <title xml:lang="en">νεμεαν 11</title>
                        <persName xml:lang="grc" type="winner">ΑΡΙΣΤΑΓΟΡΑι ΤΕΝΕΔΙΩι</persName>
                        <seg type="race" xml:lang="grc" part="N">ΠΡΥΤΑΝΕΙ</seg>
                        <date> </date>
                    </head>

                    <milestone n="str 1" unit="strophe"/>
                    <l> παῖ Ῥέας, ἅ τε πρυτανεῖα λέλογχας,Ἑστία, </l>
                    <l> Ζηνὸς ὑψίστου κασιγνήτα καὶ ὁμοθρόνου Ἥρας, </l>
                    <l> εὖ μὲν Ἀρισταγόραν δέξαι τεὸν ἐς θάλαμον, </l>
                    <l> .εὖ δʼ ἑταίρους ἀγλαῷ σκάπτῳ πέλας, </l>
                    <l n="5"> οἵ σε γεραίροντες ὀρθὰν φυλάσσοισιν Τένεδον, <milestone n="ant. 1"
                            unit="strophe"/>
                    </l>
                    <l> πολλὰ μὲν λοιβαῖσιν ἀγαζόμενοι πρώταν θεῶν, </l>
                    <l> πολλὰ δὲ κνίσσᾳ· λύρα δέ σφι βρέμεται καὶ ἀοιδά· </l>
                    <l> καὶ ξενίου Διὸς ἀσκεῖται Θέμις ἀενάοις </l>
                    <l>
                        <milestone ed="Steph" n="10" unit="line"/> ἐν τραπέζαις. ἀλλὰ σὺν δόξᾳ τέλος </l>
                    <l n="10"> δωδεκάμηνον περᾶσαι σὺν ἀτρώτῳ κραδίᾳ, <milestone n="epode 1"
                            unit="strophe"/>
                    </l>
                    <l> ἄνδρα δʼ ἐγὼ μακαρίζω μὲν πατέρʼ Ἁγησίλαν, </l>
                    <l> καὶ τὸ θαητὸν δέμας ἀτρεμίαν τε ξύγγονον. </l>
                    <l> εἰ δέ τις ὄλβον ἔχων μορφᾷ παραμεύσεται ἄλλους, </l>
                    <l> ἔν τʼ ἀέθλοισιν ἀριστεύων ἐπέδειξεν βίαν, </l>
                    <l n="15">
                        <milestone ed="Steph" n="20" unit="line"/> θνατὰ μεμνάσθω περιστέλλων μέλη, </l>
                    <l> καὶ τελευτὰν ἁπάντων γᾶν ἐπιεσσόμενος· <milestone n="str. 2" unit="strophe"
                        />
                    </l>
                    <l> ἐν λόγοις δʼ ἀστῶν ἀγαθοῖσί νιν αἰνεῖσθαι χρεών, </l>
                    <l> καὶ μελιγδούποισι δαιδαλθέντα μελιζέμεν ἀοιδαῖς. </l>
                    <l> ἐκ δὲ περικτιόνων ἑκκαίδεκʼ Ἀρισταγόραν </l>
                    <l n="20"> ἀγλααὶ νῖκαι πάτραν τʼ εὐώνυμον </l>
                    <l> ἐστεφάνωσαν πάλᾳ καὶ μεγαυχεῖ παγκρατίῳ. <milestone n="ant. 2"
                            unit="strophe"/>
                    </l>
                    <l> ἐλπίδες δʼ ὀκνηρότεραι γονέων παιδὸς βίαν </l>
                    <l> ἔσχον ἐν Πυθῶνι πειρᾶσθαι καὶ Ὀλυμπίᾳ ἄθλων. </l>
                    <l>
                        <milestone ed="Steph" n="30" unit="line"/> ναὶ μὰ γὰρ ὅρκον, ἐμὰν δόξαν παρὰ
                        Κασταλίᾳ </l>
                    <l n="25"> καὶ παρʼ εὐδένδρῳ μολὼν ὄχθῳ Κρόνου </l>
                    <l> κάλλιον ἂν δηριώντων ἐνόστησʼ ἀντιπάλων, <milestone n="epode 2"
                            unit="strophe"/>
                    </l>
                    <l> πενταετηρίδʼ ἑορτὰν Ἡρακλέος τέθμιον </l>
                    <l> κωμάσαις ἀνδησάμενός τε κόμαν ἐν πορφυρέοις </l>
                    <l> ἔρνεσιν. ἀλλὰ βροτῶν τὸν μὲν κενεόφρονες αὖχαι </l>
                    <l n="30"> ἐξ ἀγαθῶν ἔβαλον· τὸν δʼ αὖ καταμεμφθέντʼ ἄγαν </l>
                    <l>
                        <milestone ed="Steph" n="41" unit="line"/> ἰσχὺν οἰκείων παρέσφαλεν καλῶν </l>
                    <l> χειρὸς ἕλκων ὀπίσσω θυμὸς ἄτολμος ἐών. <milestone n="str. 3" unit="strophe"
                        />
                    </l>
                    <l> συμβαλεῖν μὰν εὐμαρὲς ἦν τό τε Πεισάνδρου πάλαι </l>
                    <l> αἷμʼ ἀπὸ Σπάρτας· Ἀμύκλαθεν γὰρ ἔβα σὺν Ὀρέστᾳ, </l>
                    <l n="35"> Αἰολέων στρατιὰν χαλκεντέα δεῦρʼ ἀνάγων· </l>
                    <l> καὶ παρʼ Ἰσμηνοῦ ῥοὰν κεκραμένον </l>
                    <l> ἐκ Μελανίπποιο μάτρωος. ἀρχαῖαι δʼ ἀρεταὶ <milestone n="ant. 3"
                            unit="strophe"/>
                    </l>
                    <l> ἀμφέροντʼ ἀλλασσόμεναι γενεαῖς ἀνδρῶν σθένος· </l>
                    <l>
                        <milestone ed="Steph" n="50" unit="line"/> ἐν σχερῷ δʼ οὔτʼ ὦν μέλαιναι
                        καρπὸν ἔδωκαν ἄρουραι, </l>
                    <l n="40"> δένδρεά τʼ οὐκ ἐθέλει πάσαις ἐτέων περόδοις </l>
                    <l> ἄνθος εὐῶδες φέρειν πλούτῳ ἴσον, </l>
                    <l> ἀλλʼ ἐν ἀμείβοντι. καὶ θνατὸν οὕτως ἔθνος ἄγει <milestone n="epode 3"
                            unit="strophe"/>
                    </l>
                    <l> μοῖρα. τὸ δʼ ἐκ Διὸς ἀνθρώποις σαφὲς οὐχ ἕπεται </l>
                    <l> τέκμαρ· ἀλλʼ ἔμπαν μεγαλανορίαις ἐμβαίνομεν, </l>
                    <l n="45"> ἔργα τε πολλὰ μενοινῶντες· δέδεται γὰρ ἀναιδεῖ </l>
                    <l>
                        <milestone ed="Steph" n="60" unit="line"/> ἐλπίδι γυῖα· προμαθείας δʼ
                        ἀπόκεινται ῥοαί. </l>
                    <l> κερδέων δὲ χρὴ μέτρον θηρευέμεν· </l>
                    <l> ἀπροσίκτων δʼ ἐρώτων ὀξύτεραι μανίαι. </l>
                </div>
            </div>
        </body>
    </text>
</TEI>
