<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title>Phaenomena</title>
<author>Aratus Solensis</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:Google">Google Digital Humanities Awards Program</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<notesStmt>
<note anchored="yes" place="unspecified"/>
</notesStmt>
<sourceDesc>
<biblStruct>
<monogr>
<author>Aratus Solensis</author>
<title>Phaenomena</title>
<editor role="editor">G. R. Mair</editor>
<imprint>
<publisher>London: William Heinemann; New York: G.P. Putnam's Sons</publisher>
<date>1921</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="book" delim="."/>
<state unit="line"/>
</refsDecl>
</encodingDesc>
<encodingDesc>
<p>The rend="displayNum" attribute on the lb tags is used to indicate that line numbers on the line breaks are intended for display</p>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date/>
<respStmt>
<name/>
<resp/>
</respStmt>
<item/>
</change>
</revisionDesc>
</teiHeader>
<text id="stoa0045.stoa0">
<body>
<div1 type="book" n="1">
<pb id="p.380"/>
<l n="1">ἐκ Διὸς ἀρχώμεσθα, τὸν οὐδέποτʼ ἄνδρες ἐῶμεν</l>
<l n="2">ἄρρητον· μεσταὶ δέ Διὸς πᾶσαι μὲν ἀγυιαί,</l>
<l n="3">πᾶσαι δʼ ἀνθρώπων ἀγοραί, μεστὴ δὲ θάλασσα</l>
<l n="4">καὶ λιμένες· πάντη δὲ Διὸς κεχρήμεθα πάντες.</l>
<l n="5">τοῦ γάρ καὶ γένος εἰμέν· ὁ δʼ ἤπιος ἀνθρώποισιν </l>
<l n="6">δεξιὰ σημαίνει, λαοὺς δʼ ἐπὶ ἔργον ἐγείρει,</l>
<l n="7">μιμνῄσκων βιότοιο, λέγει δʼ ὅτε βῶλος ἀρίστη</l>
<l n="8">βουσί τε καὶ μακέλῃσι, λέγει δʼ ὅτε δεξιαὶ ὧραι</l>
<l n="9">καὶ φυτὰ γυρῶσαι καὶ σπέρματα πάντα βαλέσθαι.</l>
<l n="10">αὐτὸς γὰρ τά γε σήματʼ ἐν οὐρανῷ ἐστήριξεν, </l>
<l n="11">ἄστρα διακρίνας, ἐσκέψατο δʼ εἰς ἐνιαυτὸν</l>
<l n="12">ἀστέρας οἵ κε μάλιστα τετυγμένα σημαίνοιεν</l>
<l n="13">ἀνδράσιν ὡράων, ὄφρʼ ἔμπεδα πάντα φύωνται.</l>
<l n="14">τῶ μιν ἀεὶ πρῶτόν τε καὶ ὕστατον ἱλάσκονται.</l>
<l n="15">χαῖρε, πάτερ, μέγα θαῦμα, μέγʼ ἀνθρώποισιν ὄνειαρ, </l>
<l n="16">αὐτὸς καὶ προτέρη γενεή. Χαίροιτε δὲ Μοῦσαι</l>
<l n="17">μειλίχιαι μάλα πᾶσαι· ἐμοί γε μὲν ἀστέρας εἰπεῖν</l>
<l n="18">ᾗ θέμις εὐχομένῳ τεκμήρατε πᾶσαν ἀοιδήν.</l>
<l n="19">οἱ μὲν ὁμῶς πολέες τε καὶ ἄλλυδις ἄλλοι ἐόντες <note n="1" place="unspecified" anchored="yes">i)o/ntes codd. recc., cf. Schol.</note>
</l>
<pb id="p.382"/>
<l n="20">οὐρανῷ ἕλκονται πάντʼ ἤματα συνεχὲς αἰεί· </l>
<l n="21">αὐτὰρ ὅ γʼ οὐδʼ ὀλίγον μετανίσσεται, ἀλλὰ μάλʼ αὕτως</l>
<l n="22">ἄξων αἰὲν ἄρηρεν, ἔχει δʼ ἀτάλαντον ἁπάντη</l>
<l n="23">μεσσηγὺς γαῖαν, περὶ δʼ οὐρανὸν <note n="1" place="unspecified" anchored="yes">ou)rano\n M; ou)rano\s AC.</note> αὐτὸν ἀγινεῖ.</l>
<l n="24">καί μιν πειραίνουσι δύω πόλοι ἀμφοτέρωθεν·</l>
<l n="25">ἀλλʼ ὁ μὲν οὐκ ἐπίοπτος, ὁ δʼ ἀντίος ἐκ βορέαο </l>
<l n="26">ὑψόθεν ὠκεανοῖο· δύς δέ μιν ἀμφὶς ἔχουσαι</l>
<l n="27">
<name type="constellation">Ἄρκτοι</name> ἅμα τροχόωσι, τὸ δὴ καλέονται <name type="constellation">ἅμαξαι</name>.</l>
<l n="28">αἱ δʼ ἤτοι κεφαλὰς μὲν ἐπʼ ἰξύας αἰέν ἔχουσιν</l>
<l n="29">ἀλλήλων, αἰεὶ δέ κατωμάδιαι φορέονται,</l>
<l n="30">ἔμπαλιν εἰς ὤμους τετραμμέναι. εἰ ἐτεὸν δή, </l>
<l n="31">Κρήτηθεν κεῖναί γε Διὸς μεγάλου ἰότητι</l>
<l n="32">οὐρανὸν εἰσανέβησαν, ὅ μιν τότε κουρίζοντα</l>
<l n="33">Δίκτῳ ἐν εὐώδει, ὄρεος σχεδὸν Ἰδαίοιο,</l>
<l n="34">ἄντρῳ ἐγκατέθεντο καὶ ἔτρεφον εἰς ἐνιαυτόν,</l>
<l n="35">Δικταῖοι Κούρητες ὅτε Κρόνον ἐψεύδοντο. </l>
<l n="36">καὶ τὴν μὲν <name type="constellation">Κυνόσουραν</name> ἐπίκλησιν καλέουσιν,</l>
<l n="37">τὴν δʼ ἑτέρην <name type="constellation">Ἑλίκην</name>. Ἑλίκῃ γε μὲν ἄνδρες Ἀχαιοὶ</l>
<l n="38">εἰν ἁλὶ τεκμαίρονται ἵνα χρὴ νῆας ἀγινεῖν,</l>
<l n="39">τῇ δʼ ἄρα Φοίνικες πίσυνοι περόωσι θάλασσαν.</l>
<l n="40">ἀλλʼ ἡ μὲν καθαρὴ καὶ ἐπιφράσσασθαι ἑτοίμη </l>
<l n="41">πολλὴ φαινομένη Ἑλίκη πρώτης ἀπὸ νυκτός·</l>
<l n="42">ἡ δʼ ἑτέρη ὀλίγη μέν, ἀτὰρ ναύτῃσιν ἀρείων·</l>
<l n="43">μειοτέρῃ γὰρ πᾶσα περιστρέφεται στροφάλιγγι·</l>
<l n="44">τῇ καὶ Σιδόνιοι ἰθύντατα ναυτίλλονται.</l>
<pb id="p.384"/>
<l n="45">τὰς δέ διʼ ἀμφοτέρας οἵη ποταμοῖο ἀπορρώξ </l>
<l n="46">εἰλεῖται μέγα θαῦμα, <name type="constellation">δράκων</name>, περί τʼ ἀμφί τʼ ἐαγώς</l>
<l n="47">μυρίος· αἱ δʼ ἄρα οἱ σπείρης ἑκάτερθε φέρονται</l>
<l n="48">ἄρκτοι, κυανέου πεφυλαγμέναι ὠκεανοῖο.</l>
<l n="49">αὐτὰρ ὅ γʼ ἄλλην μὲν νεάτῃ ἐπιτείνεται οὐρῇ,</l>
<l n="50">ἄλλην δέ σπείρῃ περιτέμνεται. ἡ μέν οἱ ἄκρη </l>
<l n="51">οὐρὴ πὰρ κεφαλὴν Ἑλίκης ἀποπαύεται Ἄρκτου·</l>
<l n="52">σπείρῃ δʼ ἐν Κυνόσουρα κάρη ἔχει· ἡ δέ κατʼ αὐτὴν</l>
<l n="53">εἰλεῖται κεφαλὴν καί οἱ ποδὸς ἔρχεται ἄχρις,</l>
<l n="54">ἐκ δʼ αὖτις παλίνορσος ἀνατρέχει. οὐ μέν ἐκείνῃ</l>
<l n="55">οἰόθεν οὐδʼ οἶος κεφαλῇ ἐπιλάμπεται ἀστήρ, </l>
<l n="56">ἀλλὰ δύο κροτάφοις, δύο δʼ ὄμμασιν· εἷς δʼ ὑπένερθεν</l>
<l n="57">ἐσχατιὴν ἐπέχει γένυος δεινοῖο δέ πάμπαν ἔοικεν</l>
<l n="58">λοξὸν δʼ ἐστὶ κάρη, νεύοντι δὲ πάμπαν ἔοικεν</l>
<l n="59">ἄκρην εἰς Ἑλίκης οὐρήν· μάλα δʼ ἐστὶ κατʼ ἰθύ</l>
<l n="60">καὶ στόμα καὶ κροτάφοιο τὰ δεξιὰ νειάτῳ οὐρῇ. </l>
<l n="61">κείνη που κεφαλὴ τῇ νίσσεται, ἧχί περ ἄκραι</l>
<l n="62">μίσγονται δύσιές τε καὶ ἀντολαὶ ἀλλήλῃσιν.</l>
<l n="63">Τῇδʼ αὐτοῦ μογέοντι κυλίνδεται ἀνδρὶ ἐοικὸς</l>
<l n="64">εἴδωλον. τὸ μέν οὔτις ἐπίσταται ἀμφαδὸν εἰπεῖν,</l>
<pb id="p.386"/>
<l n="65">οὐδʼ ὅτινι κρέμαται κεῖνος πόνῳ, ἀλλά μιν αὕτως </l>
<l n="66">
<name type="constellation">ἐγγόνασιν</name> καλέουσι. τὸ δʼ αὖτʼ ἐν γούνασι κάμνον</l>
<l n="67">ὀκλάζοντι ἔοικεν· ἀπʼ ἀμφοτέρων δέ οἱ ὤμων</l>
<l n="68">χεῖρες ἀείρονται· τάνυταί γε μέν ἄλλυδις ἄλλη</l>
<l n="69">ὅσσον ἐς ὀργυιήν· μέσσῳ δʼ ἐφύπερθε καρήνῳ</l>
<l n="70">δεξιτεροῦ ποδὸς ἄκρον ἔχει σκολιοῖο Δράκοντος. </l>
<l n="71">αὐτοῦ κἀκεῖνος <name type="constellation">στέφανος</name>, τὸν ἀγανὸς ἔθηκεν</l>
<l n="72">σῆμʼ ἔμεναι Διόνυσος ἀποιχομένης Ἀριάδνης,</l>
<l n="73">νώτῳ ὑποστρέφεται κεκμηότος Εἰδώλοιο.</l>
<l n="74">νώτῳ μὲν Στέφανος πελάει, κεφαλῇ γε μὲν ἄκρῃ</l>
<l n="75">σκέπτεο πὰρ κεφαλὴν Ὀφιούχεον, ἐκ δʼ ἄρʼ ἐκείνης </l>
<l n="76">αὐτὸν ἐπιφράσσαιο φαεινόμενον <name type="constellation">Ὀφιοῦχον</name>·</l>
<l n="77">τοῖοί οἱ κεφαλῇ ὑποκείμενοι ἀγλαοὶ ὦμοι</l>
<l n="78">εἴδονται· κεῖνοί γε καὶ ἂν διχόμηνι σελήνῃ</l>
<l n="79">εἰσωποὶ τελέθοιεν· ἀτὰρ χέρες οὐ μάλα ἶσαι·</l>
<l n="80">λεπτὴ γὰρ καὶ τῇ καὶ τῇ ἐπιδέδρομεν αἴγλη. </l>
<l n="81">ἀλλʼ ἔμπης κἀκεῖναι ἐπόψιαι· οὐ γὰρ ἐλαφραί·</l>
<l n="82">ἀμφότεραι δʼ Ὄφιος πεπονήαται, ὅς ῥά τε μέσσον</l>
<l n="83">δινεύει Ὀφιοῦχον· ὁ δʼ ἐμμενές εὖ ἐπαρηρὼς</l>
<l n="84">ποσσὶν ἐπιθλίβει μέγα θηρίον ἀμφοτέροισιν,</l>
<l n="85">
<name type="constellation">σκορπίον</name>, ὀφθαλμῷ τε καὶ ἐν θώρηκι βεβηκὼς </l>
<l n="86">ὀρθός. ἀτάρ οἱ <name type="constellation">ὄφις</name> γε δύω στρέφεται μετὰ χερσίν,</l>
<l n="87">δεξιτερῇ ὀλίγος, σκαιῇ γε μὲν ὑψόθι πολλός.</l>
<pb id="p.388"/>
<l n="88">καὶ δή οἱ Στεφάνῳ παρακέκλιται ἄκρα γένεια,</l>
<l n="89">νειόθι δὲ σπείρης μεγάλας ἐπιμαίεο <name type="constellation">χηλάς</name>.</l>
<l n="90">ἀλλʼ αἱ μέν φαέων ἐπιδευέες, οὐδὲν ἀγαυαί. </l>
<l n="91">ἐξόπιθεν δʼ Ἑλίκης φέρεται ἐλάοντι ἐοικὼς</l>
<l n="92">
<name type="constellation">Ἀρκτοφύλαξ</name>, τόν ῥʼ ἄνδρες ἐπικλείουσι <name type="constellation">βοώτην</name>,</l>
<l n="93">οὕνεχʼ ἁμαξαίης ἐπαφώμενος εἴδεται Ἄρκτου.</l>
<l n="94">καὶ μάλα πᾶς ἀρίδηλος· ὑπὸ ζώνῃ δέ οἱ αὐτὸς</l>
<l n="95">ἐξ ἄλλων <name type="constellation">Ἀρκτοῦρος</name> ἑλίσσεται ἀμφαδὸν ἀστήρ. </l>
<l n="96">ἀμφοτέροισι δὲ ποσσὶν ὕπο σκέπτοιο Βοώτεω</l>
<l n="97">
<name type="constellation">παρθένον</name>, ἥ ῥʼ ἐν χερσὶ φέρει Στάχυν αἰγλήεντα.</l>
<l n="98">εἴτʼ οὖν Ἀστραίου κείνη γένος, ὅν ῥά τέ φασιν</l>
<l n="99">ἄστρων ἀρχαῖον πατέρʼ ἔμμεναι, εἴτε τευ ἄλλου,</l>
<l n="100">εὔκηλος φορέοιτο· λόγος γε μὲν ἐντρέχει ἄλλος </l>
<l n="101">ἀνθρώποις, ὡς δῆθεν ἐπιχθονίη πάρος ἦεν,</l>
<l n="102">ἤρχετο δʼ ἀνθρώπων κατεναντίη, οὐδέ ποτʼ ἀνδρῶν</l>
<l n="103">οὐδέ ποτʼ ἀρχαίων ἠνήνατο φῦλα γυναικῶν,</l>
<l n="104">ἀλλʼ ἀναμὶξ ἐκάθητο, καὶ ἀθανάτη περ ἐοῦσα.</l>
<l n="105">καί ἑ Δίκην καλέεσκον· ἀγειρομένη δὲ γέροντας, </l>
<l n="106">ἠέ που εἰν ἀγορῇ ἢ εὐρυχόρῳ ἐν ἀγυιῇ,</l>
<l n="107">δημοτέρας ἤειδεν ἐπισπέρχουσα θέμιστας.</l>
<l n="108">οὔπω λευγαλέου τότε νείκεος ἠπίσταντο</l>
<l n="109">οὐδέ διακρίσιος πολυμεμφέος οὐδέ κυδοιμοῦ,</l>
<l n="110">αὕτως δʼ ἔζωον· χαλεπὴ δʼ ἀπέκειτο θάλασσα, </l>
<l n="111">καὶ βίον οὔπω νῆες ἀπόπροθεν ἠγίνεσκον,</l>
<l n="112">ἀλλὰ βόες καὶ ἄροτρα καὶ αὐτή, πότνια λαῶν,</l>
<l n="113">μυρία πάντα παρεῖχε Δίκη, δώτειρα δικαίων.</l>
<l n="114">τόφρʼ ἦν, ὄφρʼ ἔτι γαῖα γένος χρύσειον ἔφερβεν.</l>
<l n="115">ἀργυρέῳ δʼ ὀλίγη τε καὶ οὐκέτι πάμπαν ἑτοίμη <note n="1" place="unspecified" anchored="yes">o(moi/h *a.</note>
</l>
<pb id="p.390"/>
<l n="116">ὡμίλει, ποθέουσα παλαιῶν ἤθεα λαῶν.</l>
<l n="117">ἀλλʼ ἔμπης ἔτι κεῖνο κατʼ ἀργύρεον γένος ἦεν·</l>
<l n="118">ἤρχετο δʼ ἐξ ὀρέων ὑποδείελος ἠχηέντων</l>
<l n="119">μουνάξ, οὐδέ τεῳ ἐπεμίσγετο μειλιχίοισιν·</l>
<l n="120">ἀλλʼ ὁπότʼ ἀνθρώπων μεγάλας πλήσαιτο κολώνας, </l>
<l n="121">ἠπείλει δὴ ἔπειτα καθαπτομένη κακότητος,</l>
<l n="122">οὐδʼ ἔτʼ ἔφη εἰσωπὸς ἐλεύσεσθαι καλέουσιν·</l>
<l n="123">"οἵην χρύσειοι πατέρες γενεὴν ἐλίποντο</l>
<l n="124">χειροτέρην· ὑμεῖς δὲ κακώτερα τεξείεσθε.</l>
<l n="125">καὶ δή που πόλεμοι, καὶ δὴ καὶ ἀνάρσιον αἷμα </l>
<l n="126">ἔσσεται ἀνθρώποισι, κακὸν δʼ ἐπικείσεται ἄλγος."</l>
<l n="127">ὣς εἰποῦσʼ ὀρέων ἐπεμαίετο, τοὺς δʼ ἄρα λαοὺς</l>
<l n="128">εἰς αὐτὴν ἔτι πάντας ἐλίμπανε παπταίνοντας.</l>
<l n="129">ἀλλʼ ὅτε δὴ κἀκεῖνοι ἐτέθνασαν, οἱ δʼ ἐγένοντο,</l>
<l n="130">χαλκείη γενεή, προτέρων ὀλοώτεροι ἄνδρες, </l>
<l n="131">οἳ πρῶτοι κακόεργον ἐχαλκεύσαντο μάχαιραν</l>
<l n="132">εἰνοδίην, πρῶτοι δὲ βοῶν ἐπάσαντʼ ἀροτήρων,</l>
<l n="133">καὶ τότε μισήσασα Δίκη κείνων γένος ἀνδρῶν</l>
<l n="134">ἔπταθʼ ὑπουρανίη· ταύτην δʼ ἄρα νάσσατο χώρην,</l>
<l n="135">ἧχί περ ἐννυχίη ἔτι φαίνεται ἀνθρώποισιν </l>
<l n="136">παρθένος, ἐγγὺς ἐοῦσα πολυσκέπτοιο Βοώτεω.</l>
<l n="137">τῆς ὑπὲρ ἀμφοτέρων ὤμων εἱλίσσεται ἀστὴρ</l>
<l n="138">[δεξιτερῇ πτέρυγι· <name type="constellation">Προτρυγητὴρ</name> δʼ αὖτε καλεῖται·] <note n="1" place="unspecified" anchored="yes">ACM; but not translated by Germ. or Avienus.</note>
</l>
<l n="139">τόσσος μὲν μεγέθει, τοίῃ δʼ ἐγκείμενος αἴγλῃ,</l>
<l n="140">οἷος καὶ μεγάλης οὐρὴν ὑποφαίνεται Ἄρκτου. </l>
<l n="141">δεινὴ γὰρ κείνη, δεινοὶ δέ οἱ ἐγγύθεν εἰσὶν</l>
<l n="142">ἀστέρες· οὐκ ἂν τούς γε ἰδὼν ἐπιτεκμήραιο</l>
<pb id="p.392"/>
<l n="142a">[οἵ μιν πᾶσαν ὄπισθεν ἑλισσόμενοι τυπόωσιν,] <note n="1" place="unspecified" anchored="yes">Read only in later MSS. Cf. v. 171.</note>
</l>
<l n="143">οἷός οἱ πρὸ ποδῶν φέρεται καλός τε μέγας τε</l>
<l n="144">εἷς μὲυ ὑπωμαίων, εἷς δʼ ἰξυόθεν κατιόντων,</l>
<l n="145">ἄλλος δʼ οὐραίοις ὑπὸ γούνασιν· ἀλλʼ ἄρα πάντες </l>
<l n="146">ἁπλόοι ἄλλοθεν ἄλλος ἀνωνυμίῃ φορέονται.</l>
<l n="147">Κραιὶ δέ οἱ <name type="constellation">Δίδυμοι</name>, μέσσῃ δʼ ὕπο <name type="constellation">κάρκινος</name> ἐστίν·</l>
<l n="148">ποσσὶ δʼ ὀπισθοτέροισι <name type="constellation">λέων</name> ὕπο καλὰ φαείνει.</l>
<l n="149">ἔνθα μὲν ἠελίοιο θερείταταί εἰσι κέλευθοι·</l>
<l n="150">αἱ δέ που ἀσταχύων κενεαὶ φαίνονται ἄρουραι </l>
<l n="151">ἠελίου τὰ πρῶτα συνερχομένοιο Λέοντι.</l>
<l n="152">τῆμος καὶ κελάδοντες ἐτησίαι εὐρέϊ πόντῳ</l>
<l n="153">ἀθρόοι ἐμπίπτουσιν, ὁ δὲ πλόος οὐκέτι κώπαις</l>
<l n="154">ὥριος. εὐρεῖαί μοι ἀρέσκοιεν τότε νῆες,</l>
<l n="155">εἰς ἄνεμον δὲ τὰ πηδὰ κυβερνητῆρες ἔχοιεν. </l>
<l n="156">εἰ δέ τοι <name type="constellation">ἡνίοχον</name> τε καὶ ἀστέρας Ἡνιόχοιο</l>
<l n="157">σκέπτεσθαι δοκέει, καί τοι φάτις ἤλυθεν <name type="constellation">αἰγός</name>
</l>
<l n="158">αὐτῆς ἠδʼ <name type="constellation">Ἐρίφων</name>, οἵ τʼ εἰν ἁλὶ πορφυρούσῃ</l>
<l n="159">πολλάκις ἐσκέψαντο κεδαιομένους ἀνθρώπους,</l>
<l n="160">αὐτὸν μέν μιν ἅπαντα μέγαν Διδύμων ἐπὶ λαιὰ </l>
<l n="161">κεκλιμένον δήεις· Ἑλίκης δέ οἱ ἄκρα κάρηνα</l>
<l n="162">ἀντία δινεύει. σκαιῷ δʼ ἐπελήλαται ὤμῳ</l>
<l n="163">αἲξ ἱερή, τὴν μέν τε λόγος Διὶ μαζὸν ἐπτσχεῖν,</l>
<l n="164">Ὠλενίην δέ μιν Αἶγα Διὸς καλέουσʼ ὑποφῆται.</l>
<pb id="p.394"/>
<l n="165">ἀλλʼ ἡ μὲν πολλή τε καὶ ἀγλαή· οἱ δέ οἱ αὐτοῦ </l>
<l n="166">λεπτὰ φαείνονται Ἔριφοι καρπὸν κάτα χειρός.</l>
<l n="167">πὰρ ποσὶ δʼ Ἡνιόχου κεραὸν πεπτηότα <name type="constellation">Ταῦρον</name>
</l>
<l n="168">μαίεσθαι. τὰ δέ οἱ μάλʼ έοικότα σήματα κεῖται·</l>
<l n="169">τοίη οἱ κεφαλὴ διακέκριται· οὐδέ τις ἄλλῳ</l>
<l n="170">σήματι τεκμήραιτο κάρη βοός, οἷά μιν αὐτοὶ </l>
<l n="171">ἀστέρες ἀμφοτέρωθεν ἑλισσόμενοι τυπόωσιν.</l>
<l n="172">καὶ λίην κείνων ὄνομʼ εἴρεται, οὐδέ τοι αὕτως</l>
<l n="173">νήκουστοι <name type="constellation">Ὑάδες</name>. ταὶ μέν ῥʼ ἐπὶ παντὶ μετώπῳ</l>
<l n="174">Ταύρου βεβλέαται· λαιοῦ δὲ κεράατος ἄκρον</l>
<l n="175">καὶ πόδα δεξιτερὸν παρακειμένου Ἡνιόχοιο </l>
<l n="176">εἷς ἀστὴρ ἐπέχει· συνεληλάμενοι δὲ φέρονται,</l>
<l n="177">ἀλλʼ αἰεὶ Ταῦρος προφερέστερος Ἡνιόχοιο</l>
<l n="178">εἰς ἑτέρην καταβῆναι, ὁμηλυσίῃ περ ἀνελθών.</l>
<l n="179">Οὐδʼ ἄρα Κηφῆος μογερὸν γένος Ἰασίδαο</l>
<l n="180">αὕτως ἄρρητον κατακείσεται· ἀλλʼ ἄρα καὶ τῶν </l>
<l n="181">οὐρανὸν εἰς ὄνομʼ ἦλθεν, ἐπεὶ Διὸς ἐγγύθεν ἦσαν.</l>
<l n="182">αὐτὸς μὲν κατόπτσθεν ἐὼν Κυνοσουρίδος Ἄρκτου</l>
<l n="183">
<name type="constellation">Κηφεὺς</name> ἀμφοτέρας χεῖρας τανύοντι ἐοικώς·</l>
<l n="184">ἴση οἱ στάθμη νεάτης ἀποτείνεται οὐρῆς</l>
<l n="185">ἐς πόδας ἀμφοτέρους, ὅσση ποδὸς ἐς πόδα τείνει. </l>
<pb id="p.396"/>
<l n="186">αὐτὰρ ἀπὸ ζὠνης ὀλίγον κε μεταβλέψειας</l>
<l n="187">πρώτης ἱέμενος καμπῆς μεγάλοιο Δράκοντος.</l>
<l n="188">τοῦ δʼ ἄρα δαιμονίη προκυλίνδεται οὐ μάλα πολλὴ</l>
<l n="189">νυκτὶ φαεινομένη παμμήνιδι <name type="constellation">Κασσιέπεια</name>·</l>
<l n="190">οὐ γάρ μιν πολλοὶ καὶ ἐπημοιβοὶ γανόωσιν </l>
<l n="191">ἀστέρες, οἵ μιν πᾶσαν ἐπιρρήδην στιχόωσιν.</l>
<l n="192">οἵῃ δὲ κληῖδι θύρην ἔντοσθʼ ἀραρυῖαν</l>
<l n="193">δικλίδʼ ἐπτπλήσσοντες ἀνακρούουσιν ὀχῆας, <note n="1" place="unspecified" anchored="yes">oi(/hn... o)xh=es ACM.</note>
</l>
<l n="194">τοῖοί οἱ μουνὰξ ὑποκείμενοι ἰνδάλλονται</l>
<l n="195">ἀστέρες. ἡ δʼ αὕτως ὀλίγων ἀποτείνεται ὤμων </l>
<l n="196">ὀργυιήν. φαίης κεν ἀνιάξειν ἐπὶ παιδί.</l>
<l n="197">αὐτοῦ γὰρ κἀκεῖνο κυλίνδεται αἰνὸν ἄγαλμα</l>
<l n="198">
<name type="constellation">Ἀνδρομέδης</name> ὑπὸ μητρὶ κεκασμένον. οὔ σε μάλʼ οἴω</l>
<l n="199">νύκτα περισκέψασθαι, ἵνʼ αὐτίκα μᾶλλον ἴδηαι·</l>
<l n="200">τοίη οἱ κεφαλή, τοῖοι δέ οἱ ἀμφοτέρωθεν </l>
<l n="201">ὦμοι καὶ πόδες ἀκρότατοι καὶ ζώματα πάντα.</l>
<l n="202">ἀλλʼ ἔμπης κἀκεῖθι διωλενίη τετάνυσται,</l>
<l n="203">δεσμὰ δέ οἱ κεῖται καὶ ἐν οὐρανῷ· αἱ δʼ ἀνέχονται</l>
<l n="204">αὐτοῦ πεπταμέναι πάντʼ ἤματα χεῖρες ἐκεῖναι.</l>
<l n="205">Ἀλλʼ ἄρα οἱ καὶ κρατὶ πέλωρ ἐπελήλαται <name type="constellation">ἵππος</name>
</l>
<l n="206">γαστέρι νειαίρῃ· ξυνὸς δʼ ἐπιλάμπεται ἀστὴρ</l>
<l n="207">τοῦ μὲν ἐπʼ ὀμφαλίῳ, τῆς δʼ ἐσχατόωντι καρήνῳ.</l>
<l n="208">οἱ δʼ ἄρʼ ἔτι τρεῖς ἄλλοι ἐπὶ πλευράς τε καὶ ὤμους</l>
<l n="209">ἵππου δεικανόωσι διασταδὸν ἶσα πέλεθρα,</l>
<l n="210">καλοὶ καὶ μεγάλοι· κεφαλὴ δέ οἱ οὐδὲν ὁμοίη, </l>
<pb id="p.398"/>
<l n="211">οὐδʼ αὐχὴν δολιχός περ ἐών. ἀτὰρ ἔσχατος ἀστὴρ</l>
<l n="212">αἰθομένης γένυος καί κεν προτέροις ἐρίσειεν</l>
<l n="213">τέτρασιν, οἵ μιν ἔχουσι περίσκεπτοι μάλʼ ἐόντες.</l>
<l n="214">οὐδʼ ὅ γε τετράπος ἐστἰν· ἀπʼ ὀμφαλίοιο γὰρ ἄκρου</l>
<l n="215">μεσσόθεν ἡμιτελὴς περιτέλλεται ἱερὸς Ἵππος. </l>
<l n="216">κεῖνον δὴ καί φασι καθʼ ὑψηλοῦ Ἑλικῶνος</l>
<l n="217">καλὸν ὕδωρ ἀγαγεῖν εὐαλδέος Ἱππουκρήνης.</l>
<l n="218">οὐ γάρ πω Ἑλικὼν ἄκρος κατελείβετο πηγαῖς,</l>
<l n="219">ἀλλʼ Ἵππος μιν ἔτυψε· τὸ δʼ ἀθρόον αὐτόθεν ὕδωρ</l>
<l n="220">ἐξέχυτο πληγῇ προτέρου ποδός· οἱ δὲ νομῆες </l>
<l n="221">πρῶτοι κεῖνο ποτὸν διεφήμισαν Ἱππουκρήνην.</l>
<l n="222">ἀλλὰ τὸ μὲν πέτρης ἀπολείβεται, οὐδέ ποτʼ αὐτὸ</l>
<l n="223">Θεσπιέων ἀνδρῶν ἐκὰς ὄψεαι· αὐτὰρ ὁ Ἵππος</l>
<l n="224">ἐν Διὸς εἰλεῖται καί τοι πάρα θηήσασθαι.</l>
<l n="225">αὐτοῦ καὶ <name type="constellation">Κριοῖο</name> θοώταταί εἰσι κέλευθοι, </l>
<l n="226">ὅς ῥά τε καὶ μήκιστα διωκόμενος περὶ κύκλα</l>
<l n="227">οὐδὲν ἀφαυρότερον τροχάει Κυνοσουρίδος Ἄρκτου,</l>
<l n="228">αὐτὸς μὲν νωθὴς καὶ ἀνάστερος οἷα σελήνῃ</l>
<l n="229">σκέψασθαι, ζώνῃ δʼ ἂν ὅμως ἐπιτεκμήραιο</l>
<l n="230">Ἀνδρομέδης· ὀλίγον γὰρ ὑπʼ αὐτὴν ἐστήρικται. </l>
<l n="231">μεσσόθι δὲ τρίβει μέγαν οὐρανόν, ἧχί περ ἄκραι</l>
<l n="232">χηλαὶ καὶ ζώνη περιτέλλεται Ὠρίωνος.</l>
<l n="233">ἔστι δέ τοι καὶ ἔτʼ ἄλλο τετυγμένον ἐγγύθι σῆμα</l>
<l n="234">νειόθεν Ἀνδρομέδης, τὸ δʼ ἐπὶ τρισὶν ἐστάθμηται</l>
<l n="235">
<name type="constellation">Δελτωτόν</name> πλευρῇσιν, ἰσαιομένῃσιν ἐοικὸς </l>
<l n="236">ἀμφοτέρῃς· ἡ δʼ οὔτι τόση, μάλα δʼ ἐστὶν ἑτοίμη</l>
<l n="237">εὑρέσθαι· περὶ γὰρ πολέων εὐάστερός ἐστιν.</l>
<l n="238">τῶν ὀλίγον Κριοῦ νοτιώτεροι ἀστέρες εἰσίν.</l>
<pb id="p.400"/>
<l n="239">οἱ δʼ ἄρʼ ἔτι προτέρω, ἔτι δʼ ἐν προμολῇσι νότοιο,</l>
<l n="240">
<name type="constellation">ἰχθύες</name>. ἀλλʼ αἰεὶ ἕτερος προφερέστερος ἄλλου, </l>
<l n="241">καὶ μᾶλλον βορέαο νέον κατιόντος ἀκούει.</l>
<l n="242">ἀμφοτέρων δέ σφεων ἀποτείνεται ἠΰτε δεσμὰ</l>
<l n="243">οὐραίων ἑκάτερθεν ἐπισχερὼ εἰς ἓν ἰόντων.</l>
<l n="244">καὶ τὰ μὲν εἷς ἀστὴρ ἐπέχει καλός τε μέγας τε,</l>
<l n="245">ὅν ῥά τε καὶ σύνδεσμον ὑπούραιον καλέουσιν. </l>
<l n="246">Ἀνδρομέδης δέ τοι ὦμος ἀριστερὸς Ἰχθύος ἔστω</l>
<l n="247">σῆμα βορειοτέρου· μάλα γάρ νύ οἱ ἐγγύθεν ἐστίν.</l>
<l n="248">ἀμφότεροι δὲ πόδες γαμβροῦ ἐπισημαίνοιεν</l>
<l n="249">
<name type="constellation">Περσέος</name>, οἵ ῥά οἱ αἰὲν ἐπωμάδιοι φορέονται.</l>
<l n="250">αὐτάρ ὅ γʼ ἐν βορέω φέρεται περιμήκετος ἄλλων. </l>
<l n="251">καί οἱ δεξιτερὴ μὲν ἐπὶ κλισμὸν τετάνυσται</l>
<l n="252">πενθερίου δίφροιο· τὰ δʼ ἐν ποσὶν οἷα διώκων</l>
<l n="253">ἴχνια μηκύνει κεκονιμένος ἐν Διὶ πατρί.</l>
<l n="254">ἄγχι δέ οἱ σκαιῆς ἐπιγουνίδος ἤλιθα πᾶσαι</l>
<l n="255">
<name type="constellation">Πληϊάδες</name> φορέονται. ὁ δʼ οὐ μάλα πολλὸς ἁπάσας </l>
<l n="256">χῶρος ἔχει, καὶ δʼ αὐταὶ ἐπισκέψασθαι ἀφαυραί.</l>
<l n="257">ἑπτάποροι δὴ ταί γε μετʼ ἀνθρώπους ὑδέονται,</l>
<l n="258">ἓξ οἶαί περ ἐοῦσαι ἐπόψιαι ὀφθαλμοῖσιν.</l>
<l n="259">οὐ μέν πως ἀπόλωλεν ἀπευθὴς ἐκ Διὸς ἀστήρ,</l>
<l n="260">ἐξ αὗ καὶ γενεῆθεν ἀκούομεν, ἀλλὰ μάλʼ αὕτως </l>
<l n="261">εἴρεται. ἑπτὰ δʼ ἐκεῖναι ἐπιρρήδην καλέονται</l>
<l n="262">Ἀλκυόνη Μερόπη τε Κελαινώ τʼ Ἠλέκτρη τε</l>
<l n="263">καὶ Στερόπη καὶ Τηϋγέτη καὶ πότνια Μαῖα.</l>
<l n="264">αἱ μὲν ὁμῶς ὀλίγαι καὶ ἀφεγγέες, ἀλλʼ ὀνομασταὶ</l>
<l n="265">ἦρι καὶ ἑσπέριαι, Ζεὺς δʼ αἴτιος, εἱλίσσονται, </l>
<pb id="p.402"/>
<l n="266">ὅ σφισι καὶ θέρεος καὶ χείματος ἀρχομένοιο</l>
<l n="267">σημαίνειν ἐκέλευσεν ἐπερχομένου τʼ ἀρότοιο.</l>
<l n="268">καὶ <name type="constellation">χέλυς</name>, ἥτʼ ὀλίγη· τὴν δʼ ἆρʼ ἔτι καὶ παρὰ λίκνῳ</l>
<l n="269">Ἑρμείης ἐτόρησε, <name type="constellation">λύρην</name> δέ μιν εἶπε λέγεσθαι.</l>
<l n="270">κὰδ δʼ ἔθετο προπάροιθεν ἀπευθέος Εἰδώλοιο </l>
<l n="271">οὐρανὸν εἰσαγαγών. τὸ δʼ ἐπὶ σκελέεσσι πέτηλον</l>
<l n="272">γούνατί οἱ σκαιῷ πελάει· κεφαλή γε μὲν ἄκρη</l>
<l n="273">ἀντιπέρην Ὄρνιθος ἑλίσσεται· ἡ δὲ μεσηγὺ</l>
<l n="274">ὀρνιθέης κεφαλῆς καὶ γούνατος ἐστήρικται.</l>
<l n="275">ἦτοι γὰρ καὶ Ζηνὶ παρατρέχει αἰόλος <name type="constellation">ὄρνις</name>. </l>
<l n="276">ἀλλʼ ὁ μὲν ἠερόεις, τὰ δέ οἱ ἔπι τετρήχυνται</l>
<l n="277">ἀστράσιν οὔτι λίην μεγάλοις, ἀτὰρ οὐ μὲν ἀφαυροῖς.</l>
<l n="278">αὐτὰρ ὅ γʼ εὐδιόωντι ποτὴν ὄρνιθι ἐοικὼς</l>
<l n="279">οὔριος εἰς ἑτέρην φέρεται, κατὰ δεξιὰ χειρὸς</l>
<l n="280">Κηφείης ταρσοῖο τὰ δεξιὰ πείρατα τείνων, </l>
<l n="281">λαιῇ δὲ πτέρυγι σκαρθμὸς παρακέκλιται Ἵππου.</l>
<l n="282">τὸν δὲ μετασκαίροντα δύʼ Ἰχθύες ἀμφινέμονται</l>
<l n="283">ἵππον· πὰρ δʼ ἄρα οἱ κεφαλῇ χεὶρ <name type="constellation">Ὑδροχόοιο</name>
</l>
<l n="284">δεξιτερὴ τετάνυσθʼ· ὁ δʼ ὀπίστερος Αἰγοκερῆος</l>
<l n="285">τέλλεται. αὐτὰρ ὅ γε πρότερος καὶ νειόθι μᾶλλον </l>
<l n="286">κέκλιται <name type="constellation">αἰγόκερως</name>, ἵνα τε τρέπετʼ ἠελίου ἴς.</l>
<l n="287">μὴ κείνῳ ἐνὶ μηνὶ περικλύζοιο θαλάσσῃ</l>
<l n="288">πεπταμένῳ πελάγει κεχρημένος. οὔτε κεν ἠοῖ</l>
<l n="289">πολλὴν πειρήνειας, ἐπεὶ ταχινώταταί εἰσιν·</l>
<l n="290">οὔτʼ ἄν τοι νυκτὸς πεφοβημένῳ ἐγγύθεν ἠὼς </l>
<l n="291">ἔλθοι καὶ μάλα πολλὰ βοωμένῳ. οἱ δʼ ἀλεγεινοὶ</l>
<pb id="p.404"/>
<l n="292">τῆμος ἐπιρρήσσουσι νότοι, ὁπότʼ Αἰγοκερῆϊ</l>
<l n="293">συμφέρετʼ ἠέλιος· τότε δέ κρύος ἐκ Διός ἐστιν</l>
<l n="294">ναύτῃ μαλκιόωντι κακώτερον. ἀλλὰ καὶ ἔμπης</l>
<l n="295">ἤδη πάντʼ ἐνιαυτὸν ὑπὸ στείρῃσι θάλασσα </l>
<l n="296">πορφύρει· ἴκελοι δὲ κολυμβίσιν αἰθυίῃσιν</l>
<l n="297">πολλάκις ἐκ νηῶν πέλαγος περιπαπταίνοντες</l>
<l n="298">ἥμεθʼ ἐπʼ αἰγιαλοὺς τετραμμένοι· οἱ δʼ ἔτι πόρσω</l>
<l n="299">κλύζονται· ὀλίγον δὲ διὰ ξύλον Ἄϊδʼ ἐρύκει.</l>
<l n="300">καὶ δʼ ἄν ἐπὶ <note n="1" place="unspecified" anchored="yes">e)/ti C; read e)/ti prote/rw?</note> προτέρῳ γε, θαλάσσῃ πολλὰ πεπονθώς, </l>
<l n="301">τόξον ὅτʼ ἠέλιος καίει καὶ ῥύτορα Τόξου,</l>
<l n="302">ἑσπέριος κατάγοιο, πεποιθὼς οὐκέτι νυκτί.</l>
<l n="303">σῆμα δέ τοι κείνης ὥρης καὶ μηνὸς ἐκείνου</l>
<l n="304">σκορπίος ἀντέλλων εἴη πυμάτης ἐπὶ νυκτός.</l>
<l n="305">ἤτοι γὰρ μέγα τόξον ἀνέλκεται ἐγγύθι κέντρου </l>
<l n="306">
<name type="constellation">τοξευτὴς</name>· ὀλίγον δὲ παροίτερος ἵσταται αὐτοῦ</l>
<l n="307">σκορπίος ἀντέλλων, ὁ δʼ ἀνέρχεται αὐτίκα μᾶλλον.</l>
<l n="308">τῆμος καὶ κεφαλὴ Κυνοσουρίδος ἀκρόθι νυκτὸς</l>
<l n="309">ὕψι μάλα τροχάει, ὁ δὲ δύεται ἠῶθι πρὸ</l>
<l n="310">ἀθρόος Ὠρίων, Κηφεὺς δʼ ἀπὸ χειρὸς ἐπʼ ἰξύν. </l>
<l n="311">ἔστι δέ τις προτέρω βεβλημένος ἄλλος <name type="constellation">ὀϊστὸς</name>
</l>
<l n="312">αὐτός ἄτερ τόξου· ὁ δέ οἱ παραπέπταται Ὄρνις</l>
<l n="313">ἀσσότερον βορέω. σχεδόθεν δέ οἱ ἄλλος ἄηται</l>
<l n="314">οὐ τόσσος μεγέθει, χαλεπός γε μὲν ἐξ ἁλὸς ἐλθεῖν</l>
<l n="315">νυκτὸς ἀπερχομένης· καί μιν καλέουσιν <name type="constellation">ἄητον</name>. </l>
<l n="316">
<name type="constellation">δελφὶς</name> δʼ, οὐ μάλα πολλός, ἐπιτρέχει Αἰγοκερῆϊ</l>
<pb id="p.406"/>
<l n="317">μεσσόθεν ἠερόεις· τὰ δέ οἱ περὶ τέσσαρα κεῖται</l>
<l n="318">γλήνεα, παρβολάδην δύο πὰρ δύο πεπτηῶτα.</l>
<l n="319">καὶ τὰ μὲν οὖν βορέω καὶ ἀλήσιος ἠελίοιο</l>
<l n="320">μεσσηγὺς κέχυται· τὰ δὲ νειόθι τέλλεται ἄλλα </l>
<l n="321">πολλὰ μεταξὺ νότοιο καὶ ἠελίοιο κελεύθου.</l>
<l n="322">λοξὸς μὲν Ταύροιο τομῆ ὑποκέκλιται αὐτὸς</l>
<l n="323">
<name type="constellation">Ὠρίων</name>. μὴ κεῖνον ὅτις καθαρῇ ἐνὶ νυκτὶ</l>
<l n="324">ὑψοῦ πεπτηῶτα παρέρχεται ἄλλα πεποίθοι</l>
<l n="325">οὐρανὸν εἰσανιδὼν προφερέστερα θηήσασθαι. </l>
<l n="326">τοῖός οἱ καὶ φρουρὸς ἀειρομένῳ ὑπὸ νώτῳ</l>
<l n="327">φαίνεται ἀμφοτέροισι <name type="constellation">κύων</name> ὑπὸ ποσσὶ βεβηκώς,</l>
<l n="328">ποικίλος, ἀλλʼ οὐ πάντα πεφασμένος· ἀλλὰ κατʼ αὐτὴν</l>
<l n="329">γαστέρα κυάνεος περιτέλλεται, ἡ δέ αἱ ἄκρη</l>
<l n="330">ἀστέρι βέβληται δεινὴ γένυς, ὅς ῥα μάλιστα </l>
<l n="331">ὀξέα σειριάει· καί μιν καλέουσʼ ἄνθρωποι</l>
<l n="332">
<name type="constellation">Σείριον</name>. οὐκέτι κεῖνον ἅμʼ ἠελίῳ ἀνιόντα</l>
<l n="333">φυταλιαὶ ψεύδονται ἀναλδέα φυλλιόωσαι.</l>
<l n="334">ῥεῖα γάρ οὖν ἔκρινε διὰ στίχας ὀξὺς ἀΐξας,</l>
<l n="335">καὶ τὰ μὲν ἔρρωσεν, τῶν δὲ φλόον ὤλεσε πάντα. </l>
<l n="336">κείνου καὶ κατιόντος ἀκούομεν· οἱ δὲ δὴ ἄλλοι</l>
<l n="337">σῆμʼ ἔμεναι μελέεσσιν ἐλαφρότεροι περίκεινται.</l>
<l n="338">ποσσὶν δʼ Ὠρίωνος ὑπʼ ἀμφοτέροισι <name type="constellation">λαγῳός</name>
</l>
<l n="339">ἐμμενές ἤματα πάντα διώκεται. αὐτὰρ ὅ γʼ αἰεὶ</l>
<l n="340">Σείριος ἐξόπιθεν φέρεται μετιόντι ἐοικώς, </l>
<l n="341">καί οἱ ἐπαντέλλει, καί μιν κατιόντα δοκεύει.</l>
<l n="342">ἡ δὲ Κυνὸς μεγάλοιο κατʼ οὐρὴν ἕλκεται <name type="constellation">ἀργῷ</name>
</l>
<pb id="p.408"/>
<l n="343">πρυμνόθεν· οὐ γὰρ τῇ γε κατὰ χρέος εἰσὶ κέλευθοι,</l>
<l n="344">ἀλλʼ ὄπιθεν φέρεται τετραμμένη, οἷα καὶ αὐταὶ</l>
<l n="345">νῆες, ὅτʼ ἤδη ναῦται ἐπιστρέψωσι κορώνην </l>
<l n="346">ὅρμον ἐσερχόμενοι· τὴν δʼ αὐτίκα πᾶς ἀνακόπτει</l>
<l n="347">νῆα, παλιρροθίη δὲ καθάπτεται ἠπείροιο·</l>
<l n="348">ὥς ἥ γε πρύμνηθεν Ἰησονὶς ἕλκεται Ἀργώ.</l>
<l n="349">καὶ τὰ μὲν ἠερίη καὶ ἀνάστερος ἄχρι παρʼ αὐτὸν</l>
<l n="350">ἱστὸν ἀπὸ πρώρης φέρεται, τὰ δὲ πᾶσα φαεινή. </l>
<l n="351">καί οἱ πηδάλιον κεχαλασμένον ἐστήρικται</l>
<l n="352">ποσσὶν ὑπʼ οὐραίοισι Κυνὸς προπάροιθεν ἰόντος.</l>
<l n="353">τὴν δὲ καί οὐκ ὀλίγον περ ἀπόπροθι πεπτηυῖαν</l>
<l n="354">Ἀνδρομέδην μέγα <name type="constellation">κῆτος</name> ἐπερχόμενον κατεπείγει.</l>
<l n="355">ἡ μὲν γὰρ Θρήϊκος ὑπὸ πνοιῇ βορέαο </l>
<l n="356">κεκλιμένη φέρεται, τὸ δέ οἱ νότος ἐχθρὸν ἀγινεῖ</l>
<l n="357">κῆτος, ὑπὸ Κριῷ τε καὶ Ἰχθύσιν ἀμφοτέροισιν,</l>
<l n="358">βαιὸν ὑπὲρ Ποταμοῦ βεβλημένον ἀστερόεντος.</l>
<l n="359">οἶον γὰρ κἀκεῖνο θεῶν ὑπό ποσσὶ φορεῖται</l>
<l n="360">λείψανον <name type="constellation">Ἠριδανοῖο</name>, πολυκλαύτου ποταμοῖο. </l>
<l n="361">καὶ τὸ μὲν Ὠρίωνος ὑπὸ σκαιὸν πόδα τείνει·</l>
<l n="362">δεσμοὶ δʼ οὐραῖοι, τοῖς Ἰχθύες ἄκροι ἔχονται,</l>
<l n="363">ἄμφω συμφορέονται ἀπʼ οὐραίων κατιόντες·</l>
<l n="364">Κητείης δʼ ὄπιθεν λοφίης ἐπιμὶξ φορέονται</l>
<l n="365">εἰς ἓν ἐλαυνόμενοι· ἑνὶ δʼ ἀστέρι πειραίνονται </l>
<l n="366">κήτεος, ὃς κείνου πρώτῃ ἐπίκειται ἀκάνθῃ.</l>
<l n="367">οἱ δʼ ὀλίγῳ μέτρῳ ὀλίγῃ δʼ ἐγκείμενοι αἴγλῃ</l>
<pb id="p.410"/>
<l n="368">μεσσόθι πηδαλίου καὶ Κήτεος εἱλίσσονται,</l>
<l n="369">γλαυκοῦ πεπτηῶτες ὑπὸ πλευρῇσι Λαγωοῦ</l>
<l n="370">νώνυμοι· οὐ γὰρ τοί γε τετυγμένου εἰδώλοιο </l>
<l n="371">βεβλέαται μελέεσσιν ἐοικότες, οἷά τε πολλὰ</l>
<l n="372">ἑξείης στιχόωντα παρέρχεται αὐτὰ κέλευθα</l>
<l n="373">ἀνομένων ἐτέων· τά τις ἀνδρῶν οὐκέτʼ ἐόντων</l>
<l n="374">ἐφράσατʼ ἠδʼ ἐνόησεν ἅπαντʼ ὀνομαστὶ καλέσσαι</l>
<l n="375">ἤλιθα μορφώσας. οὐ γάρ κʼ ἐδυνήσατο πάντων </l>
<l n="376">οἰόθι κεκριμένων ὄνομʼ εἰπεῖν, οὐδὲ δαῆναι.</l>
<l n="377">πολλοὶ γὰρ πάντη, πολέων δʼ ἐπὶ ἶσα πέλονται</l>
<l n="378">μέτρα τε καὶ χροιή, πάντες γε μὲν ἀμφιέλικτοι.</l>
<l n="379">τῶ καὶ ὁμηγερέας οἱ ἐείσατο ποιήσασθαι</l>
<l n="380">ἀστέρας, ὄφρʼ ἐπιτὰξ ἄλλῳ παρακείμενος ἄλλος </l>
<l n="381">εἴδεα σημαίνοιεν. ἄφαρ δʼ ὀνομαστὰ γένοντο</l>
<l n="382">ἄστρα, καὶ οὐκέτι νῦν ὑπὸ θαύματι τέλλεται ἀστήρ.</l>
<l n="383">ἀλλʼ οἱ μὲν καθαροῖς ἐναρηρότες εἰδώλοισιν</l>
<l n="384">φαίνονται· τὰ δʼ ἔνερθε διωκομένοιο Λαγωοῦ</l>
<l n="385">πάντα μάλʼ ἠερόεντα καὶ οὐκ ὀνομαστὰ φέρονται. </l>
<l n="386">νειόθι δʼ Αἰγοκερῆος, ὑπὸ πνοιῇσι νότοιο,</l>
<l n="387">
<name type="constellation">ἰχθὺς</name> ἐς Κῆτος τετραμμένος αἰωρεῖται</l>
<l n="388">οἶος ἀπὸ προτέρων, νοτιον δέ ἑ κικλήσκουσιν.</l>
<l n="389">ἄλλοι δέ, σποράδην ὑποκείμενοι Ὑδροχοῆϊ,</l>
<l n="390">κήτεος αἰθερίοιο καὶ Ἰχθύος ἠερέθονται </l>
<l n="391">μέσσοι νωχελέες καὶ ἀνώνυμοι· ἐγγύθι δέ σφεων,</l>
<l n="392">δεξιτερῆς ἀπὸ χειρὸς ἀγαυοῦ Ὑδροχόοιο,</l>
<l n="393">οἵη τίς τʼ ὀλίγη χύσις ὕδατος ἔνθα καὶ ἔνθα</l>
<l n="394">σκιδναμένου, χαροποὶ καὶ ἀναλδέες εἱλίσσονται.</l>
<l n="395">ἐν δέ σφιν δύο μᾶλλον ἐειδόμενοι φορέονται </l>
<pb id="p.412"/>
<l n="396">ἀστέρες, οὔτε τι πολλὸν ἀπήοροι, οὔτε μάλʼ ἐγγύς·</l>
<l n="397">εἷς μὲν ὑπʼ ἀμφοτέροισι ποσὶν καλός τε μέγας τε</l>
<l n="398">Ὑδροχόου, ὁ δὲ κυανέου ὑπὸ Κήτεος οὐρῇ.</l>
<l n="399">τοὺς πάντας καλέουσιν <name type="constellation">ὕδωρ</name>. ὀλίγοι γε μὲν ἄλλοι</l>
<l n="400">νειόθι Τοξευτῆρος ὑπὸ προτέροισι πόδεσσιν </l>
<l n="401">δινωτοὶ κύκλῳ περιηγέες εἱλίσσονται.</l>
<l n="402">αὐτὰρ ὑπʼ αἰθομένῳ κέντρῳ τέραος μεγάλοιο</l>
<l n="403">σκορπίου, ἄγχι νότοιο, <name type="constellation">Θυτήριον</name> αἰωρεῖται.</l>
<l n="404">τοῦ δʼ ἤτοι ὀλίγον περ ἐπὶ χρόνον ὑψόθʼ ἐόντος</l>
<l n="405">πεύσεαι· ἀντιπέρην γὰρ ἀείρεται Ἀρκτούροιο. </l>
<l n="406">καὶ τῷ μὲν μάλα πάγχυ μετήοροί εἰσι κέλευθοι</l>
<l n="407">ἀρκτούρῳ, τὸ δὲ θᾶσσον ὑφʼ ἑσπερίην ἅλα νεῖται.</l>
<l n="408">ἀλλʼ ἄρα καὶ περὶ κεῖνο Θυτήριον ἀρχαίη Νύξ,</l>
<l n="409">ἀνθρώπων κλαίουσα πόνον, χειμῶνος ἔθηκεν</l>
<l n="410">εἰναλίου μέγα σῆμα. κεδαιόμεναι γὰρ ἐκείνῃ </l>
<l n="411">νῆες ἄπο φρενός εἰσι, τὰ δʼ ἄλλοθεν ἄλλα πιφαύσκει</l>
<l n="412">δήματʼ, ἐποικτείρουσα πολυρροθίους ἀνθρώπους.</l>
<l n="413">τῶ μή μοι πελάγει νεφέων εἰλυμένον ἄλλων</l>
<l n="414">εὔχεο μεσσόθι κεῖνο φανήμεναι οὐρανῷ ἄστρον,</l>
<l n="415">αὐτὸ μὲν ἀνέφελόν τε καὶ ἀγλαόν, ὕψι δὲ μᾶλλον </l>
<l n="416">κυμαίνοντι νέφει πεπιεσμένον, οἷά τε πολλὰ</l>
<l n="417">θλίβετʼ ἀναστέλλοντος ὀπωρινοῦ ἀνέμοιο.</l>
<l n="418">πολλάκι γὰρ καὶ τοῦτο νότῳ ἔπι σῆμα τιτύσκει</l>
<l n="419">νὺξ αὐτή, μογεροῖσι χαριζομένη ναύτῃσιν.</l>
<l n="420">οἱ δʼ εἰ μέν κε πίθωνται ἐναίσιμα σημαινούσῃ, </l>
<pb id="p.414"/>
<l n="421">αἶψά τε κοῦφά τε πάντα καὶ ἄρτια ποιήσωνται,</l>
<l n="422">αὐτίκʼ ἐλαφρότερος πέλεται πόνος· εἰ δέ κε νηῒ</l>
<l n="423">ὑψόθεν ἐμπλήξῃ δεινὴ ἀνέμοιο θύελλα</l>
<l n="424">αὕτως ἀπρόφατος, τὰ δὲ λαίφεα πάντα ταράξῃ,</l>
<l n="425">ἄλλοτε μὲν καὶ πάμπαν ὑπόβρυχα ναυτίλλονται, </l>
<l n="426">ἄλλοτε δʼ, αἴ κε Διὸς παρανισσομένοιο τύχωσιν</l>
<l n="427">εὐχόμενοι, βορέω δὲ παραστράψῃ ἀνέμου ἴς,</l>
<l n="428">πολλὰ μάλʼ ὀτλήσαντες ὅμως πάλιν ἐσκέψαντο</l>
<l n="429">ἀλλήλους ἐπὶ νηΐ. νότον δʼ ἐπὶ σήματι τούτῳ</l>
<l n="430">δείδιθι, μέχρι βορῆος ἀπαστράψαντος ἴδηαι. </l>
<l n="431">εἰ δέ κεν ἑσπερίης μὲν ἁλὸς κενταψποψ ἀπείη</l>
<l n="432">ὦμος ὅσον προτέρης, ὀλίγη δέ μιν εἰλύοι ἀχλὺς</l>
<l n="433">αὐτόν, ἀτὰρ μετόπισθεν ἐοικότα σήματα τεύχοι</l>
<l n="434">νὺξ ἐπὶ παμφανόωντι Θυτηρίῳ, οὔ σε μάλα χρὴ</l>
<l n="435">ἐς νότον ἀλλʼ εὔροιο περισκοπέειν ἀνέμοιο. </l>
<l n="436">δήεις δʼ ἄστρον ἐκεῖνο δύω ὑποκείμενον ἄλλοις·</l>
<l n="437">τοῦ γάρ τοι τὰ μὲν ἀνδρὶ ἐοικότα νειόθι κεῖται</l>
<l n="438">σκορπίου, ἱππούραια δʼ ὑπὸ σφίσι Χηλαὶ ἔχουσιν.</l>
<l n="439">αὐτὰρ ὁ δεξιτερὴν αἰεὶ τανύοντι ἔοικεν</l>
<l n="440">ἀντία δινωτοῖο Θυτηρίου, ἐν δέ οἱ ἀπρὶξ </l>
<l n="441">ἄλλο μάλʼ ἐσφήκωται ἐληλάμενον διὰ χειρὸς</l>
<l n="442">
<name type="constellation">θηρίον</name>· ὣς γάρ μιν πρότεροι ἐπεφημίξαντο.</l>
<pb id="p.416"/>
<l n="443">ἀλλʼ ἔτι γάρ τε καὶ ἄλλο περαιόθεν ἕλκεται ἄστρον·</l>
<l n="444">
<name type="constellation">ὕδρην</name> μιν καλέουσι, τὸ δὲ ζώοντι ἐοικὸς</l>
<l n="445">ἠνεκὲς εἰλεῖται· καί οἱ κεφαλὴ ὑπὸ μέσσον </l>
<l n="446">καρκίνον ἱκνεῖται, σπείρη δʼ ὑπὸ σῶμα Λέοντος,</l>
<l n="447">οὐρὴ δὲ κρέμαται ὑπὲρ αὐτοῦ Κενταύροιο.</l>
<l n="448">μέσσῃ δὲ σπείρῃ <name type="constellation">κρητὴρ</name>, πυμάτῃ δʼ ἐπίκειται</l>
<l n="449">εἴδωλον <name type="constellation">κόρακος</name> σπείρην κόπτοντι ἐοικός.</l>
<l n="450">καὶ μὴν καὶ <name type="constellation">προκύων</name> Διδύμοις ὕπο καλὰ φαείνει. </l>
<l n="451">ταῦτά κε θηήσαιο παρερχομένων ἐνιαυτῶν</l>
<l n="452">ἑξείης παλίνωρα· τὰ γὰρ καὶ πάντα μάλʼ αὕτως</l>
<l n="453">οὐρανῷ εὖ ἐνάρηρεν ἀγάλματα νυκτὸς ἰούσης.</l>
<l n="454">οἱ δʼ ἐπιμὶξ ἄλλοι πέντʼ ἀστέρες, οὐδὲν ὁμοῖοι,</l>
<l n="455">παντόθεν εἰδώλων δυοκαίδεκα δινεύονται. </l>
<l n="456">οὐκ ἂν ἔτʼ εἰς ἄλλους ὁρόων ἐπιτεκμήραιο</l>
<l n="457">κείνους ἧχι κέονται· ἐπεὶ πάντες μετανάσται,</l>
<l n="458">μακροὶ δέ σφεων εἰσὶν ἑλισσομένων ἐνιαυτοί,</l>
<l n="459">μακρὰ δὲ σήματα κεῖται ἀπόπροθεν εἰς ἓν ἰόντων.</l>
<l n="460">οὐδʼ ἔτι θαρσαλέος κείνων ἐγώ· ἄρκιος εἴην </l>
<l n="461">ἀπλανέων τά τε κύκλα τά τʼ αἰθέρι σήματʼ ἐνισπεῖν.</l>
<l n="462">ἦτοι μὲν τά γε κεῖται ἀλίγκια δινωτοῖσιν</l>
<l n="463">τέσσαρα, τῶν κε μάλιστα πόθη ὄφελός τε γένοιτο</l>
<pb id="p.418"/>
<l n="464">μέτρα περισκοπέοντι κατανομένων ἐνιαυτῶν.</l>
<l n="465">σήματα δʼ εὖ μάλα πᾶσιν ἐπιρρήδην περίκειται </l>
<l n="466">πολλά τε καὶ σχεδόθεν πάντη συνεεργμένα πάντα.</l>
<l n="467">αὐτοὶ δʼ ἀπλανέες καὶ ἀρηρότες ἀλλήλοισιν</l>
<l n="468">πάντες· ἀτὰρ μέτρῳ γε δύω δυσὶν ἀντιφέρονται.</l>
<l n="469">εἴ ποτέ τοι νυκτὸς καθαρῆς, ὅτε πάντας ἀγαυοὺς</l>
<l n="470">ἀστέρας ἀνθρώποις ἐπιδείκνυται οὐρανίη Νύξ, </l>
<l n="471">οὐδέ τις ἀδρανέων φέρεται διχόμηνι σελήνῃ,</l>
<l n="472">ἀλλὰ τά γε κνέφαος διαφαίνεται ὀξέα πάντα—</l>
<l n="473">εἴ ποτέ τοι τημόσδε περὶ φρένας ἵκετο θαῦμα,</l>
<l n="474">σκεψαμένῳ πάντη κεκεασμένον εὐρέϊ κύκλῳ</l>
<l n="475">οὐρανόν, ἢ καί τίς τοι ἐπιστὰς ἄλλος ἔδειξεν </l>
<l n="476">κεῖνο περιγληνὲς τροχαλόν, <name type="constellation">γάλα</name> μιν καλέουσιν·</l>
<l n="477">τῷ δʼ ἤτοι χροιὴν μὲν ἀλίγκιος οὐκέτι κύκλος</l>
<l n="478">δινεῖται, τὰ δὲ μέτρα τόσοι πισύρων περ ἐόντων</l>
<l n="479">οἱ δύο, τοὶ δέ σφεων μέγα μείονες εἱλίσσονται.</l>
<l n="480">τῶν ὁ μὲν ἐγγύθεν ἐστὶ κατερχομένου βορέαο. </l>
<l n="481">ἐν δέ οἱ ἀμφότεραι κεφαλαὶ Διδύμων φορέονται,</l>
<l n="482">ἐν δέ τε γούνατα κεῖται ἀρηρότος Ἡνιόχοιο,</l>
<l n="483">λαιὴ δὲ κνήμη καὶ ἀριστερὸς ὦμος ἐπʼ αὐτῷ</l>
<l n="484">Περσέος, Ἀνδρομέδης δὲ μέσην ἀγκῶνος ὕπερθεν</l>
<l n="485">δεξιτερὴν ἐπέχει· τὸ μέν οἱ θέναρ ὑψόθι κεῖται, </l>
<l n="486">ἀσσότερον βορέαο, νότῳ δʼ ἐπικέκλιται ἀγκών·</l>
<l n="487">ὁπλαὶ δʼ Ἵππειοι, καὶ ὑπαύχενον Ὀρνίθειον</l>
<l n="488">ἄκρῃ σὺν κεφαλῇ, καλοί τʼ Ὀφιούχεοι ὦμοι,</l>
<l n="489">αὐτὸν δινεύονται ἐληλάμενοι περὶ κύκλον·</l>
<l n="490">ἡ δʼ ὀλίγον φέρεται νοτιωτέρη, οὐδʼ ἐπιβάλλει, </l>
<l n="491">παρθένος· ἀλλὰ Λέων καὶ Καρκίνος· οἱ μέν ἄρʼ ἄμφω</l>
<l n="492">ἑξείης κέαται βεβλημένοι, αὐτὰρ ὁ κύκλος</l>
<pb id="p.420"/>
<l n="493">τὸν μὲν ὑπὸ στῆθος καὶ γαστέρα μέχρι παρʼ αἰδῶ</l>
<l n="494">τέμνει, τὸν δὲ διηνεκέως ὑπένερθε χελείου</l>
<l n="495">καρκίνον, ἧχι μάλιστα διχαιόμενόν κε νοήσαις </l>
<l n="496">ὀρθόν, ἵνʼ ὀφθαλμοὶ κύκλου ἑκάτερθεν ἴοιεν.</l>
<l n="497">τοῦ μέν, ὅσον τε μάλιστα, διʼ ὀκτὼ μετρηθέντος,</l>
<l n="498">πέντε μὲν ἔνδια στρέφεται καθʼ ὑκέρτερα γαίης,</l>
<l n="499">τὰ τρία δʼ ἐν περάτῃ· θέρεος δέ οἱ ἐν τροπαί εἰσιν.</l>
<l n="500">ἀλλʼ ὁ μὲν ἐν βορἐω περὶ Καρκίνον ἐστήρικται. </l>
<l n="501">ἄλλος δʼ ἀντιόωντι νότῳ μέσον Αἰγοκερῆα</l>
<l n="502">τέμνει καὶ πόδας Ὑδροχόου καὶ Κήτεος οὐρήν·</l>
<l n="503">ἐν δέ οἵ ἐστι Λαγωός· ἀτὰρ Κυνὸς οὐ μάλα πολλὴν</l>
<l n="504">αἴνυται, ἀλλʼ ὁπόσην ἐπέχει ποσίν· ἐν δέ οἰ Ἀργώ,</l>
<l n="505">καὶ μέγα Κενταύροιο μετάφρενον, ἐν δέ τε κέντρον </l>
<l n="506">σκορπίου, ἐν καὶ Τόξον ἀγαυοῦ Τοξευτῆρος.</l>
<l n="507">τὸν πύματον καθαροῖο παρερχόμενος βορέαο</l>
<l n="508">ἐς νότον ἠέλιος φέρεται· τρέπεταί γε μὲν αὐτοῦ</l>
<l n="509">χειμέριος. καί οἱ τρία μὲν περιτέλλεται ὑψοῦ</l>
<l n="510">τῶν ὀκτώ, τὰ δὲ πέντε κατώρυχα δινεύονται. </l>
<l n="511">μεσσόθι δʼ ἀμφοτέρων, ὅσσος πολιοῖο Γάλακτος,</l>
<l n="512">γαῖαν ὑποστρέφεται κύκλος διχόωντι ἐοικώς·</l>
<l n="513">ἐν δέ οἱ ἤματα νυξὶν ἰσαίεται ἀμφοτέρῃσιν,</l>
<l n="514">φθίνοντος θέρεος, τοτὲ δʼ εἴαρος ἱσταμένοιο.</l>
<l n="515">σῆμα δέ οἱ Κριὸς Ταύροιό τε γούνατα κεῖται, </l>
<l n="516">κριὸς μὲν κατὰ μῆκος ἐληλάμενος διὰ κύκλου,</l>
<l n="517">Ταύρου δὲ σκελέων ὅσση περιφαίνεται ὀκλάξ.</l>
<l n="518">ἐν δέ τέ οἱ ζώνη εὐφεγγέος Ὠρίωνος</l>
<pb id="p.422"/>
<l n="519">καμπή τʼ αἰθομένης Ὕδρης· ἐνί οἱ καὶ ἐλαφρὸς</l>
<l n="520">κρητήρ, ἐν δὲ Κόραξ, ἐνὶ δʼ ἀστέρες οὐ μάλα πολλοὶ </l>
<l n="521">Χηλάων· ἐν τῷ δʼ Ὀφιούχεα γοῦνα φορεῖται.</l>
<l n="522">οὐ μὴν Αἰητοῦ ἀπαμείρεται, ἀλλά οἱ ἐγγὺς</l>
<l n="523">Ζηνὸς ἀητεῖται μέγας ἄγγελος. ἡ δὲ κατʼ αὐτὸν</l>
<l n="524">ἱππείη κεφαλὴ καὶ ὑπαύχενον εἱλίσσονται.</l>
<l n="525">τοὺς μὲν παρβολάδην ὀρθοὺς περιβάλλεται ἄξων </l>
<l n="526">μεσσόθι πάντας ἔχων· ὁ δὲ τέτρατος ἐσφήκωται</l>
<l n="527">λοξὸς ἐν ἀμφοτέροις, οἵ μίν ῥʼ ἑκάτερθεν ἔχουσιν</l>
<l n="528">ἀντιπέρην τροπικοί, μέσσος δέ ἑ μεσσόθι τέμνει.</l>
<l n="529">οὔ κεν Ἀθηναίης χειρῶν δεδιδαγμένος ἀνὴρ</l>
<l n="530">ἄλλῃ κολλήσαιτο κυλινδόμενα τροχάλεια </l>
<l n="531">τοῖα τε καὶ τόσα πάντα περισφαιρηδὸν ἑλίσσων,</l>
<l n="532">ὡς τά γʼ ἐναιθέρια πλαγίῳ συναρηρότα κύκλῳ</l>
<l n="533">ἐξ ἠοῦς ἐπὶ νύκτα διώκεται ἤματα πάντα.</l>
<l n="534">καὶ τὰ μὲν ἀντέλλει καὶ αὐτίκα νειόθι δύνει</l>
<l n="535">πάντα παραβλήδην· μία δέ σφεων ἐστὶν ἑκάστου </l>
<l n="536">ἑξείης ἑκάτερθε κατηλυσίη τʼ ἄνοδός τε.</l>
<l n="537">αὐτὰρ ὅ γʼ ὠκεανοῦ τόσσον παραμείβεται ὕδωρ,</l>
<l n="538">ὅσσον ἀπʼ Αἰγοκερῆος ἀνερχομένοιο μάλιστα</l>
<l n="539">καρκίνον εἰς ἀνιόντα κυλίνδεται· ὅσσον ἁπάντη</l>
<l n="540">ἀντέλλων ἐπέχει, τόσσον γε μὲν ἀλλόθι δύνων. </l>
<l n="541">ὅσσον δʼ ὀφθαλμοῖο βολῆς ἀποτέμνεται αὐγή.</l>
<l n="542">ἑξάκις ἂν τόσση μιν ὑποδράμοι. αὐτὰρ ἑκάστη</l>
<l n="543">ἴση μετρηθεῖσα δύω περιτέμνεται ἄστρα.</l>
<l n="544">Ζωΐδιον δέ ἑ κύκλον ἐπίκλησιν καλέουσιν.</l>
<pb id="p.424"/>
<l n="545">τῷ ἔνι Καρκίνος ἐστί, Λέων δʼ ἐπὶ τῷ, καὶ ὑπʼ αὐτὸν </l>
<l n="546">παρθένος· αἱ δʼ ἐπί οἱ Χηλαὶ καὶ Σκορπίος αὐτός,</l>
<l n="547">Τοξευτής τε καὶ Αἰγόκερως, ἐπὶ δʼ Αἰγοκερῆϊ</l>
<l n="548">Ὑδροχόος· δύο δʼ αὐτὸν ὕπʼ Ἰχθύες ἀστερόωνται·</l>
<l n="549">τοὺς δὲ μέτα Κριός, Ταῦρός δʼ ἐπὶ τῷ Δίδυμοί τε.</l>
<l n="550">ἐν τοῖς ἠέλιος φέρεται δυοκαίδεκα πᾶσιν </l>
<l n="551">πάντʼ ἐνιαυτὸν ἄγων, καί οἱ περὶ τοῦτον ἰόντι</l>
<l n="552">κύκλον ἀέξονται πᾶσαι ἐπικάρπιοι ὧραι.</l>
<l n="553">τοῦ δʼ ὅσσον κοίλοιο κατʼ ὠκεανοῖο δύηται,</l>
<l n="554">τόσσον ὑπὲρ γαίης φέρεται· πάσῃ δʼ ἐπὶ νυκτὶ</l>
<l n="555">ἓξ αἰεὶ δύνουσι δυωδεκάδες κύκλοιο, </l>
<l n="556">τόσσαι δʼ ἀντέλλουσι. τόσον δʼ ἐτί  μῆκος ἑκάστη</l>
<l n="557">νὺξ αἰεὶ τετάνυσται, ὅσον τέ περ ἥμισυ κύκλου</l>
<l n="558">ἀρχομένης ἀπὸ νυκτὸς ἀείρεται ὑψόθι γαίης.</l>
<l n="559">οὔ κεν ἀπόβλητον δεδοκημένῳ ἤματος εἴη</l>
<l n="560">μοιράων σκέπτεσθαι ὅτʼ ἀντέλλῃσιν ἑκάστη· </l>
<l n="561">αἰεὶ γὰρ τάων γε μιῇ συνανέρχεται αὐτὸς</l>
<l n="562">ἠέλιος. τὰς δʼ ἄν κε περισκέψαιο μάλιστα</l>
<l n="563">εἰς αὐτὰς ὁρόων· ἀτὰρ εἰ νεφέεσσι μέλαιναι</l>
<l n="564">γίνοιντʼ ἢ ὄρεος κεκρυμμέναι ἀντέλλοιεν,</l>
<l n="565">σήματʼ ἐπερχομένῃσιν ἀρηρότα ποιήσασθαι. </l>
<l n="566">αὐτὸς δʼ ἂν μάλα τοι κεράων ἑκάτερθε διδοίη</l>
<l n="567">Ὠκεανός, τά τε πολλὰ περιστρέφεται ἑοῖ αὐτῷ,</l>
<l n="568">νειόθεν ὁππῆμος κείνων φορέῃσιν ἑκάστην.</l>
<l n="569">οὔ οἱ ἀφαυρότατοι, ὅτε <name type="constellation">κάρκινος</name> ἀντέλλῃσιν,</l>
<l n="570">ἀστέρες ἀμφοτέρωθεν ἑλισσόμενοι περίκεινται, </l>
<pb id="p.426"/>
<l n="571">τοὶ μὲν δύνοντες, τοὶ δʼ ἐξ ἑτέρης ἀνιόντες.</l>
<l n="572">σύνει μὲν Στέφανος, δύνει δὲ κατὰ ῥάχιν Ἰχθύς.</l>
<l n="573">ἥμισυ μέν κεν ἴδοιο μετήορον, ἥμισυ δʼ ἤδη</l>
<l n="574">ἐσχατιαὶ βάλλουσι κατερχομένου Στεφάνοιο.</l>
<l n="575">αὐτὰρ ὅ γʼ ἐξόπιθεν τετραμμένος ἄλλα μὲν οὔπω </l>
<l n="576">γαστέρι νειαίρῃ, τὰ δʼ ὑπέρτερα νυκτὶ φορεῖται.</l>
<l n="577">τὸν δὲ καὶ εἰς ὤμους κατάγει μογερὸν Ὀφιοῦχον</l>
<l n="578">Καρκίνος ἐκ γονάτων, κατάγει δʼ Ὄφιν αὐχένος ἐγγύς.</l>
<l n="579">οὐδʼ ἄν ἔτʼ Ἀρκτοφύλαξ εἴη πολὺς ἀμφοτέρωθεν,</l>
<l n="580">μείων ἠμάτιος, τὸ δʼ ἐπὶ πλέον ἔννυχος ἤδη. </l>
<l n="581">τέτρασι γὰρ μοίραις ἄμυδις κατιόντα Βοώτην</l>
<l n="582">Ὠκεανὸς δέχεται· ὁ δʼ ἐπὴν φάεος κορέσηται,</l>
<l n="583">βουλυτῷ ἐπέχει πλεῖον πλεῖον δίχα νυκτὸς ἰούσης,</l>
<l n="584">ἦμος ὅτʼ ἠελίοιο κατερχομένοιο δύηται.</l>
<l n="585">κεῖναί οἱ καὶ νύκτες ἐπʼ ὀψὲ δύοντι λέγονται. </l>
<l n="586">ὣς οἱ μὲν δύνουσιν, ὁ δʼ ἀντίος, οὐδὲν ἀεικής,</l>
<l n="587">ἀλλʼ εὖ μὲν ζώνῃ, εὖ δʼ ἀμφοτέροισι φαεινὸς</l>
<l n="588">ὤμοις Ὠρίων, ξίφεός γε μὲν ἶφι πεποιθώς,</l>
<l n="589">πάντα φέρων Ποταμόν, κέραος παρατείνεται ἄλλου.</l>
<l n="590">ἐρχομένῳ δὲ <name type="constellation">Λέοντι</name> τὰ μὲν κατὰ πάντα φέρονται </l>
<l n="591">καρκίνῳ ὅσσʼ ἐδύοντο, καὶ Αἰετός. αὐτὰρ ὅ γε Γνὺξ</l>
<pb id="p.428"/>
<l n="592">ἥμενος ἄλλα μὲν ἤδη, ἀτὰρ γόνυ καὶ πόσα λαιὸν</l>
<l n="593">οὔπω κυμαίνοντος ὑποστρέφει ὠκεανοῖο.</l>
<l n="594">ἀντέλλει δʼ Ὕδρης κεφαλὴ χαροπός τε Λαγωὸς</l>
<l n="595">καὶ Προκύων πρότεροί τε πόδες Κυνὸς αἰθομένοιο. </l>
<l n="596">οὐ μέν θην ὀλίγους γαίης ὑπὸ νείατα βάλλει</l>
<l n="597">
<name type="constellation">παρθένος</name> ἀντέλλουσα. Λύρη τότε Κυλληναίη</l>
<l n="598">καὶ Δελφὶς δύνουσι καὶ εὐποίητος Ὀϊστός·</l>
<l n="599">σὺν τοῖς Ὄρνιθος πρώτα πτερὰ μέσφα παρʼ αὐτὴν</l>
<l n="600">οὐρὴν καὶ Ποταμοῖο παρηορίαι σκιόωνται· </l>
<l n="601">δύνει δʼ Ἱππείη κεφαλή, δύνει δὲ καὶ αὐχήν.</l>
<l n="602">ἀντέλλει δʼ Ὕδρη μὲν ἐπὶ πλέον ἄχρι παρʼ αὐτὸν</l>
<l n="603">κρητῆρα, φθάμενος δὲ Κύων πόδας αἴνυται ἄλλους,</l>
<l n="604">ἕλκων ἐξόπιθεν πρύμνην πολυτειρέος Ἀργοῦς.</l>
<l n="605">ἡ δὲ θέει γαίης ἱστὸν διχόωσα κατʼ αὐτόν, </l>
<l n="606">παρθένος ἦμος ἅπασα περαιόθεν ἄρτι γένηται.</l>
<l n="607">Οὐδʼ ἄν ἐπερχόμεναι <name type="constellation">χηλαὶ</name>, καὶ λεπτὰ φάουσαι,</l>
<l n="608">ἄφραστοι παρίοιεν, ἐπεὶ μέγα σῆμα Βοώτης</l>
<l n="609">ἀθρόος ἀντέλλει βεβολημένος Ἀρκτούροιο.</l>
<l n="610">Ἀργὼ δʼ εὖ <note n="1" place="unspecified" anchored="yes">eu)= Hipparch. cod. L ii. 2. 42. Cf. Cic. Arat. 396 "Tota#3ue iam supera fulgens prolabitur Argo"; German. 617 "Celsa#3ue puppis habet"; Avien. 1133 "iam celso Thessala puppis Aethere subvehitur"; ou) ACM and schol.</note> μάλα πᾶσα μετήορος ἔσσεται ἤδη· </l>
<l n="611">ἀλλʼ Ὕδρη, κέχυται γὰρ ἐν οὐρανῷ ἤλιθα πολλή,</l>
<l n="612">οὐρῆς ἂν δεύοιτο. μόνην δʼ ἐπὶ Χηλαὶ ἄγουσιν</l>
<l n="613">δεινὸν ἐφεστηῶτʼ Ὀφιουχέα· τοῦ ἔπειτα <note n="2" place="unspecified" anchored="yes">613: a; om. CM.</note>
</l>
<l n="614">δεξιτερὴν κνήμην αὐτῆς ἐπιγουνίδος ἄχρις</l>
<l n="615">αἰεὶ Γνύξ, αἰεὶ δὲ Λύρῃ παραπεπτηῶτος, </l>
<l n="616">ὅντινα τοῦτον ἄϊστον ὑπουρανίων εἰδώλων</l>
<l n="617">ἀμφότερον δύνοντα καὶ ἐξ ἑτέρης ἀνιόντα</l>
<l n="618">πολλάκις αὐτονυχεὶ θηεύμεθα. τοῦ μὲν ἄρʼ οἴη</l>
<l n="619">κνήμη σὺν Χηλῇσι φαείνεται ἀμφοτέρῃσιν·</l>
<l n="620">αὐτὸς δʼ ἐς κεφαλὴν ἔτι που τετραμμένος ἄλλῃ </l>
<l n="621">σκορπίον ἀντέλλοντα μένει καὶ ῥύτορα Τόξου·</l>
<pb id="p.430"/>
<l n="622">οἱ γάρ μιν φορέουσιν, ὁ μὲν μέσον ἄλλα τε πάντα,</l>
<l n="623">χεῖρα δέ οἱ σκαιἠν κεφαλήν θʼ ἅμα Τόξον ἀγινεῖ.</l>
<l n="624">ἀλλʼ ὁ μὲν ὣς τρίχα πάντα καταμελεϊστὶ φορεῖται</l>
<l n="625">ἥμισυ δὲ Στεφάνοιο καὶ αὐτὴν ἔσχατον οὐρὴν </l>
<l n="626">Κενταύρου φορέουσιν ἀνερχόμεναι ἔτι Χηλαί.</l>
<l n="627">τῆμος ἀποιχομένην κεφαλὴν μέτα δύεται Ἵππος,</l>
<l n="628">καὶ προτέρου Ὄρνιθος ἐφέλκεται ἔσχατος οὐρὴ.</l>
<l n="629">δύνει δʼ Ἀνδρομέδης κεφαλή· τὸ δέ οἱ μέγα δεῖμα</l>
<l n="630">κήτεος ἠερόεις ἐπάγει νότος· ἀντία δʼ αὐτὸς </l>
<l n="631">Κηφεὺς ἐκ βορέω μεγάλῃ ἀνὰ χειρὶ κελεύει.</l>
<l n="632">καὶ τὸ μὲν ἐς λοφιὴν τετραμμένον ἄχρι παρʼ αὐτὴν</l>
<l n="633">δύνει, ἀτὰρ Κηφεὺς κεφαλῇ καὶ χειρὶ καὶ ὤμῳ.</l>
<l n="634">Καμπαὶ δʼ ἄν Ποταμοῖο καὶ αὐτίκʼ ἐπερχομένοιο</l>
<l n="635">
<name type="constellation">σκορπίου</name> ἐμπίπτοιεν ἐϋρρόου ὠκεανοῖο· </l>
<l n="636">ὃς καὶ ἐπερχόμενος φοβέει μέγαν Ὠρίωνα.</l>
<l n="637">Ἄρτεμις ἱλήκοι· προτέρων λόγος, οἵ μιν ἔφαντο</l>
<l n="638">ἑλκῆσαι πέπλοιο, Χίῳ ὅτε θηρία πάντα</l>
<l n="639">καρτερὸς Ὠρίων στιβαρῇ ἐπέκοπτε κορύνῃ,</l>
<l n="640">θήρης ἀρνύμενος κείνῳ χάριν Οἰνοπίωνι. </l>
<l n="641">ἡ δέ οἱ ἐξαυτῆς ἐπετείλατο θηρίον ἄλλο,</l>
<l n="642">νήσου ἀναρρήξασα μέσας ἑκάτερθε κολώνας,</l>
<l n="643">σκορπίον, ὅς ῥά μιν οὖτα καὶ ἔκτανε πολλὸν ἐόντα</l>
<l n="644">πλειότερος προφανείς, ἐπεὶ Ἄρτεμιν ἤκαχεν αὐτήν.</l>
<l n="645">τούνεκα δὴ καί φασι περαιόθεν ἐρχομένοιο </l>
<l n="646">σκορπίου Ὠρίωνα περὶ χθονὸς ἔσχατα φεύγειν.</l>
<l n="647">οὐδὲ μέν, Ἀνδρομέδης καὶ Κήτεος ὅσσʼ ἐλέλειπτο,</l>
<l n="648">κείνου ἔτʼ ἀντέλλοντος ἀπευθέες, ἀλλʼ ἄρα καὶ τοὶ</l>
<l n="649">πανσυδίῃ φεύγουσιν. ὁ δὲ ζώνῃ τότε Κηφεὺς</l>
<l n="650">γαῖαν ἐπιξύει, τὰ μὲν ἐς κεφαλὴν μάλα πάντα </l>
<l n="651">βάπτων ὠκεανοῖο, τὰ δʼ οὐ θέμις, ἀλλὰ τά γʼ αὐταὶ</l>
<l n="652">ἄρκτοι κωλύουσι, πόδας καὶ γοῦνα καὶ ἰξύν.</l>
<pb id="p.432"/>
<l n="653">ἡ δὲ καὶ αὐτὴ παιδὸς ἐπείγεται εἰδώλοιο</l>
<l n="654">δειλὴ Κασσιέπεια. τὰ δʼ οὐκέτι οἱ κατὰ κόσμον</l>
<l n="655">φαίνεται ἐκ δίφροιο, πόδες καὶ γούναθʼ ὕπερθεν, </l>
<l n="656">ἀλλʼ ἥ γʼ ἐς κεφαλὴν ἴση δύετʼ ἀρνευτῆρι</l>
<l n="657">μειρομένη γονάτων, ἐπεὶ οὐκ ἄρʼ ἔμελλεν ἐκείνη</l>
<l n="658">Δωρίδι καὶ Πανόπῃ μεγάλων ἄτερ ἰσώσασθαι.</l>
<l n="659">ἡ μὲν ἄρʼ εἰς ἑτέρην φέρεται· τὰ δὲ νειόθεν ἄλλα</l>
<l n="660">οὐρανὸς ἀντιφέρει, Στεφάνοιό τε δεύτερα κύκλα </l>
<l n="661">ὕδρης τʼ ἐσχατιήν, φορέει τʼ ἔπι Κενταύροιο</l>
<l n="662">δῶμά τε καὶ κεφαλὴν καὶ Θηρίον ὅ ῥʼ ἐνὶ χειρὶ</l>
<l n="663">δεξιτερῇ Κένταυρος ἔχει. τοὶ δʼ αὖθι μένουσιν</l>
<l n="664">τόξον ἐπερχόμενον πρότεροι πόδες ἱππότα Φηρός.</l>
<l n="665">τόξῳ καὶ σπείρη Ὄφιος καὶ σῶμʼ Ὀφιούχου </l>
<l n="666">ἀντέλλει ἐπιόντι· καρήατα δʼ αὐτὸς ἀγινεῖ</l>
<l n="667">σκορπίος ἀντέλλων, ἀνάγει δʼ αὐτὰς Ὀφιούχου</l>
<l n="668">χεῖρας καὶ προτέρην Ὄφιος πολυτειρέος ἀγήν. <note n="1" place="unspecified" anchored="yes">a)gh/n (sith u erased' M; au)gh/n AC.</note>
</l>
<l n="669">τοῦ γε μὲν Ἐγγόνασιν, περὶ γὰρ τετραμμένος αἰεὶ</l>
<l n="670">ἀντέλλει, τότε μὲν περάτης ἐξέρχεται ἄλλα, </l>
<l n="671">γυῖά τε καὶ ζώνη καὶ στήθεα πάντα καὶ ὦμος</l>
<l n="672">δεξιτερῇ σὺν χειρί· κάρη δʼ ἑτέρης μετὰ χειρὸς</l>
<l n="673">τόξῳ ἀνέρχονται καὶ <name type="constellation">Τοξότηι</name> ἀντέλλοντι.</l>
<l n="674">δὐν τοῖς Ἑρμαίη τε Λύρη καὶ στήθεος ἄχρις</l>
<l n="675">Κηφεὺς ἠῴου παρελαύνεται ὠκεανοῖο, </l>
<l n="676">ἦμος καὶ μεγάλοιο Κυνὸς πᾶσαι ἀμαρυγαὶ</l>
<l n="677">δύνουσιν, καὶ πάντα κατέρχεται Ὠρίωνος,</l>
<l n="678">πάντα γε μὴν ἀτέλεστα διωκομένοιο Λαγωοῦ.</l>
<l n="679">ἀλλʼ οὐχ Ἡνιόχῳ Ἔριφοι οὐδʼ Ὠλενίη Αἲξ</l>
<l n="680">εὐθὺς ἀπέρχονται· τὰ δέ οἱ μεγάλην ἀνὰ χεῖρα </l>
<pb id="p.434"/>
<l n="681">λάμπονται, καί οἱ μελέων διακέκριται ἄλλων</l>
<l n="682">κινῆσαι χειμῶνας ὅτʼ ἠελίῳ συνίωσιν.</l>
<l n="683">Ἀλλὰ τὰ μὲν, κεφαλήν τε καὶ ἄλλην χεῖρα καὶ ἰξύν,</l>
<l n="684">
<name type="constellation">αἰγόκερως</name> ἀνιὼν κατάγει· τὰ δὲ νείατα πάντα</l>
<l n="685">αὐτῷ Τοξευτῆρι κατέρχεται. οὐδέ τι Περσεὺς </l>
<l n="686">οὐδέ τι ἄκρα κόρυμβα μένει πολυτείρεος Ἀργοῦς·</l>
<l n="687">ἀλλʼ ἤτοι Περσεὺς μὲν ἄτερ γουνός τε ποδός τε</l>
<l n="688">δεξιτεροῦ δύεται, πρύμνης δʼ ὅσον ἐς περιαγήν·</l>
<l n="689">αὐτὴ δʼ Αἰγοκερῆϊ κατέρχεται ἀντέλλοντι,</l>
<l n="690">ἦμος καὶ Προκύων δύεται, τὰ δʼ ἀνέρχεται· ἄλλα, </l>
<l n="691">ὄρνις τʼ Αἰητός τε τά τε πτερόεντος Ὀϊστοῦ</l>
<l n="692">τείρεα καὶ νοτίοιο Θυτηρίου ἱερὸς ἕδρη.</l>
<l n="693">ἵππος δʼ <name type="constellation">Ὑδροχόοιο</name> νέον περιτελλομένοιο</l>
<l n="694">ποσσί τε καὶ κεφαλῇ ἀνελίσσεται· ἀντία δʼ Ἵππου</l>
<l n="695">ἐξ οὐρῆς Κένταυρον ἐφέλκεται ἀστερίη Νύξ. </l>
<l n="696">ἀλλʼ οὔ οἱ δύναται κεφαλὴν οὐδʼ εὐρέας ὤμους</l>
<l n="697">αὐτῷ σὺν θώρηκι χαδεῖν. ἀλλʼ αἴθοπος Ὕδρης</l>
<l n="698">αὐχενίην κατάγει σπείρην καὶ πάντα μέτωπα.</l>
<l n="699">ἡ δὲ καὶ ἐξόπιθεν πολλὴ μένει· ἀλλʼ ἄρα καὶ τὴν</l>
<l n="700">αὐτῷ Κενταύρῳ, ὁπότʼ <name type="constellation">ἰχθύες</name> ἀντέλλωσιν, </l>
<l n="701">ἀθρόον ἐμφέρεται. ὁ δʼ ἐπʼ Ἰχθύσιν ἔρχεται Ἰχθὺς</l>
<l n="702">αὐτῷ κυανέῳ ὑποκείμενος Αἰγοκερῆϊ,</l>
<l n="703">οὐ μὲν ἄδην, ὀλίγον δὲ δυωδεκάδʼ ἀμμένει ἄλλην.</l>
<l n="704">οὕτω καὶ μογεραὶ χεῖρες καὶ γοῦνα καὶ ὦμοι</l>
<l n="705">Ἀνδρομέδης δίχα πάντα, τὰ μὲν πάρος, ἄλλα δʼ ὀπίσσω, </l>
<l n="706">τείνεται, ὠκεανοῖο νέον ὁπότε προγένωνται</l>
<l n="707">Ἰχθύες ἀμφότεροι. τά μέν οἱ κατὰ δεξιὰ χειρὸς</l>
<l n="708">αὐτοὶ ἐφέλκονται, τὰ δʼ ἀριστερὰ νεόθεν ἕλκει</l>
<l n="709">
<name type="constellation">κριός</name> ἀνερχόμενος. τοῦ καὶ περιτελλομένοιο</l>
<l n="710">ἐσπερόθεν κεν ἴδοιο Θυτήριον· αὐτὰρ ἐν ἄλλῃ </l>
<pb id="p.436"/>
<l n="711">Περσέος ἀντέλλοντος ὅσον κεφαλήν τε καὶ ὤμους.</l>
<l n="712">αὐτὴ δὲ ζώνη καί κʼ ἀμφήριστα πέλοιτο</l>
<l n="713">ἢ Κριῷ λήγοντι φαείνεται ἢ ἐπὶ <name type="constellation">ταύρωι</name>,</l>
<l n="714">σὺν τῷ πανσυδίῃ ἀνελίσσεται. οὐδʼ ὅ γε Ταύρου</l>
<l n="715">λείπεται ἀντέλλοντος, ἐπεὶ μάλα οἱ συναρηρὼς </l>
<l n="716">Ἡνίοχος φέρεται· μοίρῃ γε μὲν οὐκ ἐπὶ ταύτῃ</l>
<l n="717">ἀθρόος ἀντέλλει, Δίδυμοι δέ μιν οὖλον ἄγουσιν.</l>
<l n="718">ἀλλʼ Ἔριφοι λαιοῦ τε θέναρ ποδὸς Αἰγὶ σὺν αὐτῇ</l>
<l n="719">Ταύρῳ συμφορέονται, ὅτε λοφίη τε καὶ οὐρὴ</l>
<l n="720">κήτεος αἰθερίοιο περαιόθεν ἀντέλλωσιν. </l>
<l n="721">δύνει δʼ Ἀρκτοφύλαξ ἤδη πρώτῃ τότε μοίρῃ</l>
<l n="722">τάων, αἳ πίσυρές μιν ἄτερ χειρὸς κατάγουσιν</l>
<l n="723">λαιῆς· ἡ δʼ αὐτῷ μεγάλῃ ὑποτέλλεται Ἄρκτῳ.</l>
<l n="724">Ἀμφότεροι δὲ πόδες καταδυομένου Ὀφιούχου,</l>
<l n="725">μέσφʼ αὐτῶν γονάτων, <name type="constellation">διδύμοις</name> ἔπι σῆμα τετύχθω </l>
<l n="726">ἐξ ἑτέρης ἀνιοῦσι. τότʼ οὐκέτι Κήτεος οὐδὲν</l>
<l n="727">ἕλκεται ἀμφοτέρωθεν, ὅλον δέ μιν ὄψεαι ἤδη.</l>
<l n="728">ἤδη καὶ Ποταμοῦ πρώτην ἁλὸς ἐξανιοῦσαν</l>
<l n="729">ἀγὴν ἐν καθαρῷ πελάγει σκέψαιτό κε ναύτης,</l>
<l n="730">αὐτὸν ἐπʼ Ὠρίωνα μένων, εἴ οἵ ποθι σῆμα </l>
<l n="731">ἢ νυκτὸς μέτρων ἠὲ πλόου ἀγγείλειεν.</l>
<l n="732">πάντη γὰρ τά γε πολλὰ θεοὶ ἄνδρεσσι λέγουσιν.</l>
<l n="733">οὐχ ὁράᾳς; ὀλίγη μὲν ὅταν κεράεσσι σελήνη</l>
<l n="734">ἑσπερόθεν φαίνηται, ἀεξομένοιο διδάσκει</l>
<l n="735">μηνός· ὅτε πρώτη ἀποκίδναται αὐτόθεν αὐγή, </l>
<l n="736">ὅσσον ἐπισκιάειν, ἐπὶ τέτρατον ἦμαρ ἰοῦσα·</l>
<l n="737">ὀκτὼ δʼ ἐν διχάσει· διχόμηνα δὲ παντὶ προσώπῳ.</l>
<pb id="p.438"/>
<l n="738">αἰεὶ δʼ ἄλλοθεν ἄλλα παρακλίνουσα μέτωπα</l>
<l n="739">εἴρει ὁποσταίη μηνὸς περιτέλλεται ἠώς.</l>
<l n="740">ἄκρα γε μὴν νυκτῶν κεῖναι δυοκαίδεκα μοῖραι </l>
<l n="741">ἄρκιαι ἐξειπεῖν. τὰ δέ που μέγαν εἰς ἐνιαυτόν,</l>
<milestone unit="signaline" n="10"/>
<l n="742">ὥρη μέν τʼ ἀρόσαι νειούς, ὥρη δὲ φυτεῦσαι,</l>
<l n="743">ἐκ Διὸς ἤδη πάντα πεφασμένα πάντοθι κεῖται.</l>
<l n="744">καὶ μέν τις καὶ καὶ νηῒ πολυκλύστου χειμῶνος</l>
<l n="745">ἐφράσατʼ ἢ δεινοῦ μεμνημένος Ἀρκτούροιο </l>
<l n="746">ἠέ τεων ἄλλων, οἵ τʼ ὠκεανοῦ ἀρύονται</l>
<milestone unit="signaline" n="15"/>
<l n="747">ἀστέρες ἀμφιλύκης, οἵ τε πρώτης ἔτι νυκτός.</l>
<l n="748">ἤτοι γὰρ τοὺς πάντας ἀμείβεται εἰς ἐνιαυτὸν</l>
<l n="749">ἠέλιος μέγαν ὄγμον ἐλαύνων, ἄλλοτε δʼ ἄλλῳ</l>
<l n="750">ἐμπλήσει, τοτὲ μέν τʼ ἀνιὼν τοτὲ δʼ αὐτίκα δύνων· </l>
<l n="751">ἄλλος δʼ ἀλλοίην ἀστὴρ ἐπιδέρκεται ἠῶ.</l>
<milestone unit="signaline" n="20"/>
<l n="752">γινώσκεις τάδε καὶ σύ, τὰ γὰρ συναείδεται ἤδη</l>
<l n="753">ἐννεακαίδεκα κύκλα φαεινοῦ ἠελίοιο,</l>
<l n="754">ὅσσα τʼ ἀπὸ ζώνης εἰς ἔσχατον Ὠρίωνα</l>
<l n="755">νὺξ ἐπιδινεῖται Κύνα τε θρασὺν Ὠρίωνος, </l>
<l n="756">οἵ τε Ποσειδάωνος ὁρώμενοι ἢ Διὸς αὐτοῦ</l>
<milestone unit="signaline" n="25"/>
<l n="757">ἀστέρες ἀνθρώποισι τετυγμένα σημαίνουσιν.</l>
<l n="758">τῶ κείνων πεπόνησο· μέλοι δέ τοι, εἴ ποτε νηῒ</l>
<l n="759">πιστεύεις, εὑρεῖν ὅσα που κεχρημένα κεῖται</l>
<l n="760">σήματα χειμερίοις ἀνέμοις ἢ λαίλαπι πόντου. </l>
<l n="761">μόχθος μέν τʼ ὀλίγος, τὸ δὲ μυρίον αὺτίκʼ ὄνειαρ</l>
<milestone unit="signaline" n="30"/>
<l n="762">γίνετʼ ἐπιφροσύνης αἰεὶ πεφυλαγμένῳ ἀνδρί.</l>
<l n="763">αὐτὸς μὲν τὰ πρῶτα σαώτερος, εὖ δὲ καὶ ἄλλον</l>
<l n="764">παρειπὼν ὤνησεν, ὅτʼ ἐγγύθεν ὤρορε χειμών.</l>
<l n="765">πολλάκι γὰρ καί τίς τε γαληναίῃ ὑπὸ νυκτὶ </l>
<pb id="p.440"/>
<l n="766">νῆα περιστέλλει πεφοβημένος ἦρι θαλάσσης·</l>
<milestone unit="signaline" n="35"/>
<l n="767">ἄλλοτε δὲ τρίτον ἦμαρ ἐπιτρέχει, ἄλλοτε τέμπτον,</l>
<l n="768">ἄλλοτε δʼ ἀπρόφατον κακὸν ἵκετο· πάντα γὰρ οὔπω</l>
<l n="769">ἐκ Διὸς ἄνθρωποι γινώσκομεν, ἀλλʼ ἔτι πολλὰ</l>
<l n="770">κέκπυπται, τῶν αἴ κε θέλῃ καὶ ἐσαυτίκα δώσει </l>
<l n="771">Ζεύς· ὁ γὰρ οὖν γενεὴν ἀνδρῶν ἀναφανδὸν ὀφέλλει,</l>
<milestone unit="signaline" n="40"/>
<l n="772">πάντοθεν εἰδόμενος, πάντη δʼ ὅ γε σήματα φαίνων.</l>
<l n="773">ἄλλα δέ τοι ἐρέει ἤπου διχόωσα σελήνη</l>
<l n="774">πληθύος ἀμφοτέρωθεν ἢ αὐτίκα πεπληθυῖα·</l>
<l n="775">ἄλλα δʼ ἀνερχόμενος, τοτὲ δʼ ἄκρῃ νυκτὶ κελεύων </l>
<l n="776">ἠέλιος· τὰ δέ τοι καὶ ἀπʼ ἄλλων ἔσσεται ἄλλα</l>
<milestone unit="signaline" n="45"/>
<l n="777">σήματα καὶ περὶ νυκτὶ καὶ ἤματι ποιήσασθαι.</l>
<l n="778">σκέπτεο δέ πρῶτον κεράων ἑκάτερθε σελήνην.</l>
<l n="779">ἄλλοτε γάρ τʼ ἄλλῃ μιν ἐπιγράφει ἕσπερος αἴγλῃ,</l>
<l n="780">ἄλλοτε δʼ ἀλλοῖαι μορφαὶ κερόωσι σελήνην </l>
<l n="781">εὐθὺς ἀεξομένην, αἱ μὲν τρίτῃ, αἱ δὲ τετάρτῃ·</l>
<milestone unit="signaline" n="50"/>
<l n="782">τάων καὶ πεπὶ μηνὸς ἐφεσταότος κε πύθοιο.</l>
<l n="783">λεπτὴ μὲν καθαρή τε περὶ τρίτον ἦμαρ ἐοῦσα</l>
<l n="784">εὔδιός κʼ εἴη· λεπτὴ δὲ καὶ εὖ μάλʼ ἐρευθὴς</l>
<l n="785">πνευματίη· παχίων δέ καὶ ἀμβλείῃσι κεραίαις </l>
<l n="786">τέτρατον ἐκ τριτάτοιο φόως ἀμενηνὸν ἔχουσα</l>
<milestone unit="signaline" n="55"/>
<l n="787">ἤ νότῳ ἄμβλυνται ἢ ὕδατος ἐγγὺς ἐόντος.</l>
<l n="788">εἰ δέ κʼ ἀπʼ ἀμφοτέρων κεράων, τρίτον ἦμαρ ἄγουσα,</l>
<l n="789">μήτʼ ἐπινευστάζῃ μήθʼ ὑπτιόωσα φαείνῃ,</l>
<l n="790">ἀλλʼ ὀρθαὶ ἑκάτερθε περιγνάμπτωσι κεραῖαι, </l>
<l n="791">ἑσπέριοί κʼ ἄνεμοι κείνην μετὰ νύκτα φέροιντο.</l>
<milestone unit="signaline" n="60"/>
<l n="792">εἰ δʼ αὕτως ὀρθὴ καὶ τέτρατον ἦμαρ ἀγινεῖ,</l>
<l n="793">ἦ τʼ ἄν χειμῶνος συναγειρομένοιο διδάσκοι.</l>
<pb id="p.442"/>
<l n="794">εἰ δέ κέ οἱ κεράων τὸ μετήορον εὖ ἐπινεύῃ,</l>
<l n="795">δειδέχθαι βορέω· ὅτε δʼ ὑπτιάῃσι, νότοιο. </l>
<l n="796">αὐτὰρ ἐπὴν τριτόωσαν ὅλος περὶ κύκλος ἑλίσσῃ</l>
<milestone unit="signaline" n="65"/>
<l n="797">πάντη ἐρευθόμενος, μάλα κεν τότε χείμερος εἴη·</l>
<l n="798">μείζονι δʼ ἂν χειμῶνι πυρώτερα φοινίσσοιτο.</l>
<l n="799">σκέπτεο δʼ ἐς πληθύν τε καὶ ἀμφότερον διχόωσαν,</l>
<l n="800">ἠμὲν ἀεξομένην ἠδʼ ἐς κέρας αὖθις ἰοῦσαν, </l>
<l n="801">καί οἱ ἐπὶ χροιῇ τεκμαίρεο μηνὸς ἑκάστου.</l>
<milestone unit="signaline" n="70"/>
<l n="802">πάντη γὰρ καθαρῇ κε μάλʼ εὔδια τεκμήραιο·</l>
<l n="803">πάντα δʼ ἐρευθομένῃ δοκέειν ἀνέμοιο κελεύθους·</l>
<l n="804">ἄλλοθι δʼ ἄλλο μελαινομένῃ δοκέειν ὑετοῖο.</l>
<l n="805">σήματα δʼ οὐ μάηα πᾶσιν ἐπʼ ἤμασι πάντα τέτυκται· </l>
<l n="806">ἀλλʼ ὅσα μὲν τριτάτῇ τε τεταρταίῃ τε πέλονται,</l>
<l n="807">μέσφα διχαιομένης, διχάδος γε μὲν ἄχρις ἐπʼ αὐτὴν</l>
<l n="808">σημαίνει διχόμηνον, ἀτὰρ πάλιν ἐκ διχομήνου</l>
<l n="809">ἐς διχάδα φθιμένην· ἔχεται δέ οἱ αὐτίκα τετρὰς</l>
<l n="810">μηνὸς ἀποιχομένου, τῇ δὲ τριτάτη ἐπιόντος. </l>
<l n="811">εἰ δέ κέ μιν πεπὶ πᾶσαν ἀλωαὶ κυκλώσωνται</l>
<milestone unit="signaline" n="80"/>
<l n="812">ἤ τρεῖς ἠὲ δύω περικείμεναι ἠὲ μίʼ οἴη,</l>
<l n="813">τῇ μὲν ἰῇ ἀνέμοιο γαληναίης τε δοκεύειν,</l>
<l n="814">ῥηγνυμένῃ ἀνέμοιο, μαραινομένῃ δὲ γαλήνης·</l>
<pb id="p.444"/>
<l n="815">ταὶ δύο δʼ ἂν χειμῶνι περιτροχάοιντο σελήνην· </l>
<l n="816">μείζονα δʼ ἂν χειμῶνα φέροι τριέλικτος ἀλωή,</l>
<milestone unit="signaline" n="85"/>
<l n="817">καὶ μᾶλλον μελανεῦσα, καὶ εἰ ῥηγνύατο μᾶλλον.</l>
<l n="818">καὶ τὰ μὲν οὖν ἐπὶ μηνὶ σεληναίης κε πύθοιο.</l>
<l n="819">ἠελίοιο δέ τοι μελέτω ἑκάτερθεν ἰόντος.</l>
<l n="820">ἠελίῳ καὶ μᾶλλον ἐοικότα σήματα κεῖται, </l>
<l n="821">ἀμφότερον δύνοντι καὶ ἐκ περάτης ἀνιόντι.</l>
<milestone unit="signaline" n="90"/>
<l n="822">μή οἱ ποικίλλοιτο νέον βάλλοντος ἀρούρας</l>
<l n="823">κύκλος, ὅτʼ εὐδίου κεχρημένος ἤματος εἴης,</l>
<l n="824">μηδέ τι σῆμα φέροι, φαίνοιτο δὲ λιτὸς ἁπάντη.</l>
<l n="825">εἰ δʼ αὕτως καθαρόν μιν ἔχοι βουλύσιος ὥρη, </l>
<l n="826">δύνοι δʼ ἀνέφελος μαλακὴν ὑποδείελος αἴγλην,</l>
<milestone unit="signaline" n="95"/>
<l n="827">καί κεν ἐπερχομένη ἠοῦς ἔθʼ ὑπεύδιος εἴη.</l>
<l n="828">ἀλλʼ οὐχ ὁππότε κοῖλος ἐειδόμενος περιτέλλῃ,</l>
<l n="829">οὐδʼ ὁπότʼ ἀκτίνων αἱ μὲν νότον αἱ δὲ βορῆα</l>
<l n="830">σχιζόμεναι βάλλωσι, τὰ δʼ αὖ περὶ μέσσα φαείνῃ, </l>
<l n="831">ἀλλά που ἢ ὑετοῖο διέρχεται ἢ ἀνέμοιο.</l>
<milestone unit="signaline" n="100"/>
<l n="832">σκέπτεο δʼ, εἴ κέ τοι αὐγαὶ ὑπείκωσʼ ἠελίοιο,</l>
<l n="833">αὐτὸν ἐς ἠέλιον· τοῦ γὰρ σκοπιαὶ ἄρισται·</l>
<l n="834">εἴ τί οἱ ἤπου ἔρευθος ἐπιτρέχει, οἷά τε πολλὰ</l>
<l n="835">ἑλκομένων νεφέων ἐρυθαίνεται ἄλλοθεν ἄλλα, </l>
<l n="836">ἢ εἴ που μελανεῖ· καί τοι τὰ μὲν ὕδατος ἔστω</l>
<milestone unit="signaline" n="105"/>
<l n="837">σήματα μέλλοντος, τὰ δʼ ἐρεύθεα πάντʼ ἀνέμοιο.</l>
<l n="838">εἴ γε μὲν ἀμφοτέροις ἄμυδις κεχρημένος εἴη,</l>
<pb id="p.446"/>
<l n="839">καί κεν ὕδωρ φορέοι καὶ ὑπηνέμιος τανύοιτο.</l>
<l n="840">εἰ δέ οἱ ἤ ἀνιόντος ἢ αὐτίκα δυομένοιο </l>
<l n="841">ἀκτῖνες συνίωσι καὶ ἀμφʼ ἑνὶ πεπλήθωσιν,</l>
<milestone unit="signaline" n="110"/>
<l n="842">ἤ ποτε καὶ νεφέων πεπιεσμένος ἢ ὅ γʼ ἐς ἠῶ</l>
<l n="843">ἔρχηται παρὰ νυκτός, ἢ ἐξ ἠοῦς ἐπὶ νύκτα,</l>
<l n="844">ὕδατί κεν κατιόντι παρατρέχοι ἤματα κεῖνα.</l>
<l n="845">μηδʼ ὅτε οἱ ὀλίγη νεφέλη πάρος ἀντέλλῃσιν, </l>
<l n="846">τὴν δὲ μέτʼ ἀκτίνων κεχρημένος αὐτὸς ἀερθῇ,</l>
<milestone unit="signaline" n="115"/>
<l n="847">ἀμνηστεῖν ὑετοῖο. πολὺς δʼ ὅτε οἱ περὶ κύκλος</l>
<l n="848">οἷον τηκομένῳ ἐναλίγκιος εὐρύνηται</l>
<l n="849">πρῶτον ἀνερχομένοιο, καὶ ἄψ ἐπὶ μεῖον ἴῃσιν,</l>
<l n="850">εὔδιός κε φέροιτο· καὶ εἴ ποτε χείματος ὥρῃ </l>
<l n="851">ὠχρήσαι κατιών. ἀτὰρ ὕδατος ἡμερινοῖο</l>
<milestone unit="signaline" n="120"/>
<l n="852">γινομένου κατότισθε περὶ νέφεα σκοπέεσθαι</l>
<l n="853">κὰδ δὴ δυομένου τετραμμένος ἠελίοιο.</l>
<l n="854">ἢν μὲν ὑποσκιάῃσι μελαινομένῃ εἰκυῖα</l>
<l n="855">ἠέλιον νεφέλη, ταὶ δʼ ἀμφί μιν ἔνθα καὶ ἔνθα </l>
<l n="856">ἀκτῖνες μεσσηγὺς ἐλισσόμεναι διχόωνται,</l>
<milestone unit="signaline" n="125"/>
<l n="857">ἦ τʼ ἂν ἔτʼ εἰς ἠῶ σκέπαος κεχρημένος εἴης.</l>
<l n="858">εἰ δʼ ὁ μὲν ἀνέφελος βάπτοι ῥόου ἑσπερίοιο,</l>
<l n="859">ταὶ δὲ κατερχομένου νεφέλαι καὶ ἔτʼ οἰχομένοιο</l>
<l n="860">πλησίαι ἑστήκωσιν ἐρευθέες οὔ σε μάλα χρὴ </l>
<l n="861">αὔριον οὐδʼ ἐπὶ νυκτὶ περιτρομέειν ὑετοῖο·</l>
<milestone unit="signaline" n="130"/>
<l n="862">ἀλλʼ ὁπότʼ ἠελίοιο μαραινομένῃσιν ὁμοῖαι</l>
<l n="863">ἐξαπίνης ἀκτῖνες ἀπʼ οὐρανόθεν τανύωνται,</l>
<l n="864">οἶον ἀμαλδύνονται ὅτε σκιάῃσι κατʼ ἰθὺ</l>
<l n="865">ἱσταμένη γαίης τε καὶ ἠελίοιο σελήνη. </l>
<pb id="p.448"/>
<l n="866">οὐδʼ, ὅτε οἱ ἐπέχοντι φανήμεναι ἠῶθι πρὸ</l>
<milestone unit="signaline" n="135"/>
<l n="867">φαίνονται νεφέλαι ὑπερευθέες ἄλλοθεν ἄλλαι,</l>
<l n="868">ἄρραντοι γίνονται ἐπʼ ἤματι κείνῳ ἄρουραι.</l>
<l n="869">μηδʼ αὕτως, ἔτʼ ἐόντι πέρην ὁπότε προταθεῖσαι</l>
<l n="870">ἀκτῖνες φαίνονται ἐπίσκιοι ἠῶθι πρό, </l>
<l n="871">ὕδατος ἢ ἀνέμοιο κατοισομένου λελαθέσθαι.</l>
<milestone unit="signaline" n="140"/>
<l n="872">ἀλλʼ εἰ μὲν κεῖναι μᾶλλον κνέφαος φορέοιντο</l>
<l n="873">ἀκτῖνες, μᾶλλόν κεν ἐφʼ ὕδατι σημαίνοιεν·</l>
<l n="874">εἰ δʼ ὀλίγος τανύοιτο περὶ δνόφος ἀκτίνεσσιν,</l>
<l n="875">οἷόν που μαλακαὶ νεφέλαι φορέουσι μάλιστα, </l>
<l n="876">ἦ τʼ ἂν ἐπερχομένοιο περιδνοφέοιντʼ ἀνέμοιο.</l>
<milestone unit="signaline" n="145"/>
<l n="877">οὐδὲ μὲν ἠελίου σχεδόθεν μελανεῦσαι ἀλωαὶ</l>
<l n="878">εὔδιοι· ἀσσότεραι δὲ καὶ ἀστεμφὲς μελανεῦσαι</l>
<l n="879">μᾶλλον χειμέριαι· δύο δʼ ἂν χαλεπώτεραι εἶεν.</l>
<l n="880">σκέπτεο δʼ ἢ ἀνιόντος ἢ αὐτίκα δυομένοιο, </l>
<l n="881">εἴ πού οἱ νεφέων τὰ παρήλια κικλήσκονται</l>
<milestone unit="signaline" n="150"/>
<l n="882">ἢ νότον ἠὲ βορῆος ἐρεύθεται ἢ ἑκάτερθεν,</l>
<l n="883">μηδʼ οὕτω σκοπιὴν ταύτην ἀμενηνὰ φυλάσσειν.</l>
<l n="884">οὐ γάρ, ὅτʼ ἀμφοτέρωθεν ἁμοῦ ἁμοῦ περὶ μέσσον ἔχουσιν</l>
<l n="885">ἠέλιον κεῖναι νεφέλαι σχεδὸν ὠκεανοῖο, </l>
<l n="886">γίνεται ἀμβολίη διόθεν χειμῶνος ἰόντος.</l>
<milestone unit="signaline" n="155"/>
<l n="887">εἴ γε μὲν ἐκ βορέαο μίʼ οἴη φοινίσσοιτο,</l>
<l n="888">ἐκ βορέω πνοιάς κε φέροι, νοτίη δὲ νότοιο,</l>
<l n="889">ἢ καί που ῥαθάμιγγες ἐπιτροχόωσʼ ὑετοῖο.</l>
<l n="890">ἑσπερίοις καὶ μᾶλλον ἐπίτρεπε σήμασι τούτοις· </l>
<l n="891">ἑσπερόθεν γὰρ ὁμῶς σημαίνεται ἐμμενὲς αἰεί.</l>
<pb id="p.450"/>
<milestone unit="signaline" n="160"/>
<l n="892">σκέπτεο καὶ <name type="constellation">φάτνην</name>. ἡ μέν τʼ ὀλίγῃ εἰκυῖα</l>
<l n="893">ἀχλύϊ βορραίη ὑπὸ Καρκίνῳ ἡγηλάζει·</l>
<l n="894">ἀμφὶ δέ μιν δύο λεπτὰ φαεινόμενοι φορέονται</l>
<l n="895">ἀστέρες, οὔτε τι πολλὸν ἀπήοροι, οὔτε μάλʼ ἐγγύς, </l>
<l n="896">ἀλλʼ ὅσσον τε μάλιστα πυγούσιον οἰίσασθαι·</l>
<milestone unit="signaline" n="165"/>
<l n="897">εἶς μὲν πὰρ βορέαο· νότῳ δʼ ἐπικέκλιται ἄλλος.</l>
<l n="898">καὶ ταὶ μὲν καλέονται <name type="constellation">ὄνοι</name>· μέσση δέ τε Φάτνη.</l>
<l n="899">ἥτε καὶ ἐξαπίνης πάντη Διὸς εὐδιόωντος</l>
<l n="900">γίνετʼ ἄφαντος ὅλη· τοὶ δʼ ἀμφοτέρωθεν ἰόντες </l>
<l n="901">ἀστέρες ἀλλήλων αὐτοσχεδὸν ἰνδάλλονται·</l>
<milestone unit="signaline" n="170"/>
<l n="902">οὐκ ὀλίγῳ χειμῶνι τότε κλύζονται ἄρουραι.</l>
<l n="903">εἰ δὲ μελαίνηται, τοὶ δʼ αὐτίκʼ ἐοικότες ὦσιν</l>
<l n="904">ἀστέρες ἀμφότεροι, περί χʼ ὕδατι σημαίνοιεν.</l>
<l n="905">εἰ δʼ ὁ μὲν ἐκ βορέω Φάτνης ἀμενηνὰ φαείνοι </l>
<l n="906">λεπτὸν ἐπαχλύων, νότιος δὌνος ἀγλαὸς εἴη,</l>
<milestone unit="signaline" n="175"/>
<l n="907">δειδέχθαι ἀνέμοιο νότου· βορέω δὲ μάλα χρή</l>
<l n="908">ἔμπαλιν ἀχλυόεντι φαεινομένῳ τε δοκεύειν.</l>
<l n="909">σῆμα δέ τοι ἀνέμοιο καὶ οἰδαίνουσα θάλασσα</l>
<l n="910">γινέσθω καὶ μακρὸν ἐπʼ αἰγιαλοὶ βοόωντες, </l>
<l n="911">ἀκταί τʼ εἰνάλιοι ὁπότʼ εὔδιοι ἠχήεσσαι</l>
<milestone unit="signaline" n="180"/>
<l n="912">γίνονται, κορυφαί τε βοώμεναι οὔρεος ἄκραι.</l>
<l n="913">καὶ δʼ ἄν ἐπὶ ξηρὴν ὅτʼ ἐρωδιὸς οὐ κατὰ κόσμον</l>
<l n="914">ἐξ ἁλὸς ἔρχηται φωνῇ περιπολλὰ λεληκώς,</l>
<l n="915">κινυμένου κε θάλασσαν ὕπερ φορέοιτʼ ἀνέμοιο. </l>
<l n="916">καί ποτε καὶ κέπφοι, ὁπότʼ εὔδιοι ποτέονται,</l>
<milestone unit="signaline" n="185"/>
<l n="917">ἀντία μελλόντων ἀνέμων εἰληδὰ φέρονται.</l>
<l n="918">πολλάκι δʼ ἀγριάδες νῆσσαι ἤ εἰναλίδιναι</l>
<pb id="p.452"/>
<l n="919">αἴθυιαι χερσαῖα τινάσσονται πτερύγεσσιν·</l>
<l n="920">ἢ νεφέλη ὄρεος μηκύνεται ἐν κορυφῇσιν. </l>
<l n="921">ἤδη καὶ πάπποι, λευκῆς γήρειον ἀκάνθης,</l>
<milestone unit="signaline" n="190"/>
<l n="922">σῆμʼ ἐγένοντʼ ἀνέμου, κωφῆς ἁλὸς ὁππότε πολλοὶ</l>
<l n="923">ἄκρον ἐπιπλώωσι, τὰ μὲν πάρος, ἄλλα δʼ ὀπίσσω.</l>
<l n="924">καὶ θέρεος βρονταί τε καὶ ἀστραπαὶ ἔνθεν ἴωσιν,</l>
<l n="925">ἔνθεν ἐπερχομένοιο περισκοπέειν ἀνέμοιο. </l>
<l n="926">καὶ διὰ νύκτα μέλαιναν ὅτʼ ἀστέρες ἀΐσσωσιν</l>
<milestone unit="signaline" n="195"/>
<l n="927">ταρφέα, ταὶ δʼ ὄπιθεν ῥυμοὶ ὑπολευκαίνωνται,</l>
<l n="928">δειδέχθαι κείνοις αὐτὴν ὁδὸν ἐρχομένοιο</l>
<l n="929">πνεύματος· ἢν δὲ καὶ ἄλλοι ἐναντίοι ἀΐσσωσιν,</l>
<l n="930">ἄλλοι δʼ ἐξ ἄλλων μερέων, τότε δὴ πεφύλαξο </l>
<l n="931">παντοίων ἀνέμων, οἵ τʼ ἄκριτοί εἰσι μάλιστα,</l>
<milestone unit="signaline" n="200"/>
<l n="932">ἄκριτα δὲ πνείουσιν ἐπʼ ἀνδράσι τεκμήρασθαι.</l>
<l n="933">αὐτάρ ὅτʼ ἐξ εὔροιο καὶ ἐκ νότου ἀστράπτῃσιν,</l>
<l n="934">ἄλλοτε δʼ ἐκ ζεφύροιο, καὶ ἄλλοτε πὰρ βορέαο,</l>
<l n="935">δὴ τότε τις πελάγει ἔνι δείδιε ναυτίλος ἀνήρ, </l>
<l n="936">μή μιν τῇ μὲν ἔχῃ πέλαγος τῇ δʼ ἐκ Διὸς ὕδωρ·</l>
<milestone unit="signaline" n="205"/>
<l n="937">ὕδατι γὰρ τοσσαίδε περὶ στεροπαὶ φορέονται.</l>
<l n="938">πολλάκι δʼ ἐρχομένων ὑετῶν νέφεα προπάροιθεν</l>
<l n="939">οἶα μάλιστα πόκοισιν ἐοικότα ἰνδάλλονται,</l>
<pb id="p.454"/>
<l n="940">ἢ διδύμη ἔζωσε διὰ μέγαν οὐρανὸν ἶρις, </l>
<l n="941">ἢ καί πού τις ἅλωα μελαινομένην ἔχει ἀστήρ.</l>
<milestone unit="signaline" n="210"/>
<l n="942">πολλάκι λιμναῖαι ἢ εἰνάλιαι ὄρνιθες</l>
<l n="943">ἄπληστον κλύζονται ἐνιέμεναι ὑδάτεσσιν,</l>
<l n="944">ἢ λίμνην πέρι δηθὰ χελιδόνες ἀΐσσονται</l>
<l n="945">γαστέρι τύπτουσαι αὕτως εἰλυμένον ὕδωρ, </l>
<l n="946">ἢ μᾶλλον δειλαὶ γενεαί, ὕδροισιν ὄνειαρ,</l>
<milestone unit="signaline" n="215"/>
<l n="947">αὐτόθεν ἐξ ὕδατος πατέρες βοόωσι γυρίνων,</l>
<l n="948">ἢ τρύζει ὀρθρινὸν ἐρημαίη ὀλολυγών,</l>
<l n="949">ἤ που καὶ λακέρυζα παρʼ ἠϊόνι προὐχούσῃ</l>
<l n="950">χείματος ἐρχομένου χέρσῳ ὑπέτυψε κορώνη, </l>
<l n="951">ἤ που καὶ ποταμοῖο ἐβάψατο μέχρι παρʼ ἄκρους</l>
<milestone unit="signaline" n="220"/>
<l n="952">ὤμους ἐκ κεφαλῆς, ἢ καὶ μάλα πᾶσα κολυμβᾷ,</l>
<l n="953">ἢ πολλὴ στρέφεται παρʼ ὕδωρ παχέα κρώζουσα.</l>
<l n="954">καὶ βόες ἤδη τοι πάρος ὕδατος ἐνδίοιο</l>
<l n="955">οὐρανὸν εἰσανιδόντες ἀπʼ αἰθέρος ὠσφρήσαντο· </l>
<l n="956">καὶ κοίλης μύρμηκες ὀχῆς ἐξ ὤεα πάντα</l>
<milestone unit="signaline" n="225"/>
<l n="957">θᾶσσον ἀνηνέγκαντο· καὶ ἀθρόοι ὦφθεν ἴουλοι</l>
<l n="958">τείχη ἀνέρποντες, καὶ πλαζόμενοι σκώληκες</l>
<l n="959">κεῖνοι, τοὺς καλέουσι μελαίνης ἔντερα γαίης.</l>
<pb id="p.456"/>
<l n="960">καὶ τιθαὶ ὄρνιθες, ταὶ ἀλέκτορος ἐξεγένοντο, </l>
<l n="961">εὖ ἐφθειρίσσαντο καὶ ἔκρωξαν μάλα φωνῇ,</l>
<milestone unit="signaline" n="230"/>
<l n="962">οἷόν τε σταλάον ψοφέει ἐπὶ ὕδατι ὕδωρ.</l>
<l n="963">δή ποτε καὶ γενεαὶ κοράκων καὶ φῦλα κολοιῶν</l>
<l n="964">ὕδατος ἐρχομένοιο Διὸς πάρα σῆμʼ ἐγένοντο,</l>
<l n="965">φαινόμενοι ἀγεληδὰ καὶ ἱρήκεσσιν ὁμοῖον </l>
<l n="966">φθεγξάμενοι. καί που κόρακες δίους σταλαγμοὺς</l>
<milestone unit="signaline" n="235"/>
<l n="967">φωνῇ ἐμιμήσαντο σὺν ὕδατος ἐρχομένοιο·</l>
<l n="968">ἤ ποτε καὶ κρώξαντε βαρείῃ δισσάκι φωνῇ</l>
<l n="969">μακρὸν ἐπιρροιζεῦσι τιναξάμενοι πτερὰ πυκνά·</l>
<l n="970">καὶ νῆσσαι οἰκουροὶ ὑπωρόφιοί τε κολοιοὶ </l>
<l n="971">ἐρχόμενοι κατὰ γεῖσα τινάσσονται πτερύγεσσιν,</l>
<milestone unit="signaline" n="240"/>
<l n="972">ἢ ἐπὶ κῦμα διώκει ἐρωδιὸς ὀξὺ λεληκώς.</l>
<l n="973">τῶν τοι μηδέν ἀπόβλητον πεφυλαγμένῳ ὕδωρ</l>
<l n="974">γινέσθω· μηδʼ εἴ κεν ἐπὶ πλέον ἠὲ πάροιθεν</l>
<l n="975">δάκνωσιν μυῖαι καὶ ἐφʼ αἵματος ἱμείρωνται, </l>
<l n="976">ἢ λύχνοιο μύκητες ἀγείρωνται περὶ μύξαν</l>
<milestone unit="signaline" n="245"/>
<l n="977">νύκτα κατὰ σκοτίην· μηδʼ ἢν ὑπὸ χείματος ὥρην</l>
<l n="978">λύχνων ἄλλοτε μέν τε φάος κατά κόσμον ὀρώρῃ,</l>
<l n="979">ἄλλοτε δʼ ἀΐσσωσιν ἄπο φλόγες ἠΰτε κοῦφαι</l>
<l n="980">πομφόλυγες, μηδʼ εἴ κεν ἐπʼ αὐτόφι μαρμαίρωσιν </l>
<l n="981">ἀκτῖνες, μηδʼ ἢν θέρεος μέγα πεπταμένοιο</l>
<pb id="p.458"/>
<milestone unit="signaline" n="250"/>
<l n="982">νησαῖοι ὄρνιθες ἐπασσύτεροι φορέωνται.</l>
<l n="983">μηδὲ σύ γʼ ἢ χύτρης ἠὲ τρίποδος πυριβήτεω,</l>
<l n="984">σπινθῆρες ὅτʼ ἔωσι πέρι πλέονες, λελαθέσθαι·</l>
<l n="985">μηδὲ κατὰ σποδιὴν ὁπότʼ ἄνθρακος αἰθομένοιο </l>
<l n="986">λάμπηται πέρι σήματʼ ἐοικότα κεγχρείοισιν,</l>
<milestone unit="signaline" n="255"/>
<l n="987">ἀλλʼ ἐπὶ καὶ τὰ δόκευε περισκοπέων ὑετοῖο.</l>
<l n="988">εἴ γε μὲν ἠερόεσσα παρὲξ ὄρεος μεγάλοιο</l>
<l n="989">πυθμένα τείνηται νεφέλη, ἄκραι δὲ κολῶναι</l>
<l n="990">φαίνωνται καθαραί, μάλα κεν τόθʼ ὑπεύδιος εἴης. </l>
<l n="991">εὔδιός κʼ εἴης καί ὅτε πλατέος παρὰ πόντου</l>
<milestone unit="signaline" n="260"/>
<l n="992">φαίνηται χθαμαλὴ νεφέλη, μηδʼ ὑψόθι κύρῃ,</l>
<l n="993">ἀλλʼ αὐτοῦ πλαταμῶνι παραθλίβηται ὁμοίη.</l>
<l n="994">σκέπτεο δʼ εὔδιος μὲν ἐὼν ἐπὶ χείματι μᾶλλον,</l>
<l n="995">ἐς δὲ γαληναίην χειμωνόθεν. εὖ δὲ μάλα χρὴ </l>
<l n="996">ἐς Φάτνην ὁράᾳν, τὴν Καρκίνος ἀμφιελίσσει,</l>
<milestone unit="signaline" n="265"/>
<l n="997">πρῶτα καθαιρομένην πάσης ὑπένερθεν ὁμίχλης·</l>
<l n="998">κείνη γὰρ φθίνοντι καθαίρεται ἐν χειμῶνι.</l>
<l n="999">καὶ φλόγες ἡσύχιαι λύχνων καὶ νυκτερίη γλαὺξ</l>
<l n="1000">ἥσυχον ἀείδουσα μαραινομένου χειμῶνος </l>
<l n="1001">γινέσθω τοι σῆμα, καὶ ἥσυχα ποικίλλουσα</l>
<milestone unit="signaline" n="270"/>
<l n="1002">ὥρῃ ἐν ἑσπερίῃ κρώξῃ πολύφωνα κορώνη·</l>
<l n="1003">καὶ κόρακες μοῦνοι μὲν ἐρημαῖοι βοοῶντες</l>
<l n="1004">δισσάκις, αὐτὰρ ἔπειτα μετʼ ἀθρόα κεκλήγοντες·</l>
<l n="1005">πλειότεροι δʼ ἀγεληδόν, ἐπὴν κοίτοιο μέδωνται, </l>
<pb id="p.460"/>
<l n="1006">φωνῆς ἔμπλειοι· χαίρειν κέ τις οἰίσσαιτο,</l>
<milestone unit="signaline" n="275"/>
<l n="1007">οἷα τὰ μὲν βοόωσι λιγαινομένοισιν ὁμοῖα,</l>
<l n="1008">πολλὰ δὲ δενδρείοιο περὶ φλόον, ἄλλοτʼ ἐπʼ αὐτοῦ,</l>
<l n="1009">ἧχί τε κείουσιν καὶ ὑπότροποι ἀπτερύονται.</l>
<l n="1010">καὶ δʼ ἄν που γέρανοι μαλακῆς προπάροιθε γαλήνης </l>
<l n="1011">ἀσφαλέως τανύσαιεν ἕνα δρόμον ἤλιθα πᾶσαι,</l>
<milestone unit="signaline" n="280"/>
<l n="1012">οὐδὲ παλιρρόθιοί κεν ὑπεύδιοι φορέοιντο.</l>
<l n="1013">ἦμος δʼ ἀστερόθεν καθαρὸν φὰος ἀμβλύνηται,</l>
<l n="1014">οὐδέ ποθεν νεφέλαι πεπιεσμέναι ἀντιόωσιν,</l>
<l n="1015">οὐδέ ποθεν ζόφος ἄλλος ὑποτρέχῃ οὐδὲ σελήνη, </l>
<l n="1016">ἀλλὰ τά γʼ ἐξαπίνης αὕτως ἀμενηνὰ φέρωνται,</l>
<milestone unit="signaline" n="285"/>
<l n="1017">μηκέτι τοι τόδε σῆμα γαληναίης ἐπικείσθω,</l>
<l n="1018">ἀλλʼ ἐπὶ χεῖμα δόκευε· καὶ ὁππότε ταὶ μὲν ἔωσιν</l>
<l n="1019">αὐτῇ ἐνὶ χώρῃ νεφέλαι, ταὶ δʼ ἄλλαι ὑπʼ αὐταῖς</l>
<l n="1020">ταὶ μὲν ἀμειβόμεναι, ταὶ δʼ ἐξόπιθεν φορέωνται. </l>
<l n="1021">καὶ χῆνες κλαγγηδὸν ἐπειγόμεναι βρωμοῖο</l>
<milestone unit="signaline" n="290"/>
<l n="1022">χειμῶνος μέγα σῆμα, καὶ ἐννεάγηρα κορώνη</l>
<l n="1023">νύκτερον ἀείδουσα, καὶ ὀψὲ βοῶντε κολοιοί,</l>
<l n="1024">καὶ σπίνος ἠῶα σπίζων, καὶ ὄρνεα πάντα</l>
<l n="1025">ἐκ πελάγους φεύγοντα, καὶ ὀρχίλος ἢ καὶ ἐριθεὺς </l>
<l n="1026">δύνων ἐς κοίλας ὀχεάς, καὶ φῦλα κολοιῶν</l>
<milestone unit="signaline" n="295"/>
<l n="1027">ἐκ νομοῦ ἐρχόμενα τραφεροῦ ἐπὶ ὄψιον αὖλιν.</l>
<l n="1028">οὐδʼ ἂν ἐπιξουθαὶ μεγάλου χειμῶνος ἰόντος</l>
<pb id="p.462"/>
<l n="1029">πρόσσω ποιήσαιντο νομὸν κηροῖο μέλισσαι,</l>
<l n="1030">ἀλλʼ αὐτοῦ μέλιτός τε καὶ ἔργων εἱλίσσονται· </l>
<l n="1031">οὐδʼ ὑψοῦ γεράνων μακραὶ στίχες αὐτὰ κέλευθα</l>
<milestone unit="signaline" n="300"/>
<l n="1032">τείνονται, στροφάδες δὲ παλιμπετὲς ἀπονέονται.</l>
<l n="1033">μηδʼ, ὅτε νηνεμίῃ κεν ἀράχνια λεπτὰ φέρητἁ??ʼ,</l>
<l n="1034">καὶ φλόγες αἰθύσσωσι μαραινόμεναι λύχνοιο,</l>
<l n="1035">ἢ πῦρ αὔηται σπουδῇ καὶ ὑπεύδια λύχνα, </l>
<l n="1036">πιστεύειν χειμῶνι. τί τοι λέγω ὅσσα πέλονται</l>
<milestone unit="signaline" n="305"/>
<l n="1037">σήματʼ ἐπʼ ἀνθρώπους; δὴ γὰρ καὶ ἀεικέϊ τέθρῃ</l>
<l n="1038">αὐτοῦ πηγνυμένῃ νιφετοῦ ἐπιτεκμήραιο,</l>
<l n="1039">καὶ λύχνῳ χιόνος, κέγχροις ὅτʼ ἐοικότα πάντη</l>
<l n="1040">κύκλῳ σήματʼ ἔχει πυριλαμπέος έγγύθι μύξης, </l>
<l n="1041">ἄνθρακι δὲ ζώοντι χαλάζης, ὁππότε λαμπρὸς</l>
<milestone unit="signaline" n="310"/>
<l n="1042">αὐτὸς ἐείδηται, μέσσῳ δέ οἱ ἠΰτε λεπρὴ</l>
<l n="1043">φαίνηται νεφέλη, πυρὸς ἔνδοθεν αἰθομένοιο.</l>
<l n="1044">πρῖνοι δʼ αὖ καρποῖο καταχθέες οὐδὲ μέλαιναι</l>
<l n="1045">σχῖνοι ἀπείρητοι· πάντη δέ τε πολλὸς ἀλωεὺς </l>
<l n="1046">αἰεὶ παπταίνει, μή οἱ θέρος ἐκ χερὸς ἔρρῃ.</l>
<milestone unit="signaline" n="315"/>
<l n="1047">πρῖνοι μὲν θαμινῆς ἀκύλου κατὰ μέτρον ἔχουσαι</l>
<l n="1048">χειμῶνός κε λέγοιεν ἐπὶ πλέον ἰσχύσοντος.</l>
<l n="1049">μὴ μὲν ἄδην ἔκπαγλα περιβρίθοιεν ἁπάντη,</l>
<l n="1050">τηλοτέρω δʼ αὐχμοῖο συνασταχύοιεν ἄρουραι. </l>
<pb id="p.464"/>
<l n="1051">τριπλόα δὲ σχῖνος κυέει, τρισσαὶ δέ οἱ αὖξαι</l>
<milestone unit="signaline" n="320"/>
<l n="1052">γίνονται καρποῖο, φέρει δέ τε σήμαθʼ ἑκάστη</l>
<l n="1053">ἑξείης ἀρότῳ. καὶ γάρ τʼ ἀροτήσιον ὥρην</l>
<l n="1054">τριπλόα μείρονται, μέσσην καὶ ἐπʼ ἀμφότερʼ ἄκρα·</l>
<l n="1055">πρῶτος μὲν πρώτην ἄροσιν, μέσσος δέ τε μέσσην </l>
<l n="1056">καρπὸς ἀπαγγέλλει, πυμάτην γε μὲν ἔσχατος ἄλλων.</l>
<milestone unit="signaline" n="325"/>
<l n="1057">ὅντινα γὰρ κάλλιστα λοχαίη σχῖνος ἄρηται,</l>
<l n="1058">κείνῳ γʼ ἐξ ἄλλων ἄροσις πολυλήϊος εἴη,</l>
<l n="1059">τῷ δέ γʼ ἀφαυροτάτῳ ὀλίγη, μέσσῳ δέ τε μέσση.</l>
<l n="1060">αὕτως δʼ ἀνθέρικος τριχθὰ σκίλλης ὑπερανθεῖ </l>
<l n="1061">σήματʼ ἐπιφράσσασθαι ὁμοιίου ἀμητοῖο.</l>
<milestone unit="signaline" n="330"/>
<l n="1062">ὅσσα δʼ ἐνὶ σχίνου ἀροτὴρ ἐφράσσατο καρπῷ,</l>
<l n="1063">τόσσα δὲ καὶ σκίλλης τεκμαίρεται ἄνθεϊ λευκῷ.</l>
<l n="1064">αὐτὰρ ὅτε σφῆκες μετοπωρινὸν ἤλιθα πολλοὶ</l>
<l n="1065">πάντη βεβρίθωσι, καὶ ἑσπαρίων προπάροιθεν </l>
<l n="1066">πληϊάδων εἴποι τις ἐπερχόμενον χειμῶνα,</l>
<milestone unit="signaline" n="335"/>
<l n="1067">οἷος ἐπὶ σφήκεσσιν ἑλίσσεται αὐτίκα δῖνος.</l>
<l n="1068">θήλειαι δὲ σύες, θήλεια δὲ μῆλα καὶ αἶγες</l>
<l n="1069">ὁππότʼ ἀναστρωφῶσιν ὀχῆς, τὰ δέ γʼ ἄρσενα πάντα</l>
<l n="1070">δεξάμεναι πάλιν αὖτις ἀναβλήδην ὀχέωνται, </l>
<l n="1071">αὕτως κε σφήκεσσι μέγαν χειμῶνα λέγοιεν.</l>
<pb id="p.466"/>
<milestone unit="signaline" n="340"/>
<l n="1072">ὀψὲ δὲ μισγομένων αἰγῶν μήλων τε συῶν τε</l>
<l n="1073">χαίρει ἄνολβος ἀνήρ, ὅ οἱ οὐ μάλα θαλπιόωντι</l>
<l n="1074">εὔδιον φαίνουσι βιβαιόμεναι ἐνιαυτόν.</l>
<l n="1075">χαίρει καὶ γεράνων ἀγέλαις ὡραῖος ἀροτρεὺς </l>
<l n="1076">ὥριον ἐρχομέναις, ὁ δʼ ἀώριος αὐτίκα μᾶλλον·</l>
<milestone unit="signaline" n="345"/>
<l n="1077">αὕτως γὰρ χειμῶνες ἐπέρχονται γεράνοισιν·</l>
<l n="1078">πρώϊα μὲν καὶ μᾶλλον ὁμιλαδὸν ἐρχομένῃσιν</l>
<l n="1079">πρώιον· αὐτὰρ ὅτʼ ὀψὲ καὶ οὐκ ἀγεληδὰ φανεῖσαι</l>
<l n="1080">πλειότερον φορέονται ἐπὶ χρόνον οὐδʼ ἅμα πολλαί, </l>
<l n="1081">ἀμβολίῃ χειμῶνος ὀφέλλεται ὕστερα ἔργα.</l>
<milestone unit="signaline" n="350"/>
<l n="1082">εἰ δὲ βόες καὶ μῆλα μετὰ βρίθουσαν ὀπώρην</l>
<l n="1083">γαῖαν ἀρύσσωσιν, κεφαλὰς δʼ ἀνέμοιο βορῆος</l>
<l n="1084">ἀντία τείνωσιν, μάλα κεν τότε χείμερον αὐταὶ</l>
<l n="1085">Πληϊάδες χειμῶνα κατερχόμεναι φορέοιεν. </l>
<l n="1086">μὴ δὲ λίην ὀρύχοιεν· ἐπεὶ μέγας οὐ κατὰ κόσμον</l>
<milestone unit="signaline" n="355"/>
<l n="1087">γίνεται οὔτε φυτοῖς χειμὼν φίλος οὔτʼ ἀρότοισιν.</l>
<l n="1088">ἀλλὰ χιὼν εἴη πολλὴ μεγάλαις ἐν ἀρούραις,</l>
<l n="1089">μήπω κεκριμένῃ μηδὲ βλωθρῇ ἐπὶ ποίῃ,</l>
<l n="1090">ὄφρα τις εὐεστοῖ χαίρῃ ποτιδέγμενος ἀνήρ. </l>
<l n="1091">οἱ δʼ εἶεν καθύπερθεν ἐοικότες ἀστέρες αἰεί·</l>
<milestone unit="signaline" n="360"/>
<l n="1092">μηδʼ εἷς μήτε δύω μήτε πλέονες κομόωντες·</l>
<l n="1093">πολλοὶ γὰρ κομόωσιν ἐπʼ αὐχμηρῷ ἐνιαυτῷ.</l>
<l n="1094">οὐδὲ μὲν ὀρνίθων ἀγέλαις ἠπειρόθεν ἀνήρ,</l>
<l n="1095">ἐκ νήσων ὅτε πολλαἰ ἐπιπλήσσωσιν ἀρούραις, </l>
<l n="1096">ἐρχομένου θέρεος χαίρει· περιδείδιε δʼ αἰνῶς</l>
<milestone unit="signaline" n="365"/>
<l n="1097">ἀμητῷ, μή οἱ κενεὸς καὶ ἀχύρμιος ἔλθῃ</l>
<l n="1098">αὐχμῷ ἀνιηθείς. χαίρει δέ που αἰπόλος ἀνὴρ</l>
<pb id="p.468"/>
<l n="1099">αὐταῖς ὀρνίθεσσιν, ἐπὴν κατὰ μέτρον ἴωσιν,</l>
<l n="1100">ἐλπόμενος μετέπειτα πολυγλαγέος ἐνιαυτοῦ. </l>
<l n="1101">οὕτω γὰρ μογεροὶ καὶ ἀλήμονες ἄλλοθεν ἄλλοι</l>
<milestone unit="signaline" n="370"/>
<l n="1102">ζώομεν ἄνθρωποι. τὰ δὲ πὰρ ποσὶ πάντες ἑτοῖμοι</l>
<l n="1103">σήματʼ ἐπιγνῶναι καὶ ἐσαυτίκα ποιήσασθαι.</l>
<l n="1104">Ἀρνάσι μὲν χειμῶνας ἐτεκμήραντο νομῆες,</l>
<l n="1105">ἐς νομὸν ὁππότε μᾶλλον ἐπειγόμενοι τροχόωσιν, </l>
<l n="1106">ἄλλοι δʼ ἐξ ἀγέλης κριοί, ἄλλοι δὲ καὶ ἀμνοὶ</l>
<milestone unit="signaline" n="375"/>
<l n="1107">εἰνόδιοι παίζωσιν ἐρειδόμενοι κεράεσσιν·</l>
<l n="1108">ἢ ὁπότʼ ἄλλοθεν ἄλλοι ἀναπλήσσωσι πόδεσσιν</l>
<l n="1109">τέτρασιν οἱ κοῦφοι, κεραοί γε μὲν ἀμφοτέροισιν·</l>
<l n="1110">ἢ καὶ ὅτʼ ἐξ ἀγἐλης ἀεκούσια κινήσωσιν </l>
<l n="1111">δείελον εἰσελάοντες ὅμως, τὰ δὲ πάντοθι ποίης</l>
<milestone unit="signaline" n="380"/>
<l n="1112">δάκνωσιν πυκινῇσι κελευόμενα λιθάκεσσιν.</l>
<l n="1113">ἐκ δὲ βοῶν ἐπύθοντʼ ἀρόται καὶ βουκόλοι ἄνδρες</l>
<l n="1114">κινυμένου χειμῶνος· ἐπεὶ βόες ὁππότε χηλὰς</l>
<l n="1115">γλώσσῃ ὑπωμαίοιο ποδὸς περιλιχμήσωνται, </l>
<l n="1116">ἢ κοίτῳ πλευρὰς ἐπὶ δεξιτερὰς τανύσωνται,</l>
<milestone unit="signaline" n="385"/>
<l n="1117">ἀμβολίην ἀρότοιο γέρων ἐπιέλπετʼ ἀροτρεύς.</l>
<l n="1118">οὐδʼ ὅτε μυκηθμοῖο περίπλειοι ἀγέρωνται</l>
<l n="1119">ἐρχόμεναι σταθμόνδε βόες βουλύσιον ὥρην,</l>
<l n="1120">σκυθραὶ λειμῶνος πόριες καὶ βουβοσίοιο </l>
<l n="1121">αὐτίκα τεκμαίρονται ἀχείμεροι ἐμπλήσεσθαι.</l>
<milestone unit="signaline" n="390"/>
<l n="1122">οὐδʼ αἶγες πρίνοιο περισπεύδουσαι ἀκάνθαις</l>
<l n="1123">εὔδιοι, οὐδὲ σύες φορυτῷ ἐπιμαργαίνουσαι.</l>
<pb id="p.470"/>
<l n="1124">καὶ λύκος ὁππότε μακρὰ μονόλυκος ὠρύηται,</l>
<l n="1125">ἢ ὅγʼ ἀροτρήων ὀλίγον πεφυλαγμένος ἀνδρῶν </l>
<l n="1126">ἔργα κατέρχηται, σκέπαος χατέοντι ἐοικώς,</l>
<milestone unit="signaline" n="395"/>
<l n="1127">ἐγγύθεν ἀνθρώπων, ἵνα οἱ λέχος αὐτόθεν εἴη,</l>
<l n="1128">τρὶς περιτελλομένης ἠοῦς χειμῶνα δοκεύειν.</l>
<l n="1129">οὕτω καὶ προτέροις ἐπὶ σήμασι τεκμήραιο</l>
<l n="1130">ἐσσομένων ἀνέμων ἢ χείματος ἢ ὑετοῖο, </l>
<l n="1131">αὐτὴν ἢ μετὰ τὴν ἢ καὶ τριτάτην ἔτʼ ἐς ἠῶ.</l>
<milestone unit="signaline" n="400"/>
<l n="1132">ἀλλὰ γὰρ οὐδὲ μύες, τετριγότες εἴ ποτε μᾶλλον</l>
<l n="1133">εὔδιοι ἐσκίρτησαν ἐοικότες ὀρχηθμοῖσιν,</l>
<l n="1134">ἄσκεπτοι ἐγένοντο παλαιοτέροις ἀνθρώποις·</l>
<l n="1135">οὐδὲ κύνες· καὶ γάρ τε κύων ὠρύξατο ποσσὶν </l>
<l n="1136">ἀμφοτέροις χειμῶνος ἐπερχομένοιο δοκεύων,</l>
<milestone unit="signaline" n="405"/>
<l n="1137">καὶ κεῖνοι χειμῶνα μύες τότε μαντεύονται.</l>
<l n="1138">καὶ μὴν ἐξ ὕδατος καὶ καρκίνος ᾤχετο χέρσον,</l>
<l n="1139">χειμῶνος μέλλοντος ἐπαΐσσεσθαι ὁδοῖο.</l>
<l n="1140">καὶ μύες ἡμέριοι ποσσὶ στιβάδα στρωφῶντες </l>
<l n="1141">κοίτης ἱμείρονται, ὅτʼ ὄμβρου σήματα φαίνοι.</l>
<milestone unit="signaline" n="410"/>
<l n="1142">τῶν μηδὲν κατόνοσσο· καλὸν δʼ ἐπὶ σήματι σῆμα</l>
<l n="1143">σκέπτεσθαι· μᾶλλον δὲ δυοῖν εἰς ταὐτὸν ἰόντων</l>
<l n="1144">ἐλπωρὴ τελέθοι, τριτάτῳ δέ κε θαρσήσειας.</l>
<l n="1145">αἰεὶ δʼ ἂν παριόντος ἀριθμοίης ἐνιαυτοῦ </l>
<l n="1146">σήματα, συμβάλλων εἴ που καὶ ἐπʼ ἀστέρι τοίη</l>
<milestone unit="signaline" n="415"/>
<l n="1147">ἠὼς ἀντέλλοντι φαείνεται ἢ κατιόντι,</l>
<l n="1148">ὁπποίην καὶ σῆμα λέγοι, μάλα δʼ ἄρκιον εἴη</l>
<l n="1149">φράζεσθαι φθίνοντος ἐφισταμένοιό τε μηνὸς</l>
<l n="1150">τετράδας ἀμφοτέρας· αἱ γάρ τʼ ἄμυδις συνιόντων </l>
<pb id="p.472"/>
<l n="1151">μηνῶν πείρατʼ ἔχουσιν, ὅτε σφαλερώτερος αἰθὴρ</l>
<milestone unit="signaline" n="420"/>
<l n="1152">ὀκτὼ νυξὶ πέλει, χήτει χαροποῖο σελήνης.</l>
<l n="1153">τῶν ἄμυδις πάντων ἐσκεμμένος εἰς ἐνιαυτὸν</l>
<l n="1154">οὐδέποτε σχεδίως κεν ἐπʼ αἰθέρι τεκμήραιο.</l>
</div1>
</body>
</text>
</TEI.2>
