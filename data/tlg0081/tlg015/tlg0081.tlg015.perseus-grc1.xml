<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Epistula ad Pompeium Geminum</title>
<author>Dionysius of Halicarnassus</author>
<editor role="editor">Ludwig Radermacher</editor>
<funder n="org:Google">Google Digital Humanities Awards Program</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<title>Dionysii Halicarnasei Quae Exstant, Volumen Sextum</title>
<author>Dionysius of Halicarnassus</author>
<editor role="editor">Ludwig Radermacher</editor>
<imprint>
<publisher>In Aedibus B.G. Teubneri</publisher>
<pubPlace>Leipzig</pubPlace>
<date>1904</date>
</imprint>
</monogr>
</biblStruct>
<p>Keyboarding</p>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="chapter" n="chunk" delim="."/>
<state unit="section"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
</teiHeader>
<text>
<body>
<div1 type="chapter" n="1">
<div2 type="section" n="1">
<pb id="p.221"/>
<opener>χαίρειν</opener>
<p>
ἐπιστολήν τινα παρὰ σοῦ κομισθεῖσαν ἐδεξάμην
εὐπαίδευτόν τε καὶ πάνυ μοι κεχαρισμένην, ἐν ᾗ γράφεις, ὅτι τὰς συντάξεις τὰς ἐμὰς ἐπιχορηγοῦντός σοι
Ζήνωνος τοῦ κοινοῦ φίλου διαπορευόμενος καὶ πάνυ
διατιθέμενος οἰκείως, ἐν αὐταῖς τὰ μὲν ἄλλα θαυμάζεις, ἑνὶ δὲ μέρει δυσχεραίνεις τῶν ἐν αὐταῖς κατακεχωρισμένων, τῇ Πλάτωνος κατηγορίᾳ. ὅτι μὲν οὖν
σεβαστικῶς διάκεισαι πρὸς τὸν ἄνδρα, ὀρθῶς ποιεῖς·
ὅτι δὲ περὶ ἡμῶν τἀναντία ὑπείληφας, οὐκ ὀρθῶς.
</p>
</div2>
<div2 type="section" n="2">
<p>
εἰ γάρ τις ἄλλος ἐκπλήττεται ταῖς Πλατωνικαῖς ἑρμηνείαις, εὖ ἴσθι νῦν, κἀγὼ τούτων εἷς εἰμι. ὃ δὲ πέπονθα πρὸς ἅπαντας, ὅσοι τὰς αὑτῶν ἐπινοίας εἰς τὴν
κοινὴν φέρουσιν ὠφέλειαν ἐπανορθοῦντες ἡμῶν βίους
τε καὶ λόγους, ἐρῶ σοι, καὶ πείσω γε νὴ Δία, πιστεύων καινὸν οὐδὲν ἐρεῖν οὐδὲ παράδοξον οὐδʼ ὃ μὴ
πᾶσιν ὁμοίως δοκεῖ. <pb id="p.222"/>
</p>
</div2>
<div2 type="section" n="3">
<p>
ἐγὼ οὖν νομίζω δεῖν, ὅταν μὲν ἔπαινον προέληται
γράφειν τις πράγματος εἴτε σώματος ὁποίου γέ τινος,
τὰς ἀρετὰς αὐτοῦ καὶ οὐ τἀτυχήματα, εἴ τινα πρόσεστι,
<del>τῷ πράγματι ἢ τῷ σώματι δεῖν</del> προφέρειν· ὅταν δὲ
βουληθῇ διαγνῶναι, τί τὸ κράτιστον ἐν ὅτῳ δή ποτε
βίῳ καὶ τί τὸ βέλτιστον τῶν ὑπὸ ταὐτὸ γένος ἔργων,
τὴν ἀκριβεστάτην ἐξέτασιν προσφέρειν καὶ μηδὲν παραλείπειν τῶν προσόντων αὐτοῖς εἴτε κακῶν εἴτε ἀγαθῶν· ἡ γὰρ ἀλήθεια οὕτως εὑρίσκεται μάλιστα, ἧς
οὐδὲν χρῆμα τιμιώτερον.
</p>
</div2>
<div2 type="section" n="4">
<p>
τοῦτο δὴ προθέμενος ἐκεῖνο
λέγω· εἰ μὲν ἔστι μοι κατὰ Πλάτωνος λόγος τις καταδρομὴν περιέχων τοῦ ἀνδρὸς ὥς2περ Ζωΐλῳ τῷ ῥήτορι,
ἀσεβεῖν ὁμολογῶ· καὶ εἴ γε βουληθεὶς ἐγκώμιον αὐτοῦ
γράφειν ψόγους τινὰς συγκαταπλέκω τοῖς ἐπαίνοις,
ἀδικεῖν φημι καὶ παρεκβαίνειν τοὺς καθεστῶτας ἡμῖν
ἐπὶ τοῖς ἐπαίνοις νόμους· οὐ γὰρ ὅτι διαβολὰς οἴομαι
δεῖν γράφειν ἐν αὐτοῖς, ἀλλʼ οὐδʼ ἀπολογίας.
</p>
</div2>
<div2 type="section" n="5">
<p>
εἰ δὲ
χαρακτῆρας λόγου προελόμενος σκοπεῖν καὶ τοὺς πρωτεύοντας ἐν αὐτοῖς φιλοσόφους τε καὶ ῥήτορας ἐξετάζειν τρεῖς μὲν ἐξ ἁπάντων ἐξελεξάμην τοὺς δοκοῦντας
εἶναι λαμπροτάτους, Ἰσοκράτην τε καὶ Πλάτωνα καὶ
Δημοσθένη, ἐκ δὲ τούτων αὐτῶν πάλιν προέκρινα <pb id="p.223"/>
Δημοσθένη, οὐδὲν ᾤμην οὔτε Πλάτωνα οὔτε Ἰσοκράτην ἀδικεῖν.</p>
</div2>
<div2 type="section" n="6">
<p>
νὴ Δία, φῄς, ἀλλʼ οὐκ ἔδει σε τὰ Πλάτωνος
ἁμαρτήματα ἐξελέγχειν, βουλόμενον ἐπαινεῖν Δημοσθένη. ἔπειτα πῶς ἄν μοι τὴν ἀκριβεστάτην βάσανον
ὁ λόγος ἔλαβεν, εἰ μὴ τοὺς ἀρίστους λόγους τῶν Ἰσοκράτους τε καὶ Πλάτωνος τοῖς κρατίστοις <add>τῶν</add> Δημοσθένους ἀντιπαρέθηκα καὶ καθʼ ὃ μέρος ἥττους οἱ
τούτων λόγοι εἰσὶ τῶν ἐκείνου, μετὰ πάσης ἀληθείας
ἐπέδειξα, οὐχ ἅπαντα τοῖς ἀνδράσιν ἐκείνοις ἡμαρτῆσθαι λέγων ʽμανίας γὰρ τοῦτό γἐ, ἀλλʼ οὐδʼ ἅπαντα
ἐπίσης κατωρθῶσθαι.
</p>
</div2>
<div2 type="section" n="7">
<p>
εἰ δὲ τοῦτʼ οὐκ ἐποίουν, ἐπῄνουν δὲ Δημοσθένη πάσας διεξιὼν αὐτοῦ τὰς ἀρετάς,
ὡς μὲν ἀγαθὸς ὁ ῥήτωρ, ἔπεισα πάντως ἂν τοὺς
ἀναγνωσομένους· ὡς δὲ καὶ κράτιστος πάντων τῶν
πρωτευσάντων περὶ λόγους, οὐκ ἂν ἔπεισα μὴ παρατιθεὶς αὐτῷ τοὺς ἀρίστους· πολλὰ γὰρ τῶν καθʼ αὑτὰ
φαινομένων καλῶν καὶ θαυμαστῶν ἑτέροις ἀντιπαρατεθέντα κρείττοσιν ἐλάττω τῆς δόξης ἐφάνη. οὕτω γέ
τοι καὶ χρυσὸς ἑτέρῳ χρυσῷ παρατεθεὶς κρείττων εἴτε
καὶ χείρων εὑρίσκεται καὶ πᾶν ἄλλο χειρούργημα, καὶ
ὅσων ἐνέργεια τὸ τέλος.
</p>
</div2>
<div2 type="section" n="8">
<p>
εἰ δὲ ἀχάριστον ὑπολήψεταί
τις ἐν τοῖς πολιτικοῖς λόγοις τὴν ἐκ τῆς συγκρίσεως
ἐξέτασιν καὶ καθʼ ἑαυτὸν ἕκαστον ἀξιώσει σκοπεῖν, <pb id="p.224"/>
οὐδὲν κωλύσει τὸ αὐτὸ τοῦτο καὶ ἐπὶ τῶν ἄλλων
ποιεῖν, καὶ μήτε ποίησιν ἀντεξετάζειν ἑτέρᾳ ποιήσει
μήθʼ ἱστορικὴν σύνταξιν ἑτέρᾳ συντάξει μήτε πολιτείαν
πολιτείᾳ μήτε νόμον νόμῳ, μὴ στρατηγὸν στρατηγῷ,
μὴ βασιλεῖ βασιλέα, μὴ βίῳ βίον, μὴ δόγματι δόγμα·
τοῦτο δʼ οὐκ ἄν τις συγχωρήσειε νοῦν ἔχων.</p>
</div2>
<div2 type="section" n="9">
<p>
εἰ δὲ δεῖ καὶ τὰς ἐκ τῶν μαρτυριῶν παρασχέσθαι
σοι πίστεις, ἐξ ὧν μᾶλλόν σοι γενήσεται καταφανές,
ὅτι κράτιστος ἐλέγχου τρόπος ὁ κατὰ σύγκρισιν γιγνόμενος, ἀφεὶς τοὺς ἄλλους αὐτῷ χρήσομαι μάρτυρι Πλάτωνι.
</p>
</div2>
<div2 type="section" n="10">
<p>
βουληθεὶς γὰρ ὁ ἀνὴρ ἐπιδείξασθαι τὴν αὑτοῦ
δύναμιν ἣν εἶχεν ἐν τοῖς πολιτικοῖς λόγοις, οὐκ
ἠρκέσθη ταῖς ἄλλαις γραφαῖς, ἀλλὰ καὶ  κρατίστου τῶν τότε ῥητόρων ἕτερον αὐτὸς ἐν τῷ Φαίδρῳ
συνετάξατο λόγον ἐρωτικὸν εἰς τὴν <add>αὐτὴν</add> ὑπόθεσιν·
καὶ οὐδὲ ἄχρι τούτου προελθὼν ἐπαύσατο καταλιπὼν
ἐπὶ τοῖς ἀναγνωσομένοις τὴν διάγνωσιν, πότερός ἐστι
κρείττων λόγος, ἀλλὰ καὶ τῶν ἁμαρτημάτων ἥψατο
τῶν Λυσιείων, τὰς μὲν λεκτικὰς μαρτυρῶν τῷ ἀνδρὶ
ἀρετάς, τῶν δὲ πραγματικῶν ἐπιλαμβανόμενος.
</p>
</div2>
<div2 type="section" n="11">
<p>
ὁπότε
οὖν Πλάτων τὸ φορτικώτατον καὶ ἐπαχθέστατον τῶν
ἔργων προελόμενος, αὑτὸν ἐπαινεῖν κατὰ τὴν δύναμιν
τῶν λόγων, οὐδὲν ᾤετο ποιεῖν κατηγορίας ἄξιον, εἰ
παρὰ τὸν ἄριστον τῶν τότε ῥητόρων τοὺς ἰδίους <pb id="p.225"/>
ἐξετάζειν ἠξίου λόγους ἐπιδεικνύμενος Λυσίαν τε ἐν οἷς
ἡμάρτηκεν καὶ ἑαυτὸν ἐν οἷς κατώρθωκε, τί θαυμαστὸν ἐποίουν ἐγὼ τοῖς Δημοσθένους λόγοις συγκρίνων
τοὺς Πλάτωνος καὶ εἴ τι μὴ καλῶς ἐν αὐτοῖς ἔχειν
ᾤμην, ἐπιλογιζόμενος;
</p>
</div2>
<div2 type="section" n="12">
<p>
ἐῶ γὰρ τὰς ἄλλας αὐτοῦ γραφὰς παραφέρειν, ἐν αἷς κωμῳδεῖ τοὺς πρὸ ἑαυτοῦ,
Παρμενίδην τε καὶ Ἱππίαν καὶ Πρωταγόραν καὶ Πρόδικον καὶ Γοργίαν καὶ Πῶλον καὶ Θεόδωρον καὶ Θρασύμαχον καὶ ἄλλους συχνούς, οὐκ ἀπὸ τοῦ βελτίστου
πάντα περὶ αὐτῶν γράφων ἀλλʼ εἰ βούλει, καὶ ἀπὸ
φιλοτιμίας·
</p>
</div2>
<div2 type="section" n="13">
<p>
ἦν γάρ, ἦν ἐν τῇ Πλάτωνος φύσει πολλὰς
ἀρετὰς ἐχούσῃ τὸ φιλότιμον. ἐδήλωσε δὲ τοῦτο μάλιστα διὰ τῆς πρὸς Ὅμηρον ζηλοτυπίας, ὃν ἐκ τῆς
κατασκευαζομένης ὑπʼ αὐτοῦ πολιτείας ἐκβάλλει στεφανώσας καὶ μύρῳ χρίσας, ὡς δὴ τούτων αὐτῷ δέον
ἐκβαλλομένῳ, διʼ ὃν ἥ τε ἄλλη παιδεία πᾶσα παρῆλθεν
εἰς τὸν βίον καὶ τελευτῶσα φιλοσοφία.
</p>
</div2>
<div2 type="section" n="14">
<p>
ἀλλὰ θῶμεν
ἀπὸ τοῦ βελτίστου διʼ αὐτὴν τὴν ἀλήθειαν πάντα
λέγειν <del>ἀληθῆ</del> Πλάτωνα· τί οὖν ἄτοπον ἐποιοῦμεν
<add>αὐτοὶ</add> τοῖς ἐκείνου νόμοις χρώμενοι καὶ ἀντιπαρεξετάζειν αὐτῷ τοὺς τῶν ἐπακμασάντων λόγους βουλόμενοι; <pb id="p.226"/>
</p>
</div2>
<div2 type="section" n="15">
<p>
ἔπειτʼ οὐ μόνος οὐδὲ πρῶτος ἐγὼ φανήσομαι
περὶ Πλάτωνος ἐπιχειρήσας τι λέγειν. οὐδʼ ἄν τις
ἔχοι κατʼ αὐτὸ τοῦτο μέμψασθαί με τὸ μέρος, ὅτι τὸν
ἐπιφανέστατον τῶν φιλοσόφων κ
αὶ πλείοσιν ἢ δώδεκα
γενεαῖς ἐμαυτοῦ πρεσβύτερον ἐξετάζειν 
</p>
</div2>
<div2 type="section" n="16">
<p>
ἐπεβαλόμην ὡς δὴ διὰ τοῦτο δόξης τινὸς τευξόμενος. πολλοὶ
γὰρ εὑρεθήσονται πρὸ ἐμοῦ τοῦτο πεποιηκότες, οἳ μὲν
κατὰ τὸν ἐκείνου γενόμενοι χρόνον, οἳ δὲ λίαν ὕστερον
ἐπακμάσαντες. καὶ γὰρ τὰ δόγματα διέβαλον αὐτοῦ
τινες καὶ τοὺς λόγους ἐμέμψαντο πρῶτον μὲν ὁ γνησιώτατος αὐτοῦ μαθητὴς Ἀριστοτέλης, ἔπειτα οἱ περὶ
Κηφισόδωρόν τε καὶ Θεόπομπον καὶ Ζωΐλον καὶ Ἱπποδάμαντα καὶ Δημήτριον καὶ ἄλλοι συχνοί, οὐ διὰ
φθόνον ἢ διὰ φιλαπεχθημοσύνην κωμῳδοῦντες ἀλλὰ
τὴν ἀλήθειαν ἐξετάζοντες.
</p>
</div2>
<div2 type="section" n="17">
<p>
τοσούτοις δὴ καὶ τηλικούτοις ἀνδράσι παραδείγμασι χρώμενος καὶ παρὰ πάντας
τῷ μεγίστῳ Πλάτωνι οὐδὲν ἡγούμην τῆς φιλοσόφου
ῥητορικῆς ποιεῖν ἀλλότριον ἀγαθοὺς ἀγαθοῖς ἀντεξετάζων. περὶ μὲν οὖν τῆς προαιρέσεως, ἣν ἔσχον ἐν τῇ
συγκρίσει τῶν χαρακτήρων, ἱκανῶς ἀπολελόγημαι καὶ
σοί, Γεμῖνε φίλτατε. </p>
</div2>
</div1>
<div1 type="chapter" n="2">
<div2 type="section" n="1">
<p>
λοιπὸν δʼ ἐστί μοι καὶ περὶ αὐτῶν ὧν εἴρηκα λόγων περὶ τἀνδρὸς ἐν τῇ περὶ τῶν Ἀττικῶν πραγματείᾳ ῥητόρων εἰπεῖν. θήσω δὲ αὐταῖς λέξεσιν, ὡς ἐκεῖ <pb id="p.227"/>
</p>
</div2>
<div2 type="section" n="2">
<p>
γέγραφα· “ἡ δὲ δὴ Πλατωνικὴ διάλεκτος βούλεται
μὲν εἶναι καὶ αὐτὴ μῖγμα ἑκατέρου τῶν χαρακτήρων,
τοῦ τε ὑψηλοῦ καὶ ἰσχνοῦ, καθάπερ εἴρηταί μοι πρότερον· πέφυκε δὲ οὐχ ὁμοίως πρὸς ἀμφοτέρους τοὺς

χαρακτῆρας εὐτυχής.
</p>
</div2>
<div2 type="section" n="3">
<p>ὅταν μὲν οὖν τὴν ἰσχνὴν καὶ
ἀφελῆ καὶ ἀποίητον ἐπιτηδεύῃ φράσιν, ἐκτόπως ἡδεῖά
ἐστι καὶ φιλάνθρωπος. καθαρά τε γὰρ ἀποχρώντως
γίνεται καὶ διαυγής, ὥς2περ τὰ διαφανέστατα τῶν ναμάτων, ἀκριβής τε καὶ λεπτὴ παρʼ ἥντινʼ οὖν ἑτέραν
τῶν τὴν αὐτὴν διάλεκτον εἰργασμένων,
</p>
</div2>
<div2 type="section" n="4">
<p>
τήν τε κοινότητα διώκει τῶν ὀνομάτων καὶ τὴν σαφήνειαν ἀσκεῖ
πάσης ὑπεριδοῦσα κατασκευῆς ἐπιθέτου· ὅ τε πίνος ὁ
τῆς ἀρχαιότητος ἠρέμα αὐτῇ καὶ λεληθότως ἐπιτρέχει
ἱλαρόν τέ τι καὶ τεθηλὸς καὶ μεστὸν ὥρας ἄνθος
ἀναδίδωσι, καὶ ὥς2περ ἀπὸ τῶν εὐωδεστάτων λειμώνων
αὖρά τις ἡδεῖα ἐξ αὐτῆς φέρεται, καὶ οὔτε τὸ λιγυρὸν
ἔοικεν ἐμφαίνειν λάλον οὔτε τὸ κομψὸν θεατρικόν.
</p>
</div2>
<div2 type="section" n="5">
<p>
ὅταν δʼ εἰς τὴν περιττολογίαν καὶ τὸ καλλιεπεῖν, ὃ
πολλάκις εἴωθε ποιεῖν, ἄμετρον ὁρμὴν λάβῃ, πολλῷ <pb id="p.228"/>
χείρων ἑαυτῆς γίγνεται· καὶ γὰρ ἀηδεστέρα καὶ κάκιον
ἑλληνίζουσα καὶ παχυτέρα φαίνεται· μελαίνει τε τὸ
σαφὲς καὶ ζόφῳ ποιεῖ παραπλήσιον, ἕλκει τε μακρὸν
ἀποτείνουσα τὸν νοῦν, συστρέψαι δὲ δέον ἐν ὀλίγοις
ὀνόμασιν ἐκχεῖται εἰς ἀπειροκάλους περιφράσεις, πλοῦτον ὀνομάτων ἐπιδεικνυμένη, ὑπεριδοῦσα δὲ τῶν κυρίων
ὀνομάτων κἀν τῇ κοινῇ χρήσει κειμένων τὰ πεποιημένα
ζητεῖ καὶ ξένα καὶ ἀρχαιοπρεπῆ.
</p>
</div2>
<div2 type="section" n="6">
<p>
μάλιστα δὲ χειμάζεται περὶ τὴν τροπικὴν φράσιν· πολλὴ μὲν γὰρ ἐν τοῖς
ἐπιθέτοις, ἄκαιρος δʼ ἐν ταῖς μετωνυμίαις, σκληρὰ δὲ
καὶ οὐ σῴζουσα τὴν ἀναλογίαν ἐν ταῖς μεταφοραῖς
γίγνεται, ἀλληγορίας τε περιβάλλεται μακρὰς καὶ πολλὰς οὔτε μέτρον ἐχούσας οὔτε καιρόν, σχήμασί τε
ποιητικοῖς ἐσχάτην προσβάλλουσιν ἀηδίαν, καὶ μάλιστα
τοῖς Γοργιείοις ἀκαίρως καὶ μειρακιωδῶς ἐναβρύνεται·
καὶ <quote>πολὺς ὁ τελέτης ἐστὶν ἐν τοῖς τοιούτοις παρʼ
αὐτῷ</quote>, ὡς καὶ Δημήτριος ὁ Φαληρεὺς εἴρηκέ που καὶ
ἄλλοι συχνοί· <quote>οὐ γὰρ ἐμὸς ὁ μῦθος</quote>.</p>
</div2>
<div2 type="section" n="7">
<p>
μηδεὶς δέ με ταῦτα ἡγείσθω λέγειν ἁπάσης <pb id="p.229"/>
καταγινώσκοντα τῆς ἐγκατασκεύου καὶ ἐξηλλαγμένης λέξεως
ᾗ κέχρηται Πλάτων ʽμὴ γὰρ οὕτω σκαιὸς γενοίμην
ὥς2τε ταύτην τὴν δόξαν περὶ ἀνδρὸς τηλικούτου λαβεῖν̓,
ἐπεὶ πολλὰ καὶ περὶ πολλῶν οἶδα μεγάλα καὶ θαυμαστὰ καὶ ἀπὸ τῆς ἄκρας δυνάμεως ἐξενηνεγμένα ὑπʼ
αὐτοῦ· ἀλλʼ ἐκεῖνο ἐνδείξασθαι βουλόμενον, ὅτι τὰ
τοιαῦτα ἁμαρτήματα ἐν ταῖς κατασκευαῖς εἴωθεν ἁμαρτάνειν, καὶ χείρων <add>μὲν</add> αὐτὸς αὑτοῦ γίνεται, ὅταν
τὸ μέγα διώκῃ καὶ περιττὸν ἐν τῇ φράσει, μακρῷ δέ
τινι ἀμείνων, ὅταν τὴν ἰσχνὴν καὶ ἀκριβῆ <add>καὶ</add> δοκοῦσαν μὲν ἀποίητον εἶναι κατεσκευασμένην δὲ ἀμωμήτῳ καὶ ἀφελεῖ κατασκευῇ διάλεκτον εἰσφέρῃ· ἢ γὰρ
οὐδὲν ἁμαρτάνει ἢ κομιδῇ βραχύ τι καὶ οὐκ ἄξιον
κατηγορίας.
</p>
</div2>
<div2 type="section" n="8">
<p>
ἐγὼ δὲ ἠξίουν τηλικοῦτον ἄνδρα πεφυλάχθαι πᾶσαν ἐπιτίμησιν. ταὐτὰ γὰρ οἵ τε κατʼ αὐτὸν
γενόμενοι πάντες ἐπιτιμῶσιν, ὧν τὰ ὀνόματα οὐδὲν
δεῖ με λέγειν, καὶ αὐτὸς ἑαυτῷ ʽτοῦτο γὰρ τὸ λαμπρότατον̓· ᾔσθετο γὰρ τῆς ἰδίας ἀπειροκαλίας καὶ
ὄνομα ἔθετʼ αὐτῇ τὸ διθύραμβον· ὃ νῦν ἂν ᾐδέσθην <pb id="p.230"/>
ἐγὼ λέγειν ἀληθὲς ὄν. τοῦτο δὲ παθεῖν ἔοικεν, ὡς
ἐγὼ νομίζω, τραφεὶς μὲν ἐν τοῖς Σωκρατικοῖς λόγοις
ἰσχνοτάτοις οὖσι καὶ ἀκριβεστάτοις, οὐ μείνας δʼ ἐν
αὐτοῖς ἀλλὰ τῆς Γοργίου καὶ Θουκυδίδου κατασκευῆς
ἐρασθείς· ὥς2τʼ οὐδὲν ἔξω τοῦ εἰκότος ἔμελλεν πείσεσθαι σπάσας τινὰ καὶ τῶν ἁμαρτημάτων ἅμα τοῖς ἀγαθοῖς, ὧν ἔχουσιν οἱ τῶν ἀνδρῶν ἐκείνων χαρακτῆρες.</p>
</div2>
<div2 type="section" n="9">
<p>
παραδείγματα δὲ τῆς ἰσχνῆς καὶ τῆς ὑψηλῆς λέξεως ἐξ ἑνὸς βυβλίου τῶν πάνυ περιβοήτων παραθήσομαι, ἐν ᾧ τοὺς ἐρωτικοὺς ὁ Σωκράτης διατέθειται
λόγους πρὸς ἕνα τῶν γνωρίμων Φαῖδρον, ἀφʼ οὗ τὴν
ἐπιγραφὴν εἴληφε τὸ βυβλίον <gap/> ”
</p>
</div2>
<div2 type="section" n="13">
<p>
ἐν γὰρ τούτοις τὸ μὲν πραγματικὸν οὐδαμῇ μέμφομαι τοῦ ἀνδρός, τοῦ δὲ λεκτικοῦ μορίου τὸ περὶ τὴν
τροπικήν τε καὶ διθυραμβικὴν φράσιν ἐκπῖπτον, ἐν
οἷς οὐ κρατεῖ τοῦ μετρίου, ἐπιτιμῶ τε οὐχ ὡς τῶν
τυχόντων τῳ ἀλλʼ ὡς ἀνδρὶ μεγάλῳ καὶ ἐγγὺς τῆς <pb id="p.231"/>
θείας ἐληλυθότι φύσεως, ὅτι τὸν ὄγκον τῆς ποιητικῆς
κατασκευῆς εἰς λόγους ἤγαγε φιλοσόφους ζηλώσας τοὺς
περὶ Γοργίαν, ὥς2τε καὶ διθυράμβοις τινὰ ποιεῖν ἐοικότα, καὶ μηδὲ ἀποκρύπτεσθαι τοῦτο τὸ ἁμάρτημα
ἀλλʼ ὁμολογεῖν.
</p>
</div2>
<div2 type="section" n="14">
<p>
καὶ σύ γε αὐτός, ὦ βέλτιστε Γεμῖνε,
ὁμοίαν ἐμοὶ γνώμην περὶ τἀνδρὸς ἔχων φαίνῃ διʼ
αὐτῆς γέ τοι τῆς ἐπιστολῆς, ἐν οἷς κατὰ λέξιν οὕτω
γράφεις· <quote>ἐν μὲν γὰρ τοῖς ἑτέροις σχήμασι ῥᾴδιον
πεσεῖν μέσον τι ἐπαίνου καὶ μέμψεως· ἐν δὲ τῇ
κατασκευῇ τὸ μὴ ἐπιτευχθὲν πάντῃ ἀποτυγχάνεται.
διό μοι δοκεῖ τούτους τοὺς ἄνδρας οὐκ ἐκ τῶν ἐπικινδυνοτέρων οὐδὲ ἐλασσόνων, ἀλλʼ ἐκ τῶν πλείστων
καὶ εὐτυχηθέντων ἐξετάζειν</quote>.
</p>
</div2>
<div2 type="section" n="15">
<p>
καὶ μετʼ ὀλίγα πάλιν
ἐπιλέγεις ταυτί· <quote>ἐγὼ δὲ καίπερ ἔχων ἀπολογήσασθαι
ὑπὲρ ἁπάντων ἢ τῶν γε πλείστων οὐ τολμῶ σοι
ἐναντία λέγειν· ἓν δὲ τοῦτο διισχυρίζομαι, ὅτι οὐκ
ἔστι μεγάλως ἐπιτυχεῖν ἐν οὐδενὶ τρόπῳ μὴ τοιαῦτα
τολμῶντα καὶ παραβαλλόμενον, ἐν οἷς καὶ σφάλλεσθαι
ἐστὶν ἀναγκαῖον</quote>.
</p>
</div2>
<div2 type="section" n="16">
<p>
οὐδὲν διαφερόμεθα πρὸς ἀλλήλους·
σύ τε γὰρ ὁμολογεῖς ἀναγκαῖον εἶναι τὸν ἐπιβαλλόμενον μεγάλοις καὶ σφάλλεσθαί ποτε, ἐγώ τέ φημι τῆς
ὑψηλῆς καὶ μεγαλοπρεποῦς καὶ παρακεκινδυνευμένης
φράσεως ἐφιέμενον Πλάτωνα μὴ περὶ πάντα τὰ μέρη
κατορθοῦν, πολλοστὴν μέντοι μοῖραν ἔχειν τῶν κατορθουμένων τὰ διαμαρτανόμενα ὑπʼ αὐτοῦ. καὶ καθʼ ἓν <pb id="p.232"/>
τοῦτο Πλάτωνά φημι λείπεσθαι Δημοσθένους, ὅτι παρʼ
ᾧ μὲν ἐκπίπτει ποτὲ τὸ ὕψος τῆς λέξεως <del>τῶν λόγων</del>
εἰς τὸ κενὸν καὶ ἀηδές, παρʼ ᾧ δὲ οὐδέποτε ἢ σπανίως
γε κομιδῇ. καὶ περὶ μὲν Πλάτωνος τοσαῦτα. </p>
</div2>
</div1>
<div1 type="chapter" n="3">
<div2 type="section" n="1">
<p>
περὶ δὲ Ἡροδότου καὶ Ξενοφῶντος ἐβουλήθης
μαθεῖν, τίνα περὶ αὐτῶν ὑπόληψιν ἔχω, καὶ γράψαι
με περὶ αὐτῶν ἐβουλήθης. πεποίηκα <del>καὶ</del> τοῦτο οἷς
<add>πρὸς</add> Δημήτριον ὑπεμνημάτισμαι περὶ μιμήσεως. τούτων ὁ μὲν πρῶτος αὐτὴν περιείληφε τὴν περὶ τῆς μιμήσεως ζήτησιν, ὁ δὲ δεύτερος περὶ τοῦ τίνας ἄνδρας
μιμεῖσθαι δεῖ ποιητάς τε καὶ φιλοσόφους, ἱστοριογράφους <add>τε</add> καὶ ῥήτορας, ὁ δὲ τρίτος περὶ τοῦ πῶς
δεῖ μιμεῖσθαι μέχρι τοῦδε ἀτελής. ἐν δὴ τῷ δευτέρῳ περὶ Ἡροδότου τε καὶ Θουκυδίδου καὶ Ξενοφῶντος καὶ Φιλίστου καὶ Θεοπόμπου ʽτούτους γὰρ ἔκρινον τοὺς ἄνδρας εἰς μίμησιν ἐπιτηδειοτάτουσ̓ τάδε
γράφω·</p>
</div2>
<div2 type="section" n="2">
<p>
εἰ δὲ δεῖ καὶ περὶ αὐτῶν εἰπεῖν, περὶ μὲν Ἡροδότου καὶ Θουκυδίδου ταῦτα φρονῶ. πρῶτόν τε καὶ
σχεδὸν ἀναγκαιότατον ἔργον ἁπάντων ἐστὶ τοῖς <pb id="p.233"/>
γράφουσιν πᾶσιν ἱστορίας ὑπόθεσιν ἐκλέξασθαι καλὴν καὶ
κεχαρισμένην τοῖς ἀναγνωσομένοις. τοῦτο Ἡρόδοτος
κρεῖττόν μοι δοκεῖ πεποιηκέναι Θουκυδίδου.
</p>
</div2>
<div2 type="section" n="3">
<p>
ἐκεῖνος
μὲν γὰρ κοινὴν Ἑλληνικῶν τε καὶ βαρβαρικῶν πράξεων ἐξενήνοχεν ἱστορίαν, <quote>ὡς μήτε τὰ γενόμενα ἐξ
ἀνθρώπων ἐξίτηλα γένηται, μήτε ἔργα</quote>
<gap/> καὶ ἅπερ
αὐτὸς εἴρηκε. τὸ γὰρ αὐτὸ προοίμιον καὶ ἀρχὴ καὶ
τέλος ἐστὶ τῆς ἱστορίας.
</p>
</div2>
<div2 type="section" n="4">
<p>
ὁ δὲ Θουκυδίδης πόλεμον
ἕνα γράφει, καὶ τοῦτον οὔτε καλὸν οὔτε εὐτυχῆ· ὃς
μάλιστα μὲν ὤφειλε μὴ γενέσθαι, εἰ δὲ μή, σιωπῇ καὶ
λήθῃ παραδοθεὶς ὑπὸ τῶν ἐπιγιγνομένων ἠγνοῆσθαι.
ὅτι δὲ πονηρὰν εἴληφεν ὑπόθεσιν, καὶ αὐτός γε τοῦτο
ποιεῖ φανερὸν ἐν τῷ προοιμίῳ·
</p>
</div2>
<div2 type="section" n="5">
<p>
πόλεις τε γὰρ διʼ αὐτὸν
ἐξερημωθῆναί φησι πολλὰς Ἑλληνίδας, τὰς μὲν ὑπὸ
βαρβάρων, τὰς δʼ ὑπὸ σφῶν αὐτῶν, καὶ φυγαδείας καὶ
φθόρους ἀνθρώπων ὅσους οὔπω πρότερον γενέσθαι,
σεισμούς τε καὶ αὐχμοὺς καὶ νόσους καὶ ἄλλας πολλὰς
συμφοράς. ὥς2τε τοὺς ἀναγνόντας τὸ προοίμιον ἠλλοτριῶσθαι πρὸς τὴν ὑπόθεσιν, Ἑλληνικῶν μέλλοντας
ἀκούειν.
</p>
</div2>
<div2 type="section" n="6">
<p>
ὅσῳ δὲ κρείττων ἡ τὰ θαυμαστὰ ἔργα <pb id="p.234"/>
δηλοῦσα Ἑλλήνων τε καὶ βαρβάρων γραφὴ τῆς τὰ οἰκτρὰ
καὶ δεινὰ πάθη τῶν Ἑλλήνων διαγγελλούσης, τοσούτῳ
φρονιμώτερος Ἡρόδοτος Θουκυδίδου κατὰ τὴν ἐκλογὴν
τῆς ὑποθέσεως. οὐδὲ γὰρ οὐδὲ τοῦτο ἔνεστιν εἰπεῖν,
ὅτι διʼ ἀνάγκην ἦλθεν ἐπὶ ταύτην τὴν γραφήν, ἐπιστάμενος <add>μὲν ὡς</add> ἐκεῖνα καλλίω, βουλόμενος δὲ μὴ
ταὐτὰ ἑτέροις γράφειν· πᾶν γὰρ τοὐναντίον ἐν τῷ
προοιμίῳ διασύρων τὰ παλαιὰ ἔργα κάλλιστα καὶ θαυμασιώτατα τὰ καθʼ αὑτὸν ἐπιτελεσθέντα φησὶν εἶναι,
</p>
</div2>
<div2 type="section" n="7">
<p>
καὶ φανερός ἐστι ταῦτα ἑκὼν ἑλόμενος. οὐ μὴν Ἡρόδοτός γε τοῦτο ἐποίησεν, ἀλλὰ τῶν πρὸ αὐτοῦ συγγραφέων γενομένων Ἑλλανίκου τε καὶ Χάρωνος τὴν
αὐτὴν ὑπόθεσιν προεκδεδωκότων οὐκ ἀπετράπετο, ἀλλʼ
ἐπίστευσεν αὑτῷ κρεῖσσόν τι ἐξοίσειν· ὅπερ καὶ πεποίηκεν.</p>
</div2>
<div2 type="section" n="8">
<p>
δεύτερόν ἐστι τῆς ἱστορικῆς πραγματείας ἔργον
γνῶναι πόθεν τε ἄρξασθαι καὶ μέχρι τοῦ προελθεῖν
δεῖ. φαίνεται δὴ κἀν τούτῳ Θουκυδίδου πολὺ Ἡρόδοτος φρονιμώτερος· ἄρχεταί τε ἀφʼ ἧς αἰτίας ἤρξαντο
πρῶτον κακῶς ποιεῖν τοὺς Ἕλληνας οἱ βάρβαροι, καὶ
προελθὼν εἰς τὴν <add>τῶν</add> βαρβάρων κόλασιν καὶ
τιμωρίαν λήγει.
</p>
</div2>
<div2 type="section" n="9">
<p>
ὁ δὲ Θουκυδίδης ἀρχὴν μὲν ἐποιήσατο
ἀφʼ ἧς ἤρξατο κακῶς πράττειν τὸ Ἑλληνικόν· ὅπερ
Ἕλληνα ὄντα καὶ Ἀθηναῖον οὐκ ἔδει ποιεῖν ʽκαὶ ταῦτα <pb id="p.235"/>
οὐ τῶν ἀπερριμμένων ὄντα, ἀλλʼ ὧν ἐν πρώτοις ἦγον
Ἀθηναῖοι στρατηγιῶν τε καὶ <del>τῶν</del> ἄλλων τιμῶν ἀξιοῦντεσ̓· καὶ οὕτω γε φθονερῶς, ὥς2τε καὶ τῇ πόλει τῇ
ἑαυτοῦ τὰς φανερὰς αἰτίας τοῦ πολέμου περιάπτειν,
ἑτέραις ἔχοντα πολλαῖς ἀφορμαῖς περιάψαι τὰς αἰτίας,
καὶ ἄρξασθαί γε τῆς διηγήσεως μὴ ἀπὸ τῶν Κερκυραϊκῶν, ἀλλʼ ἀπὸ τῶν κρατίστων τῆς πατρίδος ἔργων, ἃ
μετὰ τὸν Περσικὸν πόλεμον εὐθὺς ἔπραξεν ʽὧν ὕστερον οὐκ ἐν ἐπιτηδείῳ τόπῳ μνήμην ἐποιήσατο φαύλως
πως καὶ ἐξ ἐπιδρομῆσ̓, διελθόντα δὲ ταῦτα μετὰ πολλῆς εὐνοίας ὡς ἄνδρα φιλόπολιν ἔπειτʼ ἐπενεγκεῖν,
ὅτι τούτων φθόνῳ καὶ δέει προελθόντες Λακεδαιμόνιοι προφάσεις ὑποθέντες ἑτεροίας ἦλθον ἐπὶ τὸν
πόλεμον, καὶ τότε λέγειν τὰ Κερκυραϊκὰ καὶ τὸ κατὰ
Μεγαρέων ψήφισμα καὶ εἴ τι ἄλλο τοιοῦτο λέγειν
ἐβούλετο.
</p>
</div2>
<div2 type="section" n="10">
<p>
τὰ δʼ ἐν τέλει πλείονος ἁμαρτίας πλήρη·
καίπερ γὰρ λέγων ὅτι παντὶ τῷ πολέμῳ παρεγένετο,
καὶ πάντα δηλώσειν ὑποσχόμενος, εἰς τὴν ναυμαχίαν
τελευτᾷ τὴν περὶ Κυνὸς σῆμα γεγενημένην Ἀθηναίων
καὶ Πελοποννησίων, ἣ συνέβη κατὰ ἔτος εἰκοστὸν καὶ <pb id="p.236"/>
δεύτερον. κρεῖττον δὲ ἦν διεξελθόντα πάντα τελευτὴν ποιήσασθαι τῆς ἱστορίας τὴν θαυμασιωτάτην καὶ
μάλιστα τοῖς ἀκούουσι κεχαρισμένην, τὴν κάθοδον τῶν
φυγάδων τῶν ἀπὸ Φυλῆς ἀφʼ ὧν ἡ πόλις ἀρξαμένη
τὴν ἐλευθερίαν ἀνεκομίσατο.</p>
</div2>
<div2 type="section" n="11">
<p>
τρίτον ἐστὶν ἀνδρὸς ἱστορικοῦ <add>σκοπεῖν</add>, τίνα τε
δεῖ παραλαβεῖν ἐπὶ τὴν γραφὴν πράγματα καὶ τίνα
παραλιπεῖν. δοκεῖ δή μοι κἀν τούτῳ λείπεσθαι Θουκυδίδης. συνειδὼς γὰρ Ἡρόδοτος, ὅτι πᾶσα μῆκος
ἔχουσα πολὺ διήγησις ἂν μὲν ἀναπαύσεις τινὰς λαμβάνῃ, τὰς ψυχὰς τῶν ἀκροωμένων ἡδέως διατίθησιν,
ἐὰν δὲ ἐπὶ τῶν αὐτῶν μένῃ πραγμάτων, κἂν τὰ μάλιστα ἐπιτυγχάνηται, λυπεῖ τὴν ἀκοὴν τῷ κόρῳ, ποικίλην ἐβουλήθη ποιῆσαι τὴν γραφὴν Ὁμήρου ζηλωτὴς
γενόμενος· καὶ γὰρ τὸ βυβλίον ἢν αὐτοῦ λάβωμεν,
μέχρι τῆς ἐσχάτης συλλαβῆς ἀγάμεθα καὶ ἀεὶ τὸ πλέον
ἐπιζητοῦμεν.
</p>
</div2>
<div2 type="section" n="12">
<p>
Θουκυδίδης δὲ πόλεμον ἕνα κατατείνας
ἀπνευστὶ διεξέρχεται μάχας ἐπὶ μάχαις καὶ παρασκευὰς
ἐπὶ παρασκευαῖς καὶ λόγους ἐπὶ λόγοις συντιθείς· ὥς2τε
μοχθεῖν μὲν τὴν διάνοιαν τῶν ἀκροωμένων  <quote>κόρον
δʼ ἔχει</quote> φησὶν ὁ Πίνδαρος <quote>καὶ μέλι καὶ τὰ τέρπνʼ <pb id="p.237"/>
ἄνθεʼ ἀφροδίσια</quote>. ἤδη δʼ ὃ λέγω κἀκεῖνος ἐνεθυμήθη,
ὡς ἡδὺ χρῆμα ἐν ἱστορίας γραφῇ μεταβολὴ καὶ ποικίλον, καὶ τοῦτο ἐν δύο ἢ τρισὶ τόποις ἐποίησεν, ἐπί τε
τῆς Ὀδρυσῶν ἀρχῆς, διʼ ἃς αἰτίας ἐγένετο μεγάλη, καὶ
ἐπὶ τῶν ἐν Σικελίᾳ πόλεων.</p>
</div2>
<div2 type="section" n="13">
<p>
μετὰ τοῦτο ἔργον ἐστὶν ἱστορικοῦ διελέσθαι τε
καὶ τάξαι τῶν δηλουμένων ἕκαστον ἐν ᾧ δεῖ τόπῳ.
πῶς οὖν ἑκάτερος διαιρεῖται καὶ τάττει τὰ λεγόμενα;
Θουκυδίδης μὲν τοῖς χρόνοις ἀκολουθῶν, Ἡρόδοτος
δὲ ταῖς περιοχαῖς τῶν πραγμάτων. καὶ γίγνεται Θουκυδίδης μὲν ἀσαφὴς καὶ δυσπαρακολούθητος· πολλῶν
γὰρ κατὰ τὸ αὐτὸ θέρος ἢ τὸν αὐτὸν χειμῶνα γιγνομένων ἐν διαφόροις ὡς εἰκὸς τόποις, ἡμιτελεῖς τὰς
πρώτας πράξεις καταλιπὼν ἑτέρων ἅπτεται <del>τῶν κατὰ
θέρος ἢ τὸν αὐτὸν χειμῶνα γιγνομένων</del>· πλανώμεθα
δὴ καθάπερ εἰκός, καὶ δυσκόλως τοῖς δηλουμένοις
παρακολουθοῦμεν ταραττομένης τῆς διανοίας.
</p>
</div2>
<div2 type="section" n="14">
<p>
Ἡρόδοτος δὲ ἀπὸ τῆς Λυδῶν βασιλείας ἀρξάμενος καὶ
μέχρι τῆς Κροίσου καταβὰς ἐπὶ Κῦρον εὐθέως τὸν
καταλύσαντα τὴν Κροίσου ἀρχὴν μεταβαίνει, Αἰγυπτίων <pb id="p.238"/>
τε ἄρχεται διηγημάτων καὶ Σκυθικῶν καὶ Λιβυκῶν,
τὰ μὲν ὡς ἀκόλουθα δηλῶν, τὰ δὲ ὡς ἐπιζητούμενα
προσαναλαμβάνων, τὰ δʼ ὡς χαριεστέραν ποιήσοντα
τὴν διήγησιν ἐπεισάγων· διεξελθών τε πράξεις Ἑλλήνων <add>τε</add> καὶ βαρβάρων ἔτεσιν ὁμοῦ διακοσίοις καὶ
εἴκοσι γενομένας ἐν ταῖς τρισὶν ἠπείροις καὶ παραγράψας  τῆς Ξέρξου φυγῆς τὴν ἱστορίαν οὐ διέσπασε τὴν διήγησιν· ἀλλὰ συμβέβηκε τῷ μὲν μίαν
ὑπόθεσιν λαβόντι πολλὰ ποιῆσαι μέρη τὸ ἓν σῶμα,
τῷ δὲ τὰς πολλὰς καὶ οὐδὲν ἐοικυίας ὑποθέσεις προελομένῳ σύμφωνον ἓν σῶμα πεποιηκέναι.</p>
</div2>
<div2 type="section" n="15">
<p>
μιᾶς δʼ ἰδέας ἐπιμνησθήσομαι πραγματικῆς, ἣν
οὐδεμιᾶς τῶν εἰρημένων ἧττον ἐν ἁπάσαις ἱστορίαις
ζητοῦμεν, τὴν αὐτοῦ τοῦ συγγραφέως διάθεσιν, ᾗ κέχρηται πρὸς τὰ πράγματα περὶ ὧν γράφει· ἡ μὲν Ἡροδότου διάθεσις ἐν ἅπασιν ἐπιεικὴς καὶ τοῖς μὲν ἀγαθοῖς συνηδομένη, τοῖς δὲ κακοῖς συναλγοῦσα· ἡ δὲ
Θουκυδίδου <del>διάθεσις</del> αὐθέκαστός τις καὶ πικρὰ καὶ
τῇ πατρίδι τῆς φυγῆς μνησικακοῦσα. τὰ μὲν γὰρ
ἁμαρτήματα ἐπεξέρχεται καὶ μάλα ἀκριβῶς, τῶν δὲ
κατὰ νοῦν κεχωρηκότων καθάπαξ οὐ μέμνηται, ἢ
ὥς2περ ἠναγκασμένος. <pb id="p.239"/>
@Καὶ κατὰ μὲν τὸν πραγματικὸν τόπον ἥττων ἐστὶν
Ἡροδότου διὰ ταῦτα Θουκυδίδης· κατὰ δὲ τὸν λεκτικὸν τὰ μὲν ἥττων, τὰ δὲ κρείττων, τὰ δʼ ἴσος. ἐρῶ
δὲ καὶ περὶ τούτων, ὡς ὑπείληφα.</p>
</div2>
<div2 type="section" n="16">
<p>
πρώτη τῶν ἀρετῶν γένοιτʼ ἄν, ἧς χωρὶς οὐδὲ τῶν
ἄλλων τῶν περὶ τοὺς λόγους ὄφελός τι, ἡ καθαρὰ τοῖς
ὀνόμασι καὶ τὸν Ἑλληνικὸν χαρακτῆρα σῴζουσα διάλεκτος. ταύτην ἀκριβοῦσιν ἀμφότεροι· Ἡρόδοτός τε
γὰρ τῆς Ἰάδος ἄριστος κανὼν Θουκυδίδης τε τῆς
Ἀτθίδος.
</p>
</div2>
<div2 type="section" n="17">
<p>
 τρίτην ἔχει χώραν ἡ καλουμένη συντομία·
ἐν ταύτῃ δοκεῖ προέχειν Ἡροδότου Θουκυδίδης. καίτοι λέγοι τις ἄν, ὡς μετὰ τοῦ σαφοῦς ἐξεταζόμενον
ἡδὺ φαίνεται τὸ βραχύ· εἰ δὲ ἀπολείποιτο τούτου,
πικρόν· ἀλλὰ μηδὲν <add>ἥττων</add> ἔστω παρὰ τοῦτο. ἐνάργεια μετὰ ταῦτα τέτακται πρώτη μὲν τῶν ἐπιθέτων
ἀρετῶν· ἱκανῶς ἐν ταύτῃ κατορθοῦσιν ἀμφότεροι.
</p>
</div2>
<div2 type="section" n="18">
<p>
μετὰ ταύτην συνίσταται τὴν ἀρετὴν <del>τῶν</del> ἠθῶν τε
καὶ παθῶν μίμησις· διῄρηνται τὴν ἀρετὴν ταύτην οἱ
συγγραφεῖς· Θουκυδίδης μὲν γὰρ τὰ πάθη δηλῶσαι
κρείττων, Ἡρόδοτος δὲ τά γε ἤθη παραστῆσαι <pb id="p.240"/>
δεινότερος. μετὰ ταῦτα αἱ τὸ μέγα καὶ θαυμαστὸν ἐκφαίνουσαι τῆς κατασκευῆς ἀρεταί· ἴσοι κἀν ταύταις οἱ
συγγραφεῖς.
</p>
</div2>
<div2 type="section" n="19">
<p>
ἕπονται ταύταις αἱ τὴν ἰσχὺν καὶ τὸν
τόνον καὶ τὰς ὁμοιοτρόπους δυνάμεις τῆς φράσεως
ἀρεταὶ περιέχουσαι· κρείττων ἐν ταύταις Ἡροδότου
Θουκυδίδης. ἡδονὴν δὲ καὶ πειθὼ καὶ τέρψιν καὶ τὰς
ὁμοιογενεῖς ἀρετὰς εἰσφέρεται μακρῷ Θουκυδίδου κρείττονας Ἡρόδοτος. τῆς <add>δὲ</add> φράσεως <del>τῶν ὀνομάτων</del>
τὸ μὲν κατὰ φύσιν Ἡρόδοτος ἐζήλωκε, τὸ δὲ δεινὸν
Θουκυδίδης.
</p>
</div2>
<div2 type="section" n="20">
<p>
<add>λείπει</add> πασῶν ἐν λόγοις ἀρετῶν ἡ
κυριωτάτη τὸ πρέπον· ταύτην ὁ Ἡρόδοτος ἀκριβοῖ
μᾶλλον ἢ Θουκυδίδης· ὁμοειδὴς γὰρ οὗτος ἐν πᾶσι,
κἀν ταῖς δημηγορίαις μᾶλλον ἢ ταῖς διηγήσεσιν·
ἐμοὶ μέντοι καὶ τῷ φιλτάτῳ Καικιλίῳ δοκεῖ τὰ ἐνθυμήματα αὐτοῦ μάλιστα <add>μιμήσασθαί</add> τε καὶ ζηλῶσαι
Δημοσθένης.
</p>
</div2>
<div2 type="section" n="21">
<p>
ἵνα δὲ συνελὼν εἴπω, καλαὶ μὲν αἱ
ποιήσεις ἀμφότεραι ʽοὐ γὰρ ἂν αἰσχυνθείην ποιήσεις
αὐτὰς λέγων̓, διαφέρουσι δὲ κατὰ τοῦτο μάλιστα ἀλλήλων, ὅτι τὸ μὲν Ἡροδότου κάλλος ἱλαρόν ἐστι, φοβερὸν δὲ τὸ Θουκυδίδου. ἀπόχρη ταῦτα εἰρῆσθαι περὶ
τούτων τῶν συγγραφέων, πολλῶν καὶ ἄλλων ἐνόντων
λέγεσθαι, περὶ ὧν καὶ ἕτερος ἔσται καιρός. <pb id="p.241"/>
</p>
</div2>
</div1>
<div1 type="chapter" n="4">
<div2 type="section" n="1">
<p>
Ξενοφῶν δὲ καὶ Φίλιστος οἱ τούτοις ἐπακμάσαντες
οὔτε φύσεις ὁμοίας εἶχον οὔτε προαιρέσεις. Ξενοφῶν
μὲν γὰρ Ἡροδότου ζηλωτὴς ἐγένετο κατʼ ἀμφοτέρους
τοὺς χαρακτῆρας, τόν τε πραγματικὸν καὶ τὸν λεκτικόν.
πρῶτον μὲν γὰρ τὰς ὑποθέσεις τῶν ἱστοριῶν ἐξελέξατο
καλὰς καὶ μεγαλοπρεπεῖς καὶ ἀνδρὶ φιλοσόφῳ προσηκούσας· τήν τε Κύρου παιδείαν, εἰκόνα βασιλέως
ἀγαθοῦ καὶ εὐδαίμονος· καὶ τὴν ἀνάβασιν τοῦ νεωτέρου Κύρου, ᾧ καὶ αὐτὸς συνανέβη, μέγιστον ἐγκώμιον ἔχουσαν τῶν συστρατευσαμένων Ἑλλήνων· καὶ
τρίτην ἔτι τὴν Ἑλληνικὴν καὶ ἣν κατέλιπεν ἀτελῆ
Θουκυδίδης, ἐν ᾗ καταλύονταί τε οἱ τριάκοντα καὶ τὰ
τείχη τῶν Ἀθηναίων, ἃ Λακεδαιμόνιοι καθεῖλον, αὖθις
ἀνίσταται.
</p>
</div2>
<div2 type="section" n="2">
<p>
οὐ μόνον δὲ τῶν ὑποθέσεων χάριν ἄξιος
ἐπαινεῖσθαι <del>ζηλωτὴς Ἡροδότου γενόμενος</del>, ἀλλὰ καὶ
τῆς οἰκονομίας· ταῖς τε γὰρ ἀρχαῖς αὐτῶν ταῖς πρεπωδεστάταις κέχρηται καὶ τελευτὰς ἑκάστῃ τὰς ἐπιτηδειοτάτας ἀποδέδωκε, μεμέρικέν τε καλῶς καὶ τέταχεν
καὶ πεποίκιλκε τὴν γραφήν. ἦθός τε ἐπιδείκνυται θεοσεβὲς καὶ δίκαιον καὶ καρτερικὸν καὶ εὐπρεπές, ἁπάσαις
τε συλλήβδην κεκοσμημένον ἀρεταῖς· καὶ ὁ μὲν πραγματικὸς τύπος αὐτῷ τοιοῦτος.</p>
</div2>
<div2 type="section" n="3">
<p>
ὁ δὲ λεκτικὸς πῇ μὲν ὅμοιος Ἡροδότου, πῇ δὲ <pb id="p.242"/>
ἐνδεέστερος. καθαρὸς μὲν γὰρ τοῖς ὀνόμασιν ἱκανῶς
καὶ σαφὴς <add>καὶ ἐναργὴς</add> καθάπερ ἐκεῖνος· ἐκλέγει δὲ
ὀνόματα συνήθη τε καὶ προσφυῆ τοῖς πράγμασι, καὶ
συντίθησιν αὐτὰ ἡδέως πάνυ καὶ κεχαρισμένως οὐχ
ἧττον Ἡροδότου. ὕψος δὲ καὶ κάλλος καὶ μεγαλοπρέπειαν καὶ τὸ λεγόμενον ἰδίως πλάσμα ἱστορικὸν
Ἡρόδοτος ἔχει·
</p>
</div2>
<div2 type="section" n="4">
<p>
οὐ γὰρ μόνον οὐκ ἴσχυσε τοῦτο παρʼ αὐτοῦ
λαβεῖν, ἀλλὰ κἄν ποτε διεγεῖραι βουληθῇ τὴν φράσιν,
ὀλίγον ἐμπνεύσας ὥσπερ ἀπόγειος αὖρα ταχέως σβέννυται  μακρότερος γὰρ γίνεται τοῦ δέοντος ἐν
πολλοῖς, καὶ τοῦ πρέποντος οὐχ ὡς Ἡρόδοτος ἐφάπτεται τῶν προσώπων εὐτυχῶς, ἀλλʼ ἐν πολλοῖς ὀλίγωρός
ἐστιν, ἄν τις ὀρθῶς σκοπῇ. </p>
</div2>
</div1>
<div1 type="chapter" n="5">
<div2 type="section" n="1">
<p>
Φίλιστος δὲ Θουκυδίδῃ μᾶλλον <add>ἂν</add> δόξειεν ἐοικέναι καὶ κατʼ ἐκεῖνον κοσμεῖσθαι τὸν χαρακτῆρα.
οὔτε γὰρ ὑπόθεσιν εἴληφε πολυωφελῆ καὶ κοινήν,
<del>ὥσπερ Θουκυδίδης</del> ἀλλὰ μίαν καὶ ταύτην τοπικήν·
διῄρηκε δʼ αὐτὴν εἰς γραφὰς δύο, Περὶ Σικελίας μὲν
τὴν προτέραν ἐπιγράφων, Περὶ Διονυσίου δὲ τὴν
ὑστέραν. ἔστι δὲ μία· καὶ τοῦτο γνοίης ἂν ἀπὸ τοῦ
τέλους τῆς Σικελικῆς.
</p>
</div2>
<div2 type="section" n="2">
<p>
τάξιν δὲ οὐ τὴν κρατίστην
ἀποδέδωκε τοῖς δηλουμένοις ἀλλὰ δυσπαρακολούθητον, <pb id="p.243"/>
χεῖρον τῆς Θουκυδίδου. καὶ πρᾶγμα ἔξωθεν οὐ βούλεται παραλαμβάνειν, ὥς2περ οὐδὲ Θουκυδίδης, ἀλλʼ
ἔστιν ὁμοειδής. ἦθός τε κολακικὸν καὶ φιλοτύραννον
ἐμφαίνει καὶ ταπεινὸν καὶ μικρολόγον.
</p>
</div2>
<div2 type="section" n="3">
<p>
τῆς δὲ λέξεως
ᾗ Θουκυδίδης κέχρηται τὸ μὲν σημειῶδες καὶ περίεργον πέφευγεν, τὸ δὲ στρογγύλον καὶ πυκνὸν καὶ ἐνθυμηματικὸν ἐκμέμακται. τῆς μέντοι καλλιλογίας τῆς
ἐκείνου καὶ <add>τῆς σεμνότητος καὶ</add> τοῦ πλούτου τῶν
ἐνθυμημάτων καὶ πολὺ ὑστερεῖ.
</p>
</div2>
<div2 type="section" n="4">
<p>
οὐ μόνον δʼ ἐν τούτοις, ἀλλὰ καὶ κατὰ τοὺς σχηματισμούς· ἣ μὲν γὰρ
πλήρης σχημάτων ʽκαὶ οὐδὲν οἶμαι περὶ τῶν φανερῶν
ἐπὶ πλέον δεῖν λέγειν̓, ἡ δὲ Φιλίστου φράσις ὁμοειδὴς πᾶσα δεινῶς καὶ ἀσχημάτιστός ἐστι· καὶ πολλὰς
εὕροι τις ἂν περιόδους ὁμοίως ἐφεξῆς ὑπʼ αὐτοῦ σχηματιζομένας, οἷον ἐν ἀρχῇ τῆς δευτέρας τῶν περὶ
Σικελίας·
</p>
</div2>
<div2 type="section" n="5">
<p>
<quote>Συρακόσιοι δὲ παραλαβόντες Μεγαρεῖς καὶ
Ἐνναίους, Καμαριναῖοι δὲ Σικελοὺς καὶ τοὺς ἄλλους
συμμάχους πλὴν Γελῴων ἀθροίσαντες, Γελῷοι δὲ
Συρακοσίοις οὐκ ἔφασαν πολεμήσειν· Συρακόσιοι δὲ
πυνθανόμενοι Καμαριναίους τὸν Ὕρμινον διαβάντας—</quote>· <pb id="p.244"/>
</p>
</div2>
<div2 type="section" n="6">
<p>
ταῦτα δὲ ἀηδῆ πάνυ ὄντα ἐμοὶ φαίνεται. μικρός τε
παρὰ πᾶσαν ἰδέαν ἐστὶ καὶ εὐτελής, ἐάν τε πολιορκίας
διηγῆται ἐάν τε οἰκισμούς, ἐάν τε ἐπαίνους ἐάν τε
ψόγους διαπορεύηται. ἀλλʼ οὐδὲ τοῖς μεγέθεσι τῶν
ἀνδρῶν συνεξισῶν τοὺς λόγους, ἀλλὰ ψοφοδεεῖς καὶ
τοὺς <add>κρατίστους</add> δημηγοροῦντας καταλείπων τὰς δυνάμεις καὶ τὰς προαιρέσεις ὁμοίους ἅπαντας ποιεῖ.
εὐστομίαν δέ τινα φυσικὴν εἰσφέρεται κατὰ τὴν ἑρμηνείαν καὶ σύνεσιν ἐπιτευκτικὴν τοῦ μετρίου. πρὸς δὲ
τοὺς ἀληθινοὺς ἀγῶνας ἐπιτηδειότερος Θουκυδίδου. </p>
</div2>
</div1>
<div1 type="chapter" n="6">
<div2 type="section" n="1">
<p>
Θεόπομπος δὲ Χῖος ἐπιφανέστατος πάντων <add>τῶν</add>
Ἰσοκράτους μαθητῶν γενόμενος καὶ πολλοὺς μὲν πανηγυρικούς, πολλοὺς δὲ συμβουλευτικοὺς συνταξάμενος
λόγους ἐπιστολάς τε τὰς Χιακὰς ἐπιγραφομένας καὶ
ὑποθήκας ἄλλας λόγου ἀξίας, ἱστορίαν
</p>
</div2>
<div2 type="section" n="2">
<p>
πεπραγματευμένος ἄξιος ἐπαινεῖσθαι πρῶτον μὲν τῆς ὑποθέσεως
τῶν ἱστοριῶν ʽκαλαὶ γὰρ ἀμφότεραι, ἣ μὲν τὰ λοιπὰ
τοῦ Πελοποννησιακοῦ πολέμου περιέχουσα, ἣ δὲ τὰ
Φιλίππῳ πεπραγμένἀ, ἔπειτα τῆς οἰκονομίας ʽἀμφότεραι γάρ εἰσιν εὐπαρακολούθητοι καὶ σαφεῖσ̓, μάλιστα
δὲ τῆς ἐπιμελείας τε καὶ φιλοπονίας τῆς κατὰ τὴν <pb id="p.245"/>
συγγραφήν· δῆλος γάρ ἐστιν, εἰ καὶ μηδὲν ἔγραψε,
πλείστην μὲν παρασκευὴν εἰς ταῦτα παρεσκευασμένος,
μεγίστας δὲ δαπάνας εἰς τὴν συναγωγὴν αὐτῶν
τετελεκώς,
</p>
</div2>
<div2 type="section" n="3">
<p>
καὶ πρὸς τούτοις πολλῶν μὲν αὐτόπτης γεγενημένος, πολλοῖς δʼ εἰς ὁμιλίαν ἐλθὼν ἀνδράσι τοῖς
τότε πρωτεύουσι καὶ στρατηγοῖς δημαγωγοῖς τε καὶ
φιλοσόφοις διὰ τὴν συγγραφήν· οὐ γὰρ ὥς2πέρ τινες
πάρεργον τοῦ βίου τὴν ἀναγραφὴν τῆς ἱστορίας ἐποιήσατο, ἔργον δὲ τὸ πάντων ἀναγκαιότατον. γνοίη δʼ ἄν
τις αὐτοῦ τὸν πόνον ἐνθυμηθεὶς τὸ πολύμορφον τῆς
γραφῆς·
</p>
</div2>
<div2 type="section" n="4">
<p>
καὶ γὰρ ἐθνῶν εἴρηκεν οἰκισμοὺς καὶ πόλεων
κτίσεις ἐπελήλυθε, βασιλέων τε βίους καὶ τρόπων
ἰδιώματα δεδήλωκε, καὶ εἴ τι θαυμαστὸν ἢ παράδοξον
ἑκάστη γῆ καὶ θάλασσα φέρει, συμπεριείληφεν τῇ πραγματείᾳ. καὶ μηδεὶς ὑπολάβῃ ψυχαγωγίαν ταῦτʼ εἶναι
μόνον· οὐ γὰρ οὕτως ἔχει, ἀλλὰ πᾶσαν ὡς ἔπος εἰπεῖν
ὠφέλειαν περιέχει.
</p>
</div2>
<div2 type="section" n="5">
<p>
ἵνα δὲ πάντʼ ἀφῶ τἆλλα, τίς οὐχ ὁμολογήσει τοῖς ἀσκοῦσι τὴν φιλόσοφον ῥητορικὴν ἀναγκαῖον
εἶναι πολλὰ μὲν ἔθη καὶ βαρβάρων καὶ Ἑλλήνων ἐκμαθεῖν, πολλοὺς δὲ νόμους ἀκοῦσαι πολιτειῶν τε σχήματα,
</p>
</div2>
<div2 type="section" n="6">
<p>
καὶ βίους ἀνδρῶν καὶ πράξεις καὶ τέλη καὶ τύχας; <pb id="p.246"/>
τούτοις τοίνυν ἅπασαν ἀφθονίαν δέδωκεν οὐκ ἀπεσπασμένην τῶν πραγμάτων ἀλλὰ συμπαροῦσαν. πάντα <add>τε</add>
δὴ ταῦτα ζηλωτὰ τοῦ συγγραφέως, καὶ ἔτι πρὸς τούτοις ὅσα φιλοσοφεῖ παρʼ ὅλην τὴν <add>συγγραφὴν περὶ</add>
δικαιοσύνης καὶ εὐσεβείας καὶ τῶν ἄλλων ἀρετῶν
πολλοὺς καὶ καλοὺς διεξερχόμενος λόγους.
</p>
</div2>
<div2 type="section" n="7">
<p>
τελευταῖόν
ἐστι τῶν ἔργων αὐτοῦ καὶ χαρακτηρικώτατον, ὃ παρʼ
οὐδενὶ τῶν ἄλλων συγγραφέων οὕτως ἀκριβῶς ἐξείργασται καὶ δυνατῶς οὔτε τῶν πρεσβυτέρων οὔτε τῶν
νεωτέρων· τί δὲ τοῦτό ἐστι; τὸ καθʼ ἑκάστην πρᾶξιν
μὴ μόνον τὰ φανερὰ τοῖς πολλοῖς ὁρᾶν καὶ λέγειν,
ἀλλʼ ἐξετάζειν καὶ τὰς ἀφανεῖς αἰτίας τῶν πράξεων καὶ
τῶν πραξάντων αὐτὰς καὶ τὰ πάθη τῆς ψυχῆς, ἃ μὴ
ῥᾴδια τοῖς πολλοῖς εἰδέναι, καὶ πάντα ἐκκαλύπτειν τὰ
μυστήρια τῆς τε δοκούσης ἀρετῆς καὶ τῆς
ἀγνοουμένης κακίας.
</p>
</div2>
<div2 type="section" n="8">
<p>
καί μοι δοκεῖ πως ὁ μυθευόμενος ἐν
Ἅιδου τῶν ψυχῶν ἀπολυθεισῶν τοῦ σώματος ἐξετασμὸς
ἐπὶ τῶν ἐκεῖ δικαστῶν οὕτως ἀκριβὴς εἶναι ὡς ὁ διὰ
τῆς Θεοπόμπου γραφῆς γιγνόμενος. διὸ καὶ βάσκανος
ἔδοξεν εἶναι, προσλαμβάνων τοῖς ἀναγκαίοις τινὰ ὀνειδισμοῖς κατὰ τῶν ἐνδόξων προσώπων οὐκ ἀναγκαῖα
πράγματα, ὅμοιόν τι ποιῶν τοῖς ἰατροῖς, οἳ τέμνουσι <pb id="p.247"/>
καὶ καίουσι τὰ διεφθαρμένα τοῦ σώματος ἕως βάθους
τὰ καυτήρια καὶ τὰς τομὰς φέροντες, οὐδὲν τῶν ὑγιαινόντων καὶ κατὰ φύσιν ἐχόντων στοχαζόμενοι. τοιοῦτος μὲν δή τις ὁ πραγματικὸς Θεοπόμπου χαρακτήρ.</p>
</div2>
<div2 type="section" n="9">
<p>
ὁ δὲ λεκτικὸς Ἰσοκράτει μάλιστα ἔοικε· καθαρά τε
γὰρ ἡ λέξις καὶ κοινὴ καὶ σαφής, ὑψηλή τε καὶ μεγαλοπρεπὴς καὶ τὸ πομπικὸν ἔχουσα πολύ, συγκειμένη
τε κατὰ τὴν μέσην ἁρμονίαν, ἡδέως καὶ μαλακῶς
ῥέουσα. διαλλάττει δὲ τῆς Ἰσοκρατείου κατὰ τὴν πικρότητα καὶ τὸν τόνον ἐπʼ ἐνίων, ὅταν ἐπιτρέψῃ τοῖς
πάθεσι,
</p>
</div2>
<div2 type="section" n="10">
<p> μάλιστα δʼ ὅταν ὀνειδίζῃ πόλεσιν ἢ στρατηγοῖς

πονηρὰ βουλεύματα καὶ πράξεις ἀδίκους ʽπολὺς γὰρ
ἐν τούτοισ̓, καὶ τῆς Δημοσθένους δεινότητος οὐδὲ
κατὰ μικρὸν διαφέρει, ὡς ἐξ ἄλλων πολλῶν ἄν τις
ἴδοι κἀκ τῶν Χιακῶν ἐπιστολῶν, ἃς τῷ <add>συμφύτῳ</add>
πνεύματι ἐπιτρέψας γέγραφεν. εἰ δʼ ὑπερεῖδεν ἐν τούτοις ἐφʼ οἷς μάλιστα δὴ ἐσπούδακε τῆς τε συμπλοκῆς
τῶν φωνηέντων γραμμάτων καὶ τῆς κυκλικῆς εὐρυθμίας τῶν περιόδων καὶ τῆς ὁμοειδείας τῶν σχηματισμῶν, πολὺ ἀμείνων ἂν ἦν αὐτὸς ἑαυτοῦ κατὰ τὴν
φράσιν.</p>
</div2>
<div2 type="section" n="11">
<p>
ἔστι δὲ ἃ καὶ κατὰ τὸν πραγματικὸν τόπον ἁμαρτάνει, καὶ μάλιστα κατὰ τὰς παρεμβολάς· οὔτε γὰρ <pb id="p.248"/>
ἀναγκαῖαί τινες αὐτῶν οὔτʼ ἐν καιρῷ γενόμεναι, πολὺ
δὲ τὸ παιδιῶδες ἐμφαίνουσαι· ἐν αἷς ἐστι καὶ τὰ περὶ
Σιληνοῦ τοῦ φανέντος ἐν Μακεδονίᾳ καὶ τὰ περὶ τοῦ
δράκοντος τοῦ διαναυμαχήσαντος πρὸς τὴν τριήρη καὶ
ἄλλα τούτοις οὐκ ὀλίγα ὅμοια.
@Οὗτοι παραληφθέντες οἱ συγγραφεῖς ἀρκέσουσι τοῖς
ἀσκοῦσι τὸν πολιτικὸν λόγον ἀφορμὰς ἐπιτηδείους παραδειγμάτων παρασχεῖν εἰς ἅπασαν ἰδέαν.
</p>
</div2>
</div1>
</body>
</text>
</TEI.2>
