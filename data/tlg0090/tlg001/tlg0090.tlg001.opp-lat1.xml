<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>


<TEI xmlns="http://www.tei-c.org/ns/1.0" xml:id="mueller_lat">
    <teiHeader>
        <fileDesc>
            <titleStmt>
                <title xml:lang="lat">Geographiae Informatio</title>
                <author ref="http://data.perseus.org/catalog/urn:cts:greekLit:tlg0090"
                    >Agathemerus</author>
                <author role="editor"/>
                <author role="translator"/>
                <sponsor>University of Leipzig</sponsor>
                <sponsor>Università degli Studi di Bari Aldo Moro</sponsor>
                <respStmt>
                    <persName xml:id="CP">Chiara Palladino</persName>
                    <resp>Editor</resp>
                </respStmt>
                <respStmt>
                    <persName xml:id="MB">Monica Berti</persName>
                    <resp>Supervisor</resp>
                </respStmt>
                <respStmt>
                    <persName xml:id="GC">Gregory Crane</persName>
                    <resp>Supervisor</resp>
                </respStmt>
                <respStmt>
                    <persName>Pasquale Massimo Pinto</persName>
                    <resp>Supervisor</resp>
                </respStmt>
            </titleStmt>

            <publicationStmt>
                <authority/>
                <idno type="filename">mueller_lat.xml</idno>
                <authority>University of Leipzig</authority>
                <availability>
                    <licence target="https://creativecommons.org/licenses/by-sa/4.0/"> Available
                        under a Creative Commons Attribution-ShareAlike International 4.0
                        License</licence>
                </availability>
                <date>2015</date>
                <publisher>University of Leipzig</publisher>
                <pubPlace>Germany</pubPlace>
            </publicationStmt>





            <sourceDesc>
                <listBibl xml:lang="lat">
                    <biblStruct>
                        <monogr>
                            <title>Geographi Graeci Minores</title>
                            <editor>
                                <persName>
                                    <name xml:lang="lat">Carolus Müller</name>
                                    <addName xml:lang="de">Karl Müller</addName>
                                </persName>
                            </editor>
                            <author ref="http://data.perseus.org/catalog/urn:cts:greekLit:tlg0090"
                                >Agathemerus </author>

                            <imprint>
                                <publisher>Ambroise-Firmin Didot</publisher>
                                <pubPlace>Paris, France</pubPlace>
                                <date>1861</date>
                            </imprint>

                            <biblScope unit="volume">2</biblScope>

                        </monogr>

                        <ref
                            target="https://archive.org/stream/geographigraeci02mlgoog#page/n546/mode/2up"
                            >Internet Archive</ref>

                    </biblStruct>
                </listBibl>
            </sourceDesc>
        </fileDesc>

        <encodingDesc>
            <projectDesc>
                <ab>
                    <title>Agathemerus' Sketch of Geography: from Manuscript to Digital</title>
                </ab>
            </projectDesc>
            <p>The following text is encoded in accordance with EpiDoc standards and with the
                CTS/CITE Architecture.</p>

            <refsDecl n="CTS">
                <cRefPattern n="section" matchPattern="(.+).(.+)"
                    replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
                    <p>This pointer pattern extracts chapters and sections</p>
                </cRefPattern>
                <cRefPattern n="chapter" matchPattern="(.+)"
                    replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                    <p>This pointer pattern extracts chapters</p>
                </cRefPattern>
            </refsDecl>
        </encodingDesc>

        <profileDesc>
            <langUsage>
                <language ident="lat">Latin</language>
                <language ident="grc">Greek</language>
            </langUsage>
        </profileDesc>

        <revisionDesc>
            <change who="CP" when="2016-03-03">Created the XML file and made the file CTS compliant</change>
        </revisionDesc>
    </teiHeader>

    <text>
        <body>
            <div type="translation" n="urn:cts:greekLit:tlg0090.tlg001.opp-lat1" xml:lang="lat">
                <head>
                    <title type="main">AGATHEMERI ORTHONIS FILII GEOGRAPHIAE INFORMATIO.</title>
                </head>


                <div type="textpart" subtype="chapter" n="1">
                    <div type="textpart" subtype="section" n="1">
                        <head>[De veterum geographia.]</head>
                        <p> Anaximander Milesius, Thaletis auditor, primus terram habitatam in
                            tabula describere ausus est; post quem Hecatæus Milesius, multæ vir
                            peregrinationis, idem argumentum tam accurate tractavit, ut in
                            admirationem venerit; nam Hellanicus Lesbius, vir multiplicis doctrinæ,
                            sine tabula historiam tradidit. Deinde Damastes Sigeensis, plurima ex
                            Hecatæo transcribens, circumnavigationem composuit; tum Democritus et
                            Eudoxus aliique nonnulli circuitiones et circumnavigationes elaborarunt.
                        </p>
                    </div>


                    <div type="textpart" subtype="section" n="2">
                        <p> Veteres ergo orbem habitabilem effigiarunt rotundum, mediam vero sitam
                            esse Græciam, et in Græcia Delphos; hos enim terræ habere umbilicum. Sed
                            Democritus, multæ vir experientiæ, primus vidit terram esse oblongam,
                            ita ut longitudo ad latitudinem habeat rationem sesquialteram. Cui
                            sententiæ etiam Dicæarchus Peripateticus accessit. Eudoxus autem dixit
                            longitudinem ad latitudinem esse in ratione dupla, sed Eratosthenes in
                            majore quam dupla. Crates semiciculo assimulavit; Hipparchus similem
                            dixit mensæ, alii caudæ similem, Posidonius Soicus fundæ similem, in
                            media sui parte ab austro ad boream casum, ita tamen ut orientalis ad
                            Indiam pars occidentali latior sit. </p>
                    </div>


                    <div type="textpart" subtype="section" n="3">
                        <p> Termini continentium sunt: Europæ quidem atque Libyæ columnæ Herculis;
                            Libyæ et Asiæ Nilus vel, ut alii volunt, isthmus qui est a palude
                            Serbonide et sinu Arabico; Asiæ vero et Europæ terminum antiqui dixerunt
                            Phasin fluvium et isthmum, qui hinc ad mare Caspium extenditur;
                            recentiores vero Mæotidem paludem et fluvium Tanain. </p>
                    </div>

                    <div type="textpart" subtype="section" n="4">
                        <p> Continentes <foreign xml:lang="grc">ἤπειροι</foreign> appellantur quod quasi <foreign xml:lang="grc">ἄπειροι</foreign>, infinitæ, esse
                            putabantur ob ignorationem. Asia dicta est ab <foreign xml:lang="grc">ἆσσον</foreign>, quod propinqua est
                            ex Europa in illam euntibus, sive terrestri itinere, sive navali
                            secundum insulas ex ordine sitas, quales sunt Eubœa, Andros, Tenos,
                            Myconos, Icaria, Samos, Mycale. Europa dicta est a latitudine. Libya
                            Græcis parum cognita erat; incolæ a gente insigni Libyes dicti sunt
                            verbo phœnicio, quasi leones. Oceanus dictus ab eo quod cito circa
                            terram perticit. </p>
                    </div>


                    <div type="textpart" subtype="section" n="5">
                        <p> Dicæarchus autem definit orbem terrarum non aquis, sed ductu lineæ
                            cujusdam mere rectæ, a columnis Herculis per Sardiniam, Siciliam,
                            Peloponnesum, Cariam, Lyciam, Pamphyliam, Ciliciam et Taurum, et inde
                            usque ad Imaum actæ: secundum quam alias orbis partes boreales, alias
                            australes nominat. </p>
                    </div>

                </div>

                <div type="textpart" subtype="chapter" n="2">
                    <div type="textpart" subtype="section" n="6">
                        <head>[De ventis.]</head>

                        <p> Venti autem flant ab æquinoctiali ortu apeliotes, ab occasu equinoctiali
                            zephyrus, a meridie notus, a septentrione aparctias, ab æstivi tropici
                            ortu cæcias, dein ab ortu æquinoctiali apeliotes, ab hiberno denique
                            eurus; rursum ab occasu hiberno Libs, deinde ab occasu æquinoctiali
                            zephyrus, ab occasu vero æstivo argestes vel Olympias; tandem notus et
                            aparctias adversi flant. Sunt igitur octo. </p>
                    </div>

                    <div type="textpart" subtype="section" n="7">
                        <p> Timosthenes vero, qui conscripsit circumnavigationes, tradit duodecim
                            ventos, inter aparctiam et cæciam medium ponens boream, inter eurum et
                            notum Phœnicem, qui et euronotus, inter notum et Libem leuconotum, qui
                            alias Libonotus, inter apactiam et argesten Thrasciam, quem accolæ etiam
                            circium appellant. Gentes autem in extremis partibus habitare hasce:
                            Bactrianos sub apeliote, Indos sub euro, sub Phœnice mare Rubrum esse et
                            Æthiopiam, sub noto Æthiopiam ultra Ægyptum, sitam ad leuconotum
                            Garamantas, qui supra Syrtes colunt, ad Libem occidentales supra Mauros
                            Æthiopes, ad zephyrum vero columnae Herculis et initia Africæ et Europæ,
                            ad argestem Iberiam, qua nunc Hispania, ad Thraciam [Celtas iisque
                            propinque, ad aparctiam, Scythas supra Thraciam, ad boream Pontum,
                            Mæotin ac Sarmatas, ad cæciam mare Caspium et Sacas. </p>
                    </div>
                </div>


                <div type="textpart" subtype="chapter" n="3">
                    <div type="textpart" subtype="section" n="8">

                        <head>[Circumnavigatio marium]</head>
                        <p> Syrtis Major stadiorum est 5000, Minor stadiorum 1600. Fauces maris
                            Adriatici, quod nonnulli vocant Ionium pelagus, traiectum habent
                            stadiorum 700, a promontorio Iapygiæ ad montes Ceraunios Epiri. </p>
                    </div>


                    <div type="textpart" subtype="section" n="9">
                        <p> Ægæum mare excipit Hellespontus ad Abydum et Sestum desinens; mox
                            Propontis usque ad Chalcedonem et Byzantium patens, ubi angustiæ, a
                            quibus Poutus incipit, post quem jacet Palus Mæotis. Rursum si incipias
                            a confiniis Libyæ et Europæ, est Ibericum mare, quod a Columnis pertinet
                            ad montem Pyrenæum; inde Ligusticum ad fines usque Etruriæ; huic adjacet
                            Sardoum supra Sardiniam versus Libyam inferne vergens; Tyrrhenum vero ab
                            extrema Liguria porrigitur usque ad Siciliam; sequitur Libycum, tum
                            Creticum et Siculum et Ionium sive Adriaticum, quod a Siculo mari
                            refunditur, cujus est etiam Corinthiacus sinus sive Alcyonium mare.
                            Inter Sunium et Scyllæum promontoria jacet Saronicam pelagus; hinc
                            sequitur Myrtoum et Icarium, in quo Cyclades insulæ; inde Carpathium et
                            Pamphylium atque Ægyptium; super Icarium autem deinceps effunditur
                            Ægæum. </p>
                    </div>

                    <div type="textpart" subtype="section" n="10">
                        <p> Europæ autem ab ostiis Tanaidis fluvii ad columnas Herculis
                            præternavigatio stadiorum est 69709; Africæ vero ab oppido Tingi usque
                            ad ostium Nili Canobicum stadiorum 29252; Asiæ vero a Canobo ad Tanain
                            fluvium præternavigatio stadiorum 40111, sinubus una comprehensis: ita
                            ut littoralis omnis ora universi nostri maris conficiat summam stadiorum
                            139072, Mæotide palude, cujus ambitus est stadiorum 9000, connumerata.
                            Ostium, Bosporus Cimmmerius, stadiorum 78. </p>
                    </div>

                    <div type="textpart" subtype="section" n="11">
                        <p> Euxinus vero Pontus ambitur stadiis 23083. Thracius Bosporus, angustiæ,
                            quas Darius rate junxit aggrediens Scythas, stadiorum sex. </p>
                    </div>


                    <div type="textpart" subtype="section" n="12">
                        <p>Mare Persicum, quod est rotundum, ostium suum contrahens promontoriis
                            Carmaniæ et Arabiæ, habet circuitum stadiorum 20000. Ostium vero inter
                            Arabiam et Carmaniam patet stadia 400. </p>
                    </div>

                    <div type="textpart" subtype="section" n="13">
                        <p> Hyrcanum sive Caspium mare, lunato flexu sinuatum, vel ut aliis placet,
                            oblongum, extenditur in stadia 22000; ostium vero trajicitur stadiis
                            quatuor. </p>
                    </div>

                    <div type="textpart" subtype="section" n="14">
                        <p> Arabicus sinus, qui est angustus et oblongus, initium sumit ab Heroum
                            oppido; juxta oram Troglodyticam usque ad oppidum Ptolemaidem ad
                            venationes, habet stadiorum 9000 longitudinem; [hinc ad fauces quæ prope
                            Diren sunt] navigatio stadiorum 4500. Ipsæ circa Diren fauces sunt
                            stadiorum 60. Hinc deinceps navigatio juxta Rubrum mare usque ad oceanum
                            stadiorum 5000. Reliquum non navigatur. Id vero latus quod juxta Arabiam
                            est a recessu Ælanitico, est stadiorum 14000. Ipsa Arabia ad rubrum mare
                            extenditur per longitudinem 12000 stadiorum. </p>
                    </div>

                </div>

                <div type="textpart" subtype="chapter" n="4">
                    <div type="textpart" subtype="section" n="15">

                        <head>[De longitudine et latitudine orbis habitati.] </head>
                        <p> Longitudo orbis terrarum concipitur a fluvio Gange ad Gades esse
                            stadiorum 68545, hoc modo: a Gange ad Myriandrum in sinu Issico positam
                            sunt stadia 41725: quæ summa sic colligitur, a Gange ad Indi fluminis
                            ostia sunt 16000 stadia; ab Indo ad portas Caspias 15300; hinc ad
                            Euphratem 10050, inde ad Myriandrum stadia 375. </p>
                    </div>



                    <div type="textpart" subtype="section" n="16">
                        <p> A Myriandro usque ad Gades stadia 26820, hoc modo: a Myriandro ad Cypri
                            Clides stadia 1400; inde ad promontorium Acamantem stadia 1300; hinc in
                            Chelidonias per mare Pamphylium stadia 1300; tum ad Patara 800; dein in
                            Rhodum 700; ad Astypalæam per Carpathium mare stadia 940; ad Tænarum
                            stadia 1450; ad Pachynum Siciliæ 3600; ad Lilybæum per mare Libycum
                            stadia 1520; ad Caralin Sardiniæ per mare Tyrrhenum stadia 2800; ad
                            Gades præternaviganti insulas Gymnesias 10000 stadiorum cursus; Gadibus
                            præter Sacrum promotorium ad Artabrorum portum stadia 7932. Ita fiunt in
                            universum 76477 stadia. </p>
                    </div>


                    <div type="textpart" subtype="section" n="17">
                        <p> Alia via: a Gange ad Euphratem amnem stadia 41350; ab Euphrate ad
                            Cappadocum Mazaca stadia 1950; a Mazacis per Phrygiam Submontanam et
                            Magnam et per Cariam usque ad Ephesum 3990. Ita colliguntur a Gange ad
                            Ephesum stadia 47290. Ab Epheso per Ægæum mare ad Delum sunt stadia
                            1600; hinc ad Isthmum sunt 1700 stadia; ab Isthmo per sinum Corinthiacum
                            ad Patras stadia 720; inde ad Leucadem 700; hinc in Corcyram tantundem;
                            hinc ad Acroceraunios montes stadia 660; inde ad Brundisium 700; inde
                            terrestri itinere Romam proficiscenti sunt stadia 2880; hinc ad Alpes et
                            Scingomagum, sub ipsis Alpibus positum, stadia sunt 4152; inde per
                            Galliam ad oppidum Illibirrim numerantur stadia 3747; Illibirri usque ad
                            Gades secundum mansiones stadia 6651, et in insulam trajectus stadiorum
                            60. In summa ab Gange ad Gades stadia sunt 71560. </p>
                    </div>


                    <div type="textpart" subtype="section" n="18">
                        <p> Latitudo terræ, qua habitatur, ab Æthiopico oceano ad Meroen est
                            stadiorum 5000; a Meroe ad Alexandriam stadiorum 10000; ab Alexandria ad
                            Tanain stadiorum 18056 (nam ulteriora ostiis Tanaidis boream versus
                            incomperta sunt), hunc in modum: ab Alexandria ad Lindum Rhodi stadia
                            4500, inde ad Thoantium, si Rhodum a dextra habens præternaviges, stadia
                            400; inde ad Telum stadia 260; ad Lacterem Coæ insulæ stadia 320; ad
                            Drepanum Coæ stadia 100; ad Arcitin insulam stadia 330; ad
                            Corsias stadia 100; ad Samiorum Ampelum stadia 30; ad Argennum per Ægæum
                            mare stadia 500; ad Erythræorum Corynæum stadia 25; ad Phlium
                            Chii promontorium stadia 50; ad Melaneum Lesbi
                            promontorium stadia 450; ad Sigrium Lesbi stadia 500; ad Tenedum insulam
                            stadia 450; ad Sigeum stadia 100; ad os Ponti stadia 2500; ad Carambin
                            stadia 2800; ad os Mæotidis stadia 2500; ad Tanain stadia 2200. </p>
                    </div>

                    <div type="textpart" subtype="section" n="19">
                        <p> Aliter, ab urbe ad urbem: ab Alexandria ad Rhodum stadia 4670; ad Cnidum
                            stadia 700; ad Con stadia 200; Samum deinde 800; abest hinc Chios stadia
                            750; ultra hanc Mytilene 520; sequitur Tenedos post stadia 950; mox
                            Sigeum post stadia 100. Os Ponti abest inde stadiis 2500, et Carambis
                            hinc post 2800 stadia; jam ad os Mæotidis sunt 2500, ac deinceps ad
                            Tanaim fluvium 2200. Summa stadiorum ab Alexandria in Tanaim 18690. </p>
                    </div>

                </div>

                <div type="textpart" subtype="chapter" n="5">
                    <div type="textpart" subtype="section" n="20">
                        <head>[Insularum dimensio.]</head>
                        <p> Restat ut dicamus insularum in nostro marii sitatarum ambitus, prout
                            accepimus ab Artemidoro, Menippo et aliis auctoribus fide dignis. Gadium
                            longitudo stadiorum 108, latitudo 16. Fretum ad columnas Herculis, qua
                            angustissimum est, patet 80 stadia. Præterea in mari Hispanico insulæ
                            Pityusa major et habitata longa stadia 300, minor stadia 100;
                            Gymnesiarum vero, quæ a Carthaginiensibus vocantur Baliarides (nam
                            funditores sic Baliares appellantur), major longa est stadia 1200, lata
                            400; minor stadia 300. Stœchades prout nomen indicat linea recta alteræ
                            post alteras urbibus Massiliensium objacent. Harum tres majores; minores
                            duæ proximæ ipsi Massiliæ. Sardinia habet figuram similem pedis
                            vestigio, estque in medio sui cava; longa 2200 stadia. Corsica vicina
                            Sardiniæ, vilior multo illa, dimidio breviorem longitudinem habet. E
                            Populonio Etruriæ in Sardiniam et Corsicam navigari solet trajectu
                            stadiorum 2200. Siciliæ ambitus (secundum Timosthenem) est 4740
                            stadiorum; figura triangularis, cujus latera sunt inæqualia; a
                            Peloro promontorio in Italiam trajectus fit per undecim stadiorum
                            fretum; latus insulæ a Peloro ad Pachynum stadiorum 1360; a Pachyno ad
                            Lilybæum stad. 1600; secundum Timosthenem a Lilybæo in Peloriadem stadia
                            1700; a Lilybæo in Aspidem Libyæ trajectus est fere stadiorum 1600. </p>
                    </div>

                    <div type="textpart" subtype="section" n="21">
                        <p> Cercina insula habet longitudinem stadiorum [200], et ubi angustissima
                            est, latitudinem stad. 40. Jacet e regione Thenæ in continente urbis,
                            juxta initium Syrtis minoris. Adjacet vero Cercinæ Cercinitis insula
                            ponte conjuncta; longa stadia 40, lata stadia 25. </p>
                    </div>


                    <div type="textpart" subtype="section" n="22">
                        <p> A Cercina in insulam Meningem Lotophagitidem trajectus stadiorum 600,
                            quantum etiam Syrtis minoris ostium esse dicitur. Meninx vero longa est
                            stadia 200, lata 180. Circa hanc magnæ maris reciprocationes contingunt.
                        </p>
                    </div>

                    <div type="textpart" subtype="section" n="23">
                        <p> Cephallenia insula quatuor habens urbes, longa est stadia 400. Sunt
                            quoque in Adriatico mari insulæ propter oram Illyrici, quarum
                            insigniores sunt lssa et Corcyra Nigra et Pharus et Melita, quarum
                            dimensiones non habeo compertas. </p>
                    </div>


                    <div type="textpart" subtype="section" n="24">
                        <p> Peloponnesus, si connumeres etiam ejus sinus, circumnavigatur stadiis
                            5627; quod si sinus prætereas, ambitur stadiis 4000. Longitudo ejus a
                            Malea ad Ægium est stadiorum 1400. Figura platani folio similis, magnis
                            sinibus incisa; coarctatur in Corinthium Isthmum, quadraginta stadia
                            latum, sinu Corinthio et Saronico. Saronicus vero sinus pertinet a
                            sinistra usque ad Sunium promontorium, et a dextra usque ad Scyllæum
                            promontorium, ubi objacet Calauria insula Neptuno sacra. Inde sinus
                            Argolicus usque ad promontorium Maleam, quod longe in mare procurrit.
                            (Tum Hermionicus sinus.) Dein post Maleam est dextrorsum sinus Laconicus
                            usque ad Tænarum, qui a sinistra terminat sinum Messeniacum, cujus a
                            dextra Acritas promontorium. Postea prominet promontorium Ichthys, juxta
                            quod Zacynthus objacet, et alterum Chelonatas; postremum vero
                            promontorium est Araxus, situm ex adverso Acarnaniæ. Inde sinus
                            Corinthiacus diffunditur conclusus ostio septem stadiorum inter Rhium
                            Peloponnesi et Antirrhium Locridis promontoria. A Tænaro in Phycuntem
                            Africæ trajectus 3000 stadiorum. </p>
                    </div>


                    <div type="textpart" subtype="section" n="25">
                        <p> Insula Ægina exadversum Atticam sita, longa est stadia 160; Salamis
                            longa 70 stadia; Cea stadia 120. Inter Cyclades insulas optima est
                            Nexus, quare vocatur minor Sicilia. Ad dextram Sporades sunt. Eubœa
                            ponte Bœotiæ jungitur; prætexitur Bœotiæ, Phocidi, Locris, et altera sui
                            parte aliquantum ipsi etiam Atticæ; est enim longa, ideoque Macris
                            appellata fuit; longitudo 1700 stadiorum. </p>
                    </div>

                    <div type="textpart" subtype="section" n="26">
                        <p> Creta contra Maleam Peloponneso adjacet; ambitus ejus stadiorum 4100,
                            longitudo 2300; nam plurimum in longitudinem patet. Cythera inter Cretam
                            et oram Laconicam media. Cyprus habet figuram similem tergori bovis, et
                            circumnavigatur stadiis 3420; longa est 1300. A Papho flante borea
                            tajicitur Alexandriam spatio stadiorum 3800. Insula Rhodum circuitus
                            stadiorum 1300, Cos stadiorum 550, Samos stadiorum 630 habet. Icaria
                            longa est et confragosa; longitudo stadiorum 300. Chius circuitu
                            continet stadia 660, Lesbus stadia 1100. </p>
                    </div>
                </div>


            </div>

        </body>
    </text>
</TEI>
