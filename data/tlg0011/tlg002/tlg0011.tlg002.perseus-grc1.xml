<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="Ant.">Antigone</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Storr">Francis Storr</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 83Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Sophocles</author>
<title>Sophocles. Vol 1: Oedipus the king. Oedipus at Colonus. Antigone.
With an English translation by F. Storr. The Loeb classical library,
20. </title>
<editor role="editor">Francis Storr</editor>
<imprint>
<pubPlace>London; New York</pubPlace>
<publisher>William Heinemann Ltd.; The Macmillan Company</publisher>
<date>1912</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by EM, Scott Ettinger and Roger Travis.</change><change><date>9/19/90</date><label>ed.</label><name>EM</name>Final check of cardbreaks, tags, and linenumbers.</change><change><date>8/91</date><label>ed.</label><name>EM</name>Revise DTDs and recheck texts.</change><change><date>8/91</date><label>ed.</label><name>Bill Merrill</name>Check text against TLG Sophocles in order to discover if there are any missing whole words or lines..</change><change><date>8/93</date><label>ed.</label><name>Bill Merrill</name>changed attribution of ll. 49-68 to Ismene.</change><change><date>6/95</date><label>ed.</label><name>Lisa Cerrato</name>Added speaker tags where they were missing.</change><change><date>3/98</date><label>ed.</label><name>wpm</name>added a period at line 17 and a raised dot at line 72</change><change><date>24-Nov-99</date><label>Markup</label><name>Anne Mahoney</name>
$Log: soph.ant_gk.xml,v $
Revision 1.1  2013-09-13 11:17:56  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:38  gcrane
tagging now should be compatible with CTS

Revision 1.5  2012-11-20 18:47:12  ajones06
Changed the bibliographic information in the headers to reflect Francesco's discovery that the Greek text for these files was taken from the two-volume public domain Loeb version edited by Francis Storr.

Revision 1.4  2011-09-07 14:33:14  rsingh04 adding rend=displayNum to lb tags

Revision 1.3  2010-12-25 19:40:38  gcrane
LB milestones instead of L tags

Revision 1.2  2010-12-24 13:05:02  gcrane
ADD tags for lt/gt entities
DEL tags for lsqb/rsqb entities

Revision 1.1  2010-12-24 12:51:10  gcrane base files for SDL

Revision 1.1  2009/12/08 18:56:08  rsingh04 moved more xml files around based on copyright status

Revision 1.2  2005/08/01 16:30:23  packel removed stray item tags

Revision 1.1  2005/07/25 15:02:57  packel
Converted to XML

Revision 1.14  2004/04/21 20:41:59  mimno added card 1s

Revision 1.13  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.12  2003/05/21 20:29:16  lcerrato changed e)s to w(s on line 463 confirmed by source

Revision 1.11  2000/10/27 14:14:57  amahoney fix a couple of stray typos

Revision 1.10  2000/09/14 16:57:45  lcerrato changed etos eis tos to etos eis etos at line 340

Revision 1.9  2000/06/08 17:48:58  lcerrato fixed two typos reported by users: one on line 370 (mht vs mh); one on line 411 (parwn instead of pagwn)

Revision 1.8  2000/03/04 20:35:17  dasmith
Added separate funder entity to TEI header.

Revision 1.7  2000/02/15 23:18:01  amahoney use n attribute on sp element to carry over the speaker name when the speech is interrupted by a card break;  this also requires that the card break at the end come after the close of the sp, not within

Revision 1.6  1999/11/24 21:12:07  amahoney
Bring remaining files up to new DTD;  use part=i and part=f for antilabe in all files

</change></revisionDesc></teiHeader>
<text>
<body>
<div n="urn:cts:greekLit:tlg0011.tlg002.perseus-grc1" type="edition" xml:lang="grc"><div type="episode">
<milestone ed="p" n="1" unit="card"/>
<sp>
<speaker>Ἀντιγόνη</speaker>
<l n="1">ὦ κοινὸν αὐτάδελφον Ἰσμήνης κάρα,</l>
<l n="2">ἆρʼ οἶσθʼ ὅ τι Ζεὺς τῶν ἀπʼ Οἰδίπου κακῶν</l>
<l n="3">ὁποῖον οὐχὶ νῷν ἔτι ζώσαιν τελεῖ;</l>
<l n="4">οὐδὲν γὰρ οὔτʼ ἀλγεινὸν οὔτʼ ἄτης ἄτερ</l>
<l n="5">οὔτʼ αἰσχρὸν οὔτʼ ἄτιμόν ἐσθʼ, ὁποῖον οὐ</l>
<l n="6">τῶν σῶν τε κἀμῶν οὐκ ὄπωπʼ ἐγὼ κακῶν.</l>
<l n="7">καὶ νῦν τί τοῦτʼ αὖ φασι πανδήμῳ πόλει</l>
<l n="8">κήρυγμα θεῖναι τὸν στρατηγὸν ἀρτίως;</l>
<l n="9">ἔχεις τι κεἰσήκουσας; ἤ σε λανθάνει</l>
<l n="10">πρὸς τοὺς φίλους στείχοντα τῶν ἐχθρῶν κακά;</l>
</sp>
<sp>
<speaker>Ἰσμήνη</speaker>
<l n="11">ἐμοὶ μὲν οὐδεὶς μῦθος, Ἀντιγόνη φίλων</l>
<l n="12">οὔθʼ ἡδὺς οὔτʼ ἀλγεινὸς ἵκετʼ ἐξ ὅτου</l>
<l n="13">δυοῖν ἀδελφοῖν ἐστερήθημεν δύο,</l>
<l n="14">μιᾷ θανόντοιν ἡμέρᾳ διπλῇ χερί·</l>
<l n="15">ἐπεὶ δὲ φροῦδός ἐστιν Ἀργείων στρατὸς</l>
<l n="16">ἐν νυκτὶ τῇ νῦν, οὐδὲν οἶδʼ ὑπέρτερον,</l>
<l n="17">οὔτʼ εὐτυχοῦσα μᾶλλον οὔτʼ ἀτωμένη.</l>
</sp>
<sp>
<speaker>Ἀντιγόνη</speaker>
<l n="18">ᾔδη καλῶς, καί σʼ ἐκτὸς αὐλείων πυλῶν</l>
<l n="19">τοῦδʼ οὕνεκʼ ἐξέπεμπον, ὡς μόνη κλύοις.</l>
</sp>
<sp>
<speaker>Ἰσμήνη</speaker>
<l n="20">τί δʼ  ἔστι;  δηλοῖς γάρ τι καλχαίνουσʼ  ἔπος.</l>
</sp>
<sp>
<speaker>Ἀντιγόνη</speaker>
<l n="21">οὐ γὰρ τάφου νῷν τὼ κασιγνήτω Κρέων</l>
<l n="22">τὸν μὲν προτίσας, τὸν δʼ ἀτιμάσας ἔχει;</l>
<l n="23">Ἐτεοκλέα μέν, ὡς λέγουσι, σὺν δίκης</l>
<l n="24">χρήσει δικαίᾳ καὶ νόμου  κατὰ χθονὸς</l>
<l n="25">ἔκρυψε τοῖς ἔνερθεν ἔντιμον νεκροῖς·</l>
<l n="26">τὸν δʼ ἀθλίως θανόντα Πολυνείκους νέκυν</l>
<l n="27">ἀστοῖσί φασιν ἐκκεκηρῦχθαι τὸ μὴ</l>
<l n="28">τάφῳ καλύψαι μηδὲ κωκῦσαί τινα,</l>
<l n="29">ἐᾶν δʼ ἄκλαυτον, ἄταφον, οἰωνοῖς γλυκὺν</l>
<l n="30">θησαυρὸν εἰσορῶσι πρὸς χάριν βορᾶς.</l>
<l n="31">τοιαῦτά φασι τὸν ἀγαθὸν Κρέοντα σοὶ</l>
<l n="32">κἀμοί, λέγω γὰρ κἀμέ, κηρύξαντʼ ἔχειν,</l>
<l n="33">καὶ δεῦρο νεῖσθαι ταῦτα τοῖσι μὴ εἰδόσιν</l>
<l n="34">σαφῆ προκηρύξοντα, καὶ τὸ πρᾶγμʼ ἄγειν</l>
<l n="35">οὐχ ὡς παρʼ οὐδέν, ἀλλʼ ὃς ἂν τούτων τι δρᾷ,</l>
<l n="36">φόνον προκεῖσθαι δημόλευστον ἐν πόλει.</l>
<l n="37">οὕτως ἔχει σοι ταῦτα, καὶ δείξεις τάχα</l>
<l n="38">εἴτʼ εὐγενὴς πέφυκας εἴτʼ ἐσθλῶν κακή.</l>
<milestone ed="p" n="39" unit="card"/>
</sp>
<sp>
<speaker>Ἰσμήνη</speaker>
<l n="39">τί δʼ, ὦ ταλαῖφρον, εἰ τάδʼ ἐν τούτοις, ἐγὼ</l>
<l n="40">λύουσʼ ἂν ἢ ʼφάπτουσα προσθείμην πλέον;</l>
</sp>
<sp>
<speaker>Ἀντιγόνη</speaker>
<l n="41">εἰ ξυμπονήσεις καὶ ξυνεργάσει σκόπει.</l>
</sp>
<sp>
<speaker>Ἰσμήνη</speaker>
<l n="42">ποῖόν τι κινδύνευμα; ποῦ γνώμης ποτʼ εἰ;</l>
</sp>
<sp>
<speaker>Ἀντιγόνη</speaker>
<l n="43">εἰ τὸν νεκρὸν ξὺν τῇδε κουφιεῖς χερί.</l>
</sp>
<sp>
<speaker>Ἰσμήνη</speaker>
<l n="44">ἢ γὰρ νοεῖς θάπτειν σφʼ, ἀπόρρητον πόλει;</l>
</sp>
<sp>
<speaker>Ἀντιγόνη</speaker>
<l n="45">τὸν γοῦν ἐμὸν καὶ τὸν σόν ἢν σὺ μὴ θέλῃς</l>
<l n="46">ἀδελφόν·  οὐ γὰρ δὴ προδοῦσʼ ἁλώσομαι.</l>
</sp>
<sp>
<speaker>Ἰσμήνη</speaker>
<l n="47">ὦ σχετλία, Κρέοντος ἀντειρηκότος;</l>
</sp>
<sp>
<speaker>Ἀντιγόνη</speaker>
<l n="48">ἀλλʼ οὐδὲν αὐτῷ τῶν ἐμῶν μʼ εἴργειν μέτα.</l>
</sp>
<sp>
<speaker>Ἰσμήνη</speaker>
<l n="49">οἴμοι.  φρόνησον, ὦ κασιγνήτη, πατὴρ</l>
<l n="50">ὡς νῷν ἀπεχθὴς δυσκλεής τʼ  ἀπώλετο,</l>
<l n="51">πρὸς αὐτοφώρων ἀμπλακημάτων διπλᾶς</l>
<l n="52">ὄψεις ἀράξας αὐτὸς αὐτουργῷ χερί.</l>
<l n="53">ἔπειτα μήτηρ καὶ γυνή, διπλοῦν ἔπος,</l>
<l n="54">πλεκταῖσιν ἀρτάναισι λωβᾶται βίον·</l>
<l n="55">τρίτον δʼ ἀδελφὼ δύο μίαν καθʼ ἡμέραν</l>
<l n="56">αὐτοκτονοῦντε τὼ ταλαιπώρω μόρον</l>
<l n="57">κοινὸν κατειργάσαντʼ ἐπαλλήλοιν χεροῖν.</l>
<l n="58">νῦν δʼ αὖ μόνα δὴ νὼ λελειμμένα σκόπει</l>
<l n="59">ὅσῳ κάκιστʼ ὀλούμεθʼ, εἰ νόμου βίᾳ</l>
<l n="60">ψῆφον τυράννων ἢ κράτη παρέξιμεν.</l>
<l n="61">ἀλλʼ ἐννοεῖν χρὴ τοῦτο μὲν γυναῖχʼ ὅτι</l>
<l n="62">ἔφυμεν, ὡς πρὸς ἄνδρας οὐ μαχουμένα.</l>
<l n="63">ἔπειτα δʼ οὕνεκʼ ἀρχόμεσθʼ ἐκ κρεισσόνων,</l>
<l n="64">καὶ ταῦτʼ ἀκούειν κἄτι τῶνδʼ ἀλγίονα.</l>
<l n="65">ἐγὼ μὲν οὖν αἰτοῦσα τοὺς ὑπὸ χθονὸς</l>
<l n="66">ξύγγνοιαν ἴσχειν, ὡς βιάζομαι τάδε,</l>
<l n="67">τοῖς ἐν τέλει βεβῶσι πείσομαι·  τὸ γὰρ</l>
<l n="68">περισσὰ πράσσειν οὐκ ἔχει νοῦν οὐδένα.</l>
<milestone ed="p" n="69" unit="card"/>
</sp>
<sp>
<speaker>Ἀντιγόνη</speaker>
<l n="69">οὔτʼ ἂν κελεύσαιμʼ οὔτʼ ἄν, εἰ θέλοις ἔτι</l>
<l n="70">πράσσειν, ἐμοῦ γʼ ἂν ἡδέως δρῴης μέτα.</l>
<l n="71">ἀλλʼ ἴσθʼ ὁποῖά σοι δοκεῖ, κεῖνον δʼ ἐγὼ</l>
<l n="72">θάψω· καλόν μοι τοῦτο ποιούσῃ θανεῖν.</l>
<l n="73">φίλη μετʼ αὐτοῦ κείσομαι, φίλου μέτα,</l>
<l n="74">ὅσια πανουργήσασʼ.  ἐπεὶ πλείων χρόνος</l>
<l n="75">ὃν δεῖ μʼ ἀρέσκειν τοῖς κάτω τῶν ἐνθάδε.</l>
<l n="76">ἐκεῖ γὰρ αἰεὶ κείσομαι·  σοὶ δʼ, εἰ δοκεῖ,</l>
<l n="77">τὰ τῶν θεῶν ἔντιμʼ ἀτιμάσασʼ ἔχε.</l>
</sp>
<sp>
<speaker>Ἰσμήνη</speaker>
<l n="78">ἐγὼ μὲν οὐκ ἄτιμα ποιοῦμαι, τὸ δὲ</l>
<l n="79">βίᾳ πολιτῶν δρᾶν ἔφυν ἀμήχανος.</l>
</sp>
<sp>
<speaker>Ἀντιγόνη</speaker>
<l n="80">σὺ μὲν τάδʼ ἂν προὔχοιʼ·  ἐγὼ δὲ δὴ τάφον</l>
<l n="81">χώσουσʼ ἀδελφῷ φιλτάτῳ πορεύσομαι.</l>
</sp>
<sp>
<speaker>Ἰσμήνη</speaker>
<l n="82">οἴμοι ταλαίνης, ὡς ὑπερδέδοικά σου.</l>
</sp>
<sp>
<speaker>Ἀντιγόνη</speaker>
<l n="83">μὴ ʼμοῦ προτάρβει·  τὸν σὸν ἐξόρθου πότμον.</l>
</sp>
<sp>
<speaker>Ἰσμήνη</speaker>
<l n="84">ἀλλʼ οὖν προμηνύσῃς γε τοῦτο μηδενὶ</l>
<l n="85">τοὔργον, κρυφῇ δὲ κεῦθε, σὺν δʼ αὔτως ἐγώ.</l>
</sp>
<sp>
<speaker>Ἀντιγόνη</speaker>
<l n="86">οἴμοι, καταύδα·  πολλὸν ἐχθίων ἔσει</l>
<l n="87">σιγῶσʼ, ἐὰν μὴ πᾶσι κηρύξῃς τάδε.</l>
</sp>
<sp>
<speaker>Ἰσμήνη</speaker>
<l n="88">θερμὴν ἐπὶ ψυχροῖσι καρδίαν ἔχεις.</l>
</sp>
<sp>
<speaker>Ἀντιγόνη</speaker>
<l n="89">ἀλλʼ οἶδʼ ἀρέσκουσʼ οἷς μάλισθʼ ἁδεῖν με χρή.</l>
</sp>
<sp>
<speaker>Ἰσμήνη</speaker>
<l n="90">εἰ καὶ δυνήσει γʼ·  ἀλλʼ ἀμηχάνων ἐρᾷς.</l>
</sp>
<sp>
<speaker>Ἀντιγόνη</speaker>
<l n="91">οὐκοῦν,   ὅταν δὴ μὴ  σθένω, πεπαύσομαι.</l>
</sp>
<sp>
<speaker>Ἰσμήνη</speaker>
<l n="92">ἀρχὴν δὲ θηρᾶν οὐ πρέπει τἀμήχανα.</l>
</sp>
<sp>
<speaker>Ἀντιγόνη</speaker>
<l n="93">εἰ ταῦτα λέξεις, ἐχθαρεῖ μὲν ἐξ ἐμοῦ,</l>
<l n="94">ἐχθρὰ δὲ τῷ θανόντι προσκείσει δίκῃ.</l>
<l n="95">ἀλλʼ ἔα με καὶ τὴν ἐξ ἐμοῦ δυσβουλίαν</l>
<l n="96">παθεῖν τὸ δεινὸν τοῦτο·  πείσομαι γὰρ οὐ</l>
<l n="97">τοσοῦτον οὐδὲν ὥστε μὴ οὐ καλῶς θανεῖν.</l>
</sp>
<sp>
<speaker>Ἰσμήνη</speaker>
<l n="98">ἀλλʼ εἰ δοκεῖ σοι, στεῖχε·  τοῦτο δʼ ἴσθʼ ὅτι</l>
<l n="99">ἄνους μὲν ἔρχει, τοῖς φίλοις δʼ ὀρθῶς φίλη.</l>
<milestone ed="p" n="100" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="100">ἀκτὶς ἀελίου, τὸ κάλλιστον ἑπταπύλῳ φανὲν</l>
<l n="101">Θήβᾳ τῶν προτέρων φάος,</l>
<l n="102">ἐφάνθης ποτʼ, ὦ χρυσέας</l>
<l n="103">ἁμέρας βλέφαρον,</l>
<l n="104">Διρκαίων ὑπὲρ ῥεέθρων μολοῦσα,</l>
<l n="105">τὸν λεύκασπιν Ἀργόθεν ἐκβάντα φῶτα πανσαγίᾳ</l>
<l n="106">φυγάδα πρόδρομον ὀξυτέρῳ κινήσασα χαλινῷ·</l>
</sp>
<milestone ed="p" n="110" unit="card"/>
</div>
<div type="anapests">
<sp>
<speaker>Χορός</speaker>
<l n="107">ὃς ἐφʼ ἡμετέρᾳ γᾷ  Πολυνείκους</l>
<l n="108">ἀρθεὶς νεικέων ἐξ ἀμφιλόγων</l>
<l n="109">ὀξέα κλάζων</l>
<l n="110">ἀετὸς εἰς γᾶν ὣς ὑπερέπτα,</l>
<l n="111">λευκῆς χιόνος πτέρυγι στεγανός,</l>
<l n="112">πολλῶν μεθʼ ὅπλων</l>
<l n="113">ξύν θʼ ἱπποκόμοις κορύθεσσιν.</l>
<milestone ed="p" n="117" unit="card"/>
</sp>
</div>
<div type="antistrophe" n="1">
<sp>
<speaker>Χορός</speaker>
<l n="114">ξύν θʼ  ἱπποκόμοις κορύθεσσιν.</l>
<l n="115">στὰς δʼ ὑπὲρ μελάθρων φονώσαισιν ἀμφιχανὼν κύκλῳ</l>
<l n="116">λόγχαις ἑπτάπυλον στόμα</l>
<l n="117">ἔβα, πρίν ποθʼ ἁμετέρων</l>
<l n="118">αἱμάτων γένυσιν πλησθῆναί τε καὶ στεφάνωμα πύργων</l>
<l n="119">πευκάενθʼ Ἥφαιστον ἑλεῖν.  τοῖος ἀμφὶ νῶτʼ ἐτάθη</l>
<l n="120">πάταγος Ἄρεος, ἀντιπάλῳ δυσχείρωμα δράκοντος.</l>
</sp>
<milestone ed="p" n="127" unit="card"/>
</div>
<div type="anapests">
<sp>
<speaker>Χορός</speaker>
<l n="121">Ζεὺς γὰρ μεγάλης γλώσσης κόμπους</l>
<l n="122">ὑπερεχθαίρει, καὶ σφας ἐσιδὼν</l>
<l n="123">πολλῷ ῥεύματι προσνισσομένους</l>
<l n="124">χρυσοῦ καναχῆς ὑπεροπλίαις,</l>
<l n="125">παλτῷ ῥιπτεῖ πυρὶ βαλβίδων</l>
<l n="126">ἐπʼ ἄκρων ἤδη</l>
<l n="127">νίκην ὁρμῶντʼ ἀλαλάξαι.</l>
<milestone ed="p" n="134" unit="card"/>
</sp>
</div>
<div type="strophe" n="2">
<sp>
<speaker>Χορός</speaker>
<l n="128">ἀντιτύπᾳ δʼ  ἐπὶ γᾷ πέσε τανταλωθεὶς</l>
<l n="129">πυρφόρος, ὃς τότε μαινομένᾳ ξὺν ὁρμᾷ</l>
<l n="130">βακχεύων ἐπέπνει</l>
<l n="131">ῥιπαῖς ἐχθίστων ἀνέμων.</l>
<l n="132">εἶχε δʼ ἄλλᾳ τὰ μέν,</l>
<l n="133">ἄλλα δʼ ἐπʼ ἄλλοις ἐπενώμα στυφελίζων μέγας Ἄρης</l>
<l n="134">δεξιόσειρος.</l>
</sp>
<milestone ed="p" n="141" unit="card"/>
</div>
<div type="anapests">
<sp>
<speaker>Χορός</speaker>
<l n="135">ἑπτὰ λοχαγοὶ γὰρ ἐφʼ ἑπτὰ πύλαις</l>
<l n="136">ταχθέντες ἴσοι πρὸς ἴσους ἔλιπον</l>
<l n="137">Ζηνὶ τροπαίῳ πάγχαλκα τέλη,</l>
<l n="138">πλὴν τοῖν στυγεροῖν, ὣ πατρὸς ἑνὸς</l>
<l n="139">μητρός τε μιᾶς φύντε καθʼ αὑτοῖν</l>
<l n="140">δικρατεῖς λόγχας στήσαντʼ ἔχετον</l>
<l n="141">κοινοῦ θανάτου μέρος ἄμφω.</l>
<milestone ed="p" n="148" unit="card"/>
</sp>
</div>
<div type="antistrophe" n="2">
<sp>
<speaker>Χορός</speaker>
<l n="142">ἀλλὰ γὰρ ἁ μεγαλώνυμος ἦλθε Νίκα</l>
<l n="143">τᾷ πολυαρμάτῳ ἀντιχαρεῖσα Θήβᾳ,</l>
<l n="144">ἐκ μὲν δὴ πολέμων</l>
<l n="145">τῶν νῦν θέσθαι λησμοσύναν,</l>
<l n="146">θεῶν δὲ ναοὺς χοροῖς</l>
<l n="147">παννυχίοις πάντας ἐπέλθωμεν, ὁ Θήβας δʼ ἐλελίχθων</l>
<l n="148">Βάκχιος ἄρχοι.</l>
</sp>
<milestone ed="p" n="155" unit="card"/>
</div>
<div type="anapests">
<sp>
<speaker>Χορός</speaker>
<l n="149">ἀλλʼ ὅδε γὰρ δὴ βασιλεὺς χώρας,</l>
<l n="150">Κρέων ὁ Μενοικέως <del>ἄρχων</del> νεοχμὸς</l>
<l n="151">νεαραῖσι θεῶν ἐπὶ συντυχίαις</l>
<l n="152">χωρεῖ, τίνα δὴ μῆτιν ἐρέσσων,</l>
<l n="153">ὅτι σύγκλητον τήνδε γερόντων</l>
<l n="154">προὔθετο λέσχην,</l>
<l n="155">κοινῷ κηρύγματι πέμψας;</l>
<milestone ed="p" n="162" unit="card"/>
</sp>
</div>
</div>
<div type="episode">
<sp>
<speaker>Κρέων</speaker>
<l n="156">ἄνδρες, τὰ μὲν δὴ πόλεος ἀσφαλῶς θεοὶ</l>
<l n="157">πολλῷ σάλῳ σείσαντες ὤρθωσαν πάλιν.</l>
<l n="158">ὑμᾶς δʼ ἐγὼ πομποῖσιν ἐκ πάντων δίχα</l>
<l n="159">ἔστειλʼ ἱκέσθαι τοῦτο μὲν τὰ Λαΐου</l>
<l n="160">σέβοντας εἰδὼς εὖ θρόνων ἀεὶ κράτη,</l>
<l n="161">τοῦτʼ αὖθις, ἡνίκʼ Οἰδίπους ὤρθου πόλιν,</l>
<l n="162">κἀπεὶ διώλετʼ, ἀμφὶ τοὺς κείνων ἔτι</l>
<l n="163">παῖδας μένοντας ἐμπέδοις φρονήμασιν.</l>
<l n="164">ὅτʼ οὖν ἐκεῖνοι πρὸς διπλῆς μοίρας μίαν</l>
<l n="165">καθʼ ἡμέραν ὤλοντο παίσαντές τε καὶ</l>
<l n="166">πληγέντες αὐτόχειρι σὺν μιάσματι,</l>
<l n="167">ἐγὼ κράτη δὴ πάντα καὶ θρόνους ἔχω</l>
<l n="168">γένους κατʼ ἀγχιστεῖα τῶν ὀλωλότων.</l>
<l n="169">ἀμήχανον δὲ παντὸς ἀνδρὸς ἐκμαθεῖν</l>
<l n="170">ψυχήν τε καὶ φρόνημα καὶ γνώμην, πρὶν ἂν</l>
<l n="171">ἀρχαῖς τε καὶ νόμοισιν ἐντριβὴς φανῇ.</l>
<l n="172">ἐμοὶ γὰρ ὅστις πᾶσαν εὐθύνων πόλιν</l>
<l n="173">μὴ τῶν ἀρίστων ἅπτεται βουλευμάτων</l>
<l n="174">ἀλλʼ  ἐκ φόβου του γλῶσσαν ἐγκλῄσας ἔχει</l>
<l n="175">κάκιστος εἶναι νῦν τε καὶ πάλαι δοκεῖ·</l>
<l n="176">καὶ μεῖζον ὅστις ἀντὶ τῆς αὑτοῦ πάτρας</l>
<l n="177">φίλον νομίζει, τοῦτον οὐδαμοῦ λέγω.</l>
<l n="178">ἐγὼ γάρ, ἴστω Ζεὺς ὁ πάνθʼ ὁρῶν ἀεί,</l>
<l n="179">οὔτʼ ἂν σιωπήσαιμι τὴν ἄτην ὁρῶν</l>
<l n="180">στείχουσαν ἀστοῖς ἀντὶ τῆς σωτηρίας,</l>
<l n="181">οὔτʼ ἂν φίλον ποτʼ ἄνδρα δυσμενῆ χθονὸς</l>
<l n="182">θείμην ἐμαυτῷ, τοῦτο γιγνώσκων ὅτι</l>
<l n="183">ἥδʼ ἐστὶν ἡ σῴζουσα καὶ ταύτης ἔπι</l>
<l n="184">πλέοντες ὀρθῆς τοὺς φίλους ποιούμεθα.</l>
<l n="185">τοιοῖσδʼ ἐγὼ νόμοισι τήνδʼ αὔξω πόλιν,</l>
<l n="186">καὶ νῦν ἀδελφὰ τῶνδε κηρύξας ἔχω</l>
<l n="187">ἀστοῖσι παίδων τῶν ἀπʼ Οἰδίπου πέρι·</l>
<l n="188">Ἐτεοκλέα μέν, ὃς πόλεως ὑπερμαχῶν</l>
<l n="189">ὄλωλε τῆσδε, πάντʼ ἀριστεύσας δόρει,</l>
<l n="190">τάφῳ τε κρύψαι καὶ τὰ πάντʼ ἀφαγνίσαι</l>
<l n="191">ἃ τοῖς ἀρίστοις ἔρχεται κάτω νεκροῖς.</l>
<l n="192">τὸν δʼ αὖ ξύναιμον τοῦδε, Πολυνείκη λέγω,</l>
<l n="193">ὃς γῆν πατρῴαν καὶ θεοὺς τοὺς ἐγγενεῖς</l>
<l n="194">φυγὰς κατελθὼν ἠθέλησε μὲν πυρὶ</l>
<l n="195">πρῆσαι κατʼ ἄκρας, ἠθέλησε δʼ αἵματος</l>
<l n="196">κοινοῦ πάσασθαι, τοὺς δὲ δουλώσας ἄγειν,</l>
<l n="197">τοῦτον πόλει τῇδʼ ἐκκεκήρυκται τάφῳ</l>
<l n="198">μήτε κτερίζειν μήτε κωκῦσαί τινα,</l>
<l n="199">ἐᾶν δʼ ἄθαπτον καὶ πρὸς οἰωνῶν δέμας</l>
<l n="200">καὶ πρὸς κυνῶν ἐδεστὸν αἰκισθέν τʼ ἰδεῖν.</l>
<l n="201">τοιόνδʼ ἐμὸν φρόνημα, κοὔποτʼ ἔκ γʼ ἐμοῦ</l>
<l n="202">τιμὴν προέξουσʼ οἱ κακοὶ τῶν ἐνδίκων·</l>
<l n="203">ἀλλʼ ὅστις εὔνους τῇδε τῇ πόλει, θανὼν</l>
<l n="204">καὶ ζῶν ὁμοίως ἐξ ἐμοῦ τιμήσεται.</l>
<milestone ed="p" n="211" unit="card"/>
</sp>
<sp>
<speaker>Χορός</speaker>
<l n="205">σοὶ ταῦτʼ ἀρέσκει, παῖ Μενοικέως Κρέον,</l>
<l n="206">τὸν τῇδε δύσνουν κἀς τὸν εὐμενῆ πόλει·</l>
<l n="207">νόμῳ δὲ χρῆσθαι παντί που πάρεστί σοι</l>
<l n="208">καὶ τῶν θανόντων χὠπόσοι ζῶμεν πέρι.</l>
</sp>
<sp>
<speaker>Κρέων</speaker>
<l n="209">ὡς ἂν σκοποὶ νῦν εἴτε τῶν εἰρημένων.</l>
</sp>
<sp>
<speaker>Χορός</speaker>
<l n="210">νεωτέρῳ τῳ τοῦτο βαστάζειν πρόθες.</l>
</sp>
<sp>
<speaker>Κρέων</speaker>
<l n="211">ἀλλʼ εἴσʼ ἑτοῖμοι τοῦ νεκροῦ γʼ ἐπίσκοποι.</l>
</sp>
<sp>
<speaker>Χορός</speaker>
<l n="212">τί δῆτʼ ἂν ἄλλο τοῦτʼ ἐπεντέλλοις ἔτι;</l>
</sp>
<sp>
<speaker>Κρέων</speaker>
<l n="213">τὸ μὴ ʼπιχωρεῖν τοῖς ἀπιστοῦσιν τάδε.</l>
</sp>
<sp>
<speaker>Χορός</speaker>
<l n="214">οὔκ ἔστιν οὕτω μῶρος ὃς θανεῖν ἐρᾷ.</l>
</sp>
<sp>
<speaker>Κρέων</speaker>
<l n="215">καὶ μὴν ὁ μισθός γʼ, οὗτος·  ἀλλʼ ὑπʼ ἐλπίδων</l>
<l n="216">ἄνδρας τὸ κέρδος πολλάκις διώλεσεν.</l>
</sp>
<sp>
<speaker>Φύλαξ</speaker>
<l n="217">ἄναξ, ἐρῶ μὲν οὐχ ὅπως τάχους ὕπο</l>
<l n="218">δύσπνους ἱκάνω κοῦφον ἐξάρας πόδα.</l>
<l n="219">πολλὰς γὰρ ἔσχον φροντίδων ἐπιστάσεις,</l>
<l n="220">ὁδοῖς κυκλῶν ἐμαυτὸν εἰς ἀναστροφήν·</l>
<l n="221">ψυχὴ γὰρ ηὔδα πολλά μοι μυθουμένη·</l>
<l n="222">τάλας, τί χωρεῖς οἷ μολὼν δώσεις δίκην;</l>
<l n="223">τλήμων, μενεῖς αὖ; κεἰ τάδʼ εἴσεται Κρέων</l>
<l n="224">ἄλλου παρʼ ἀνδρός; πῶς σὺ δῆτʼ οὐκ ἀλγύνει;</l>
<l n="225">τοιαῦθʼ ἑλίσσων ἤνυτον σχολῇ βραδύς.</l>
<l n="226">χοὔτως ὁδὸς βραχεῖα γίγνεται μακρά.</l>
<l n="227">τέλος γε μέντοι δεῦρʼ ἐνίκησεν μολεῖν</l>
<l n="228">σοί.  κεἰ τὸ μηδὲν ἐξερῶ, φράσω δʼ ὅμως·</l>
<l n="229">τῆς ἐλπίδος γὰρ ἔρχομαι δεδραγμένος,</l>
<l n="230">τὸ μὴ παθεῖν ἂν ἄλλο πλὴν τὸ μόρσιμον.</l>
<milestone ed="p" n="237" unit="card"/>
</sp>
<sp>
<speaker>Κρέων</speaker>
<l n="231">τί δʼ ἐστὶν ἀνθʼ οὗ τήνδʼ ἔχεις ἀθυμίαν;</l>
</sp>
<sp>
<speaker>Φύλαξ</speaker>
<l n="232">φράσαι θέλω σοι πρῶτα τἀμαυτοῦ· τὸ γὰρ</l>
<l n="233">πρᾶγμʼ οὔτʼ ἔδρασʼ οὔτʼ εἶδον ὅστις ἦν ὁ δρῶν,</l>
<l n="234">οὐδʼ ἂν δικαίως ἐς κακὸν πέσοιμί τι.</l>
</sp>
<sp>
<speaker>Κρέων</speaker>
<l n="235">εὖ γε στοχάζει κἀποφάργνυσαι κύκλῳ</l>
<l n="236">τὸ πρᾶγμα·  δηλοῖς δʼ ὥς τι σημανῶν νέον.</l>
</sp>
<sp>
<speaker>Φύλαξ</speaker>
<l n="237">τὰ δεινὰ γάρ τοι προστίθησʼ ὄκνον πολύν.</l>
</sp>
<sp>
<speaker>Κρέων</speaker>
<l n="238">οὔκουν ἐρεῖς ποτʼ, εἶτʼ ἀπαλλαχθεὶς ἄπει;</l>
</sp>
<sp>
<speaker>Φύλαξ</speaker>
<l n="239">καὶ δὴ λέγω σοι.  τὸν νεκρόν τις ἀρτίως</l>
<l n="240">θάψας βέβηκε κἀπὶ χρωτὶ διψίαν</l>
<l n="241">κόνιν παλύνας κἀφαγιστεύσας ἃ χρή·</l>
</sp>
<sp>
<speaker>Κρέων</speaker>
<l n="242">τί φής; τίς ἀνδρῶν ἦν ὁ τολμήσας τάδε;</l>
</sp>
<sp>
<speaker>Φύλαξ</speaker>
<l n="243">οὐκ οἶδʼ·  ἐκεῖ γὰρ οὔτε του γενῇδος ἦν</l>
<l n="244">πλῆγμʼ, οὐ δικέλλης ἐκβολή.  στύφλος δὲ γῆ</l>
<l n="245">καὶ χέρσος, ἀρρὼξ οὐδʼ ἐπημαξευμένη</l>
<l n="246">τροχοῖσιν, ἀλλʼ ἄσημος οὑργάτης τις ἦν.</l>
<l n="247">ὅπως δʼ ὁ πρῶτος ἡμὶν ἡμεροσκόπος</l>
<l n="248">δείκνυσι, πᾶσι θαῦμα δυσχερὲς παρῆν.</l>
<l n="249">ὁ μὲν γὰρ ἠφάνιστο, τυμβήρης μὲν οὔ,</l>
<l n="250">λεπτὴ δʼ, ἄγος φεύγοντος ὥς, ἐπῆν κόνις</l>
<l n="251">σημεῖα δʼ οὔτε θηρὸς οὔτε του κυνῶν</l>
<l n="252">ἐλθόντος, οὐ σπάσαντος ἐξεφαίνετο.</l>
<l n="253">λόγοι δʼ ἐν ἀλλήλοισιν ἐρρόθουν κακοί,</l>
<l n="254">φύλαξ ἐλέγχων φύλακα, κἂν ἐγίγνετο</l>
<l n="255">πληγὴ τελευτῶσʼ, οὐδʼ ὁ κωλύσων παρῆν.</l>
<l n="256">εἷς γάρ τις ἦν ἕκαστος οὑξειργασμένος,</l>
<l n="257">κοὐδεὶς ἐναργής, ἀλλʼ ἔφευγε μὴ εἰδέναι.</l>
<l n="258">ἦμεν δʼ ἑτοῖμοι καὶ μύδρους αἴρειν χεροῖν</l>
<l n="259">καὶ πῦρ διέρπειν καὶ θεοὺς ὁρκωμοτεῖν,</l>
<l n="260">τὸ μήτε δρᾶσαι μήτε τῳ ξυνειδέναι</l>
<l n="261">τὸ πρᾶγμα βουλεύσαντι μηδʼ εἰργασμένῳ.</l>
<l n="262">τέλος δʼ ὅτʼ οὐδὲν ἦν ἐρευνῶσιν πλέον,</l>
<l n="263">λέγει τις εἷς, ὃ πάντας ἐς πέδον κάρα</l>
<l n="264">νεῦσαι φόβῳ προὔτρεψεν·  οὐ γὰρ εἴχομεν</l>
<l n="265">οὔτʼ ἀντιφωνεῖν οὔθʼ ὅπως δρῶντες καλῶς</l>
<l n="266">πράξαιμεν.  ἦν δʼ ὁ μῦθος ὡς ἀνοιστέον</l>
<l n="267">σοὶ τοὔργον εἴη τοῦτο κοὐχὶ κρυπτέον.</l>
<l n="268">καὶ ταῦτʼ ἐνίκα, κἀμὲ τὸν δυσδαίμονα</l>
<l n="269">πάλος καθαιρεῖ τοῦτο τἀγαθὸν λαβεῖν.</l>
<l n="270">πάρειμι δʼ ἄκων οὐχ ἑκοῦσιν, οἶδʼ ὅτι·</l>
<l n="271">στέργει γὰρ οὐδεὶς ἄγγελον κακῶν ἐπῶν.</l>
<milestone ed="p" n="278" unit="card"/>
</sp>
<sp>
<speaker>Χορός</speaker>
<l n="272">ἄναξ, ἐμοί τοί, μή τι καὶ θεήλατον</l>
<l n="273">τοὔργον τόδʼ, ἡ ξύννοια βουλεύει πάλαι</l>
</sp>
<sp>
<speaker>Κρέων</speaker>
<l n="274">παῦσαι, πρὶν ὀργῆς καὶ ʼμὲ μεστῶσαι λέγων,</l>
<l n="275">μὴ ʼφευρεθῇς ἄνους τε καὶ γέρων ἅμα.</l>
<l n="276">λέγεις γὰρ οὐκ ἀνεκτὰ δαίμονας λέγων</l>
<l n="277">πρόνοιαν ἴσχειν τοῦδε τοῦ νεκροῦ πέρι.</l>
<l n="278">πότερον ὑπερτιμῶντες ὡς εὐεργέτην</l>
<l n="279">ἔκρυπτον αὐτόν, ὅστις ἀμφικίονας</l>
<l n="280">ναοὺς πυρώσων ἦλθε κἀναθήματα</l>
<l n="281">καὶ  γῆν ἐκείνων καὶ νόμους διασκεδῶν;</l>
<l n="282">ἢ τοὺς κακοὺς τιμῶντας εἰσορᾷς θεούς;</l>
<l n="283">οὔκ ἔστιν.  ἀλλὰ ταῦτα καὶ πάλαι πόλεως</l>
<l n="284">ἄνδρες μόλις φέροντες ἐρρόθουν ἐμοί,</l>
<l n="285">κρυφῇ κάρα σείοντες, οὐδʼ ὑπὸ ζυγῷ</l>
<l n="286">λόφον δικαίως εἶχον, ὡς στέργειν ἐμέ.</l>
<l n="287">ἐκ τῶνδε τούτους ἐξεπίσταμαι καλῶς</l>
<l n="288">παρηγμένους μισθοῖσιν εἰργάσθαι τάδε.</l>
<l n="289">οὐδὲν γὰρ ἀνθρώποισιν οἷον ἄργυρος</l>
<l n="290">κακὸν νόμισμʼ ἔβλαστε.  τοῦτο καὶ πόλεις</l>
<l n="291">πορθεῖ, τόδʼ ἄνδρας ἐξανίστησιν δόμων·</l>
<l n="292">τόδʼ ἐκδιδάσκει καὶ παραλλάσσει φρένας</l>
<l n="293">χρηστὰς πρὸς αἰσχρὰ πράγματʼ ἵστασθαι βροτῶν·</l>
<l n="294">πανουργίας δʼ ἔδειξεν ἀνθρώποις  ἔχειν</l>
<l n="295">καὶ  παντὸς ἔργου δυσσέβειαν εἰδέναι.</l>
<l n="296">ὅσοι δὲ μισθαρνοῦντες ἤνυσαν τάδε,</l>
<l n="297">χρόνῳ ποτʼ ἐξέπραξαν ὡς δοῦναι δίκην.</l>
<l n="298">ἀλλʼ εἴπερ ἴσχει Ζεὺς ἔτʼ ἐξ ἐμοῦ σέβας,</l>
<l n="299">εὖ τοῦτʼ ἐπίστασʼ, ὅρκιος δέ σοι λέγω·</l>
<l n="300">εἰ μὴ τὸν αὐτόχειρα τοῦδε τοῦ τάφου</l>
<l n="301">εὑρόντες ἐκφανεῖτʼ ἐς ὀφθαλμοὺς ἐμούς,</l>
<l n="302">οὐχ ὑμὶν Ἅιδης μοῦνος ἀρκέσει, πρὶν ἂν</l>
<l n="303">ζῶντες κρεμαστοὶ τήνδε δηλώσηθʼ ὕβριν,</l>
<l n="304">ἵνʼ εἰδότες τὸ κέρδος ἔνθεν οἰστέον</l>
<l n="305">τὸ λοιπὸν ἁρπάζητε, καὶ μάθηθʼ ὅτι</l>
<l n="306">οὐκ ἐξ ἅπαντος δεῖ τὸ   κερδαίνειν φιλεῖν.</l>
<l n="307">ἐκ τῶν γὰρ αἰσχρῶν λημμάτων τοὺς πλείονας</l>
<l n="308">ἀτωμένους ἴδοις ἂν ἢ σεσωσμένους.</l>
<milestone ed="p" n="315" unit="card"/>
</sp>
<sp>
<speaker>Φύλαξ</speaker>
<l n="309">εἰπεῖν τι δώσεις ἢ στραφεὶς οὕτως ἴω;</l>
</sp>
<sp>
<speaker>Κρέων</speaker>
<l n="310">οὐκ οἶσθα καὶ νῦν ὡς ἀνιαρῶς λέγεις;</l>
</sp>
<sp>
<speaker>Φύλαξ</speaker>
<l n="311">ἐν τοῖσιν ὠσὶν ἢ ʼπὶ τῇ ψυχῇ δάκνει;</l>
</sp>
<sp>
<speaker>Κρέων</speaker>
<l n="312">τί δὲ ῥυθμίζεις τὴν ἐμὴν λύπην ὅπου;</l>
</sp>
<sp>
<speaker>Φύλαξ</speaker>
<l n="313">ὁ δρῶν σʼ ἀνιᾷ τὰς φρένας, τὰ δʼ ὦτʼ ἐγώ.</l>
</sp>
<sp>
<speaker>Κρέων</speaker>
<l n="314">οἴμʼ  ὡς λάλημα δῆλον ἐκπεφυκὸς εἶ.</l>
</sp>
<sp>
<speaker>Φύλαξ</speaker>
<l n="315">οὔκουν τό γʼ ἔργον τοῦτο ποιήσας ποτέ.</l>
</sp>
<sp>
<speaker>Κρέων</speaker>
<l n="316">καὶ ταῦτʼ ἐπʼ ἀργύρῳ γε τὴν ψυχὴν προδούς.</l>
</sp>
<sp>
<speaker>Φύλαξ</speaker>
<l n="317">φεῦ·</l>
<l n="318">ἦ δεινὸν ᾧ δοκῇ γε καὶ ψευδῆ δοκεῖν.</l>
</sp>
<sp>
<speaker>Κρέων</speaker>
<l n="319">κόμψευέ νυν τὴν δόξαν·  εἰ δὲ ταῦτα μὴ</l>
<l n="320">φανεῖτέ μοι τοὺς δρῶντας, ἐξερεῖθʼ ὅτι</l>
<l n="321">τὰ δειλὰ κέρδη πημονὰς ἐργάζεται.</l>
</sp>
<sp>
<speaker>Φύλαξ</speaker>
<l n="322">ἀλλʼ εὑρεθείη μὲν μάλιστʼ·  ἐὰν δέ τοι</l>
<l n="323">ληφθῇ τε καὶ μή, τοῦτο γὰρ τύχη κρινεῖ,</l>
<l n="324">οὐκ ἔσθʼ ὅπως ὄψει σὺ δεῦρʼ ἐλθόντα με·</l>
<l n="325">καὶ νῦν γὰρ ἐκτὸς ἐλπίδος γνώμης τʼ ἐμῆς</l>
<l n="326">σωθεὶς ὀφείλω τοῖς θεοῖς πολλὴν χάριν.</l>
<milestone ed="p" n="332" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="327">πολλὰ τὰ δεινὰ κοὐδὲν ἀνθρώπου δεινότερον πέλει.</l>
<l n="328">τοῦτο καὶ πολιοῦ πέραν πόντου χειμερίῳ νότῳ</l>
<l n="329">χωρεῖ, περιβρυχίοισιν</l>
<l n="330">περῶν ὑπʼ οἴδμασιν.</l>
<l n="331">θεῶν τε τὰν ὑπερτάταν, Γᾶν</l>
<l n="332">ἄφθιτον, ἀκαμάταν, ἀποτρύεται</l>
<l n="333">ἰλλομένων ἀρότρων ἔτος εἰς ἔτος</l>
<l n="334">ἱππείῳ γένει πολεύων.</l>
</sp>
<milestone ed="p" n="343" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="335">κουφονόων τε φῦλον ὀρνίθων ἀμφιβαλὼν ἄγει</l>
<l n="336">καὶ θηρῶν ἀγρίων ἔθνη πόντου τʼ εἰναλίαν φύσιν</l>
<l n="337">σπείραισι δικτυοκλώστοις,</l>
<l n="338">περιφραδὴς ἀνήρ·</l>
<l n="339">κρατεῖ δὲ μηχαναῖς ἀγραύλου</l>
<l n="340">θηρὸς ὀρεσσιβάτα, λασιαύχενά θʼ</l>
<l n="341">ἵππον ὀχμάζεται ἀμφὶ λόφον  ζυγῶν</l>
<l n="342">οὔρειόν τʼ ἀκμῆτα ταῦρον.</l>
</sp>
<milestone ed="p" n="354" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="343">καὶ φθέγμα καὶ ἀνεμόεν φρόνημα καὶ ἀστυνόμους</l>
<l n="344">ὀργὰς ἐδιδάξατο καὶ δυσαύλων</l>
<l n="345">πάγων ὑπαίθρεια καὶ δύσομβρα φεύγειν βέλη</l>
<l n="346">παντοπόρος· ἄπορος ἐπʼ οὐδὲν ἔρχεται</l>
<l n="347">τὸ μέλλον· Ἅιδα μόνον φεῦξιν οὐκ  ἐπάξεται·</l>
<l n="348">νόσων δʼ ἀμηχάνων φυγὰς ξυμπέφρασται.</l>
</sp>
<milestone ed="p" n="365" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="349">σοφόν τι τὸ μηχανόεν τέχνας ὑπὲρ ἐλπίδʼ ἔχων</l>
<l n="350">τοτὲ μὲν κακόν, ἄλλοτʼ ἐπʼ ἐσθλὸν ἕρπει,</l>
<l n="351">νόμους γεραίρων  χθονὸς θεῶν τʼ ἔνορκον δίκαν,</l>
<l n="352">ὑψίπολις·  ἄπολις ὅτῳ τὸ μὴ καλὸν</l>
<l n="353">ξύνεστι τόλμας χάριν.  μήτʼ ἐμοὶ παρέστιος</l>
<l n="354">γένοιτο μήτʼ ἴσον φρονῶν ὃς τάδʼ ἔρδει.</l>
</sp>
<milestone ed="p" n="376" unit="card"/>
</div>
<div type="anapests">
<sp>
<speaker>Χορός</speaker>
<l n="355">ἐς δαιμόνιον τέρας ἀμφινοῶ</l>
<l n="356">τόδε·  πῶς εἰδὼς ἀντιλογήσω</l>
<l n="357">τήνδʼ οὐκ εἶναι παῖδʼ Ἀντιγόνην.</l>
<l n="358">ὦ δύστηνος</l>
<l n="359">καὶ δυστήνου πατρὸς Οἰδιπόδα,</l>
<l n="360">τί ποτʼ;   οὐ δή που σέ γʼ ἀπιστοῦσαν</l>
<l n="361">τοῖς βασιλείοισιν ἄγουσι νόμοις</l>
<l n="362">καὶ ἐν ἀφροσύνῃ καθελόντες;</l>
<milestone ed="p" n="384" unit="card"/>
</sp>
</div>
</div>
<div type="episode">
<sp>
<speaker>Φύλαξ</speaker>
<l n="363">ἥδʼ ἔστʼ ἐκείνη τοὔργον ἡ ʼξειργασμένη·</l>
<l n="364">τήνδʼ εἵλομεν θάπτουσαν.  ἀλλὰ ποῦ Κρέων;</l>
</sp>
<sp>
<speaker>Χορός</speaker>
<l n="365">ὅδʼ ἐκ δόμων ἄψορρος εἰς δέον περᾷ.</l>
</sp>
<sp>
<speaker>Κρέων</speaker>
<l n="366">τί δʼ ἔστι; ποίᾳ ξύμμετρος προὔβην τύχῃ;</l>
</sp>
<sp>
<speaker>Φύλαξ</speaker>
<l n="367">ἄναξ, βροτοῖσιν οὐδέν ἔστʼ ἀπώμοτον.</l>
<l n="368">ψεύδει γὰρ ἡ ʼπίνοια τὴν γνώμην·  ἐπεὶ</l>
<l n="369">σχολῇ ποθʼ ἥξειν δεῦρʼ ἂν ἐξηύχουν ἐγὼ</l>
<l n="370">ταῖς σαῖς ἀπειλαῖς αἷς ἐχειμάσθην τότε</l>
<l n="371">ἀλλʼ ἡ γὰρ ἐκτὸς καὶ παρʼ ἐλπίδας χαρὰ</l>
<l n="372">ἔοικεν ἄλλῃ μῆκος οὐδὲν ἡδονῇ,</l>
<l n="373">ἥκω, διʼ ὅρκων καίπερ ὢν ἀπώμοτος,</l>
<l n="374">κόρην ἄγων τήνδʼ, ἣ καθῃρέθη τάφον</l>
<l n="375">κοσμοῦσα.  κλῆρος ἐνθάδʼ οὐκ ἐπάλλετο,</l>
<l n="376">ἀλλʼ ἔστʼ ἐμὸν θοὔρμαιον, οὐκ ἄλλου, τόδε.</l>
<l n="377">καὶ νῦν, ἄναξ, τήνδʼ αὐτός, ὡς θέλεις, λαβὼν</l>
<l n="378">καὶ κρῖνε κἀξέλεγχʼ·  ἐγὼ δʼ ἐλεύθερος</l>
<l n="379">δίκαιός εἰμι τῶνδʼ  ἀπηλλάχθαι κακῶν.</l>
</sp>
<sp>
<speaker>Κρέων</speaker>
<l n="380">ἄγεις δὲ τήνδε τῷ τρόπῳ πόθεν λαβών;</l>
</sp>
<sp>
<speaker>Φύλαξ</speaker>
<l n="381">αὕτη τὸν ἄνδρʼ ἔθαπτε·  πάντʼ ἐπίστασαι.</l>
</sp>
<sp>
<speaker>Κρέων</speaker>
<l n="382">ἦ καὶ ξυνίης καὶ λέγεις ὀρθῶς ἃ φῄς;</l>
</sp>
<sp>
<speaker>Φύλαξ</speaker>
<l n="383">ταύτην γʼ ἰδὼν θάπτουσαν ὃν σὺ τὸν νεκρὸν</l>
<l n="384">ἀπεῖπας.  ἆρʼ ἔνδηλα καὶ σαφῆ λέγω;</l>
</sp>
<sp>
<speaker>Κρέων</speaker>
<l n="385">καὶ πῶς ὁρᾶται κἀπίληπτος ᾑρέθη;</l>
<milestone ed="p" n="407" unit="card"/>
</sp>
<sp>
<speaker>Φύλαξ</speaker>
<l n="386">τοιοῦτον ἦν τὸ πρᾶγμʼ.  ὅπως γὰρ ἥκομεν,</l>
<l n="387">πρὸς σοῦ τὰ δείνʼ ἐκεῖνʼ ἐπηπειλημένοι,</l>
<l n="388">πᾶσαν κόνιν σήραντες, ἣ κατεῖχε τὸν</l>
<l n="389">νέκυν, μυδῶν τε σῶμα γυμνώσαντες εὖ,</l>
<l n="390">καθήμεθʼ ἄκρων ἐκ πάγων ὑπήνεμοι,</l>
<l n="391">ὀσμὴν ἀπʼ αὐτοῦ μὴ βάλοι πεφευγότες,</l>
<l n="392">ἐγερτὶ κινῶν ἄνδρʼ ἀνὴρ ἐπιρρόθοις</l>
<l n="393">κακοῖσιν, εἴ τις τοῦδʼ ἀκηδήσοι πόνου.</l>
<l n="394">χρόνον τάδʼ ἦν τοσοῦτον, ἔστʼ ἐν αἰθέρι</l>
<l n="395">μέσῳ κατέστη λαμπρὸς ἡλίου κύκλος</l>
<l n="396">καὶ καῦμʼ ἔθαλπε·  καὶ τότʼ ἐξαίφνης χθονὸς</l>
<l n="397">τυφὼς ἀείρας σκηπτόν οὐράνιον ἄχος,</l>
<l n="398">πίμπλησι πεδίον, πᾶσαν αἰκίζων φόβην</l>
<l n="399">ὕλης πεδιάδος, ἐν δʼ ἐμεστώθη μέγας</l>
<l n="400">αἰθήρ·  μύσαντες δʼ εἴχομεν θείαν νόσον.</l>
<l n="401">καὶ τοῦδʼ ἀπαλλαγέντος ἐν χρόνῳ μακρῷ,</l>
<l n="402">ἡ παῖς ὁρᾶται, κἀνακωκύει πικρᾶς</l>
<l n="403">ὄρνιθος ὀξὺν φθόγγον, ἐς ὅταν κενῆς</l>
<l n="404">εὐνῆς νεοσσῶν ὀρφανὸν βλέψῃ λέχος.</l>
<l n="405">οὕτω δὲ χαὔτη, ψιλὸν ὡς ὁρᾷ νέκυν,</l>
<l n="406">γόοισιν ἐξῴμωξεν, ἐκ δʼ ἀρὰς κακὰς</l>
<l n="407">ἠρᾶτο τοῖσι τοὔργον ἐξειργασμένοις.</l>
<l n="408">καὶ χερσὶν εὐθὺς διψίαν φέρει κόνιν,</l>
<l n="409">ἔκ τʼ  εὐκροτήτου χαλκέας ἄρδην πρόχου</l>
<l n="410">χοαῖσι τρισπόνδοισι τὸν νέκυν στέφει.</l>
<l n="411">χἠμεῖς ἰδόντες ἱέμεσθα, σὺν δέ νιν</l>
<l n="412">θηρώμεθʼ εὐθὺς οὐδὲν ἐκπεπληγμένην,</l>
<l n="413">καὶ τάς τε πρόσθεν τάς τε νῦν ἠλέγχομεν</l>
<l n="414">πράξεις·  ἄπαρνος δʼ οὐδενὸς καθίστατο,</l>
<l n="415">ἅμʼ ἡδέως ἔμοιγε κἀλγεινῶς ἅμα.</l>
<l n="416">τὸ μὲν γὰρ αὐτὸν ἐκ κακῶν πεφευγέναι</l>
<l n="417">ἥδιστον, ἐς κακὸν δὲ τοὺς φίλους ἄγειν</l>
<l n="418">ἀλγεινόν·  ἀλλὰ πάντα ταῦθʼ ἥσσω λαβεῖν</l>
<l n="419">ἐμοὶ πέφυκε τῆς ἐμῆς σωτηρίας.</l>
<milestone ed="p" n="441" unit="card"/>
</sp>
<sp>
<speaker>Κρέων</speaker>
<l n="420">σὲ δή, σὲ τὴν νεύουσαν εἰς πέδον κάρα,</l>
<l n="421">φὴς ἢ καταρνεῖ μὴ δεδρακέναι τάδε·</l>
</sp>
<sp>
<speaker>Ἀντιγόνη</speaker>
<l n="422">καὶ φημὶ δρᾶσαι κοὐκ ἀπαρνοῦμαι τὸ μή.</l>
</sp>
<sp>
<speaker>Κρέων</speaker>
<l n="423">σὺ μὲν κομίζοις ἂν σεαυτὸν ᾖ θέλεις</l>
<l n="424">ἔξω βαρείας αἰτίας ἐλεύθερον·</l>
<l n="425">σὺ δʼ εἰπέ μοι μὴ μῆκος, ἀλλὰ συντόμως,</l>
<l n="426">ᾔδησθα κηρυχθέντα μὴ πράσσειν τάδε;</l>
</sp>
<sp>
<speaker>Ἀντιγόνη</speaker>
<l n="427">ᾔδη· τί δʼ οὐκ ἔμελλον; ἐμφανῆ γὰρ ἦν.</l>
</sp>
<sp>
<speaker>Κρέων</speaker>
<l n="428">καὶ δῆτʼ ἐτόλμας τούσδʼ ὑπερβαίνειν νόμους;</l>
</sp>
<sp>
<speaker>Ἀντιγόνη</speaker>
<l n="429">οὐ γάρ τί μοι Ζεὺς ἦν ὁ κηρύξας τάδε,</l>
<l n="430">οὐδʼ ἡ ξύνοικος τῶν κάτω θεῶν Δίκη</l>
<l n="431">τοιούσδʼ ἐν ἀνθρώποισιν ὥρισεν νόμους.</l>
<l n="432">οὐδὲ σθένειν τοσοῦτον ᾠόμην τὰ σὰ</l>
<l n="433">κηρύγμαθʼ, ὥστʼ ἄγραπτα κἀσφαλῆ θεῶν</l>
<l n="434">νόμιμα δύνασθαι θνητὸν ὄνθʼ ὑπερδραμεῖν.</l>
<l n="435">οὐ γάρ τι νῦν γε κἀχθές, ἀλλʼ ἀεί ποτε</l>
<l n="436">ζῇ ταῦτα, κοὐδεὶς οἶδεν ἐξ ὅτου ʼφάνη.</l>
<l n="437">τούτων ἐγὼ οὐκ ἔμελλον, ἀνδρὸς οὐδενὸς</l>
<l n="438">φρόνημα δείσασʼ, ἐν θεοῖσι τὴν δίκην</l>
<l n="439">δώσειν·  θανουμένη γὰρ ἐξῄδη, τί δʼ οὔ;</l>
<l n="440">κεἰ μὴ σὺ προὐκήρυξας.  εἰ δὲ τοῦ χρόνου</l>
<l n="441">πρόσθεν θανοῦμαι, κέρδος αὔτʼ ἐγὼ λέγω.</l>
<l n="442">ὅστις γὰρ ἐν πολλοῖσιν ὡς ἐγὼ κακοῖς</l>
<l n="443">ζῇ, πῶς ὅδʼ Οὐχὶ κατθανὼν κέρδος φέρει;</l>
<l n="444">οὕτως ἔμοιγε τοῦδε τοῦ μόρου τυχεῖν</l>
<l n="445">παρʼ οὐδὲν ἄλγος·  ἀλλʼ ἄν, εἰ τὸν ἐξ ἐμῆς</l>
<l n="446">μητρὸς θανόντʼ ἄθαπτον ἠνσχόμην νέκυν,</l>
<l n="447">κείνοις ἂν ἤλγουν·  τοῖσδε δʼ οὐκ ἀλγύνομαι.</l>
<l n="448">σοὶ δʼ εἰ δοκῶ νῦν μῶρα δρῶσα τυγχάνειν,</l>
<l n="449">σχεδόν τι μώρῳ μωρίαν ὀφλισκάνω.</l>
<milestone ed="p" n="471" unit="card"/>
</sp>
<sp>
<speaker>Χορός</speaker>
<l n="450">δηλοῖ τὸ γέννημʼ ὠμὸν ἐξ ὠμοῦ πατρὸς</l>
<l n="451">τῆς παιδός.  εἴκειν δʼ οὐκ ἐπίσταται κακοῖς.</l>
</sp>
<sp>
<speaker>Κρέων</speaker>
<l n="452">ἀλλʼ ἴσθι τοι τὰ σκλήρʼ ἄγαν φρονήματα</l>
<l n="453">πίπτειν μάλιστα, καὶ τὸν ἐγκρατέστατον</l>
<l n="454">σίδηρον ὀπτὸν ἐκ πυρὸς περισκελῆ</l>
<l n="455">θραυσθέντα καὶ ῥαγέντα πλεῖστʼ ἂν εἰσίδοις·</l>
<l n="456">σμικρῷ χαλινῷ δʼ οἶδα τοὺς θυμουμένους</l>
<l n="457">ἵππους καταρτυθέντας·  οὐ γὰρ ἐκπέλει</l>
<l n="458">φρονεῖν μέγʼ ὅστις δοῦλός ἐστι τῶν πέλας.</l>
<l n="459">αὕτη δʼ ὑβρίζειν μὲν τότʼ  ἐξηπίστατο,</l>
<l n="460">νόμους ὑπερβαίνουσα τοὺς προκειμένους·</l>
<l n="461">ὕβρις δʼ, ἐπεὶ δέδρακεν, ἥδε δευτέρα,</l>
<l n="462">τούτοις ἐπαυχεῖν καὶ δεδρακυῖαν γελᾶν.</l>
<l n="463">ἦ νῦν ἐγὼ μὲν οὐκ ἀνήρ, αὕτη δʼ ἀνήρ,</l>
<l n="464">εἰ ταῦτʼ ἀνατὶ τῇδε κείσεται κράτη.</l>
<l n="465">ἀλλʼ εἴτʼ ἀδελφῆς εἴθʼ ὁμαιμονεστέρα</l>
<l n="466">τοῦ παντὸς ἡμῖν Ζηνὸς ἑρκείου κυρεῖ,</l>
<l n="467">αὐτή τε χἠ ξύναιμος οὐκ ἀλύξετον</l>
<l n="468">μόρου κακίστου· καὶ γὰρ οὖν κείνην ἴσον</l>
<l n="469">ἐπαιτιῶμαι τοῦδε βουλεῦσαι τάφου.</l>
<l n="470">καί νιν καλεῖτʼ·  ἔσω γὰρ εἶδον ἀρτίως</l>
<l n="471">λυσσῶσαν αὐτὴν οὐδʼ ἐπήβολον φρενῶν.</l>
<l n="472">φιλεῖ δʼ ὁ θυμὸς πρόσθεν, ᾑρῆσθαι κλοπεὺς</l>
<l n="473">τῶν μηδὲν ὀρθῶς ἐν σκότῳ τεχνωμένων·</l>
<l n="474">μισῶ γε μέντοι χὤταν ἐν κακοῖσί τις</l>
<l n="475">ἁλοὺς ἔπειτα τοῦτο καλλύνειν θέλῃ.</l>
</sp>
<sp>
<speaker>Ἀντιγόνη</speaker>
<l n="476">θέλεις τι μεῖζον ἢ κατακτεῖναί μʼ ἑλών;</l>
</sp>
<sp>
<speaker>Κρέων</speaker>
<l n="477">ἐγὼ μὲν οὐδέν· τοῦτʼ ἔχων ἅπαντʼ ἔχω.</l>
<milestone ed="p" n="499" unit="card"/>
</sp>
<sp>
<speaker>Ἀντιγόνη</speaker>
<l n="478">τί δῆτα μέλλεις; ὡς ἐμοὶ τῶν σῶν λόγων</l>
<l n="479">ἀρεστὸν οὐδὲν μηδʼ ἀρεσθείη ποτέ·</l>
<l n="480">οὕτω δὲ καὶ σοὶ τἄμʼ ἀφανδάνοντʼ ἔφυ.</l>
<l n="481">καίτοι πόθεν κλέος γʼ ἂν εὐκλεέστερον</l>
<l n="482">κατέσχον ἢ τὸν αὐτάδελφον ἐν τάφῳ</l>
<l n="483">τιθεῖσα; τούτοις τοῦτο πᾶσιν ἁνδάνειν</l>
<l n="484">λέγοιτʼ ἄν, εἰ μὴ γλῶσσαν ἐγκλῄοι φόβος.</l>
<l n="485">ἀλλʼ ἡ τυραννὶς πολλά τʼ ἄλλʼ εὐδαιμονεῖ</l>
<l n="486">κἄξεστιν αὐτῇ δρᾶν λέγειν θʼ ἃ βούλεται.</l>
</sp>
<sp>
<speaker>Κρέων</speaker>
<l n="487">σὺ τοῦτο μούνη τῶνδε Καδμείων ὁρᾷς.</l>
</sp>
<sp>
<speaker>Ἀντιγόνη</speaker>
<l n="488">ὁρῶσι χοὖτοι, σοὶ δʼ ὑπίλλουσιν στόμα.</l>
</sp>
<sp>
<speaker>Κρέων</speaker>
<l n="489">σὺ δʼ οὐκ  ἐπαιδεῖ, τῶνδε χωρὶς εἰ φρονεῖς;</l>
</sp>
<sp>
<speaker>Ἀντιγόνη</speaker>
<l n="490">οὐδὲν γὰρ αἰσχρὸν τοὺς ὁμοσπλάγχνους σέβειν.</l>
</sp>
<sp>
<speaker>Κρέων</speaker>
<l n="491">οὔκουν ὅμαιμος χὠ καταντίον θανών;</l>
</sp>
<sp>
<speaker>Ἀντιγόνη</speaker>
<l n="492">ὅμαιμος ἐκ μιᾶς τε καὶ ταὐτοῦ πατρός.</l>
</sp>
<sp>
<speaker>Κρέων</speaker>
<l n="493">πῶς δῆτʼ ἐκείνῳ δυσσεβῆ τιμᾷς χάριν;</l>
</sp>
<sp>
<speaker>Ἀντιγόνη</speaker>
<l n="494">οὐ μαρτυρήσει ταῦθʼ ὁ κατθανὼν νέκυς.</l>
</sp>
<sp>
<speaker>Κρέων</speaker>
<l n="495">εἴ τοί σφε τιμᾷς ἐξ ἴσου τῷ δυσσεβεῖ.</l>
</sp>
<sp>
<speaker>Ἀντιγόνη</speaker>
<l n="496">οὐ γάρ τι δοῦλος, ἀλλʼ ἀδελφὸς ὤλετο.</l>
</sp>
<sp>
<speaker>Κρέων</speaker>
<l n="497">πορθῶν δὲ τήνδε γῆν·  ὁ δʼ ἀντιστὰς ὕπερ.</l>
</sp>
<sp>
<speaker>Ἀντιγόνη</speaker>
<l n="498">ὁμῶς ὅ γʼ Ἅιδης τοὺς νόμους τούτους ποθεῖ.</l>
</sp>
<sp>
<speaker>Κρέων</speaker>
<l n="499">ἀλλʼ οὐχ ὁ χρηστὸς τῷ κακῷ λαχεῖν ἴσος.</l>
</sp>
<sp>
<speaker>Ἀντιγόνη</speaker>
<l n="500">τίς οἶδεν εἰ κάτωθεν εὐαγῆ τάδε;</l>
</sp>
<sp>
<speaker>Κρέων</speaker>
<l n="501">οὔτοι ποθʼ οὑχθρός, οὐδʼ ὅταν θάνῃ, φίλος.</l>
</sp>
<sp>
<speaker>Ἀντιγόνη</speaker>
<l n="502">οὔτοι συνέχθειν,   ἀλλὰ συμφιλεῖν ἔφυν.</l>
</sp>
<sp>
<speaker>Κρέων</speaker>
<l n="503">κάτω νυν ἐλθοῦσʼ, εἰ φιλητέον, φίλει</l>
<l n="504">κείνους· ἐμοῦ δὲ ζῶντος οὐκ ἄρξει γυνή.</l>
<milestone ed="p" n="526" unit="card"/>
</sp>
<div type="anapests">
<sp>
<speaker>Χορός</speaker>
<l n="505">καὶ μὴν πρὸ πυλῶν ἥδʼ Ἰσμήνη,</l>
<l n="506">φιλάδελφα κάτω δάκρυʼ εἰβομένη·</l>
<l n="507">νεφέλη δʼ ὀφρύων ὕπερ αἱματόεν</l>
<l n="508">ῥέθος αἰσχύνει,</l>
<l n="509">τέγγουσʼ  εὐῶπα παρειάν.</l>
<milestone ed="p" n="531" unit="card"/>
</sp>
<sp>
<speaker>Κρέων</speaker>
<l n="510">σὺ δʼ, ἣ κατʼ οἴκους ὡς ἔχιδνʼ ὑφειμένη</l>
<l n="511">λήθουσά μʼ ἐξέπινες, οὐδʼ ἐμάνθανον</l>
<l n="512">τρέφων δύʼ ἄτα κἀπαναστάσεις θρόνων,</l>
<l n="513">φέρʼ, εἰπὲ δή μοι, καὶ σὺ τοῦδε τοῦ τάφου</l>
<l n="514">φήσεις μετασχεῖν, ἢ ʼξομεῖ τὸ μὴ εἰδέναι;</l>
</sp>
<sp>
<speaker>Ἰσμήνη</speaker>
<l n="515">δέδρακα τοὔργον, εἴπερ ἥδʼ ὁμορροθεῖ</l>
<l n="516">καὶ ξυμμετίσχω  καὶ φέρω τῆς αἰτίας.</l>
</sp>
<sp>
<speaker>Ἀντιγόνη</speaker>
<l n="517">ἀλλʼ οὐκ ἐάσει τοῦτό γʼ ἡ δίκη σʼ, ἐπεὶ</l>
<l n="518">οὔτʼ ἠθέλησας οὔτʼ ἐγὼ ʼκοινωσάμην.</l>
</sp>
<sp>
<speaker>Ἰσμήνη</speaker>
<l n="519">ἀλλʼ  ἐν κακοῖς τοῖς σοῖσιν οὐκ αἰσχύνομαι</l>
<l n="520">ξύμπλουν ἐμαυτὴν τοῦ πάθους ποιουμένη.</l>
</sp>
<sp>
<speaker>Ἀντιγόνη</speaker>
<l n="521">ὧν τοὔργον, Ἅιδης χοἰ κάτω ξυνίστορες·</l>
<l n="522">λόγοις δʼ ἐγὼ φιλοῦσαν οὐ στέργω φίλην.</l>
</sp>
<sp>
<speaker>Ἰσμήνη</speaker>
<l n="523">μήτοι, κασιγνήτη, μʼ ἀτιμάσῃς τὸ μὴ οὐ</l>
<l n="524">θανεῖν τε σὺν σοὶ τὸν θανόντα θʼ ἁγνίσαι.</l>
</sp>
<sp>
<speaker>Ἀντιγόνη</speaker>
<l n="525">μή μοι θάνῃς σὺ κοινὰ μηδʼ ἃ μὴ ʼθιγες</l>
<l n="526">ποιοῦ σεαυτῆς.  ἀρκέσω θνῄσκουσʼ ἐγώ.</l>
</sp>
<sp>
<speaker>Ἰσμήνη</speaker>
<l n="527">καὶ τίς βίος μοι σοῦ λελειμμένῃ φίλος;</l>
</sp>
<sp>
<speaker>Ἀντιγόνη</speaker>
<l n="528">Κρέοντʼ ἐρώτα· τοῦδε γὰρ σὺ κηδεμών.</l>
</sp>
<sp>
<speaker>Ἰσμήνη</speaker>
<l n="529">τί ταῦτʼ ἀνιᾷς μʼ, οὐδὲν ὠφελουμένη;</l>
</sp>
<sp>
<speaker>Ἀντιγόνη</speaker>
<l n="530">ἀλγοῦσα μὲν δῆτʼ    εἰ γελῶ γʼ ἐν σοὶ γελῶ.</l>
</sp>
<sp>
<speaker>Ἰσμήνη</speaker>
<l n="531">τί δῆτʼ ἂν ἀλλὰ  νῦν σʼ ἔτʼ ὠφελοῖμʼ ἐγώ;</l>
</sp>
<sp>
<speaker>Ἀντιγόνη</speaker>
<l n="532">σῶσον σεαυτήν· οὐ φθονῶ σʼ ὑπεκφυγεῖν.</l>
</sp>
<sp>
<speaker>Ἰσμήνη</speaker>
<l n="533">οἴμοι τάλαινα, κἀμπλάκω τοῦ σοῦ μόρου;</l>
</sp>
<sp>
<speaker>Ἀντιγόνη</speaker>
<l n="534">σὺ μὲν γὰρ εἵλου   ζῆν, ἐγὼ δὲ κατθανεῖν.</l>
<milestone ed="p" n="556" unit="card"/>
</sp>
<sp>
<speaker>Ἰσμήνη</speaker>
<l n="535">ἀλλʼ οὐκ ἐπʼ ἀρρήτοις γε τοῖς ἐμοῖς λόγοις.</l>
</sp>
<sp>
<speaker>Ἀντιγόνη</speaker>
<l n="536">καλῶς σὺ μὲν τοῖς, τοῖς δʼ ἐγὼ ʼδόκουν φρονεῖν.</l>
</sp>
<sp>
<speaker>Ἰσμήνη</speaker>
<l n="537">καὶ μὴν ἴση νῷν ἐστιν ἡ ʼξαμαρτία.</l>
</sp>
<sp>
<speaker>Ἀντιγόνη</speaker>
<l n="538">θάρσει·  σὺ μὲν ζῇς, ἡ δʼ ἐμὴ ψυχὴ πάλαι</l>
<l n="539">τέθνηκεν, ὥστε τοῖς θανοῦσιν ὠφελεῖν.</l>
</sp>
<sp>
<speaker>Κρέων</speaker>
<l n="540">τὼ παῖδε φημὶ τώδε τὴν μὲν ἀρτίως</l>
<l n="541">ἄνουν πεφάνθαι, τὴν δʼ ἀφʼ οὗ τὰ πρῶτʼ ἔφυ.</l>
</sp>
<sp>
<speaker>Ἰσμήνη</speaker>
<l n="542">οὐ γάρ ποτʼ, ὦναξ, οὐδʼ ὃς ἂν βλάστῃ μένει</l>
<l n="543">νοῦς τοῖς κακῶς πράσσουσιν, ἀλλʼ ἐξίσταται.</l>
</sp>
<sp>
<speaker>Κρέων</speaker>
<l n="544">σοὶ γοῦν, ὅθʼ εἵλου σὺν κακοῖς πράσσειν κακά.</l>
</sp>
<sp>
<speaker>Ἰσμήνη</speaker>
<l n="545">τί γὰρ μόνῃ μοι τῆσδʼ ἄτερ βιώσιμον;</l>
</sp>
<sp>
<speaker>Κρέων</speaker>
<l n="546">ἀλλʼ ἥδε μέντοι μὴ λέγʼ· οὐ γὰρ ἔστʼ ἔτι.</l>
</sp>
<sp>
<speaker>Ἰσμήνη</speaker>
<l n="547">ἀλλὰ κτενεῖς νυμφεῖα τοῦ σαυτοῦ τέκνου;</l>
</sp>
<sp>
<speaker>Κρέων</speaker>
<l n="548">ἀρώσιμοι γὰρ χἀτέρων εἰσὶν γύαι.</l>
</sp>
<sp>
<speaker>Ἰσμήνη</speaker>
<l n="549">οὐχ ὥς γʼ ἐκείνῳ τῇδέ τʼ  ἦν ἡρμοσμένα.</l>
</sp>
<sp>
<speaker>Κρέων</speaker>
<l n="550">κακὰς ἐγὼ γυναῖκας υἱέσι στυγῶ.</l>
</sp>
<sp>
<speaker>Ἀντιγόνη</speaker>
<l n="551">ὦ φίλταθʼ Αἷμον, ὥς σʼ ἀτιμάζει πατήρ.</l>
</sp>
<sp>
<speaker>Κρέων</speaker>
<l n="552">ἄγαν γε λυπεῖς καὶ σὺ καὶ τὸ σὸν λέχος.</l>
</sp>
<sp>
<speaker>Χορός</speaker>
<l n="553">ἦ γὰρ στερήσεις τῆσδε τὸν σαυτοῦ γόνον;</l>
</sp>
<sp>
<speaker>Κρέων</speaker>
<l n="554">Ἅιδης ὁ παύσων τούσδε τοὺς γάμους ἔφυ.</l>
</sp>
<sp>
<speaker>Χορός</speaker>
<l n="555">δεδογμένʼ, ὡς ἔοικε, τήνδε κατθανεῖν.</l>
</sp>
<sp>
<speaker>Κρέων</speaker>
<l n="556">καὶ σοί γε κἀμοί.  μὴ τριβὰς ἔτʼ, ἀλλά νιν</l>
<l n="557">κομίζετʼ εἴσω, δμῶες·  ἐκ δὲ τοῦδε χρὴ</l>
<l n="558">γυναῖκας εἶναι τάσδε μηδʼ ἀνειμένας.</l>
<l n="559">φεύγουσι γάρ τοι χοἰ θρασεῖς, ὅταν πέλας</l>
<l n="560">ἤδη τὸν, Ἅιδην εἰσορῶσι τοῦ βίου.</l>
<milestone ed="p" n="583" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="561">εὐδαίμονες οἷσι κακῶν ἄγευστος αἰών.</l>
<l n="562">οἷς γὰρ ἂν σεισθῇ θεόθεν δόμος, ἄτας</l>
<l n="563">οὐδὲν ἐλλείπει γενεᾶς ἐπὶ πλῆθος ἕρπον·</l>
<l n="564">ὅμοιον ὥστε ποντίαις οἶδμα δυσπνόοις ὅταν</l>
<l n="565">Θρῄσσαισιν ἔρεβος ὕφαλον ἐπιδράμῃ πνοαῖς,</l>
<l n="566">κυλίνδει βυσσόθεν κελαινὰν θῖνα καὶ</l>
<l n="567">δυσάνεμοι, στόνῳ βρέμουσι δʼ ἀντιπλῆγες ἀκταί.</l>
</sp>
<milestone ed="p" n="593" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="568">ἀρχαῖα τὰ Λαβδακιδᾶν οἴκων ὁρῶμαι</l>
<l n="569">πήματα φθιτῶν ἐπὶ πήμασι πίπτοντʼ,</l>
<l n="570">οὐδʼ ἀπαλλάσσει γενεὰν γένος, ἀλλʼ ἐρείπει</l>
<l n="571">θεῶν τις, οὐδʼ ἔχει λύσιν.  νῦν γὰρ ἐσχάτας ὕπερ</l>
<l n="572">ῥίζας ὃ τέτατο φάος ἐν Οἰδίπου δόμοις,</l>
<l n="573">κατʼ αὖ νιν φοινία θεῶν τῶν νερτέρων</l>
<l n="574">ἀμᾷ κόνις  λόγου τʼ ἄνοια καὶ φρενῶν ἐρινύς.</l>
</sp>
<milestone ed="p" n="605" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="575">τεάν, Ζεῦ, δύνασιν τίς ἀνδρῶν ὑπερβασία κατάσχοι;</l>
<l n="576">τὰν οὔθʼ ὕπνος αἱρεῖ ποθʼ ὁ πάντʼ ἀγρεύων,</l>
<l n="577">οὔτε θεῶν ἄκματοι μῆνες, ἀγήρῳ δὲ χρόνῳ</l>
<l n="578">δυνάστας  κατέχεις  Ὀλύμπου  μαρμαρόεσσαν αἴγλαν.</l>
<l n="579">τό τʼ ἔπειτα καὶ τὸ μέλλον</l>
<l n="580">καὶ τὸ πρὶν ἐπαρκέσει</l>
<l n="581">νόμος ὅδʼ, οὐδὲν ἕρπει</l>
<l n="582">θνατῶν βιότῳ πάμπολύ γʼ ἐκτὸς ἄτας.</l>
</sp>
<milestone ed="p" n="615" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="583">ἁ γὰρ δὴ πολύπλαγκτος ἐλπὶς πολλοῖς μὲν ὄνασις ἀνδρῶν,</l>
<l n="584">πολλοῖς δʼ ἀπάτα κουφονόων ἐρώτων·</l>
<l n="585">εἰδότι δʼ οὐδὲν ἕρπει, πρὶν πυρὶ θερμῷ πόδα τις</l>
<l n="586">προσαύσῃ.  σοφίᾳ γὰρ ἔκ του κλεινὸν ἔπος πέφανται.</l>
<l n="587">τὸ κακὸν δοκεῖν ποτʼ ἐσθλὸν</l>
<l n="588">τῷδʼ ἔμμεν ὅτῳ φρένας</l>
<l n="589">θεὸς ἄγει πρὸς ἄταν·</l>
</sp>
<sp>
<speaker>Χορός</speaker>
<l n="590">πράσσει δʼ ὀλίγιστον χρόνον ἐκτὸς ἄτας.</l>
</sp>
<milestone ed="p" n="626" unit="card"/>
</div>
<div type="anapests">
<sp>
<speaker>Χορός</speaker>
<l n="591">ὅδε μὴν Αἵμων, παίδων τῶν σῶν</l>
<l n="592">νέατον γέννημʼ·  ἆρʼ ἀχνύμενος</l>
<l n="593">τάλιδος ἥκει μόρον Ἀντιγόνης,</l>
<l n="594">ἀπάτης λεχέων ὑπεραλγῶν;</l>
<milestone ed="p" n="631" unit="card"/>
</sp>
</div>
</div>
<div type="episode">
<sp>
<speaker>Κρέων</speaker>
<l n="595">τάχʼ εἰσόμεσθα μάντεων ὑπέρτερον.</l>
<l n="596">ὦ παῖ, τελείαν ψῆφον ἆρα μὴ κλύων</l>
<l n="597">τῆς μελλονύμφου πατρὶ λυσσαίνων πάρει;</l>
<l n="598">ἢ σοὶ μὲν ἡμεῖς πανταχῇ, δρῶντες φίλοι;</l>
</sp>
<sp>
<speaker>Αἵμων</speaker>
<l n="599">πάτερ, σός εἰμι, καὶ σύ μοι γνώμας ἔχων</l>
<l n="600">χρηστὰς ἀπορθοῖς, αἷς ἔγωγʼ ἐφέψομαι.</l>
<l n="601">ἐμοὶ γὰρ οὐδεὶς ἀξιώσεται γάμος</l>
<l n="602">μείζων φέρεσθαι σοῦ καλῶς ἡγουμένου.</l>
</sp>
<sp>
<speaker>Κρέων</speaker>
<l n="603">οὕτω γάρ, ὦ παῖ, χρὴ διὰ στέρνων ἔχειν,</l>
<l n="604">γνώμης πατρῴας πάντʼ ὄπισθεν ἑστάναι.</l>
<l n="605">τούτου γὰρ οὕνεκʼ ἄνδρες εὔχονται γονὰς</l>
<l n="606">κατηκόους φύσαντες ἐν δόμοις ἔχειν,</l>
<l n="607">ὡς καὶ τὸν ἐχθρὸν ἀνταμύνωνται κακοῖς</l>
<l n="608">καὶ τὸν φίλον τιμῶσιν ἐξ ἴσου πατρί.</l>
<l n="609">ὅστις δʼ ἀνωφέλητα φιτύει τέκνα,</l>
<l n="610">τί τόνδʼ ἂν εἴποις ἄλλο πλὴν αὑτῷ πόνους</l>
<l n="611">φῦσαι, πολὺν δὲ τοῖσιν ἐχθροῖσιν γέλων;</l>
<l n="612">μή νύν ποτʼ, ὦ παῖ, τὰς φρένας ὑφʼ ἡδονῆς</l>
<l n="613">γυναικὸς οὕνεκʼ ἐκβάλῃς, εἰδὼς ὅτι</l>
<l n="614">ψυχρὸν παραγκάλισμα τοῦτο γίγνεται,</l>
<l n="615">γυνὴ κακὴ ξύνευνος ἐν δόμοις.  τί γὰρ</l>
<l n="616">γένοιτʼ ἂν ἕλκος μεῖζον ἢ φίλος κακός;</l>
<l n="617">ἀλλὰ πτύσας ὡσεί τε δυσμενῆ μέθες</l>
<l n="618">τὴν παῖδʼ ἐν Αἴδου τήνδε νυμφεύειν τινί.</l>
<l n="619">ἐπεὶ γὰρ αὐτὴν εἷλον ἐμφανῶς ἐγὼ</l>
<l n="620">πόλεως ἀπιστήσασαν ἐκ πάσης μόνην,</l>
<l n="621">ψευδῆ γʼ ἐμαυτὸν οὐ καταστήσω πόλει,</l>
<l n="622">ἀλλὰ κτενῶ.  πρὸς ταῦτʼ ἐφυμνείτω Δία</l>
<l n="623">ξύναιμον.  εἰ γὰρ δὴ τά γʼ ἐγγενῆ φύσει</l>
<l n="624">ἄκοσμα θρέψω, κάρτα τοὺς ἔξω γένους</l>
<l n="625">ἐν τοῖς γὰρ οἰκείοισιν ὅστις ἔστʼ ἀνὴρ</l>
<l n="626">χρηστός, φανεῖται κἀν πόλει δίκαιος ὤν.</l>
<l n="627">ὅστις δʼ ὑπερβὰς ἢ νόμους βιάζεται</l>
<l n="628">ἢ τοὐπιτάσσειν τοῖς κρατύνουσιν νοεῖ,</l>
<l n="629">οὐκ ἔστʼ ἐπαίνου τοῦτον ἐξ ἐμοῦ τυχεῖν.</l>
<l n="630">ἀλλʼ ὃν πόλις στήσειε τοῦδε χρὴ κλύειν</l>
<l n="631">καὶ σμικρὰ καὶ δίκαια καὶ τἀναντία.</l>
<l n="632">καὶ τοῦτον ἂν τὸν ἄνδρα θαρσοίην ἐγὼ</l>
<l n="633">καλῶς μὲν ἄρχειν, εὖ δʼ ἂν ἄρχεσθαι θέλειν,</l>
<l n="634">δορός τʼ  ἂν ἐν χειμῶνι προστεταγμένον</l>
<l n="635">μένειν δίκαιον κἀγαθὸν παραστάτην.</l>
<l n="636">ἀναρχίας δὲ μεῖζον οὐκ ἔστιν κακόν.</l>
<l n="637">αὕτη πόλεις ὄλλυσιν, ἥδʼ ἀναστάτους</l>
<l n="638">οἴκους τίθησιν, ἥδε συμμάχου δορὸς</l>
<l n="639">τροπὰς καταρρήγνυσι·  τῶν δʼ ὀρθουμένων</l>
<l n="640">σῴζει τὰ πολλὰ σώμαθʼ ἡ πειθαρχία.</l>
<l n="641">οὕτως ἀμυντέʼ ἐστὶ τοῖς κοσμουμένοις,</l>
<l n="642">κοὔτοι γυναικὸς οὐδαμῶς ἡσσητέα.</l>
<l n="643">κρεῖσσον γάρ, εἴπερ δεῖ, πρὸς ἀνδρὸς ἐκπεσεῖν,</l>
<l n="644">κοὐκ ἂν γυναικῶν ἥσσονες καλοίμεθʼ  ἄν.</l>
<milestone ed="p" n="681" unit="card"/>
</sp>
<sp>
<speaker>Χορός</speaker>
<l n="645">ἡμῖν μέν, εἰ μὴ τῷ χρόνῳ κεκλέμμεθα,</l>
<l n="646">λέγειν φρονούντως ὧν λέγεις δοκεῖς πέρι.</l>
</sp>
<sp>
<speaker>Αἵμων</speaker>
<l n="647">πάτερ, θεοὶ φύουσιν ἀνθρώποις φρένας,</l>
<l n="648">πάντων ὅσʼ ἐστὶ κτημάτων ὑπέρτατον.</l>
<l n="649">ἐγὼ δʼ ὅπως σὺ μὴ λέγεις ὀρθῶς τάδε,</l>
<l n="650">οὔτʼ ἂν δυναίμην μήτʼ ἐπισταίμην λέγειν.</l>
<l n="651">γένοιτο μεντἂν χἀτέρῳ καλῶς ἔχον.</l>
<l n="652">σοῦ δʼ οὖν πέφυκα πάντα προσκοπεῖν ὅσα</l>
<l n="653">λέγει τις ἢ πράσσει τις ἢ ψέγειν ἔχει.</l>
<l n="654">τὸ γὰρ σὸν ὄμμα δεινὸν, ἀνδρὶ δημότῃ</l>
<l n="655">λόγοις τοιούτοις, οἷς σὺ μὴ τέρψει κλύων·</l>
<l n="656">ἐμοὶ δʼ ἀκούειν ἔσθʼ ὑπὸ σκότου τάδε,</l>
<l n="657">τὴν παῖδα ταύτην οἷʼ, ὀδύρεται πόλις,</l>
<l n="658">πασῶν γυναικῶν ὡς ἀναξιωτάτη</l>
<l n="659">κάκιστʼ ἀπʼ ἔργων εὐκλεεστάτων φθίνει.</l>
<l n="660">ἥτις τὸν αὑτῆς αὐτάδελφον ἐν φοναῖς</l>
<l n="661">πεπτῶτʼ ἄθαπτον μήθʼ ὑπʼ ὠμηστῶν κυνῶν</l>
<l n="662">εἴασʼ ὀλέσθαι μήθʼ ὑπʼ οἰωνῶν τινος.</l>
<l n="663">οὐχ ἥδε χρυσῆς ἀξία τιμῆς λαχεῖν;</l>
<l n="664">τοιάδʼ ἐρεμνὴ σῖγʼ ἐπέρχεται φάτις.</l>
<l n="665">ἐμοὶ δὲ σοῦ πράσσοντος εὐτυχῶς, πάτερ,</l>
<l n="666">οὐκ ἔστιν οὐδὲν κτῆμα τιμιώτερον,</l>
<l n="667">τί γὰρ πατρὸς θάλλοντος εὐκλείας τέκνοις</l>
<l n="668">ἄγαλμα μεῖζον, ἢ τί πρὸς παίδων πατρί;</l>
<l n="669">μή νυν ἓν ἦθος μοῦνον ἐν σαυτῷ φόρει,</l>
<l n="670">ὡς φὴς σύ, κοὐδὲν ἄλλο, τοῦτʼ ὀρθῶς ἔχειν.</l>
<l n="671">ὅστις γὰρ αὐτὸς ἢ φρονεῖν μόνος δοκεῖ,</l>
<l n="672">ἢ γλῶσσαν, ἣν οὐκ ἄλλος, ἢ ψυχὴν ἔχειν,</l>
<l n="673">οὗτοι διαπτυχθέντες ὤφθησαν κενοί.</l>
<l n="674">ἀλλʼ ἄνδρα, κεἴ τις ᾖ σοφός, τὸ μανθάνειν</l>
<l n="675">πόλλʼ, αἰσχρὸν οὐδὲν καὶ τὸ μὴ τείνειν ἄγαν.</l>
<l n="676">ὁρᾷς παρὰ ῥείθροισι χειμάρροις ὅσα</l>
<l n="677">δένδρων ὑπείκει, κλῶνας ὡς ἐκσῴζεται,</l>
<l n="678">τὰ δʼ ἀντιτείνοντʼ αὐτόπρεμνʼ ἀπόλλυται.</l>
<l n="679">αὕτως δὲ ναὸς ὅστις ἐγκρατῆ πόδα</l>
<l n="680">τείνας ὑπείκει μηδέν, ὑπτίοις κάτω</l>
<l n="681">στρέψας τὸ λοιπὸν σέλμασιν ναυτίλλεται.</l>
<l n="682">ἀλλʼ εἶκε καὶ θυμῷ μετάστασιν δίδου.</l>
<l n="683">γνώμη γὰρ εἴ τις κἀπʼ ἐμοῦ νεωτέρου</l>
<l n="684">πρόσεστι, φήμʼ ἔγωγε πρεσβεύειν πολὺ</l>
<l n="685">φῦναι τὸν ἄνδρα πάντʼ ἐπιστήμης πλέων·</l>
<l n="686">εἰ δʼ οὖν, φιλεῖ γὰρ τοῦτο μὴ ταύτῃ ῥέπειν,</l>
<l n="687">καὶ τῶν λεγόντων εὖ καλὸν τὸ μανθάνειν.</l>
<milestone ed="p" n="724" unit="card"/>
</sp>
<sp>
<speaker>Χορός</speaker>
<l n="688">ἄναξ, σέ τʼ εἰκός, εἴ τι καίριον λέγει,</l>
<l n="689">μαθεῖν, σέ τʼ αὖ τοῦδʼ·  εὖ γὰρ εἴρηται διπλῇ.</l>
</sp>
<sp>
<speaker>Κρέων</speaker>
<l n="690">οἱ τηλικοίδε καὶ διδαξόμεσθα δὴ</l>
<l n="691">φρονεῖν ὑπʼ ἀνδρὸς  τηλικοῦδε τὴν φύσιν;</l>
</sp>
<sp>
<speaker>Αἵμων</speaker>
<l n="692">μηδὲν τὸ μὴ δίκαιον·  εἰ δʼ ἐγὼ νέος,</l>
<l n="693">οὐ τὸν χρόνον χρὴ μᾶλλον ἢ τἄργα σκοπεῖν.</l>
</sp>
<sp>
<speaker>Κρέων</speaker>
<l n="694">ἔργον γάρ ἐστι τοὺς ἀκοσμοῦντας σέβειν;</l>
</sp>
<sp>
<speaker>Αἵμων</speaker>
<l n="695">οὐδʼ ἂν κελεύσαιμʼ, εὐσεβεῖν εἰς τοὺς κακούς.</l>
</sp>
<sp>
<speaker>Κρέων</speaker>
<l n="696">οὐχ ἥδε γὰρ τοιᾷδʼ ἐπείληπται νόσῳ;</l>
</sp>
<sp>
<speaker>Αἵμων</speaker>
<l n="697">οὔ φησι Θήβης τῆσδʼ ὁμόπτολις λεώς.</l>
</sp>
<sp>
<speaker>Κρέων</speaker>
<l n="698">πόλις γὰρ ἡμῖν ἁμὲ χρὴ τάσσειν ἐρεῖ;</l>
</sp>
<sp>
<speaker>Αἵμων</speaker>
<l n="699">ὁρᾷς τόδʼ ὡς εἴρηκας ὡς ἄγαν νέος;</l>
</sp>
<sp>
<speaker>Κρέων</speaker>
<l n="700">ἄλλῳ γὰρ ἢ ʼμοὶ χρή με τῆσδʼ ἄρχειν χθονός;</l>
</sp>
<sp>
<speaker>Αἵμων</speaker>
<l n="701">πόλις γὰρ οὐκ ἔσθʼ ἥτις ἀνδρός ἐσθʼ ἑνός.</l>
</sp>
<sp>
<speaker>Κρέων</speaker>
<l n="702">οὐ τοῦ κρατοῦντος ἡ πόλις νομίζεται;</l>
</sp>
<sp>
<speaker>Αἵμων</speaker>
<l n="703">καλῶς γʼ ἐρήμης ἂν   σὺ γῆς ἄρχοις μόνος.</l>
</sp>
<sp>
<speaker>Κρέων</speaker>
<l n="704">ὅδʼ, ὡς ἔοικε, τῇ γυναικὶ συμμαχεῖ.</l>
</sp>
<sp>
<speaker>Αἵμων</speaker>
<l n="705">εἴπερ γυνὴ σύ.  σοῦ γὰρ οὖν προκήδομαι.</l>
</sp>
<sp>
<speaker>Κρέων</speaker>
<l n="706">ὦ παγκάκιστε, διὰ δίκης ἰὼν πατρί;</l>
</sp>
<sp>
<speaker>Αἵμων</speaker>
<l n="707">οὐ γὰρ δίκαιά σʼ  ἐξαμαρτάνονθʼ ὁρῶ.</l>
</sp>
<sp>
<speaker>Κρέων</speaker>
<l n="708">ἁμαρτάνω γὰρ τὰς ἐμὰς ἀρχὰς σέβων;</l>
</sp>
<sp>
<speaker>Αἵμων</speaker>
<l n="709">οὐ γὰρ σέβεις τιμάς γε τὰς θεῶν πατῶν.</l>
</sp>
<sp>
<speaker>Κρέων</speaker>
<l n="710">ὦ μιαρὸν ἦθος καὶ γυναικὸς ὕστερον.</l>
</sp>
<sp>
<speaker>Αἵμων</speaker>
<l n="711">οὔ τἂν ἕλοις ἥσσω γε τῶν αἰσχρῶν ἐμέ.</l>
</sp>
<sp>
<speaker>Κρέων</speaker>
<l n="712">ὁ γοῦν λόγος σοι  πᾶς ὑπὲρ κείνης ὅδε.</l>
</sp>
<sp>
<speaker>Αἵμων</speaker>
<l n="713">καὶ σοῦ γε κἀμοῦ, καὶ θεῶν τῶν νερτέρων.</l>
</sp>
<sp>
<speaker>Κρέων</speaker>
<l n="714">ταύτην ποτʼ  οὐκ ἔσθʼ  ὡς ἔτι ζῶσαν γαμεῖς.</l>
</sp>
<sp>
<speaker>Αἵμων</speaker>
<l n="715">ἣ δʼ οὖν θανεῖται καὶ θανοῦσʼ ὀλεῖ τινα.</l>
</sp>
<sp>
<speaker>Κρέων</speaker>
<l n="716">ἦ κἀπαπειλῶν ὧδʼ ἐπεξέρχει θρασύς;</l>
</sp>
<sp>
<speaker>Αἵμων</speaker>
<l n="717">τίς δʼ ἔστʼ ἀπειλὴ πρὸς κενὰς γνώμας λέγειν;</l>
</sp>
<sp>
<speaker>Κρέων</speaker>
<l n="718">κλαίων φρενώσεις, ὢν φρενῶν αὐτὸς κενός.</l>
</sp>
<sp>
<speaker>Αἵμων</speaker>
<l n="719">εἰ μὴ πατὴρ ἦσθʼ, εἶπον ἄν σʼ οὐκ εὖ φρονεῖν.</l>
</sp>
<sp>
<speaker>Κρέων</speaker>
<l n="720">γυναικὸς ὢν δούλευμα μὴ κώτιλλέ με.</l>
</sp>
<sp>
<speaker>Αἵμων</speaker>
<l n="721">βούλει λέγειν τι καὶ λέγων μηδὲν κλύειν;</l>
<milestone ed="p" n="758" unit="card"/>
</sp>
<sp>
<speaker>Κρέων</speaker>
<l n="722">ἄληθες; ἀλλʼ οὐ τόνδʼ Ὄλυμπον, ἴσθʼ ὅτι,</l>
<l n="723">χαίρων ἐπὶ ψόγοισι δεννάσεις ἐμέ.</l>
<l n="724">ἄγαγε τὸ μῖσος  ὡς κατʼ  ὄμματʼ  αὐτίκα</l>
<l n="725">παρόντι θνῄσκῃ πλησία τῷ νυμφίῳ.</l>
</sp>
<sp>
<speaker>Αἵμων</speaker>
<l n="726">οὐ δῆτʼ ἔμοιγε, τοῦτο μὴ δόξῃς ποτέ,</l>
<l n="727">οὔθʼ ἥδʼ ὀλεῖται πλησία, σύ τʼ οὐδαμὰ</l>
<l n="728">τοὐμὸν προσόψει κρᾶτʼ ἐν ὀφθαλμοῖς ὁρῶν,</l>
<l n="729">ὡς τοῖς θέλουσι τῶν φίλων μαίνῃ συνών.</l>
</sp>
<sp>
<speaker>Χορός</speaker>
<l n="730">ἁνήρ, ἄναξ, βέβηκεν ἐξ ὀργῆς ταχύς·</l>
<l n="731">νοῦς δʼ ἐστὶ τηλικοῦτος ἀλγήσας βαρύς.</l>
</sp>
<sp>
<speaker>Κρέων</speaker>
<l n="732">δράτω·  φρονείτω μεῖζον ἢ κατʼ ἄνδρʼ ἰών·</l>
<l n="733">τὼ δʼ οὖν κόρα τώδʼ οὐκ ἀπαλλάξει μόρου.</l>
</sp>
<sp>
<speaker>Χορός</speaker>
<l n="734">ἄμφω γὰρ αὐτὼ καὶ κατακτεῖναι νοεῖς;</l>
</sp>
<sp>
<speaker>Κρέων</speaker>
<l n="735">οὐ τήν γε μὴ θιγοῦσαν·  εὖ γὰρ οὖν λέγεις.</l>
</sp>
<sp>
<speaker>Χορός</speaker>
<l n="736">μόρῳ δὲ ποίῳ καί σφε βουλεύει κτανεῖν;</l>
</sp>
<sp>
<speaker>Κρέων</speaker>
<l n="737">ἄγων ἔρημος ἔνθʼ ἂν ᾖ βροτῶν στίβος</l>
<l n="738">κρύψω πετρώδει ζῶσαν ἐν κατώρυχι,</l>
<l n="739">φορβῆς τοσοῦτον ὡς ἄγος μόνον προθείς,</l>
<l n="740">ὅπως μίασμα πᾶσʼ ὑπεκφύγῃ πόλις.</l>
<l n="741">κἀκεῖ τὸν Ἅιδην, ὃν μόνον σέβει θεῶν,</l>
<l n="742">αἰτουμένη που τεύξεται τὸ μὴ θανεῖν,</l>
<l n="743">ἢ γνώσεται γοῦν ἀλλὰ τηνικαῦθʼ ὅτι</l>
<l n="744">πόνος περισσός ἐστι τἀν Ἅιδου σέβειν.</l>
<milestone ed="p" n="781" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="745">Ἔρως ἀνίκατε μάχαν, Ἔρως, ὃς ἐν κτήμασι πίπτεις,</l>
<l n="746">ὃς ἐν μαλακαῖς παρειαῖς νεάνιδος ἐννυχεύεις,</l>
<l n="747">φοιτᾷς δʼ ὑπερπόντιος ἔν τʼ ἀγρονόμοις αὐλαῖς·</l>
<l n="748">καί σʼ οὔτʼ ἀθανάτων φύξιμος οὐδεὶς</l>
<l n="749">οὔθʼ ἁμερίων σέ γʼ ἀνθρώπων.  ὁ δʼ ἔχων μέμηνεν.</l>
</sp>
<milestone ed="p" n="791" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="750">σὺ καὶ δικαίων ἀδίκους φρένας παρασπᾷς ἐπὶ λώβᾳ,</l>
<l n="751">σὺ καὶ τόδε νεῖκος ἀνδρῶν ξύναιμον ἔχεις ταράξας·</l>
<l n="752">νικᾷ δʼ ἐναργὴς βλεφάρων ἵμερος εὐλέκτρου</l>
<l n="753">νύμφας, τῶν μεγάλων πάρεδρος ἐν ἀρχαῖς</l>
<l n="754">θεσμῶν.  ἄμαχος γὰρ ἐμπαίζει θεὸς, Ἀφροδίτα.</l>
</sp>
<milestone ed="p" n="801" unit="card"/>
</div>
<div type="anapests">
<sp>
<speaker>Χορός</speaker>
<l n="755">νῦν δʼ ἤδη ʼγὼ καὐτὸς θεσμῶν</l>
<l n="756">ἔξω φέρομαι τάδʼ ὁρῶν ἴσχειν δʼ</l>
<l n="757">οὐκέτι πηγὰς δύναμαι δάκρυ</l>
<l n="758">τὸν παγκοίτην ὅθʼ ὁρῶ θάλαμον</l>
<l n="759">τήνδʼ Ἀντιγόνην ἀνύτουσαν.</l>
<milestone ed="p" n="806" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Ἀντιγόνη</speaker>
<l n="760">ὁρᾶτʼ ἔμʼ, ὦ γᾶς πατρίας πολῖται, τὰν νεάταν ὁδὸν</l>
<l n="761">στείχουσαν, νέατον δὲ φέγγος λεύσσουσαν ἀελίου,</l>
<l n="762">κοὔποτʼ αὖθις.  ἀλλά μʼ ὁ παγκοίτας Ἅιδας ζῶσαν ἄγει</l>
<l n="763">τὰν  Ἀχέροντος</l>
<l n="764">ἀκτάν, οὔθʼ ὑμεναίων ἔγκληρον, οὔτʼ ἐπινύμφειός</l>
<l n="765">πώ μέ τις ὕμνος ὕμνησεν, ἀλλʼ Ἀχέροντι νυμφεύσω.</l>
</sp>
<milestone ed="p" n="817" unit="card"/>
</div>
<div type="anapests">
<sp>
<speaker>Χορός</speaker>
<l n="766">οὐκοῦν κλεινὴ καὶ ἔπαινον ἔχουσʼ</l>
<l n="767">ἐς τόδʼ ἀπέρχει κεῦθος νεκύων,</l>
<l n="768">οὔτε φθινάσιν πληγεῖσα νόσοις</l>
<l n="769">οὔτε ξιφέων ἐπίχειρα λαχοῦσʼ,</l>
<l n="770">ἀλλʼ αὐτόνομος ζῶσα μόνη δὴ</l>
<l n="771">θνητῶν Ἅιδην καταβήσει.</l>
<milestone ed="p" n="823" unit="card"/>
</sp>
</div>
<div type="antistrophe" n="1">
<sp>
<speaker>Ἀντιγόνη</speaker>
<l n="772">ἤκουσα δὴ λυγρότατον ὀλέσθαι τὰν Φρυγίαν ξέναν</l>
<l n="773">Ταντάλου Σιπύλῳ πρὸς ἄκρῳ, τὰν κισσὸς ὡς ἀτενὴς</l>
<l n="774">πετραία βλάστα δάμασεν, καί νιν ὄμβροι  τακομέναν,</l>
<l n="775">ὡς φάτις ἀνδρῶν,</l>
<l n="776">χιών τʼ οὐδαμὰ λείπει, τέγγει δʼ ὑπʼ ὀφρύσι παγκλαύτοις</l>
<l n="777">δειράδας·  ᾇ με δαίμων ὁμοιοτάταν κατευνάζει.</l>
</sp>
<milestone ed="p" n="834" unit="card"/>
</div>
<div type="anapests">
<sp>
<speaker>Χορός</speaker>
<l n="778">ἀλλὰ θεός τοι καὶ θεογεννής,</l>
<l n="779">ἡμεῖς δὲ βροτοὶ καὶ θνητογενεῖς.</l>
<l n="780">καίτοι φθιμένῃ μέγα κἀκοῦσαι</l>
<l n="781">τοῖς ἰσοθέοις σύγκληρα λαχεῖν.</l>
<l n="782">ζῶσαν καὶ ἔπειτα θανοῦσαν.</l>
<milestone ed="p" n="839" unit="card"/>
</sp>
</div>
<div type="strophe" n="2">
<sp>
<speaker>Ἀντιγόνη</speaker>
<l n="783">οἴμοι γελῶμαι.  τί με, πρὸς θεῶν πατρῴων.</l>
<l n="784">οὐκ οἰχομέναν ὑβρίζεις, ἀλλʼ  ἐπίφαντον;</l>
<l n="785">ὦ πόλις, ὦ πόλεως πολυκτήμονες ἄνδρες·</l>
<l n="786">ἰὼ Διρκαῖαι κρῆναι</l>
<l n="787">Θήβας τʼ εὐαρμάτου ἄλσος, ἔμπας ξυμμάρτυρας ὔμμʼ ἐπικτῶμαι,</l>
<l n="788">οἵα φίλων ἄκλαυτος, οἵοις νόμοις</l>
<l n="789">πρὸς ἕργμα τυμβόχωστον ἔρχομαι τάφου ποταινίου·</l>
<l n="790">ἰὼ δύστανος, βροτοῖς οὔτε νεκροῖς κυροῦσα</l>
<l n="791">μέτοικος οὐ ζῶσιν, οὐ θανοῦσιν.</l>
</sp>
<milestone ed="p" n="853" unit="card"/>
</div>
<div type="strophe" n="3">
<sp>
<speaker>Χορός</speaker>
<l n="792">προβᾶσʼ ἐπʼ ἔσχατον θράσους</l>
<l n="793">ὑψηλὸν ἐς Δίκας βάθρον</l>
<l n="794">προσέπεσες, ὦ τέκνον, πολύ·</l>
<l n="795">πατρῷον δʼ ἐκτίνεις τινʼ ἆθλον.</l>
</sp>
<milestone ed="p" n="858" unit="card"/>
</div>
<div type="antistrophe" n="2">
<sp>
<speaker>Ἀντιγόνη</speaker>
<l n="796">ἔψαυσας ἀλγεινοτάτας ἐμοὶ μερίμνας,</l>
<l n="797">πατρὸς τριπόλιστον οἶκτον τού τε πρόπαντος</l>
<l n="798">ἁμετέρου πότμου κλεινοῖς Λαβδακίδαισιν.</l>
<l n="799">ἰὼ ματρῷαι λέκτρων</l>
<l n="800">ἆται κοιμήματά τʼ αὐτογέννητʼ ἐμῷ πατρὶ δυσμόρου ματρός,</l>
<l n="801">οἵων ἐγώ ποθʼ ἁ ταλαίφρων ἔφυν·</l>
<l n="802">πρὸς οὓς ἀραῖος ἄγαμος ἅδʼ ἐγὼ μέτοικος ἔρχομαι.</l>
<l n="803">ἰὼ δυσπότμων κασίγνητε γάμων κυρήσας,</l>
<l n="804">θανὼν ἔτʼ οὖσαν κατήναρές με.</l>
</sp>
<milestone ed="p" n="872" unit="card"/>
</div>
<div type="antistrophe" n="3">
<sp>
<speaker>Χορός</speaker>
<l n="805">σέβειν μὲν εὐσέβειά τις,</l>
<l n="806">κράτος δʼ ὅτῳ κράτος μέλει</l>
<l n="807">παραβατὸν οὐδαμᾷ πέλει·</l>
<l n="808">σὲ δʼ αὐτόγνωτος ὤλεσʼ ὀργά.</l>
</sp>
<milestone ed="p" n="876" unit="card"/>
</div>
<div type="anapests">
<sp>
<speaker>Ἀντιγόνη</speaker>
<l n="809">ἄκλαυτος, ἄφιλος, ἀνυμέναιος ταλαίφρων ἄγομαι</l>
<l n="810">τὰν πυμάταν ὁδόν.  οὐκέτι μοι τόδε</l>
<l n="811">λαμπάδος ἱερὸν ὄμμα</l>
<l n="812">θέμις ὁρᾶν ταλαίνᾳ.</l>
<l n="813">τὸν δʼ ἐμὸν πότμον ἀδάκρυτον</l>
<l n="814">οὐδεὶς φίλων στενάζει.</l>
<milestone ed="p" n="883" unit="card"/>
</sp>
</div>
</div>
<div type="episode">
<sp>
<speaker>Κρέων</speaker>
<l n="815">ἆρʼ ἴστʼ, ἀοιδὰς καὶ γόους πρὸ τοῦ θανεῖν</l>
<l n="816">ὡς οὐδʼ ἂν εἷς παύσαιτʼ ἄν, εἰ χρείη λέγειν;</l>
<l n="817">οὐκ ἄξεθʼ ὡς τάχιστα; καὶ κατηρεφεῖ</l>
<l n="818">τύμβῳ περιπτύξαντες, ὡς εἴρηκʼ ἐγώ,</l>
<l n="819">ἄφετε μόνην ἔρημον, εἴτε χρῇ θανεῖν</l>
<l n="820">εἴτʼ ἐν τοιαύτῃ ζῶσα τυμβεύειν στέγῃ·</l>
<l n="821">ἡμεῖς γὰρ ἁγνοὶ τοὐπὶ τήνδε τὴν κόρην</l>
<l n="822">μετοικίας δʼ  οὖν τῆς ἄνω στερήσεται.</l>
</sp>
<sp>
<speaker>Ἀντιγόνη</speaker>
<l n="823">ὦ τύμβος, ὦ νυμφεῖον, ὦ κατασκαφὴς</l>
<l n="824">οἴκησις ἀείφρουρος,  οἷ πορεύομαι</l>
<l n="825">πρὸς τοὺς ἐμαυτῆς, ὧν ἀριθμὸν ἐν νεκροῖς</l>
<l n="826">πλεῖστον δέδεκται Φερσέφασσʼ ὀλωλότων·</l>
<l n="827">ὧν λοισθία ʼγὼ καὶ κάκιστα δὴ μακρῷ</l>
<l n="828">κάτειμι, πρίν μοι μοῖραν ἐξήκειν βίου.</l>
<l n="829">ἐλθοῦσα μέντοι κάρτʼ ἐν ἐλπίσιν τρέφω</l>
<l n="830">φίλη μὲν ἥξειν πατρί, προσφιλὴς δὲ σοί,</l>
<l n="831">μῆτερ, φίλη δὲ σοί, κασίγνητον κάρα·</l>
<l n="832">ἐπεὶ θανόντας αὐτόχειρ ὑμᾶς ἐγὼ</l>
<l n="833">ἔλουσα κἀκόσμησα κἀπιτυμβίους</l>
<l n="834">χοὰς ἔδωκα.  νῦν δέ Πολύνεικες, τὸ σὸν</l>
<l n="835">δέμας περιστέλλουσα τοιάδʼ ἄρνυμαι.</l>
<l n="836">καίτοι σʼ ἐγὼ ʼτίμησα τοῖς φρονοῦσιν εὖ.</l>
<l n="837">οὐ γάρ ποτʼ οὔτʼ ἄν, εἰ τέκνων μήτηρ ἔφυν,</l>
<l n="838">οὔτʼ εἰ πόσις μοι κατθανὼν ἐτήκετο,</l>
<l n="839">βίᾳ πολιτῶν τόνδʼ ἂν ᾐρόμην πόνον.</l>
<l n="840">τίνος νόμου δὴ ταῦτα πρὸς χάριν λέγω;</l>
<l n="841">πόσις μὲν ἄν μοι κατθανόντος ἄλλος ἦν,</l>
<l n="842">καὶ παῖς ἀπʼ ἄλλου φωτός, εἰ τοῦδʼ ἤμπλακον,</l>
<l n="843">μητρὸς δʼ ἐν Ἅιδου καὶ πατρὸς κεκευθότοιν</l>
<l n="844">οὐκ ἔστʼ ἀδελφὸς ὅστις ἂν βλάστοι ποτέ.</l>
<l n="845">τοιῷδε μέντοι σʼ ἐκπροτιμήσασʼ ἐγὼ</l>
<l n="846">νόμῳ Κρέοντι ταῦτʼ ἔδοξʼ ἁμαρτάνειν</l>
<l n="847">καὶ δεινὰ τολμᾶν, ὦ κασίγνητον κάρα.</l>
<l n="848">καὶ νῦν ἄγει με διὰ χερῶν οὕτω λαβὼν</l>
<l n="849">ἄλεκτρον, ἀνυμέναιον, οὔτε του γάμου</l>
<l n="850">μέρος λαχοῦσαν οὔτε παιδείου τροφῆς,</l>
<l n="851">ἀλλʼ ὧδʼ ἔρημος πρὸς φίλων ἡ δύσμορος</l>
<l n="852">ζῶσʼ  εἰς θανόντων ἔρχομαι κατασκαφάς.</l>
<l n="853">ποίαν παρεξελθοῦσα δαιμόνων δίκην;</l>
<l n="854">τί χρή με τὴν δύστηνον ἐς θεοὺς ἔτι</l>
<l n="855">βλέπειν; τίνʼ αὐδᾶν ξυμμάχων; ἐπεί γε δὴ</l>
<l n="856">τὴν δυσσέβειαν εὐσεβοῦσʼ, ἐκτησάμην.</l>
<l n="857">ἀλλʼ εἰ μὲν οὖν τάδʼ ἐστὶν ἐν θεοῖς καλά,</l>
<l n="858">παθόντες ἂν ξυγγνοῖμεν ἡμαρτηκότες·</l>
<l n="859">εἰ δʼ οἵδʼ ἁμαρτάνουσι, μὴ πλείω κακὰ</l>
<l n="860">πάθοιεν ἢ καὶ δρῶσιν ἐκδίκως ἐμέ.</l>
<milestone ed="p" n="929" unit="card"/>
</sp>
<div type="anapests">
<sp>
<speaker>Χορός</speaker>
<l n="861">ἔτι τῶν αὐτῶν ἀνέμων αὑταὶ</l>
<l n="862">ψυχῆς ῥιπαὶ τήνδε γʼ  ἔχουσιν.</l>
</sp>
<sp>
<speaker>Κρέων</speaker>
<l n="863">τοιγὰρ τούτων τοῖσιν ἄγουσιν</l>
<l n="864">κλαύμαθʼ ὑπάρξει βραδυτῆτος ὕπερ.</l>
</sp>
<sp>
<speaker>Ἀντιγόνη</speaker>
<l n="865">οἴμοι, θανάτου τοῦτʼ ἐγγυτάτω</l>
<l n="866">τοὔπος ἀφῖκται.</l>
</sp>
<sp>
<speaker>Χορός</speaker>
<l n="867">θαρσεῖν οὐδὲν παραμυθοῦμαι</l>
<l n="868">μὴ οὐ τάδε ταύτῃ κατακυροῦσθαι.</l>
</sp>
<sp>
<speaker>Ἀντιγόνη</speaker>
<l n="869">ὦ γῆς Θήβης ἄστυ πατρῷον</l>
<l n="870">καὶ θεοὶ προγενεῖς,</l>
<l n="871">ἄγομαι δὴ κοὐκέτι μέλλω.</l>
<l n="872">λεύσσετε,   Θήβης οἱ κοιρανίδαι</l>
<l n="873">τὴν βασιλειδᾶν  μούνην λοιπήν,</l>
<l n="874">οἷα πρὸς οἵων ἀνδρῶν πάσχω,</l>
<l n="875">τὴν εὐσεβίαν σεβίσασα.</l>
<milestone ed="p" n="944" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="876">ἔτλα καὶ Δανάας οὐράνιον φῶς</l>
<l n="877">ἀλλάξαι δέμας ἐν χαλκοδέτοις αὐλαῖς·</l>
<l n="878">κρυπτομένα δʼ ἐν τυμβήρει θαλάμῳ κατεζεύχθη·</l>
<l n="879">καίτοι καὶ γενεᾷ τίμιος, ὦ παῖ παῖ,</l>
<l n="880">καὶ Ζηνὸς ταμιεύεσκε γονὰς χρυσορύτους.</l>
<l n="881">ἀλλʼ ἁ μοιριδία τις δύνασις δεινά·</l>
<l n="882">οὔτʼ ἄν νιν ὄλβος οὔτʼ Ἄρης, οὐ πύργος, οὐχ ἁλίκτυποι</l>
<l n="883">κελαιναὶ νᾶες ἐκφύγοιεν.</l>
</sp>
<milestone ed="p" n="955" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="884">ζεύχθη δʼ   ὀξύχολος παῖς ὁ Δρύαντος,</l>
<l n="885">Ἠδωνῶν βασιλεύς, κερτομίοις ὀργαῖς</l>
<l n="886">ἐκ Διονύσου πετρώδει κατάφαρκτος ἐν δεσμῷ.</l>
<l n="887">οὕτω τᾶς μανίας δεινὸν ἀποστάζει</l>
<l n="888">ἀνθηρόν τε μένος.  κεῖνος ἐπέγνω μανίαις</l>
<l n="889">ψαύων τὸν θεὸν ἐν κερτομίοις γλώσσαις.</l>
<l n="890">παύεσκε μὲν γὰρ ἐνθέους γυναῖκας εὔιόν τε πῦρ,</l>
<l n="891">φιλαύλους τʼ ἠρέθιζε Μούσας.</l>
</sp>
<milestone ed="p" n="966" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="892">παρὰ δὲ κυανεᾶν πελάγει διδύμας ἁλὸς</l>
<l n="893">ἀκταὶ Βοσπόριαι ἥδʼ ὁ Θρῃκῶν ἄξενος</l>
<l n="894">Σαλμυδησσός, ἵνʼ ἀγχίπτολις  Ἄρης</l>
<l n="895">δισσοῖσι Φινείδαις</l>
<l n="896">εἶδεν ἀρατὸν ἕλκος</l>
<l n="897">τυφλωθὲν ἐξ ἀγρίας δάμαρτος</l>
<l n="898">ἀλαὸν ἀλαστόροισιν ὀμμάτων κύκλοις</l>
<l n="899">ἀραχθέντων, ὑφʼ αἱματηραῖς</l>
<l n="900">χείρεσσι καὶ κερκίδων ἀκμαῖσιν.</l>
</sp>
<milestone ed="p" n="977" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="901">κατὰ δὲ τακόμενοι μέλεοι μελέαν πάθαν</l>
<l n="902">κλαῖον, ματρὸς ἔχοντες ἀνύμφευτον γονάν·</l>
<l n="903">ἁ δὲ σπέρμα μὲν ἀρχαιογόνων</l>
<l n="904">ἄντασʼ Ἐρεχθειδᾶν,</l>
<l n="905">τηλεπόροις δʼ ἐν ἄντροις</l>
<l n="906">τράφη θυέλλαισιν ἐν πατρῴαις</l>
<l n="907">Βορεὰς ἅμιππος ὀρθόποδος ὑπὲρ πάγου</l>
<l n="908">θεῶν παῖς.  ἀλλὰ κἀπʼ ἐκείνᾳ</l>
<l n="909">Μοῖραι μακραίωνες ἔσχον, ὦ παῖ.</l>
</sp>
<milestone ed="p" n="988" unit="card"/>
</div>
</div>
<div type="episode">
<sp>
<speaker>Τειρεσίας</speaker>
<l n="910">Θήβης ἄνακτες, ἥκομεν κοινὴν ὁδὸν</l>
<l n="911">δύʼ ἐξ ἑνὸς βλέποντε·  τοῖς τυφλοῖσι γὰρ</l>
<l n="912">αὕτη κέλευθος ἐκ προηγητοῦ πέλει.</l>
</sp>
<sp>
<speaker>Κρέων</speaker>
<l n="913">τί δʼ ἔστιν, ὦ γεραιὲ Τειρεσία, νέον;</l>
</sp>
<sp>
<speaker>Τειρεσίας</speaker>
<l n="914">ἐγὼ διδάξω, καὶ σὺ τῷ μάντει πιθοῦ.</l>
</sp>
<sp>
<speaker>Κρέων</speaker>
<l n="915">οὔκουν πάρος γε σῆς ἀπεστάτουν φρενός.</l>
</sp>
<sp>
<speaker>Τειρεσίας</speaker>
<l n="916">τοιγὰρ διʼ ὀρθῆς τήνδʼ ἐναυκλήρεις πόλιν.</l>
</sp>
<sp>
<speaker>Κρέων</speaker>
<l n="917">ἔχω πεπονθὼς μαρτυρεῖν ὀνήσιμα.</l>
</sp>
<sp>
<speaker>Τειρεσίας</speaker>
<l n="918">φρόνει βεβὼς αὖ νῦν ἐπὶ ξυροῦ τύχης.</l>
</sp>
<sp>
<speaker>Κρέων</speaker>
<l n="919">τί δʼ ἔστιν; ὡς ἐγὼ τὸ σὸν φρίσσω στόμα.</l>
</sp>
<sp>
<speaker>Τειρεσίας</speaker>
<l n="920">γνώσει, τέχνης σημεῖα τῆς ἐμῆς κλύων.</l>
<l n="921">εἰς γὰρ παλαιὸν θᾶκον ὀρνιθοσκόπον</l>
<l n="922">ἵζων, ἵνʼ  ἦν μοι παντὸς οἰωνοῦ λιμήν,</l>
<l n="923">ἀγνῶτʼ ἀκούω φθόγγον ὀρνίθων, κακῷ</l>
<l n="924">κλάζοντας οἴστρῳ καὶ βεβαρβαρωμένῳ.</l>
<l n="925">καὶ σπῶντας ἐν χηλαῖσιν ἀλλήλους φοναῖς</l>
<l n="926">ἔγνων·  πτερῶν γὰρ ῥοῖβδος οὐκ ἄσημος ἦν.</l>
<l n="927">εὐθὺς δὲ δείσας ἐμπύρων ἐγευόμην</l>
<l n="928">βωμοῖσι παμφλέκτοισιν·  ἐκ δὲ θυμάτων</l>
<l n="929">Ἥφαιστος οὐκ ἔλαμπεν, ἀλλʼ ἐπὶ σποδῷ</l>
<l n="930">μυδῶσα κηκὶς μηρίων ἐτήκετο</l>
<l n="931">κἄτυφε κἀνέπτυε, καὶ μετάρσιοι</l>
<l n="932">χολαὶ διεσπείροντο, καὶ καταρρυεῖς</l>
<l n="933">μηροὶ καλυπτῆς ἐξέκειντο πιμελῆς.</l>
<l n="934">τοιαῦτα παιδὸς τοῦδʼ ἐμάνθανον πάρα,</l>
<l n="935">φθίνοντʼ ἀσήμων ὀργίων μαντεύματα.</l>
<l n="936">ἐμοὶ γὰρ οὗτος ἡγεμών, ἄλλοις δʼ ἐγώ.</l>
<l n="937">καὶ ταῦτα τῆς σῆς ἐκ φρενὸς νοσεῖ πόλις.</l>
<l n="938">βωμοὶ γὰρ ἡμῖν ἐσχάραι τε παντελεῖς</l>
<l n="939">πλήρεις ὑπʼ οἰωνῶν τε καὶ κυνῶν βορᾶς</l>
<l n="940">τοῦ δυσμόρου πεπτῶτος Οἰδίπου γόνου.</l>
<l n="941">κᾆτʼ οὐ δέχονται θυστάδας λιτὰς ἔτι</l>
<l n="942">θεοὶ παρʼ ἡμῶν οὐδὲ μηρίων φλόγα,</l>
<l n="943">οὐδʼ ὄρνις εὐσήμους ἀπορροιβδεῖ βοάς</l>
<l n="944">ἀνδροφθόρου βεβρῶτες αἵματος λίπος.</l>
<l n="945">ταῦτʼ οὖν, τέκνον, φρόνησον.  ἀνθρώποισι γὰρ</l>
<l n="946">τοῖς πᾶσι κοινόν ἐστι τοὐξαμαρτάνειν·</l>
<l n="947">ἐπεὶ δʼ ἁμάρτῃ, κεῖνος οὐκέτʼ ἔστʼ ἀνὴρ</l>
<l n="948">ἄβουλος οὐδʼ ἄνολβος, ὅστις ἐς κακὸν</l>
<l n="949">πεσὼν ἀκῆται μηδʼ ἀκίνητος πέλῃ.</l>
<l n="950">αὐθαδία τοι σκαιότητʼ ὀφλισκάνει.</l>
<l n="951">ἀλλʼ εἶκε τῷ θανόντι μηδʼ ὀλωλότα</l>
<l n="952">κέντει·  τίς ἀλκὴ τὸν θανόντʼ  ἐπικτανεῖν;</l>
<l n="953">εὖ σοι φρονήσας εὖ λέγω.  τὸ μανθάνειν δʼ</l>
<l n="954">ἥδιστον εὖ λέγοντος, εἰ κέρδος λέγοι.</l>
<milestone ed="p" n="1033" unit="card"/>
</sp>
<sp>
<speaker>Κρέων</speaker>
<l n="955">ὦ πρέσβυ, πάντες ὥστε τοξόται σκοποῦ</l>
<l n="956">τοξεύετʼ ἀνδρὸς τοῦδε, κοὐδὲ μαντικῆς</l>
<l n="957">ἄπρακτος ὑμῖν εἰμι·  τῶν δʼ ὑπαὶ γένους</l>
<l n="958">ἐξημπόλημαι κἀμπεφόρτισμαι πάλαι.</l>
<l n="959">κερδαίνετʼ, ἐμπολᾶτε τἀπὸ Σάρδεων</l>
<l n="960">ἤλεκτρον, εἰ βούλεσθε, καὶ τὸν Ἰνδικὸν</l>
<l n="961">χρυσόν·  τάφῳ δʼ ἐκεῖνον οὐχὶ κρύψετε,</l>
<l n="962">οὐδʼ εἰ θέλουσʼ, οἱ Ζηνὸς αἰετοὶ βορὰν</l>
<l n="963">φέρειν νιν ἁρπάζοντες ἐς Διὸς θρόνους,</l>
<l n="964">οὐδʼ ὣς μίασμα τοῦτο μὴ τρέσας ἐγὼ</l>
<l n="965">θάπτειν παρήσω κεῖνον·  εὖ γὰρ οἶδʼ ὅτι</l>
<l n="966">θεοὺς μιαίνειν οὔτις ἀνθρώπων σθένει.</l>
<l n="967">πίπτουσι δʼ, ὦ γεραιὲ Τειρεσία, βροτῶν</l>
<l n="968">χοἰ πολλὰ δεινοὶ πτώματʼ αἴσχρʼ, ὅταν λόγους</l>
<l n="969">αἰσχροὺς καλῶς λέγωσι τοῦ κέρδους χάριν.</l>
</sp>
<sp>
<speaker>Τειρεσίας</speaker>
<l n="970">φεῦ.</l>
<l n="971">ἆρʼ οἶδεν ἀνθρώπων τις, ἆρα φράζεται,</l>
</sp>
<sp>
<speaker>Κρέων</speaker>
<l n="972">τί χρῆμα; ποῖον   τοῦτο πάγκοινον λέγεις;</l>
</sp>
<sp>
<speaker>Τειρεσίας</speaker>
<l n="973">ὅσῳ κράτιστον κτημάτων εὐβουλία;</l>
</sp>
<sp>
<speaker>Κρέων</speaker>
<l n="974">ὅσῳπερ, οἶμαι,   μὴ φρονεῖν πλείστη βλάβη.</l>
</sp>
<sp>
<speaker>Τειρεσίας</speaker>
<l n="975">ταύτης σὺ μέντοι  τῆς νόσου πλήρης ἔφυς.</l>
</sp>
<sp>
<speaker>Κρέων</speaker>
<l n="976">οὐ βούλομαι τὸν μάντιν ἀντειπεῖν κακῶς.</l>
</sp>
<sp>
<speaker>Τειρεσίας</speaker>
<l n="977">καὶ μὴν λέγεις, ψευδῆ με θεσπίζειν λέγων.</l>
</sp>
<sp>
<speaker>Κρέων</speaker>
<l n="978">τὸ μαντικὸν γὰρ πᾶν φιλάργυρον γένος.</l>
</sp>
<sp>
<speaker>Τειρεσίας</speaker>
<l n="979">τὸ δʼ ἐκ τυράννων αἰσχροκέρδειαν φιλεῖ.</l>
</sp>
<sp>
<speaker>Κρέων</speaker>
<l n="980">ἆρʼ οἶσθα ταγοὺς ὄντας ἃν λέγῃς λέγων;</l>
</sp>
<sp>
<speaker>Τειρεσίας</speaker>
<l n="981">οἶδʼ·  ἐξ ἐμοῦ γὰρ τήνδʼ ἔχεις σώσας πόλιν.</l>
</sp>
<sp>
<speaker>Κρέων</speaker>
<l n="982">σοφὸς σὺ μάντις, ἀλλὰ τἀδικεῖν φιλῶν.</l>
</sp>
<sp>
<speaker>Τειρεσίας</speaker>
<l n="983">ὄρσεις με τἀκίνητα διὰ φρενῶν φράσαι.</l>
</sp>
<sp>
<speaker>Κρέων</speaker>
<l n="984">κίνει, μόνον δὲ μὴ ʼπὶ κέρδεσιν λέγων.</l>
</sp>
<sp>
<speaker>Τειρεσίας</speaker>
<l n="985">οὕτω γὰρ ἤδη καὶ δοκῶ τὸ σὸν μέρος.</l>
</sp>
<sp>
<speaker>Κρέων</speaker>
<l n="986">ὡς μὴ ʼμπολήσων ἴσθι τὴν ἐμὴν φρένα.</l>
<milestone ed="p" n="1064" unit="card"/>
</sp>
<sp>
<speaker>Τειρεσίας</speaker>
<l n="987">ἀλλʼ εὖ γέ τοι κάτισθι μὴ πολλοὺς ἔτι</l>
<l n="988">τρόχους ἁμιλλητῆρας ἡλίου τελεῖν,</l>
<l n="989">ἐν οἷσι τῶν σῶν αὐτὸς ἐκ σπλάγχνων ἕνα</l>
<l n="990">νέκυν νεκρῶν ἀμοιβὸν ἀντιδοὺς ἔσει,</l>
<l n="991">ἀνθʼ ὧν ἔχεις μὲν τῶν ἄνω βαλὼν κάτω</l>
<l n="992">ψυχήν τʼ ἀτίμως ἐν τάφῳ κατῴκισας,</l>
<l n="993">ἔχεις δὲ τῶν κάτωθεν ἐνθάδʼ αὖ θεῶν</l>
<l n="994">ἄμοιρον, ἀκτέριστον, ἀνόσιον νέκυν.</l>
<l n="995">ὧν οὔτε σοὶ μέτεστιν οὔτε τοῖς ἄνω</l>
<l n="996">θεοῖσιν, ἀλλʼ ἐκ σοῦ βιάζονται τάδε.</l>
<l n="997">τούτων σε λωβητῆρες ὑστεροφθόροι</l>
<l n="998">λοχῶσιν Ἅιδου καὶ θεῶν Ἐρινύες,</l>
<l n="999">ἐν τοῖσιν αὐτοῖς τοῖσδε ληφθῆναι κακοῖς.</l>
<l n="1000">καὶ ταῦτʼ ἄθρησον εἰ κατηργυρωμένος</l>
<l n="1001">λέγω·  φανεῖ γὰρ οὐ μακροῦ χρόνου τριβὴ</l>
<l n="1002">ἀνδρῶν γυναικῶν σοῖς δόμοις κωκύματα.</l>
<l n="1003">ἐχθραὶ δὲ πᾶσαι συνταράσσονται πόλεις,</l>
<l n="1004">ὅσων σπαράγματʼ ἢ κύνες καθήγνισαν</l>
<l n="1005">ἢ θῆρες ἤ τις πτηνὸς οἰωνός, φέρων</l>
<l n="1006">ἀνόσιον ὀσμὴν ἑστιοῦχον ἐς πόλιν.</l>
<l n="1007">τοιαῦτά σου, λυπεῖς γάρ, ὥστε τοξότης</l>
<l n="1008">ἀφῆκα θυμῷ, καρδίας τοξεύματα</l>
<l n="1009">βέβαια, τῶν σὺ θάλπος οὐχ ὑπεκδραμεῖ.</l>
<l n="1010">ὦ παῖ, σὺ δʼ ἡμᾶς ἄπαγε πρὸς δόμους, ἵνα</l>
<l n="1011">τὸν θυμὸν οὗτος ἐς νεωτέρους ἀφῇ,</l>
<l n="1012">καὶ γνῷ τρέφειν τὴν γλῶσσαν ἡσυχαιτέραν</l>
<l n="1013">τὸν νοῦν τʼ  ἀμείνω τῶν φρενῶν ἢ νῦν φέρει.</l>
<milestone ed="p" n="1091" unit="card"/>
</sp>
<sp>
<speaker>Χορός</speaker>
<l n="1014">ἁνήρ, ἄναξ, βέβηκε δεινὰ θεσπίσας·</l>
<l n="1015">ἐπιστάμεσθα δʼ, ἐξ ὅτου λευκὴν ἐγὼ</l>
<l n="1016">τήνδʼ ἐκ μελαίνης ἀμφιβάλλομαι τρίχα,</l>
<l n="1017">μή πώ ποτʼ αὐτὸν ψεῦδος ἐς πόλιν λακεῖν.</l>
</sp>
<sp>
<speaker>Κρέων</speaker>
<l n="1018">ἔγνωκα καὐτὸς καὶ ταράσσομαι φρένας.</l>
<l n="1019">τό τʼ εἰκαθεῖν γὰρ δεινόν, ἀντιστάντα δὲ</l>
<l n="1020">ἄτῃ πατάξαι θυμὸν ἐν δεινῷ πάρα.</l>
</sp>
<sp>
<speaker>Χορός</speaker>
<l n="1021">εὐβουλίας  δεῖ, παῖ Μενοικέως, λαβεῖν.</l>
</sp>
<sp>
<speaker>Κρέων</speaker>
<l n="1022">τί δῆτα χρὴ δρᾶν; φράζε.  πείσομαι δʼ ἐγώ.</l>
</sp>
<sp>
<speaker>Χορός</speaker>
<l n="1023">ἐλθὼν κόρην μὲν ἐκ κατώρυχος στέγης</l>
<l n="1024">ἄνες, κτίσον δὲ τῷ προκειμένῳ, τάφον.</l>
</sp>
<sp>
<speaker>Κρέων</speaker>
<l n="1025">καὶ ταῦτʼ  ἐπαινεῖς καὶ δοκεῖς  παρεικαθεῖν;</l>
</sp>
<sp>
<speaker>Χορός</speaker>
<l n="1026">ὅσον γʼ, ἄναξ, τάχιστα·  συντέμνουσι γὰρ</l>
<l n="1027">θεῶν ποδώκεις τοὺς κακόφρονας βλάβαι.</l>
</sp>
<sp>
<speaker>Κρέων</speaker>
<l n="1028">οἴμοι·  μόλις μέν,    καρδίας δʼ ἐξίσταμαι</l>
<l n="1029">τὸ δρᾶν·   ἀνάγκῃ δʼ οὐχὶ δυσμαχητέον.</l>
</sp>
<sp>
<speaker>Χορός</speaker>
<l n="1030">δρᾶ νυν τάδʼ ἐλθὼν μηδʼ ἐπʼ ἄλλοισιν τρέπε.</l>
</sp>
<sp>
<speaker>Κρέων</speaker>
<l n="1031">ὧδʼ ὡς ἔχω στείχοιμʼ ἄν·  ἴτʼ ἴτʼ ὀπάονες,</l>
<l n="1032">οἵ τʼ ὄντες οἵ τʼ ἀπόντες, ἀξίνας χεροῖν</l>
<l n="1033">ὁρμᾶσθʼ  ἑλόντες εἰς ἐπόψιον τόπον.</l>
<l n="1034">ἐγὼ δʼ, ἐπειδὴ δόξα τῇδʼ ἐπεστράφη,</l>
<l n="1035">αὐτός τʼ ἔδησα καὶ παρὼν ἐκλύσομαι.</l>
<l n="1036">δέδοικα γὰρ μὴ τοὺς καθεστῶτας νόμους</l>
<l n="1037">ἄριστον ᾖ σῴζοντα τὸν βίον τελεῖν.</l>
<milestone ed="p" n="1115" unit="card"/>
</sp>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1038">πολυώνυμε, Καδμείας νύμφας ἄγαλμα</l>
<l n="1039">καὶ Διὸς βαρυβρεμέτα</l>
<l n="1040">γένος, κλυτὰν ὃς ἀμφέπεις</l>
<l n="1041">Ἰταλίαν, μέδεις δὲ</l>
<l n="1042">παγκοίνοις, Ἐλευσινίας</l>
<l n="1043">Δῃοῦς ἐν κόλποις, Βακχεῦ  Βακχᾶν</l>
<l n="1044">ὁ ματρόπολιν Θήβαν</l>
<l n="1045">ναιετῶν παρʼ ὑγρῶν</l>
<l n="1046">Ἰσμηνοῦ ῥείθρων ἀγρίου τʼ ἐπὶ σπορᾷ δράκοντος</l>
</sp>
<milestone ed="p" n="1126" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1047">σὲ δʼ ὑπὲρ διλόφου πέτρας στέροψ ὄπωπε</l>
<l n="1048">λιγνύς, ἔνθα Κωρύκιαι</l>
<l n="1049">στείχουσι νύμφαι Βακχίδες,</l>
<l n="1050">Κασταλίας τε νᾶμα.</l>
<l n="1051">καί σε Νυσαίων ὀρέων</l>
<l n="1052">κισσήρεις ὄχθαι χλωρά τʼ ἀκτὰ</l>
<l n="1053">πολυστάφυλος πέμπει,</l>
<l n="1054">ἀμβρότων ἐπέων</l>
<l n="1055">εὐαζόντων Θηβαΐας ἐπισκοποῦντʼ ἀγυιάς·</l>
</sp>
<milestone ed="p" n="1137" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="1056">τὰν ἐκ πᾶσαι τιμᾷς ὑπερτάταν πόλεων</l>
<l n="1057">ματρὶ σὺν κεραυνίᾳ·</l>
<l n="1058">καὶ νῦν, ὡς βιαίας ἔχεται</l>
<l n="1059">πάνδαμος πόλις ἐπὶ νόσου,</l>
<l n="1060">μολεῖν καθαρσίῳ ποδὶ Παρνασίαν ὑπὲρ κλιτὺν</l>
<l n="1061">ἢ στονόεντα πορθμόν.</l>
</sp>
<milestone ed="p" n="1146" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="1062">ἰὼ πῦρ πνειόντων χοράγʼ ἄστρων, νυχίων</l>
<l n="1063">φθεγμάτων ἐπίσκοπε,</l>
<l n="1064">παῖ Διὸς γένεθλον, προφάνηθʼ</l>
<l n="1065">ὦναξ, σαῖς ἅμα περιπόλοις</l>
<l n="1066">Θυίαισιν, αἵ σε μαινόμεναι πάννυχοι χορεύουσι</l>
<l n="1067">τὸν ταμίαν Ἴακχον.</l>
</sp>
<milestone ed="p" n="1155" unit="card"/>
</div>
</div>
<div type="episode">
<sp>
<speaker>Ἄγγελος</speaker>
<l n="1068">Κάδμου πάροικοι καὶ δόμων Ἀμφίονος,</l>
<l n="1069">οὐκ ἔσθʼ ὁποῖον στάντʼ ἂν ἀνθρώπου βίον</l>
<l n="1070">οὔτʼ αἰνέσαιμʼ ἂν οὔτε μεμψαίμην ποτέ.</l>
<l n="1071">τύχη γὰρ ὀρθοῖ καὶ τύχη καταρρέπει</l>
<l n="1072">τὸν εὐτυχοῦντα τόν τε δυστυχοῦντʼ ἀεί·</l>
<l n="1073">καὶ μάντις οὐδεὶς τῶν καθεστώτων βροτοῖς.</l>
<l n="1074">Κρέων γὰρ ἦν ζηλωτός, ὡς ἐμοί, ποτέ,</l>
<l n="1075">σώσας μὲν ἐχθρῶν τήνδε Καδμείαν χθόνα</l>
<l n="1076">λαβών τε χώρας παντελῆ μοναρχίαν</l>
<l n="1077">ηὔθυνε, θάλλων εὐγενεῖ τέκνων σπορᾷ·</l>
<l n="1078">καὶ νῦν ἀφεῖται πάντα.  τὰς γὰρ ἡδονὰς</l>
<l n="1079">ὅταν προδῶσιν ἄνδρες, οὐ τίθημʼ ἐγὼ</l>
<l n="1080">ζῆν τοῦτον, ἀλλʼ ἔμψυχον ἡγοῦμαι νεκρόν.</l>
<l n="1081">πλούτει τε γὰρ κατʼ οἶκον, εἰ βούλει, μέγα</l>
<l n="1082">καὶ ζῆ τύραννον σχῆμʼ ἔχων·  ἐὰν δʼ ἀπῇ</l>
<l n="1083">τούτων τὸ χαίρειν, τἄλλʼ ἐγὼ καπνοῦ σκιᾶς</l>
<l n="1084">οὐκ ἂν πριαίμην ἀνδρὶ πρὸς τὴν ἡδονήν.</l>
</sp>
<sp>
<speaker>Χορός</speaker>
<l n="1085">τί δʼ αὖ τόδʼ ἄχθος βασιλέων ἥκεις φέρων;</l>
</sp>
<sp>
<speaker>Ἄγγελος</speaker>
<l n="1086">τεθνᾶσιν.  οἱ δὲ ζῶντες αἴτιοι θανεῖν.</l>
</sp>
<sp>
<speaker>Χορός</speaker>
<l n="1087">καὶ τίς φονεύει; τίς δʼ ὁ κείμενος; λέγε.</l>
</sp>
<sp>
<speaker>Ἄγγελος</speaker>
<l n="1088">Αἵμων ὄλωλεν·  αὐτόχειρ δʼ αἱμάσσεται.</l>
</sp>
<sp>
<speaker>Χορός</speaker>
<l n="1089">πότερα πατρῴας ἢ πρὸς οἰκείας χερός;</l>
</sp>
<sp>
<speaker>Ἄγγελος</speaker>
<l n="1090">αὐτὸς πρὸς αὑτοῦ, πατρὶ μηνίσας φόνου.</l>
</sp>
<sp>
<speaker>Χορός</speaker>
<l n="1091">ὦ μάντι, τοὔπος ὡς ἄρʼ ὀρθὸν ἤνυσας.</l>
</sp>
<sp>
<speaker>Ἄγγελος</speaker>
<l n="1092">ὡς ὧδʼ ἐχόντων τἄλλα βουλεύειν πάρα.</l>
</sp>
<sp>
<speaker>Χορός</speaker>
<l n="1093">καὶ μὴν ὁρῶ τάλαιναν Εὐρυδίκην ὁμοῦ</l>
<l n="1094">δάμαρτα τὴν Κρέοντος.  ἐκ δὲ δωμάτων</l>
<l n="1095">ἤτοι κλύουσα παιδὸς ἢ τύχῃ πάρα.</l>
<milestone ed="p" n="1183" unit="card"/>
</sp>
<sp>
<speaker>Εὐρυδίκη</speaker>
<l n="1096">ὦ πάντες ἀστοί, τῶν λόγων ἐπῃσθόμην</l>
<l n="1097">πρὸς ἔξοδον στείχουσα, Παλλάδος θεᾶς</l>
<l n="1098">ὅπως ἱκοίμην εὐγμάτων προσήγορος.</l>
<l n="1099">καὶ τυγχάνω τε κλῇθρʼ ἀνασπαστοῦ πύλης</l>
<l n="1100">χαλῶσα καί με φθόγγος οἰκείου κακοῦ</l>
<l n="1101">βάλλει διʼ ὤτων·  ὑπτία δὲ κλίνομαι</l>
<l n="1102">δείσασα πρὸς δμωαῖσι κἀποπλήσσομαι</l>
<l n="1103">ἀλλʼ  ὅστις ἦν ὁ μῦθος αὖθις εἴπατε·</l>
<l n="1104">κακῶν γὰρ οὐκ ἄπειρος οὖσʼ ἀκούσομαι.</l>
</sp>
<sp n="*)/aggelos">
<speaker>Ἄγγελος</speaker>
<l n="1105">ἐγώ, φίλη δέσποινα, καὶ παρὼν ἐρῶ</l>
<l n="1106">κοὐδὲν παρήσω τῆς ἀληθείας ἔπος.</l>
<l n="1107">τί γάρ σε μαλθάσσοιμʼ ἂν ὧν ἐς ὕστερον</l>
<l n="1108">ψεῦσται φανούμεθʼ; ὀρθὸν ἁλήθειʼ ἀεί.</l>
<l n="1109">ἐγὼ δὲ σῷ ποδαγὸς ἑσπόμην πόσει</l>
<l n="1110">πεδίον ἐπʼ ἄκρον, ἔνθʼ ἔκειτο νηλεὲς</l>
<l n="1111">κυνοσπάρακτον σῶμα Πολυνείκους ἔτι·</l>
<l n="1112">καὶ τὸν μέν, αἰτήσαντες ἐνοδίαν θεὸν</l>
<l n="1113">Πλούτωνά τʼ  ὀργὰς εὐμενεῖς κατασχεθεῖν</l>
<l n="1114">λούσαντες ἁγνὸν λουτρόν, ἐν νεοσπάσιν</l>
<l n="1115">θαλλοῖς ὃ δὴ λέλειπτο συγκατῄθομεν,</l>
<l n="1116">καὶ τύμβον ὀρθόκρανον οἰκείας χθονὸς</l>
<l n="1117">χώσαντες αὖθις πρὸς λιθόστρωτον κόρης</l>
<l n="1118">νυμφεῖον Ἅιδου κοῖλον εἰσεβαίνομεν.</l>
<l n="1119">φωνῆς δʼ ἄπωθεν ὀρθίων κωκυμάτων</l>
<l n="1120">κλύει τις ἀκτέριστον ἀμφὶ παστάδα,</l>
<l n="1121">καὶ δεσπότῃ Κρέοντι σημαίνει μολών.</l>
<l n="1122">τῷ δʼ ἀθλίας ἄσημα περιβαίνει βοῆς</l>
<l n="1123">ἕρποντι μᾶλλον ἆσσον, οἰμώξας δʼ  ἔπος</l>
<l n="1124">ἵησι δυσθρήνητον·  ὦ τάλας ἐγώ,</l>
<l n="1125">ἆρʼ εἰμὶ μάντις; ἆρα δυστυχεστάτην</l>
<l n="1126">κέλευθον ἕρπω τῶν παρελθουσῶν ὁδῶν;</l>
<l n="1127">παιδός με σαίνει φθόγγος.  ἀλλὰ πρόσπολοι,</l>
<l n="1128">ἴτʼ ἆσσον ὠκεῖς καὶ παραστάντες τάφῳ</l>
<l n="1129">ἀθρήσαθʼ, ἁρμὸν χώματος λιθοσπαδῆ</l>
<l n="1130">δύντες πρὸς αὐτὸ στόμιον, εἰ τὸν Αἵμονος</l>
<l n="1131">φθόγγον συνίημʼ ἢ θεοῖσι κλέπτομαι.</l>
<milestone ed="p" n="1219" unit="card"/>
<l n="1132">τάδʼ ἐξ ἀθύμου δεσπότου κελευσμάτων</l>
<l n="1133">ἠθροῦμεν·  ἐν δὲ λοισθίῳ τυμβεύματι</l>
<l n="1134">τὴν μὲν κρεμαστὴν αὐχένος κατείδομεν,</l>
<l n="1135">βρόχῳ μιτώδει σινδόνος καθημμένην,</l>
<l n="1136">τὸν δʼ ἀμφὶ μέσσῃ περιπετῆ προσκείμενον,</l>
<l n="1137">εὐνῆς ἀποιμώζοντα τῆς κάτω φθορὰν</l>
<l n="1138">καὶ πατρὸς ἔργα καὶ τὸ δύστηνον λέχος.</l>
<l n="1139">ὁ δʼ ὡς ὁρᾷ σφε, στυγνὸν οἰμώξας ἔσω</l>
<l n="1140">χωρεῖ πρὸς αὐτὸν κἀνακωκύσας καλεῖ·</l>
<l n="1141">ὦ τλῆμον, οἷον ἔργον εἴργασαι·  τίνα</l>
<l n="1142">νοῦν ἔσχες; ἐν τῷ συμφορᾶς διεφθάρης;</l>
<l n="1143">ἔξελθε, τέκνον, ἱκέσιός σε λίσσομαι.</l>
<l n="1144">τὸν δʼ ἀγρίοις ὄσσοισι παπτήνας ὁ παῖς,</l>
<l n="1145">πτύσας προσώπῳ κοὐδὲν ἀντειπών, ξίφους</l>
<l n="1146">ἕλκει διπλοῦς κνώδοντας.  ἐκ δʼ ὁρμωμένου</l>
<l n="1147">πατρὸς φυγαῖσιν ἤμπλακʼ·  εἶθʼ ὁ δύσμορος</l>
<l n="1148">αὑτῷ χολωθείς, ὥσπερ εἶχʼ, ἐπενταθεὶς</l>
<l n="1149">ἤρεισε πλευραῖς μέσσον ἔγχος, ἐς δʼ ὑγρὸν</l>
<l n="1150">ἀγκῶνʼ ἔτʼ ἔμφρων παρθένῳ προσπτύσσεται.</l>
<l n="1151">καὶ φυσιῶν ὀξεῖαν ἐκβάλλει ῥοὴν</l>
<l n="1152">λευκῇ παρειᾷ φοινίου σταλάγματος.</l>
<l n="1153">κεῖται δὲ νεκρὸς περὶ νεκρῷ, τὰ νυμφικὰ</l>
<l n="1154">τέλη λαχὼν δείλαιος εἰν Ἅιδου δόμοις,</l>
<l n="1155">δείξας ἐν ἀνθρώποισι τὴν ἀβουλίαν</l>
<l n="1156">ὅσῳ μέγιστον ἀνδρὶ πρόσκειται κακόν.</l>
</sp>
<milestone ed="p" n="1244" unit="card"/>
<sp>
<speaker>Χορός</speaker>
<l n="1157">τί τοῦτʼ ἂν εἰκάσειας; ἡ γυνὴ πάλιν</l>
<l n="1158">φρούδη, πρὶν εἰπεῖν ἐσθλὸν ἢ κακὸν λόγον.</l>
</sp>
<sp>
<speaker>Ἄγγελος</speaker>
<l n="1159">καὐτὸς τεθάμβηκʼ·  ἐλπίσιν δὲ βόσκομαι</l>
<l n="1160">ἄχη τέκνου κλύουσαν ἐς πόλιν γόους</l>
<l n="1161">οὐκ ἀξιώσειν, ἀλλʼ ὑπὸ στέγης ἔσω</l>
<l n="1162">δμωαῖς προθήσειν πένθος οἰκεῖον στένειν.</l>
<l n="1163">γνώμης γὰρ οὐκ ἄπειρος, ὥσθʼ  ἁμαρτάνειν.</l>
</sp>
<sp>
<speaker>Χορός</speaker>
<l n="1164">οὐκ οἶδʼ·  ἐμοὶ δʼ οὖν ἥ τʼ ἄγαν σιγὴ βαρὺ</l>
<l n="1165">δοκεῖ προσεῖναι χἠ μάτην πολλὴ βοή.</l>
</sp>
<sp>
<speaker>Ἄγγελος</speaker>
<l n="1166">ἀλλʼ εἰσόμεσθα, μή τι καὶ κατάσχετον</l>
<l n="1167">κρυφῇ καλύπτει καρδίᾳ θυμουμένῃ,</l>
<l n="1168">δόμους παραστείχοντες·  εὖ γὰρ οὖν λέγεις,</l>
<l n="1169">καὶ τῆς ἄγαν γάρ ἐστί που σιγῆς βάρος.</l>
<milestone ed="p" n="1257" unit="card"/>
</sp>
<div type="anapests">
<sp>
<speaker>Χορός</speaker>
<l n="1170">καὶ μὴν ὅδʼ ἄναξ αὐτὸς ἐφήκει</l>
<l n="1171">μνῆμʼ ἐπίσημον διὰ χειρὸς ἔχων,</l>
<l n="1172">εἰ θέμις εἰπεῖν, οὐκ ἀλλοτρίαν</l>
<l n="1173">ἄτην, ἀλλʼ  αὐτὸς ἁμαρτών.</l>
<milestone ed="p" n="1261" unit="card"/>
</sp>
</div>
</div>
<div type="choral">
<div type="strophe" n="1">
<sp>
<speaker>Κρέων</speaker>
<l n="1174">ἰὼ</l>
<l n="1175">φρενῶν δυσφρόνων ἁμαρτήματα</l>
<l n="1176">στερεὰ θανατόεντʼ,</l>
<l n="1177">ὦ κτανόντας τε καὶ</l>
<l n="1178">θανόντας βλέποντες ἐμφυλίους.</l>
<l n="1179">ὤμοι ἐμῶν ἄνολβα βουλευμάτων.</l>
<l n="1180">ἰὼ παῖ, νέος νέῳ ξὺν μόρῳ</l>
<l n="1181">αἰαῖ αἰαῖ,</l>
<l n="1182">ἔθανες, ἀπελύθης</l>
<l n="1183">ἐμαῖς οὐδὲ σαῖς δυσβουλίαις.</l>
</sp>
<milestone ed="p" n="1270" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="1184">οἴμʼ  ὡς ἔοικας ὀψὲ τὴν δίκην ἰδεῖν.</l>
</sp>
<sp>
<speaker>Κρέων</speaker>
<l n="1185">οἴμοι,</l>
<l n="1186">ἔχω μαθὼν δείλαιος· ἐν δʼ ἐμῷ κάρᾳ</l>
<l n="1187">θεὸς τότʼ ἄρα τότε μέγα βάρος μʼ ἔχων</l>
<l n="1188">ἔπαισεν, ἐν δʼ ἔσεισεν ἀγρίαις ὁδοῖς,</l>
<l n="1189">οἴμοι, λακπάτητον ἀντρέπων χαράν.</l>
<l n="1190">φεῦ φεῦ, ὦ πόνοι βροτῶν δύσπονοι.</l>
</sp>
<milestone ed="p" n="1278" unit="card"/>
<sp>
<speaker>Ἐξάγγελος</speaker>
<l n="1191">ὦ δέσποθʼ, ὡς ἔχων τε καὶ κεκτημένος,</l>
<l n="1192">τὰ μὲν πρὸ χειρῶν τάδε φέρων, τὰ δʼ ἐν δόμοις</l>
<l n="1193">ἔοικας ἥκειν καὶ τάχʼ  ὄψεσθαι κακά.</l>
<milestone ed="p" n="1281" unit="card"/>
</sp>
<sp>
<speaker>Κρέων</speaker>
<l n="1194">τί δʼ ἔστιν αὖ κάκιον ἐκ κακῶν ἔτι;</l>
</sp>
<sp>
<speaker>Ἐξάγγελος</speaker>
<l n="1195">γυνὴ τέθνηκε, τοῦδε παμμήτωρ νεκροῦ,</l>
<l n="1196">δύστηνος, ἄρτι νεοτόμοισι πλήγμασιν.</l>
<milestone ed="p" n="1284" unit="card"/>
</sp>
</div>
<div type="antistrophe" n="1">
<sp>
<speaker>Κρέων</speaker>
<l n="1197">ἰώ.</l>
<l n="1198">ἰὼ δυσκάθαρτος Ἅιδου λιμήν,</l>
<l n="1199">τί μʼ ἄρα τί μʼ ὀλέκεις;</l>
<l n="1200">ὦ κακάγγελτά μοι</l>
<l n="1201">προπέμψας ἄχη, τίνα θροεῖς λόγον;</l>
<l n="1202">αἰαῖ, ὀλωλότʼ ἄνδρʼ ἐπεξειργάσω.</l>
<l n="1203">τί φής, παῖ; τίνʼ αὖ λέγεις μοι νέον,</l>
<l n="1204">αἰαῖ αἰαῖ,</l>
<l n="1205">σφάγιον ἐπʼ ὀλέθρῳ</l>
<l n="1206">γυναικεῖον ἀμφικεῖσθαι μόρον;</l>
</sp>
<milestone ed="p" n="1293" unit="card"/>
<sp>
<speaker>Χορός</speaker>
<l n="1207">ὁρᾶν πάρεστιν·  οὐ γὰρ ἐν μυχοῖς ἔτι.</l>
</sp>
<milestone ed="p" n="1294" unit="card"/>
</div>
<div type="antistrophe" n="2">
<sp>
<speaker>Κρέων</speaker>
<l n="1208">οἴμοι,</l>
<l n="1209">κακὸν τόδʼ ἄλλο δεύτερον βλέπω τάλας.</l>
<l n="1210">τίς ἄρα, τίς με πότμος ἔτι περιμένει;</l>
<l n="1211">ἔχω μὲν ἐν χείρεσσιν ἀρτίως τέκνον,</l>
<l n="1212">τάλας, τὸν δʼ ἔναντα προσβλέπω νεκρόν.</l>
<l n="1213">φεῦ φεῦ μᾶτερ ἀθλία, φεῦ τέκνον.</l>
</sp>
<sp>
<speaker>Ἐξάγγελος</speaker>
<l n="1214">ἡ δʼ ὀξυθήκτῳ βωμία περὶ ξίφει</l>
<l n="1215">λύει κελαινὰ βλέφαρα, κωκύσασα μὲν</l>
<l n="1216">τοῦ πρὶν θανόντος Μεγαρέως κλεινὸν λάχος,</l>
<l n="1217">αὖθις δὲ τοῦδε, λοίσθιον δὲ σοὶ κακὰς</l>
<l n="1218">πράξεις ἐφυμνήσασα τῷ παιδοκτόνῳ.</l>
<milestone ed="p" n="1306" unit="card"/>
</sp>
</div>
<div type="strophe" n="3">
<sp>
<speaker>Κρέων</speaker>
<l n="1219">αἰαῖ αἰαῖ,</l>
<l n="1220">ἀνέπταν φόβῳ.  τί μʼ οὐκ ἀνταίαν</l>
<l n="1221">ἔπαισέν τις ἀμφιθήκτῳ ξίφει;</l>
<l n="1222">δείλαιος ἐγώ, αἰαῖ,</l>
<l n="1223">δειλαίᾳ δὲ συγκέκραμαι δύᾳ.</l>
</sp>
<sp>
<speaker>Ἐξάγγελος</speaker>
<l n="1224">ὡς αἰτίαν γε τῶνδε κἀκείνων ἔχων</l>
<l n="1225">πρὸς τῆς θανούσης τῆσδʼ ἐπεσκήπτου μόρων</l>
</sp>
<sp>
<speaker>Κρέων</speaker>
<l n="1226">ποίῳ δὲ κἀπελύσατʼ ἐν φοναῖς τρόπῳ;</l>
</sp>
<sp>
<speaker>Ἐξάγγελος</speaker>
<l n="1227">παίσας ὑφʼ ἧπαρ αὐτόχειρ αὑτήν, ὅπως</l>
<l n="1228">παιδὸς τόδʼ ᾔσθετʼ ὀξυκώκυτον πάθος.</l>
<milestone ed="p" n="1317" unit="card"/>
</sp>
</div>
<div type="strophe" n="4">
<sp>
<speaker>Κρέων</speaker>
<l n="1229">ὤμοι μοι, τάδʼ οὐκ ἐπʼ ἄλλον βροτῶν</l>
<l n="1230">ἐμᾶς ἁρμόσει ποτʼ ἐξ αἰτίας.</l>
<l n="1231">ἐγὼ γάρ σʼ ἐγὼ ἔκανον, ὢ μέλεος,</l>
<l n="1232">ἐγώ, φάμʼ  ἔτυμον. ἰὼ πρόσπολοι,</l>
<l n="1233">ἄγετέ μʼ ὅτι τάχιστʼ, ἄγετέ μʼ ἐκποδών,</l>
<l n="1234">τὸν οὐκ ὄντα μᾶλλον ἢ μηδένα.</l>
</sp>
<sp>
<speaker>Χορός</speaker>
<l n="1235">κέρδη παραινεῖς, εἴ τι κέρδος ἐν κακοῖς.</l>
<l n="1236">βράχιστα γὰρ κράτιστα τἀν ποσὶν κακά.</l>
<milestone ed="p" n="1328" unit="card"/>
</sp>
</div>
<div type="antistrophe" n="3">
<sp>
<speaker>Κρέων</speaker>
<l n="1237">ἴτω ἴτω,</l>
<l n="1238">φανήτω μόρων ὁ κάλλιστʼ ἔχων</l>
<l n="1239">ἐμοὶ τερμίαν ἄγων ἁμέραν</l>
<l n="1240">ὕπατος·  ἴτω ἴτω,</l>
<l n="1241">ὅπως μηκέτʼ  ἆμαρ ἄλλʼ εἰσίδω.</l>
</sp>
<milestone ed="p" n="1334" unit="card"/>
<sp>
<speaker>Χορός</speaker>
<l n="1242">μέλλοντα ταῦτα. τῶν προκειμένων τι χρὴ μέλειν</l>
<l n="1243">πράσσειν.  μέλει γὰρ τῶνδʼ ὅτοισι χρὴ μέλειν</l>
</sp>
<sp>
<speaker>Κρέων</speaker>
<l n="1244">ἀλλʼ ὧν ἐρῶ, τοιαῦτα συγκατηυξάμην.</l>
</sp>
<sp>
<speaker>Χορός</speaker>
<l n="1245">μή νυν προσεύχου μηδέν·  ὡς πεπρωμένης</l>
<l n="1246">οὐκ ἔστι θνητοῖς συμφορᾶς ἀπαλλαγή.</l>
<milestone ed="p" n="1339" unit="card"/>
</sp>
</div>
<div type="antistrophe" n="4">
<sp>
<speaker>Κρέων</speaker>
<l n="1247">ἄγοιτʼ  ἂν μάταιον ἄνδρʼ  ἐκποδών,</l>
<l n="1248">ὅς, ὦ παῖ, σέ τʼ  οὐχ ἑκὼν κάκτανον</l>
<l n="1249">σέ τʼ αὖ τάνδʼ, ὤμοι μέλεος, οὐδʼ ἔχω</l>
<l n="1250">ὅπᾳ πρὸς πότερα κλιθῶ·  πάντα γὰρ</l>
<l n="1251">λέχρια τἀν χεροῖν, τὰ δʼ ἐπὶ κρατί μοι</l>
<l n="1252">πότμος δυσκόμιστος εἰσήλατο.</l>
</sp>
<milestone ed="p" n="1347" unit="card"/>
</div>
</div>
<div type="episode">
<div type="anapests">
<sp>
<speaker>Χορός</speaker>
<l n="1253">πολλῷ τὸ  φρονεῖν εὐδαιμονίας</l>
<l n="1254">πρῶτον ὑπάρχει.  χρὴ δὲ τά γʼ εἰς θεοὺς</l>
<l n="1255">μηδὲν ἀσεπτεῖν.  μεγάλοι δὲ λόγοι</l>
<l n="1256">μεγάλας πληγὰς τῶν ὑπεραύχων</l>
<l n="1257">ἀποτίσαντες</l>
<l n="1258">γήρᾳ τὸ φρονεῖν ἐδίδαξαν.</l>
</sp>
</div>
</div>
</div></body>
</text>
</TEI>