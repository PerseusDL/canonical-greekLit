<?xml version="1.0" encoding="UTF-8"?>
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
        <fileDesc>
            <titleStmt>
                <title xml:lang="grc">Τραχίνιαι</title>                
                <author>Sophocles</author>
                <editor>Francis Storr</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>

                <funder n="org:AnnCPB">The Annenberg CPB/Project</funder>
            </titleStmt>
            <extent>About 83Kb</extent>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc>
                <biblStruct>
                    <monogr>
                        <author>Sophocles</author>
                        <title>Sophocles</title>
                        <title type="sub" xml:lang="mul">Ajax. Electra. Trachiniae. Philoctetes</title>
                        <editor>Francis Storr</editor>
                        <imprint>
                            <pubPlace>London</pubPlace>
                            <pubPlace>New York</pubPlace>
                            <publisher>William Heinemann Ltd.</publisher>
                            <publisher>The Macmillan Company</publisher>
                            <date>1913</date>
                        </imprint>
                        <biblScope unit="volume">2</biblScope>
                    </monogr>
                    <series>
                        <title>The Loeb classical library</title>
                    </series>
                    <ref target="https://archive.org/details/sophoclesstor02sophuoft/page/258/mode/2up">Internet Archive</ref>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="line" matchPattern="(.+)" replacementPattern="#xpath(/tei:TEI/tei:text/tei:body/tei:div//tei:l[@n='$1'])">
                    <p>This pointer pattern extracts line</p>
                </cRefPattern>
                
            </refsDecl>
            <!--<refsDecl n="CTS">
                
                <cRefPattern n="card" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                    <p>This pointer pattern extracts cards</p>
                </cRefPattern>
                
            </refsDecl>-->
        </encodingDesc>
        <profileDesc>
            <langUsage>
                <language ident="grc">Greek</language>
            </langUsage>
        </profileDesc>
        <revisionDesc>
            <change when="2017-01-24" who="Lisa Cerrato">improvements to markup; change log, quotes, etc.</change>
            <change when="2016-01-14" who="TDBuck">Hookified</change>
            <change when="2015" who="Stella Dee">converted to EpiDoc</change>
            <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change> 
            <change when="2013-06-13" who="gcrane">tagging now should be compatible with CTS</change> 
            <change when="2012-11-20" who="ajones06">Changed the bibliographic information in the headers to reflect Francesco's discovery that the Greek text for these files was taken from the two-volume public domain Loeb version edited by Francis Storr.</change> 
            <change when="2011-09-07" who="rsingh04">adding rend=displayNum to lb tags</change> 
            <change when="2010-12-25" who="gcrane">LB milestones instead of L tags</change> 
            <change when="2010-12-24" who="gcrane">ADD tags for lt/gt  entities DEL tags for lsqb/rsqb entities</change> 
            <change when="2010-12-24" who="gcrane">base files for SDL</change> 
            <change when="2009-12-08" who="rsingh04">moved more xml files around based on copyright status</change> 
            <change when="2005-08-01" who="packel">removed stray item tags</change> 
            <change when="2005-07-25" who="packel">Converted to XML</change> 
            <change when="2004-04-21" who="mimno">added card 1s</change> 
            <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change> 
            <change when="2000-03-06" who="amahoney">remove spurious headers</change> 
            <change when="2000-03-04" who="dasmith">Added separate funder entity to TEI header.</change> 
            <change when="2000-02-15" who="amahoney">use n attribute on sp element to carry over the speaker name when the speech is interrupted by a card break; this also requires that the card break at the end come after the close of the sp, not within</change> 
            <change when="2000-01-31" who="amahoney">fix misspelled title</change> 
            <change when="1999-11-24" who="amahoney">Bring remaining files up to new DTD; use part=i and part=f for antilabe in all files</change>
            <change when="1999-11-24" who="Anne Mahoney">Markup.</change>
            <change when="1995-06-01" who="Lisa Cerrato">Added speaker tags where they were missing.</change>
            <change when="1991-08-01" who="Bill Merrill">Check text against TLG Sophocles in order to discover if there are any missing whole words or lines.. </change>
            <change when="1991-08-01" who="EM">Revise DTDs and recheck texts.</change>
            <change when="1990-09-19" who="EM">Final check of cardbreaks, tags, and linenumbers.</change>
            <change when="1988" who="EM, Scott Ettinger and Roger Travis">tagging Text scanned at U. Chicago in 1988. Basic SGML tagging by EM, Scott Ettinger and Roger Travis. </change>
        </revisionDesc>
    </teiHeader>
    <text xml:lang="grc">
        <body>
            <div type="edition" n="urn:cts:greekLit:tlg0011.tlg001.perseus-grc2" xml:lang="grc">
                
                    <milestone unit="card" n="1"/>
                       

<div type="textpart" subtype="episode">
                    <sp>
                        <speaker>Δηιάνειρα</speaker>
                        <l n="1">λόγος μέν ἐστʼ ἀρχαῖος ἀνθρώπων φανείς,</l>
                        <l n="2">ὡς οὐκ ἂν αἰῶνʼ ἐκμάθοις βροτῶν, πρὶν ἂν</l>
                        <l n="3">θάνῃ τις, οὔτʼ εἰ χρηστὸς οὔτʼ εἴ τῳ κακός·</l>
                        <l n="4">ἐγὼ δὲ τὸν ἐμόν, καὶ πρὶν εἰς Ἅιδου μολεῖν,</l>
                        <l n="5">ἔξοιδʼ ἔχουσα δυστυχῆ τε καὶ βαρύν,</l>
                        <l n="6">ἥτις πατρὸς μὲν ἐν δόμοισιν Οἰνέως</l>
                        <l n="7">ναίουσʼ ἔτʼ ἐν Πλευρῶνι νυμφείων ὄκνον</l>
                        <l n="8">ἄλγιστον ἔσχον, εἴ τις Αἰτωλὶς γυνή.</l>
                        <l n="9">μνηστὴρ γὰρ ἦν μοι ποταμός, Ἀχελῷον λέγω,</l>
                        <l n="10">ὅς μʼ ἐν τρισὶν μορφαῖσιν ἐξῄτει πατρός,</l>
                        <l n="11">φοιτῶν ἐναργὴς ταῦρος, ἄλλοτʼ αἰόλος</l>
                        <l n="12">δράκων ἑλικτός, ἄλλοτʼ ἀνδρείῳ κύτει</l>
                        <l n="13">βούπρῳρος· ἐκ δὲ δασκίου γενειάδος</l>
                        <l n="14">κρουνοὶ διερραίνοντο κρηναίου ποτοῦ.</l>
                        <l n="15">τοιόνδʼ ἐγὼ μνηστῆρα προσδεδεγμένη</l>
                        <l n="16">δύστηνος αἰεὶ κατθανεῖν ἐπηυχόμην,</l>
                        <l n="17">πρὶν τῆσδε κοίτης ἐμπελασθῆναί ποτε.</l>
                        <l n="18">χρόνῳ δʼ ἐν ὑστέρῳ μέν, ἀσμένῃ δέ μοι,</l>
                        <l n="19">ὁ κλεινὸς ἦλθε Ζηνὸς Ἀλκμήνης τε παῖς·</l>
                        <l n="20">ὃς εἰς ἀγῶνα τῷδε συμπεσὼν μάχης</l>
                        <l n="21">ἐκλύεταί με· καὶ τρόπον μὲν ἂν πόνων</l>
                        <l n="22">οὐκ ἂν διείποιμʼ· οὐ γὰρ οἶδʼ· ἀλλʼ ὅστις ἦν</l>
                        <l n="23">θακῶν ἀταρβὴς τῆς θέας, ὅδʼ ἂν λέγοι·</l>
                        <l n="24">ἐγὼ γὰρ ἥμην ἐκπεπληγμένη φόβῳ</l>
                        <l n="25">μή μοι τὸ κάλλος ἄλγος ἐξεύροι ποτέ.</l>
                        <l n="26">τέλος δʼ ἔθηκε Ζεὺς ἀγώνιος καλῶς,</l>
                        <l n="27">εἰ δὴ καλῶς. λέχος γὰρ Ἡρακλεῖ κριτὸν</l>
                        <l n="28">ξυστᾶσʼ ἀεί τινʼ ἐκ φόβου φόβον τρέφω,</l>
                        <l n="29">κείνου προκηραίνουσα· νὺξ γὰρ εἰσάγει</l>
                        <l n="30">καὶ νὺξ ἀπωθεῖ διαδεδεγμένη πόνον.</l>
                        <l n="31">κἀφύσαμεν δὴ παῖδας, οὓς κεῖνός ποτε,</l>
                        <l n="32">γῄτης ὅπως ἄρουραν ἔκτοπον λαβών,</l>
                        <l n="33">σπείρων μόνον προσεῖδε κἀξαμῶν ἅπαξ.</l>
                        <l n="34">τοιοῦτος αἰὼν εἰς δόμους τε κἀκ δόμων</l>
                        <l n="35">αἰεὶ τὸν ἄνδρʼ ἔπεμπε λατρεύοντά τῳ.</l>
                        <l n="36">νῦν δʼ ἡνίκʼ ἄθλων τῶνδʼ ὑπερτελὴς ἔφυ,</l>
                        <l n="37">ἐνταῦθα δὴ μάλιστα ταρβήσασʼ ἔχω.</l>
                        <l n="38">ἐξ οὗ γὰρ ἔκτα κεῖνος Ἰφίτου βίαν,</l>
                        <l n="39">ἡμεῖς μὲν ἐν Τραχῖνι τῇδʼ ἀνάστατοι</l>
                        <l n="40">ξένῳ παρʼ ἀνδρὶ ναίομεν, κεῖνος δʼ ὅπου</l>
                        <l n="41">βέβηκεν οὐδεὶς οἶδε· πλὴν ἐμοὶ πικρὰς</l>
                        <l n="42">ὠδῖνας αὐτοῦ προσβαλὼν ἀποίχεται.</l>
                        <l n="43">σχεδὸν δʼ ἐπίσταμαί τι πῆμʼ ἔχοντά νιν·</l>
                        <l n="44">χρόνον γὰρ οὐχὶ βαιόν, ἀλλʼ ἤδη δέκα</l>
                        <l n="45">μῆνας πρὸς ἄλλοις πέντʼ ἀκήρυκτος μένει.</l>
                        <l n="46">κἀστίν τι δεινὸν πῆμα· τοιαύτην ἐμοὶ</l>
                        <l n="47">δέλτον λιπὼν ἔστειχε, τὴν ἐγὼ θαμὰ</l>
                        <l n="48">θεοῖς ἀρῶμαι πημονῆς ἄτερ λαβεῖν.</l>
                    </sp>
                    
                <milestone unit="card" n="49"/>
                    <sp>
                        <speaker>Θεράπαινα</speaker>
                        <l n="49">δέσποινα Δῃάνειρα, πολλὰ μέν σʼ ἐγὼ</l>
                        <l n="50">κατεῖδον ἤδη πανδάκρυτʼ ὀδύρματα</l>
                        <l n="51">τὴν Ἡράκλειον ἔξοδον γοωμένην·</l>
                        <l n="52">νῦν δʼ, εἰ δίκαιον τοὺς ἐλευθέρους φρενοῦν</l>
                        <l n="53">γνώμαισι δούλαις, κἀμὲ χρὴ φράσαι τὸ σόν·</l>
                        <l n="54">πῶς παισὶ μὲν τοσοῖσδε πληθύεις, ἀτὰρ</l>
                        <l n="55">ἀνδρὸς κατὰ ζήτησιν οὐ πέμπεις τινά,</l>
                        <l n="56">μάλιστα δʼ ὅνπερ εἰκὸς Ὕλλον, εἰ πατρὸς</l>
                        <l n="57">νέμοι τινʼ ὤραν τοῦ καλῶς πράσσειν δοκεῖν;</l>
                        <l n="58">ἐγγὺς δʼ ὅδʼ αὐτὸς ἀρτίπους θρῴσκει δόμους,</l>
                        <l n="59">ὥστʼ εἴ τί σοι πρὸς καιρὸν ἐννέπειν δοκῶ,</l>
                        <l n="60">πάρεστι χρῆσθαι τἀνδρὶ τοῖς τʼ ἐμοῖς λόγοις.</l>
                    </sp>
                    <milestone unit="card" n="61"/>
                    <sp>
                        <speaker>Δηιάνειρα</speaker>
                        <l n="61">ὦ τέκνον, ὦ παῖ, κἀξ ἀγεννήτων ἄρα</l>
                        <l n="62">μῦθοι καλῶς πίπτουσιν· ἥδε γὰρ γυνὴ</l>
                        <l n="63">δούλη μέν, εἴρηκεν δʼ ἐλεύθερον λόγον.</l>
                    </sp>
                    <sp>
                        <speaker>Ὕλλος</speaker>
                        <l n="64">ποῖον; δίδαξον, μῆτερ, εἰ διδακτά μοι.</l>
                    </sp>
                    <sp>
                        <speaker>Δηιάνειρα</speaker>
                        <l n="65">σὲ πατρὸς οὕτω δαρὸν ἐξενωμένου</l>
                        <l n="66">τὸ μὴ πυθέσθαι ποῦ ʼστιν, αἰσχύνην φέρειν.</l>
                    </sp>
                    <sp>
                        <speaker>Ὕλλος</speaker>
                        <l n="67">ἀλλʼ οἶδα, μύθοις εἴ τι πιστεύειν χρεών.</l>
                    </sp>
                    <sp>
                        <speaker>Δηιάνειρα</speaker>
                        <l n="68">καὶ ποῦ κλύεις νιν, τέκνον, ἱδρῦσθαι χθονός;</l>
                    </sp>
                    <sp>
                        <speaker>Ὕλλος</speaker>
                        <l n="69">τὸν μὲν παρελθόντʼ ἄροτον ἐν μήκει χρόνου</l>
                        <l n="70">Λυδῇ γυναικί φασί νιν λάτριν πονεῖν.</l>
                    </sp>
                    <sp>
                        <speaker>Δηιάνειρα</speaker>
                        <l n="71">πᾶν τοίνυν, εἰ καὶ τοῦτʼ ἔτλη, κλύοι τις ἄν.</l>
                    </sp>
                    <sp>
                        <speaker>Ὕλλος</speaker>
                        <l n="72">ἀλλʼ ἐξαφεῖται τοῦδέ γʼ, ὡς ἐγὼ κλύω.</l>
                    </sp>
                    <sp>
                        <speaker>Δηιάνειρα</speaker>
                        <l n="73">ποῦ δῆτα νῦν ζῶν ἢ θανὼν ἀγγέλλεται;</l>
                    </sp>
                    <sp>
                        <speaker>Ὕλλος</speaker>
                        <l n="74">Εὐβοΐδα χώραν φασίν, Εὐρύτου πόλιν,</l>
                        <l n="75">ἐπιστρατεύειν αὐτὸν ἢ μέλλειν ἔτι.</l>
                    </sp>
                    <sp>
                        <speaker>Δηιάνειρα</speaker>
                        <l n="76">ἆρʼ οἶσθα δῆτʼ, ὦ τέκνον, ὡς ἔλειπέ μοι</l>
                        <l n="77">μαντεῖα πιστὰ τῆσδε τῆς χώρας πέρι;</l>
                    </sp>
                    <sp>
                        <speaker>Ὕλλος</speaker>
                        <l n="78">τὰ ποῖα, μῆτερ; τὸν λόγον γὰρ ἀγνοῶ.</l>
                    </sp>
                   <milestone unit="card" n="79"/>
                    <sp>
                        <speaker>Δηιάνειρα</speaker>
                        <l n="79">ὡς ἢ τελευτὴν τοῦ βίου μέλλει τελεῖν</l>
                        <l n="80">ἢ τοῦτον ἄρας ἆθλον εἰς τό γʼ ὕστερον</l>
                        <l n="81">τὸν λοιπὸν ἤδη βίοτον εὐαίωνʼ ἔχειν.</l>
                        <l n="82">ἐν οὖν ῥοπῇ, τοιᾷδε κειμένῳ, τέκνον,</l>
                        <l n="83">οὐκ εἶ ξυνέρξων, ἡνίκʼ ἢ σεσώσμεθα</l>
                        <l n="84">
                            <del>ἢ πίπτομεν σοῦ πατρὸς ἐξολωλότος</del>
                        </l>
                        <l n="85">κείνου βίον σώσαντος, ἢ οἰχόμεσθʼ ἅμα;</l>
                    </sp>
                    <sp>
                        <speaker>Ὕλλος</speaker>
                        <l n="86">ἀλλʼ εἶμι, μῆτερ· εἰ δὲ θεσφάτων ἐγὼ</l>
                        <l n="87">βάξιν κατῄδη τῶνδε, κἂν πάλαι παρῆ·</l>
                        <l n="88">νῦν δʼ ὁ ξυνήθης πότμος οὐκ εἴα πατρὸς</l>
                        <l n="89">ἡμᾶς προταρβεῖν οὐδὲ δειμαίνειν ἄγαν.</l>
                        <l n="90">νῦν δʼ ὡς ξυνίημʼ, οὐδὲν ἐλλείψω τὸ μὴ οὐ</l>
                        <l n="91">πᾶσαν πυθέσθαι τῶνδʼ ἀλήθειαν πέρι.</l>
                    </sp>
                    <sp>
                        <speaker>Δηιάνειρα</speaker>
                        <l n="92">χώρει νυν, ὦ παῖ· καὶ γὰρ ὑστέρῳ τό γʼ εὖ</l>
                        <l n="93">πράσσειν, ἐπεὶ πύθοιτο, κέρδος ἐμπολᾷ.</l>
                    </sp>
                    </div>
                <milestone unit="card" n="94"/>
               

<div type="textpart" subtype="choral">
                   

<div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="94">ὃν αἰόλα νὺξ ἐναριζομένα</l>
                            <l n="95">τίκτει κατευνάζει τε, φλογιζόμενον</l>
                            <l n="96">Ἅλιον Ἅλιον αἰτῶ</l>
                            <l n="97">τοῦτο καρῦξαι, τὸν Ἀλκμήνας πόθι μοι πόθι παῖς</l>
                            <l n="98">ναίει ποτʼ, ὦ λαμπρᾷ στεροπᾷ φλεγέθων,</l>
                            <l n="100">ἢ ποντίας αὐλῶνος ἢ δισσαῖσιν ἀπείροις κλιθείς,</l>
                            <l n="101">εἴπʼ, ὦ κρατιστεύων κατʼ ὄμμα.</l>
                        </sp>
                      
                    </div>
    <milestone unit="card" n="103"/>
    
<div type="textpart" subtype="antistrophe" n="1">
                        <sp>
                            <speaker>Χορός</speaker>
                            <l n="103">ποθουμένᾳ γὰρ φρενὶ πυνθάνομαι</l>
                            <l n="104">τὰν ἀμφινεικῆ Δηιάνειραν ἀεί,</l>
                            <l n="105">οἷά τινʼ ἄθλιον ὄρνιν,</l>
                            <l n="106">οὔποτʼ εὐνάζειν ἀδακρύτων βλεφάρων πόθον, ἀλλʼ</l>
                            <l n="107">εὔμναστον ἀνδρὸς δεῖμα τρέφουσαν ὁδοῦ</l>
                            <l n="110">ἐνθυμίοις εὐναῖς ἀνανδρώτοισι τρύχεσθαι, κακὰν</l>
                            <l n="111">δύστανον ἐλπίζουσαν αἶσαν.</l>
                        </sp>
                        </div>
            <milestone unit="card" n="112"/>
                    
                   

<div type="textpart" subtype="strophe" n="2">
                        <sp>
                            <speaker>Χορός</speaker>
                            <l n="112">πολλὰ γὰρ ὥστʼ ἀκάμαντος ἢ νότου ἢ βορέα τις</l>
                            <l n="113">κύματʼ ἂν εὐρέϊ πόντῳ βάντʼ ἐπιόντα τʼ ἴδοι,</l>
                            <l n="114">οὕτῶ δὲ τὸν Καδμογενῆ στρέφει, τὸ δʼ αὔξει,</l>
                            <l n="115">βιότου πολύπονον ὥσπερ πέλαγος</l>
                            <l n="120">Κρήσιον. ἀλλά τις θεῶν αἰὲν ἀναμπλάκητον Ἅιδα</l>
                            <l n="121">σφε δόμων ἐρύκει.</l>
                        </sp>
                        </div>
                <milestone unit="card" n="122"/>
                    
                    

<div type="textpart" subtype="antistrophe" n="2">
                        <sp>
                            <speaker>Χορός</speaker>
                            <l n="122">ὧν ἐπιμεμφομένα σʼ αἰδοῖα μέν, ἀντία δʼ οἴσω.</l>
                            <l n="125">φαμὶ γὰρ οὐκ ἀποτρύειν ἐλπίδα τὰν ἀγαθὰν</l>
                            <l n="126">χρῆναί σʼ· ἀνάλγητα γὰρ οὐδʼ ὁ πάντα κραίνων βασιλεὺς ἐπέβαλε θνατοῖς
                                Κρονίδας·</l>
                            <l n="127">ἀλλʼ ἐπὶ πῆμα καὶ χαρὰ πᾶσι κυκλοῦσιν, οἷον</l>
                            <l n="130">ἄρκτου στροφάδες κέλευθοι.</l>
                            <l n="131">μένει γὰρ οὔτʼ αἰόλα</l>
                        </sp>
                </div>    
                <milestone unit="card" n="132"/>
                    
                   

<div type="textpart" subtype="epode">
                        <sp>
                            <speaker>Χορός</speaker>
                            <l n="132">νὺξ βροτοῖσιν οὔτε κῆρες</l>
                            <l n="133">οὔτε πλοῦτος, ἀλλʼ ἄφαρ</l>
                            <l n="134">βέβακε, τῷ δʼ ἐπέρχεται</l>
                            <l n="135">χαίρειν τε καὶ στέρεσθαι.</l>
                            <l n="136">ἃ καὶ σὲ τὰν ἄνασσαν ἐλπίσιν λέγω</l>
                            <l n="137">τάδʼ αἰὲν ἴσχειν· ἐπεὶ τίς ὧδε</l>
                            <l n="140">τέκνοισι Ζῆνʼ ἄβουλον εἶδεν;</l>
                        </sp>
                        
</div>   
                </div>
            <milestone unit="card" n="141"/>
                

<div type="textpart" subtype="episode">
                    <sp>
                        <speaker>Δηιάνειρα</speaker>
                        <l n="141">πεπυσμένη μέν, ὡς ἀπεικάσαι, πάρει</l>
                        <l n="142">πάθημα τοὐμόν· ὡς δʼ ἐγὼ θυμοφθορῶ,</l>
                        <l n="143">μήτʼ ἐκμάθοις παθοῦσα νῦν τʼ ἄπειρος εἶ.</l>
                        <l n="144">τὸ γὰρ νεάζον ἐν τοιοῖσδε βόσκεται</l>
                        <l n="145">χώροισιν αὑτοῦ, καί νιν οὐ θάλπος θεοῦ</l>
                        <l n="146">οὐδʼ ὄμβρος οὐδὲ πνευμάτων οὐδὲν κλονεῖ,</l>
                        <l n="147">ἀλλʼ ἡδοναῖς ἄμοχθον ἐξαίρει βίον</l>
                        <l n="148">ἐς τοῦθʼ ἕως τις ἀντὶ παρθένου γυνὴ</l>
                        <l n="149">κληθῇ λάβῃ τʼ ἐν νυκτὶ φροντίδων μέρος,</l>
                        <l n="150">ἤτοι πρὸς ἀνδρὸς ἢ τέκνων φοβουμένη.</l>
                        <l n="151">τότʼ ἄν τις εἰσίδοιτο, τὴν αὑτοῦ σκοπῶν</l>
                        <l n="152">πρᾶξιν, κακοῖσιν οἷς ἐγὼ βαρύνομαι.</l>
                        <l n="153">πάθη μὲν οὖν δὴ πόλλʼ ἔγωγʼ ἐκλαυσάμην·</l>
                        <l n="154">ἓν δʼ, οἷον οὔπω πρόσθεν, αὐτίκʼ ἐξερῶ.</l>
                        <l n="155">ὁδὸν γὰρ ἦμος τὴν τελευταίαν ἄναξ</l>
                        <l n="156">ὡρμᾶτʼ ἀπʼ οἴκων Ἡρακλῆς, τότʼ ἐν δόμοις</l>
                        <l n="157">λείπει παλαιὰν δέλτον ἐγγεγραμμένην</l>
                        <l n="158">ξυνθήμαθʼ, ἁμοὶ πρόσθεν οὐκ ἔτλη ποτέ,</l>
                        <l n="159">πολλοὺς ἀγῶνας ἐξιών, οὔπω φράσαι,</l>
                        <l n="160">ἀλλʼ ὥς τι δράσων εἷρπε κοὐ θανούμενος.</l>
                        <l n="161">νῦν δʼ ὡς ἔτʼ οὐκ ὢν εἶπε μὲν λέχους ὅ τι</l>
                        <l n="162">χρείη μʼ ἑλέσθαι κτῆσιν εἶπε δʼ ἣν τέκνοις</l>
                        <l n="163">μοῖραν πατρῴας γῆς διαιρετὸν νέμοι,</l>
                        <l n="164">χρόνον προτάξας ὡς τρίμηνον ἡνίκα</l>
                        <l n="165">χώρας ἀπείη κἀνιαύσιον βεβώς,</l>
                        <l n="166">τότʼ ἢ θανεῖν χρείη σφε τῷδε τῷ χρόνῳ</l>
                        <l n="167">ἢ τοῦθʼ ὑπεκδραμόντα τοῦ χρόνου τέλος</l>
                        <l n="168">τὸ λοιπὸν ἤδη ζῆν ἀλυπήτῳ βίῳ.</l>
                        <l n="169">τοιαῦτʼ ἔφραζε πρὸς θεῶν εἱμαρμένα</l>
                        <l n="170">τῶν Ἡρακλείων ἐκτελευτᾶσθαι πόνων,</l>
                        <l n="171">ὡς τὴν παλαιὰν φηγὸν αὐδῆσαί ποτε</l>
                        <l n="172">Δωδῶνι δισσῶν ἐκ Πελειάδων ἔφη.</l>
                        <l n="173">καὶ τῶνδε ναμέρτεια συμβαίνει χρόνου</l>
                        <l n="174">τοῦ νῦν παρόντος, ὡς τελεσθῆναι χρεών·</l>
                        <l n="175">ὥσθʼ ἡδέως εὕδουσαν ἐκπηδᾶν ἐμὲ</l>
                        <l n="176">φόβῳ, φίλαι, ταρβοῦσαν, εἴ με χρὴ μένειν</l>
                        <l n="177">πάντων ἀρίστου φωτὸς ἐστερημένην.</l>
                    </sp>
                    <sp>
                        <speaker>Χορός</speaker>
                        <l n="178">εὐφημίαν νῦν ἴσχʼ· ἐπεὶ καταστεφῆ</l>
                        <l n="179">στείχονθʼ ὁρῶ τινʼ ἄνδρα πρὸς χαρὰν λόγων.</l>
                    </sp>
                   <milestone unit="card" n="180"/>
                    <sp>
                        <speaker>Ἄγγελος</speaker>
                        <l n="180">δέσποινα Δῃάνειρα, πρῶτος ἀγγέλων</l>
                        <l n="181">ὄκνου σε λύσω· τὸν γὰρ Ἀλκμήνης τόκον</l>
                        <l n="182">καὶ ζῶντʼ ἐπίστω καὶ κρατοῦντα κἀκ μάχης</l>
                        <l n="183">ἄγοντʼ ἀπαρχὰς θεοῖσι τοῖς ἐγχωρίοις.</l>
                    </sp>
                    <sp>
                        <speaker>Δηιάνειρα</speaker>
                        <l n="184">τίνʼ εἶπας, ὦ γεραιέ, τόνδε μοι λόγον;</l>
                    </sp>
                    <sp>
                        <speaker>Ἄγγελος</speaker>
                        <l n="185">τάχʼ ἐς δόμους σοὺς τὸν πολύζηλον πόσιν</l>
                        <l n="186">ἥξειν φανέντα σὺν κράτει νικηφόρῳ.</l>
                    </sp>
                    <sp>
                        <speaker>Δηιάνειρα</speaker>
                        <l n="187">καὶ τοῦ τόδʼ ἀστῶν ἢ ξένων μαθὼν λέγεις;</l>
                    </sp>
                    <sp>
                        <speaker>Ἄγγελος</speaker>
                        <l n="188">ἐν βουθερεῖ λειμῶνι πρὸς πολλοὺς θροεῖ</l>
                        <l n="189">Λίχας ὁ κῆρυξ ταῦτα· τοῦδʼ ἐγὼ κλύων</l>
                        <l n="190">ἀπῇξʼ, ὅπως τοι πρῶτος ἀγγείλας τάδε</l>
                        <l n="191">πρὸς σοῦ τι κερδάναιμι καὶ κτῴμην χάριν.</l>
                    </sp>
                    <sp>
                        <speaker>Δηιάνειρα</speaker>
                        <l n="192">αὐτὸς δὲ πῶς ἄπεστιν, εἴπερ εὐτυχεῖ;</l>
                    </sp>
                    <sp>
                        <speaker>Ἄγγελος</speaker>
                        <l n="193">οὐκ εὐμαρείᾳ χρώμενος πολλῇ, γύναι.</l>
                        <l n="194">κύκλῳ γὰρ αὐτὸν Μηλιεὺς ἅπας λεὼς</l>
                        <l n="195">κρίνει παραστάς, οὐδʼ ἔχει βῆναι πρόσω·</l>
                        <l n="196">τὸ γὰρ ποθοῦν ἕκαστος ἐκμαθεῖν θέλων</l>
                        <l n="197">οὐκ ἂν μεθεῖτο, πρὶν καθʼ ἡδονὴν κλύειν.</l>
                        <l n="198">οὕτως ἐκεῖνος οὐχ ἑκών, ἑκοῦσι δὲ</l>
                        <l n="199">ξύνεστιν· ὄψει δʼ αὐτὸν αὐτίκʼ ἐμφανῆ.</l>
                    </sp>
                    <sp>
                        <speaker>Δηιάνειρα</speaker>
                        <l n="200">ὦ Ζεῦ, τὸν Οἴτης ἄτομον ὃς λειμῶνʼ ἔχεις,</l>
                        <l n="201">ἔδωκας ἡμῖν ἀλλὰ σὺν χρόνῳ χαράν.</l>
                        <l n="202">φωνήσατʼ, ὦ γυναῖκες, αἵ τʼ εἴσω στέγης</l>
                        <l n="203">αἵ τʼ ἐκτὸς αὐλῆς, ὡς ἄελπτον ὄμμʼ ἐμοὶ</l>
                        <l n="204">φήμης ἀνασχὸν τῆσδε νῦν καρπούμεθα.</l>
                    </sp>
                   
                
                </div>
            <milestone unit="card" n="205"/>
<div type="textpart" subtype="choral">
                    <sp>
                        <speaker>Χορός</speaker>
                        <l n="205">ἀνολολυξάτω δόμοις ἐφεστίοις</l>
                        <l n="206">ἀλαλαγαῖς ἁ μελλόνυμφος, ἐν δὲ</l>
                        <l n="207">κοινὸς ἀρσένων ἴτω</l>
                        <l n="208">κλαγγὰ τὸν εὐφαρέτραν</l>
                        <l n="209">Ἀπόλλω προστάταν· ὁμοῦ δὲ</l>
                        <l n="210">παιᾶνα παιᾶνʼ ἀνάγετʼ, ὦ παρθένοι,</l>
                        <l n="211">βοᾶτε τὰν ὁμόσπορον</l>
                        <l n="212">Ἄρτεμιν Ὀρτυγίαν</l>
                        <l n="213">ἐλαφαβόλον ἀμφίπυρον,</l>
                        <l n="214">γείτονάς τε Νύμφας.</l>
                        <l n="215">ἀείρομαι οὐδʼ ἀπώσομαι</l>
                        <l n="216">τὸν αὐλόν, ὦ τύραννε τᾶς ἐμᾶς φρενός.</l>
                        <l n="217">ἰδού μʼ ἀναταράσσει,</l>
                        <l n="218">εὐοῖ μʼ,</l>
                        <l n="219">ὁ κισσὸς ἄρτι βακχίαν</l>
                        <l n="220">ὑποστρέφων ἅμιλλαν. ἰὼ ἰὼ Παιάν.</l>
                        <l n="221">ἴδʼ, ὦ φίλα γύναι,</l>
                        <l n="222">τάδʼ ἀντίπρῳρα δή σοι</l>
                        <l n="223">βλέπειν πάρεστʼ ἐναργῆ.</l>
                    </sp>
                   <milestone unit="card" n="225"/>
                    <sp>
                        <speaker>Δηιάνειρα</speaker>
                        <l n="225">ὁρῶ, φίλαι γυναῖκες, οὐδέ μʼ ὄμματος</l>
                        <l n="226">φρουρὰν παρῆλθε, τόνδε μὴ λεύσσειν στόλον·</l>
                        <l n="227">χαίρειν δὲ τὸν κήρυκα προυννέπω, χρόνῳ</l>
                        <l n="228">πολλῷ φανέντα, χαρτὸν εἴ τι καὶ φέρεις.</l>
                    </sp>
                    <sp>
                        <speaker>Λίχας</speaker>
                        <l n="229">ἀλλʼ εὖ μὲν ἵγμεθʼ, εὖ δὲ προσφωνούμεθα,</l>
                        <l n="230">γύναι, κατʼ ἔργου κτῆσιν· ἄνδρα γὰρ καλῶς</l>
                        <l n="231">πράσσοντʼ ἀνάγκη χρηστὰ κερδαίνειν ἔπη.</l>
                    </sp>
                    <sp>
                        <speaker>Δηιάνειρα</speaker>
                        <l n="232">ὦ φίλτατʼ ἀνδρῶν, πρῶθʼ ἃ πρῶτα βούλομαι</l>
                        <l n="233">δίδαξον, εἰ ζῶνθʼ Ἡρακλῆ προσδέξομαι.</l>
                    </sp>
                    <sp>
                        <speaker>Λίχας</speaker>
                        <l n="234">ἔγωγέ τοι σφʼ ἔλειπον ἰσχύοντά τε</l>
                        <l n="235">καὶ ζῶντα καὶ θάλλοντα κοὐ νόσῳ βαρύν.</l>
                    </sp>
                    <sp>
                        <speaker>Δηιάνειρα</speaker>
                        <l n="236">ποῦ γῆς; πατρῴας εἴτε βαρβάρου; λέγε.</l>
                    </sp>
                    <sp>
                        <speaker>Λίχας</speaker>
                        <l n="237">ἀκτή τις ἔστʼ Εὐβοιίς, ἔνθʼ ὁρίζεται</l>
                        <l n="238">βωμοὺς τέλη τʼ ἔγκαρπα Κηναίῳ Διί.</l>
                    </sp>
                    <sp>
                        <speaker>Δηιάνειρα</speaker>
                        <l n="239">εὐκταῖα φαίνων ἢ ἀπὸ μαντείας τινός;</l>
                    </sp>
                    <sp>
                        <speaker>Λίχας</speaker>
                        <l n="240">εὐχαῖς ὅθʼ ᾕρει τῶνδʼ ἀνάστατον δορὶ</l>
                        <l n="241">χώραν γυναικῶν ὧν ὁρᾷς ἐν ὄμμασιν.</l>
                    </sp>
                    <sp>
                        <speaker>Δηιάνειρα</speaker>
                        <l n="242">αὗται δέ, πρὸς θεῶν, τοῦ ποτʼ εἰσὶ καὶ τίνες;</l>
                        <l n="243">οἰκτραὶ γάρ, εἰ μὴ ξυμφοραὶ κλέπτουσί με.</l>
                    </sp>
                    <sp>
                        <speaker>Λίχας</speaker>
                        <l n="244">ταύτας ἐκεῖνος Εὐρύτου πέρσας πόλιν</l>
                        <l n="245">ἐξείλεθʼ αὑτῷ κτῆμα καὶ θεοῖς κριτόν.</l>
                    </sp>
                    <sp>
                        <speaker>Δηιάνειρα</speaker>
                        <l n="246">ἦ κἀπὶ ταύτῃ τῇ πόλει τὸν ἄσκοπον</l>
                        <l n="247">χρόνον βεβὼς ἦν ἡμερῶν ἀνήριθμον;</l>
                    </sp>
                   <milestone unit="card" n="248"/>
                    <sp>
                        <speaker>Λίχας</speaker>
                        <l n="248">οὔκ, ἀλλὰ τὸν μὲν πλεῖστον ἐν Λυδοῖς χρόνον</l>
                        <l n="249">κατείχεθʼ, ὥς φησʼ αὐτός, οὐκ ἐλεύθερος,</l>
                        <l n="250">ἀλλʼ ἐμποληθείς· τοῦ λόγου δʼ οὐ χρὴ φθόνον,</l>
                        <l n="251">γύναι, προσεῖναι, Ζεὺς ὅτου πράκτωρ φανῇ.</l>
                        <l n="252">κεῖνος δὲ πραθεὶς Ὀμφάλῃ τῇ βαρβάρῳ</l>
                        <l n="253">ἐνιαυτὸν ἐξέπλησεν, ὡς αὐτὸς λέγει.</l>
                        <l n="254">χοὔτως ἐδήχθη τοῦτο τοὔνειδος λαβὼν</l>
                        <l n="255">ὥσθʼ ὅρκον αὑτῷ προσβαλὼν διώμοσεν,</l>
                        <l n="256">ἦ μὴν τὸν ἀγχιστῆρα τοῦδε τοῦ πάθους</l>
                        <l n="257">ξὺν παιδὶ καὶ γυναικὶ δουλώσειν ἔτι.</l>
                        <l n="258">κοὐχ ἡλίωσε τοὔπος, ἀλλʼ ὅθʼ ἁγνὸς ἦν,</l>
                        <l n="259">στρατὸν λαβὼν ἐπακτὸν ἔρχεται πόλιν</l>
                        <l n="260">τὴν Εὐρυτείαν. τόνδε γὰρ μεταίτιον</l>
                        <l n="261">μόνον βροτῶν ἔφασκε τοῦδʼ εἶναι πάθους·</l>
                        <l n="262">ὃς αὐτὸν ἐλθόντʼ ἐς δόμους ἐφέστιον,</l>
                        <l n="263">ξένον παλαιὸν ὄντα, πολλὰ μὲν λόγοις</l>
                        <l n="264">ἐπερρόθησε, πολλὰ δʼ ἀτηρᾷ φρενί,</l>
                        <l n="265">λέγων χεροῖν μὲν ὡς ἄφυκτʼ ἔχων βέλη</l>
                        <l n="266">τῶν ὧν τέκνων λείποιτο πρὸς τόξου κρίσιν,</l>
                        <l n="267">φωνεῖ δὲ δοῦλος ἀνδρὸς ὡς ἐλευθέρου</l>
                        <l n="268">ῥαίοιτο· δείπνοις δʼ ἡνίκʼ ἦν ᾠνωμένος,</l>
                        <l n="269">ἔρριψεν ἐκτὸς αὐτόν. ὧν ἔχων χόλον,</l>
                    </sp>
                     
            
            <milestone unit="card" n="270"/>
                <sp>
                    <speaker>Λίχας</speaker>
                        <l n="270">ὡς ἵκετʼ αὖθις Ἴφιτος Τιρυνθίαν</l>
                        <l n="271">πρὸς κλιτύν, ἵππους νομάδας ἐξιχνοσκοπῶν,</l>
                        <l n="272">τότʼ ἄλλοσʼ αὐτὸν ὄμμα, θατέρᾳ δὲ νοῦν</l>
                        <l n="273">ἔχοντʼ, ἀπʼ ἄκρας ἧκε πυργώδους πλακός.</l>
                        <l n="274">ἔργου δʼ ἕκατι τοῦδε μηνίσας ἄναξ</l>
                        <l n="275">ὁ τῶν ἁπάντων Ζεὺς πατὴρ Ὀλύμπιος</l>
                        <l n="276">πρατόν νιν ἐξέπεμψεν οὐδʼ ἠνέσχετο,</l>
                        <l n="277">ὁθούνεκʼ αὐτὸν μοῦνον ἀνθρώπων δόλῳ</l>
                        <l n="278">ἔκτεινεν· εἰ γὰρ ἐμφανῶς ἠμύνατο,</l>
                        <l n="279">Ζεύς τἂν συνέγνω ξὺν δίκῃ χειρουμένῳ·</l>
                        <l n="280">ὕβριν γὰρ οὐ στέργουσιν οὐδὲ δαίμονες.</l>
                        <l n="281">κεῖνοι δʼ ὑπερχλίοντες ἐκ γλώσσης κακῆς</l>
                        <l n="282">αὐτοὶ μὲν Ἅιδου πάντες εἴσʼ οἰκήτορες,</l>
                        <l n="283">πόλις δὲ δούλη· τάσδε δʼ ἅσπερ εἰσορᾷς</l>
                        <l n="284">ἐξ ὀλβίων ἄζηλον εὑροῦσαι βίον</l>
                        <l n="285">χωροῦσι πρὸς σέ· ταῦτα γὰρ πόσις τε σὸς</l>
                        <l n="286">ἐφεῖτʼ, ἐγὼ δὲ πιστὸς ὢν κείνῳ τελῶ.</l>
                        <l n="287">αὐτὸν δʼ ἐκεῖνον, εὖτʼ ἂν ἁγνὰ θύματα</l>
                        <l n="288">ῥέξῃ πατρῴῳ Ζηνὶ τῆς ἁλώσεως,</l>
                        <l n="289">φρόνει νιν ὡς ἥξοντα· τοῦτο γὰρ λόγου</l>
                        <l n="290">πολλοῦ καλῶς λεχθέντος ἥδιστον κλύειν.</l>
                    </sp>
                   <milestone unit="card" n="291"/>
                    <sp>
                        <speaker>Χορός</speaker>
                        <l n="291">ἄνασσα, νῦν σοι τέρψις ἐμφανὴς κυρεῖ,</l>
                        <l n="292">τῶν μὲν παρόντων, τὰ δὲ πεπυσμένῃ λόγῳ.</l>
                    </sp>
                    <sp>
                        <speaker>Δηιάνειρα</speaker>
                        <l n="293">πῶς δʼ οὐκ ἐγὼ χαίροιμʼ ἄν, ἀνδρὸς εὐτυχῆ</l>
                        <l n="294">κλύουσα πρᾶξιν τήνδε, πανδίκῳ φρενί;</l>
                        <l n="295">πολλή ʼστʼ ἀνάγκη τῇδε τοῦτο συντρέχειν.</l>
                        <l n="296">ὅμως δʼ ἔνεστι τοῖσιν εὖ σκοπουμένοις</l>
                        <l n="297">ταρβεῖν τὸν εὖ πράσσοντα, μὴ σφαλῇ ποτε.</l>
                        <l n="298">ἐμοὶ γὰρ οἶκτος δεινὸς εἰσέβη, φίλαι,</l>
                        <l n="299">ταύτας ὁρώσῃ δυσπότμους ἐπὶ ξένης</l>
                        <l n="300">χώρας ἀοίκους ἀπάτοράς τʼ ἀλωμένας,</l>
                        <l n="301">αἳ πρὶν μὲν ἦσαν ἐξ ἐλευθέρων ἴσως</l>
                        <l n="302">ἀνδρῶν, τανῦν δὲ δοῦλον ἴσχουσιν βίον.</l>
                        <l n="303">ὦ Ζεῦ τροπαῖε, μή ποτʼ εἰσίδοιμί σε</l>
                        <l n="304">πρὸς τοὐμὸν οὕτω σπέρμα χωρήσαντά ποι,</l>
                        <l n="305">μηδʼ, εἴ τι δράσεις, τῆσδέ γε ζώσης ἔτι.</l>
                        <l n="306">οὕτως ἐγὼ δέδοικα τάσδʼ ὁρωμένη.</l>
                        <l n="307">ὦ δυστάλαινα, τίς ποτʼ εἶ νεανίδων;</l>
                        <l n="308">ἄνανδρος ἢ τεκνοῦσσα; πρὸς μὲν γὰρ φύσιν</l>
                        <l n="309">πάντων ἄπειρος τῶνδε, γενναία δέ τις.</l>
                        <l n="310">Λίχα, τίνος ποτʼ ἐστὶν ἡ ξένη βροτῶν;</l>
                        <l n="311">τίς ἡ τεκοῦσα, τίς δʼ ὁ φιτύσας πατήρ;</l>
                        <l n="312">ἔξειπʼ· ἐπεί νιν τῶνδε πλεῖστον ᾤκτισα</l>
                        <l n="313">βλέπουσʼ, ὅσῳπερ καὶ φρονεῖν οἶδεν μόνη.</l>
                    </sp>
                   <milestone unit="card" n="314"/>
                    <sp>
                        <speaker>Λίχας</speaker>
                        <l n="314">τί δʼ οἶδʼ ἐγώ, τί δʼ ἄν με καὶ κρίνοις; ἴσως</l>
                        <l n="315">γέννημα τῶν ἐκεῖθεν οὐκ ἐν ὑστάτοις.</l>
                    </sp>
                    <sp>
                        <speaker>Δηιάνειρα</speaker>
                        <l n="316">μὴ τῶν τυράννων; Εὐρύτου σπορά τις ἦν;</l>
                    </sp>
                    <sp>
                        <speaker>Λίχας</speaker>
                        <l n="317">οὐκ οἶδα· καὶ γὰρ οὐδʼ ἀνιστόρουν μακράν.</l>
                    </sp>
                    <sp>
                        <speaker>Δηιάνειρα</speaker>
                        <l n="318">οὐδʼ ὄνομα πρός του τῶν ξυνεμπόρων ἔχεις;</l>
                    </sp>
                    <sp>
                        <speaker>Λίχας</speaker>
                        <l n="319">ἥκιστα· σιγῇ τοὐμὸν ἔργον ἤνυτον.</l>
                    </sp>
                    <sp>
                        <speaker>Δηιάνειρα</speaker>
                        <l n="320">εἴπʼ, ὦ τάλαινʼ, ἀλλʼ ἡμὶν ἐκ σαυτῆς, ἐπεὶ</l>
                        <l n="321">καὶ ξυμφορά τοι μὴ εἰδέναι σέ γʼ ἥτις εἶ.</l>
                    </sp>
                    <sp>
                        <speaker>Λίχας</speaker>
                        <l n="322">οὔ τἄρα τῷ γε πρόσθεν οὐδὲν ἐξ ἴσου</l>
                        <l n="323">χρόνῳ διήσει γλῶσσαν, ἥτις οὐδαμὰ</l>
                        <l n="324">προύφηνεν οὔτε μείζονʼ οὔτʼ ἐλάσσονα,</l>
                        <l n="325">ἀλλʼ αἰὲν ὠδίνουσα συμφορᾶς βάρος</l>
                        <l n="326">δακρυρροεῖ δύστηνος, ἐξ ὅτου πάτραν</l>
                        <l n="327">διήνεμον λέλοιπεν· ἡ δέ τοι τύχη</l>
                        <l n="328">κακὴ μὲν αὐτῇ γʼ, ἀλλὰ συγγνώμην ἔχει.</l>
                    </sp>
                    <sp>
                        <speaker>Δηιάνειρα</speaker>
                        <l n="329">ἡ δʼ οὖν ἐάσθω, καὶ πορευέσθω στέγας</l>
                        <l n="330">οὕτως ὅπως ἥδιστα, μηδὲ πρὸς κακοῖς</l>
                        <l n="331">τοῖς οὖσιν ἄλλην πρός γʼ ἐμοῦ λύπην λάβῃ·</l>
                        <l n="332">ἅλις γὰρ ἡ παροῦσα. πρὸς δὲ δώματα</l>
                        <l n="333">χωρῶμεν ἤδη πάντες, ὡς σύ θʼ οἷ θέλεις</l>
                        <l n="334">σπεύδῃς, ἐγώ τε τἄνδον ἐξαρκῆ τιθῶ.</l>
                    </sp>
                   <milestone unit="card" n="335"/>
                    <sp>
                        <speaker>Ἄγγελος</speaker>
                        <l n="335">αὐτοῦ γε πρῶτον βαιὸν ἀμμείνασʼ, ὅπως</l>
                        <l n="336">μάθῃς ἄνευ τῶνδʼ, οὕστινάς τʼ ἄγεις ἔσω,</l>
                        <l n="337">ὧν τʼ οὐδὲν εἰσήκουσας ἐκμάθῃς ἃ δεῖ·</l>
                        <l n="338">τούτων ἔχω γὰρ πάντʼ ἐπιστήμην ἐγώ.</l>
                    </sp>
                    <sp>
                        <speaker>Δηιάνειρα</speaker>
                        <l n="339">τί δʼ ἐστί; τοῦ με τήνδʼ ἐφίστασαι βάσιν;</l>
                    </sp>
                    <sp>
                        <speaker>Ἄγγελος</speaker>
                        <l n="340">σταθεῖσʼ ἄκουσον· καὶ γὰρ οὐδὲ τὸν πάρος</l>
                        <l n="341">μῦθον μάτην ἤκουσας, οὐδὲ νῦν δοκῶ.</l>
                    </sp>
                    <sp>
                        <speaker>Δηιάνειρα</speaker>
                        <l n="342">πότερον ἐκείνους δῆτα δεῦρʼ αὖθις πάλιν</l>
                        <l n="343">καλῶμεν, ἢ ʼμοὶ ταῖσδέ τʼ ἐξειπεῖν θέλεις;</l>
                    </sp>
                    <sp>
                        <speaker>Ἄγγελος</speaker>
                        <l n="344">σοὶ ταῖσδέ τʼ οὐδὲν εἴργεται, τούτους δʼ ἔα.</l>
                    </sp>
                    <sp>
                        <speaker>Δηιάνειρα</speaker>
                        <l n="345">καὶ δὴ βεβᾶσι, χὠ λόγος σημαινέτω.</l>
                    </sp>
                    <sp>
                        <speaker>Ἄγγελος</speaker>
                        <l n="346">ἁνὴρ ὅδʼ οὐδὲν ὧν ἔλεξεν ἀρτίως</l>
                        <l n="347">φωνεῖ δίκης ἐς ὀρθόν, ἀλλʼ ἢ νῦν κακὸς</l>
                        <l n="348">ἢ πρόσθεν οὐ δίκαιος ἄγγελος παρῆν.</l>
                    </sp>
                    <sp>
                        <speaker>Δηιάνειρα</speaker>
                        <l n="349">τί φής; σαφῶς μοι φράζε πᾶν ὅσον νοεῖς.</l>
                        <l n="350">ἃ μὲν γὰρ ἐξείρηκας ἀγνοία μʼ ἔχει.</l>
                    </sp>
                   <milestone unit="card" n="351"/>
                    <sp>
                        <speaker>Ἄγγελος</speaker>
                        <l n="351">τούτου λέγοντος τἀνδρὸς εἰσήκουσʼ ἐγώ,</l>
                        <l n="352">πολλῶν παρόντων μαρτύρων, ὡς τῆς κόρης</l>
                        <l n="353">ταύτης ἕκατι κεῖνος Εὔρυτόν θʼ ἕλοι</l>
                        <l n="354">τήν θʼ ὑψίπυργον Οἰχαλίαν, Ἔρως δέ νιν</l>
                        <l n="355">μόνος θεῶν θέλξειεν αἰχμάσαι τάδε,</l>
                        <l n="356">οὐ τἀπὶ Λυδοῖς οὐδʼ ὑπʼ Ὀμφάλῃ πόνων</l>
                        <l n="357">λατρεύματʼ οὐδʼ ὁ ῥιπτὸς Ἰφίτου μόρος·</l>
                        <l n="358">ὃν νῦν παρώσας οὗτος ἔμπαλιν λέγει.</l>
                        <l n="359">ἀλλʼ ἡνίκʼ οὐκ ἔπειθε τὸν φυτοσπόρον</l>
                        <l n="360">τὴν παῖδα δοῦναι, κρύφιον ὡς ἔχοι λέχος,</l>
                        <l n="361">ἔγκλημα μικρὸν αἰτίαν θʼ ἑτοιμάσας</l>
                        <l n="362">ἐπιστρατεύει πατρίδα τὴν ταύτης, ἐν ᾗ</l>
                        <l n="363">τὸν Εὔρυτον τόνδʼ εἶπε δεσπόζειν θρόνων,</l>
                        <l n="364">κτείνει τʼ ἄνακτα πατέρα τῆσδε καὶ πόλιν</l>
                        <l n="365">ἔπερσε. καὶ νῦν, ὡς ὁρᾷς, ἥκει δόμους</l>
                        <l n="366">ὡς τούσδε πέμπων οὐκ ἀφροντίστως, γύναι,</l>
                        <l n="367">οὐδʼ ὥστε δούλην· μηδὲ προσδόκα τόδε·</l>
                        <l n="368">οὐδʼ εἰκός, εἴπερ ἐντεθέρμανται πόθῳ.</l>
                        <l n="369">ἔδοξεν οὖν μοι πρὸς σὲ δηλῶσαι τὸ πᾶν,</l>
                        <l n="370">δέσποινʼ, ὃ τοῦδε τυγχάνω μαθὼν πάρα.</l>
                        <l n="371">καὶ ταῦτα πολλοὶ πρὸς μέσῃ Τραχινίων</l>
                        <l n="372">ἀγορᾷ συνεξήκουον ὡσαύτως ἐμοί,</l>
                        <l n="373">ὥστʼ ἐξελέγχειν· εἰ δὲ μὴ λέγω φίλα,</l>
                        <l n="374">οὐχ ἥδομαι, τὸ δʼ ὀρθὸν ἐξείρηχʼ ὅμως.</l>
                    </sp>
                   <milestone unit="card" n="375"/>
                    <sp>
                        <speaker>Δηιάνειρα</speaker>
                        <l n="375">οἴμοι τάλαινα, ποῦ ποτʼ εἰμὶ πράγματος;</l>
                        <l n="376">τίνʼ εἰσδέδεγμαι πημονὴν ὑπόστεγον</l>
                        <l n="377">λαθραῖον; ὦ δύστηνος· ἆρʼ ἀνώνυμος</l>
                        <l n="378">πέφυκεν, ὥσπερ οὑπάγων διώμνυτο;</l>
                    </sp>
                    <sp>
                        <speaker>Ἄγγελος</speaker>
                        <l n="379">ἦ κάρτα λαμπρὰ καὶ κατʼ ὄνομα καὶ φύσιν,</l>
                        <l n="380">πατρὸς μὲν οὖσα γένεσιν Εὐρύτου ποτὲ</l>
                        <l n="381">Ἰόλη ʼκαλεῖτο, τῆς ἐκεῖνος οὐδαμὰ</l>
                        <l n="382">βλάστας ἐφώνει, δῆθεν οὐδὲν ἱστορῶν.</l>
                    </sp>
                    <sp>
                        <speaker>Χορός</speaker>
                        <l n="383">ὄλοιντο—μή τι πάντες οἱ κακοί, τὰ δὲ</l>
                        <l n="384">λαθραῖʼ ὃς ἀσκεῖ μὴ πρέποντʼ αὐτῷ κακά.</l>
                    </sp>
                    <sp>
                        <speaker>Δηιάνειρα</speaker>
                        <l n="385">τί χρὴ ποεῖν, γυναῖκες; ὡς ἐγὼ λόγοις</l>
                        <l n="386">τοῖς νῦν παροῦσιν ἐκπεπληγμένη κυρῶ.</l>
                    </sp>
                    <sp>
                        <speaker>Χορός</speaker>
                        <l n="387">πεύθου μολοῦσα τἀνδρός, ὡς τάχʼ ἂν σαφῆ</l>
                        <l n="388">λέξειεν, εἴ νιν πρὸς βίαν κρίνειν θέλοις.</l>
                    </sp>
                    <sp>
                        <speaker>Δηιάνειρα</speaker>
                        <l n="389">ἀλλʼ εἶμι· καὶ γὰρ οὐκ ἀπὸ γνώμης λέγεις.</l>
                    </sp>
                    <sp>
                        <speaker>Ἄγγελος</speaker>
                        <l n="390">ἡμεῖς δὲ προσμένωμεν; ἢ τί χρὴ ποεῖν;</l>
                    </sp>
                    <sp>
                        <speaker>Δηιάνειρα</speaker>
                        <l n="391">μίμνʼ, ὡς ὅδʼ ἀνὴρ οὐκ ἐμῶν ὑπʼ ἀγγέλων,</l>
                        <l n="392">ἀλλʼ αὐτόκλητος ἐκ δόμων πορεύεται.</l>
                    </sp>
                   <milestone unit="card" n="393"/>
                    <sp>
                        <speaker>Λίχας</speaker>
                        <l n="393">τί χρή, γύναι, μολόντα μʼ Ἡρακλεῖ λέγειν;</l>
                        <l n="394">δίδαξον, ὡς ἕρποντος, ὡς ὁρᾷς, ἐμοῦ.</l>
                    </sp>
                    <sp>
                        <speaker>Δηιάνειρα</speaker>
                        <l n="395">ὡς ἐκ ταχείας σὺν χρόνῳ βραδεῖ μολὼν</l>
                        <l n="396">ᾄσσεις, πρὶν ἡμᾶς κἀννεώσασθαι λόγους.</l>
                    </sp>
                    <sp>
                        <speaker>Λίχας</speaker>
                        <l n="397">ἀλλʼ εἴ τι χρῄζεις ἱστορεῖν, πάρειμʼ ἐγώ.</l>
                    </sp>
                    <sp>
                        <speaker>Δηιάνειρα</speaker>
                        <l n="398">ἦ καὶ τὸ πιστὸν τῆς ἀληθείας νέμεις;</l>
                    </sp>
                    <sp>
                        <speaker>Λίχας</speaker>
                        <l n="399">ἴστω μέγας Ζεύς, ὧν γʼ ἂν ἐξειδὼς κυρῶ.</l>
                    </sp>
                    <sp>
                        <speaker>Δηιάνειρα</speaker>
                        <l n="400">τίς ἡ γυνὴ δῆτʼ ἐστὶν ἣν ἥκεις ἄγων;</l>
                    </sp>
                    <sp>
                        <speaker>Λίχας</speaker>
                        <l n="401">Εὐβοιίς· ὧν δʼ ἔβλαστεν οὐκ ἔχω λέγειν.</l>
                    </sp>
                    <sp>
                        <speaker>Ἄγγελος</speaker>
                        <l n="402">οὗτος, βλέφʼ ὧδε· πρὸς τίνʼ ἐννέπειν δοκεῖς;</l>
                    </sp>
                    <sp>
                        <speaker>Λίχας</speaker>
                        <l n="403">σὺ δʼ εἰς τί δή με τοῦτʼ ἐρωτήσας ἔχεις;</l>
                    </sp>
                    <sp>
                        <speaker>Ἄγγελος</speaker>
                        <l n="404">τόλμησον εἰπεῖν, εἰ φρονεῖς, ὅ σʼ ἱστορῶ.</l>
                    </sp>
                    <sp>
                        <speaker>Λίχας</speaker>
                        <l n="405">πρὸς τὴν κρατοῦσαν Δῃάνειραν, Οἰνέως</l>
                        <l n="406">κόρην δάμαρτά θʼ Ἡρακλέους, εἰ μὴ κυρῶ</l>
                        <l n="407">λεύσσων μάταια, δεσπότιν τε τὴν ἐμήν.</l>
                    </sp>
                    <sp>
                        <speaker>Ἄγγελος</speaker>
                        <l n="408">τοῦτʼ αὔτʼ ἔχρῃζον, τοῦτό σου μαθεῖν· λέγεις δέσποιναν εἶναι τήνδε
                            σήν;</l>
                    </sp>
                    <sp>
                        <speaker>Λίχας</speaker>
                        <l n="409">δίκαια γάρ.</l>
                    </sp>
                    <sp>
                        <speaker>Ἄγγελος</speaker>
                        <l n="410">τί δῆτα; ποίαν ἀξιοῖς δοῦναι δίκην,</l>
                        <l n="411">ἢν εὑρεθῇς ἐς τήνδε μὴ δίκαιος ὤν;</l>
                    </sp>
                    <sp>
                        <speaker>Λίχας</speaker>
                        <l n="412">πῶς μὴ δίκαιος; τί ποτε ποικίλας ἔχεις;</l>
                    </sp>
                    <sp>
                        <speaker>Ἄγγελος</speaker>
                        <l n="413">οὐδέν· σὺ μέντοι κάρτα τοῦτο δρῶν κυρεῖς.</l>
                    </sp>
                    <sp>
                        <speaker>Λίχας</speaker>
                        <l n="414">ἄπειμι· μῶρος δʼ ἦ πάλαι κλύων σέθεν.</l>
                    </sp>
                    <sp>
                        <speaker>Ἄγγελος</speaker>
                        <l n="415">οὔ, πρίν γʼ ἂν εἴπῃς ἱστορούμενος βραχύ.</l>
                    </sp>
                    <sp>
                        <speaker>Λίχας</speaker>
                        <l n="416">λέγʼ, εἴ τι χρῄζεις· καὶ γὰρ οὐ σιγηλὸς εἶ.</l>
                    </sp>
                    <sp>
                        <speaker>Ἄγγελος</speaker>
                        <l n="417">τὴν αἰχμάλωτον, ἣν ἔπεμψας ἐς δόμους, κάτοισθα δήπου;</l>
                    </sp>
                    <sp>
                        <speaker>Λίχας</speaker>
                        <l n="418">φημί· πρὸς τί δʼ ἱστορεῖς;</l>
                    </sp>
                    <sp>
                        <speaker>Ἄγγελος</speaker>
                        <l n="419">οὔκουν σὺ ταύτην, ἣν ὑπʼ ἀγνοίας ὁρᾷς,</l>
                        <l n="420">Ἰόλην ἔφασκες Εὐρύτου σπορὰν ἄγειν;</l>
                    </sp>
                    <sp>
                        <speaker>Λίχας</speaker>
                        <l n="421">ποίοις ἐν ἀνθρώποισι; τίς πόθεν μολὼν</l>
                        <l n="422">σοὶ μαρτυρήσει ταῦτʼ ἐμοῦ κλύειν πάρα;</l>
                    </sp>
                    <sp>
                        <speaker>Ἄγγελος</speaker>
                        <l n="423">πολλοῖσιν ἀστῶν· ἐν μέσῃ Τραχινίων</l>
                        <l n="424">ἀγορᾷ πολύς σου ταῦτά γʼ εἰσήκουσʼ ὄχλος.</l>
                    </sp>
                    <sp>
                        <speaker>Λίχας</speaker>
                        <l n="425">κλύειν γʼ ἔφασκον· ταὐτὸ δʼ οὐχὶ γίγνεται</l>
                        <l n="426">δόκησιν εἰπεῖν κἀξακριβῶσαι λόγον.</l>
                    </sp>
                    <sp>
                        <speaker>Ἄγγελος</speaker>
                        <l n="427">ποίαν δόκησιν; οὐκ ἐπώμοτος λέγων</l>
                        <l n="428">δάμαρτʼ ἔφασκες Ἡρακλεῖ ταύτην ἄγειν;</l>
                    </sp>
                    <sp>
                        <speaker>Λίχας</speaker>
                        <l n="429">ἐγὼ δάμαρτα; πρὸς θεῶν, φράσον, φίλη</l>
                        <l n="430">δέσποινα, τόνδε τίς ποτʼ ἐστὶν ὁ ξένος.</l>
                    </sp>
                    <sp>
                        <speaker>Ἄγγελος</speaker>
                        <l n="431">ὃς σοῦ παρὼν ἤκουσεν, ὡς ταύτης πόθῳ</l>
                        <l n="432">πόλις δαμείη πᾶσα, κοὐχ ἡ Λυδία</l>
                        <l n="433">πέρσειεν αὐτήν, ἀλλʼ ὁ τῆσδʼ ἔρως φανείς.</l>
                    </sp>
                    <sp>
                        <speaker>Λίχας</speaker>
                        <l n="434">ἅνθρωπος, ὦ δέσποινʼ, ἀποστήτω· τὸ γὰρ</l>
                        <l n="435">νοσοῦντι ληρεῖν ἀνδρὸς οὐχὶ σώφρονος.</l>
                    </sp>
                   <milestone unit="card" n="436"/>
                    <sp>
                        <speaker>Δηιάνειρα</speaker>
                        <l n="436">μή, πρός σε τοῦ κατʼ ἄκρον Οἰταῖον νάπος</l>
                        <l n="437">Διὸς καταστράπτοντος, ἐκκλέψῃς λόγον.</l>
                        <l n="438">οὐ γὰρ γυναικὶ τοὺς λόγους ἐρεῖς κακῇ</l>
                        <l n="439">οὐδʼ ἥτις οὐ κάτοιδε τἀνθρώπων, ὅτι</l>
                        <l n="440">χαίρειν πέφυκεν οὐχὶ τοῖς αὐτοῖς ἀεί.</l>
                        <l n="441">Ἔρωτι μέν νυν ὅστις ἀντανίσταται</l>
                        <l n="442">πύκτης ὅπως ἐς χεῖρας, οὐ καλῶς φρονεῖ·</l>
                        <l n="443">οὗτος γὰρ ἄρχει καὶ θεῶν ὅπως θέλει,</l>
                        <l n="444">κἀμοῦ γε· πῶς δʼ οὐ χἀτέρας οἵας γʼ ἐμοῦ;</l>
                        <l n="445">ὥστʼ εἴ τι τὠμῷ τʼ ἀνδρὶ τῇδε τῇ νόσῳ</l>
                        <l n="446">ληφθέντι μεμπτός εἰμι, κάρτα μαίνομαι,</l>
                        <l n="447">ἢ τῇδε τῇ γυναικὶ τῇ μεταιτίᾳ</l>
                        <l n="448">τοῦ μηδὲν αἰσχροῦ μηδʼ ἐμοὶ κακοῦ τινος.</l>
                        <l n="449">οὐκ ἔστι ταῦτʼ· ἀλλʼ εἰ μὲν ἐκ κείνου μαθὼν</l>
                        <l n="450">ψεύδει, μάθησιν οὐ καλὴν ἐκμανθάνεις.</l>
                        <l n="451">εἰ δʼ αὐτὸς αὑτὸν ὧδε παιδεύεις, ὅταν</l>
                        <l n="452">θέλῃς γενέσθαι χρηστός, ὀφθήσει κακός.</l>
                        <l n="453">ἀλλʼ εἰπὲ πᾶν τἀληθές· ὡς ἐλευθέρῳ</l>
                        <l n="454">ψευδεῖ καλεῖσθαι κὴρ πρόσεστιν οὐ καλή.</l>
                        <l n="455">ὅπως δὲ λήσεις, οὐδὲ τοῦτο γίγνεται·</l>
                        <l n="456">πολλοὶ γὰρ οἷς εἴρηκας, οἳ φράσουσʼ ἐμοί.</l>
                        <l n="457">κεἰ μὲν δέδοικας, οὐ καλῶς ταρβεῖς, ἐπεὶ</l>
                        <l n="458">τὸ μὴ πυθέσθαι, τοῦτό μʼ ἀλγύνειεν ἄν·</l>
                        <l n="459">τὸ δʼ εἰδέναι τί δεινόν; οὐχὶ χἀτέρας</l>
                        <l n="460">πλείστας ἀνὴρ εἷς Ἡρακλῆς ἔγημε δή;</l>
                        <l n="461">κοὔπω τις αὐτῶν ἔκ γʼ ἐμοῦ λόγον κακὸν</l>
                        <l n="462">ἠνέγκατʼ οὐδʼ ὄνειδος· ἥδε τʼ οὐδʼ ἂν εἰ</l>
                        <l n="463">κάρτʼ ἐντακείη τῷ φιλεῖν, ἐπεί σφʼ ἐγὼ</l>
                        <l n="464">ᾤκτιρα δὴ μάλιστα προσβλέψασʼ, ὅτι</l>
                        <l n="465">τὸ κάλλος αὐτῆς τὸν βίον διώλεσεν,</l>
                        <l n="466">καὶ γῆν πατρῴαν οὐχ ἑκοῦσα δύσμορος</l>
                        <l n="467">ἔπερσε κἀδούλωσεν. ἀλλὰ ταῦτα μὲν</l>
                        <l n="468">ῥείτω κατʼ οὖρον· σοὶ δʼ ἐγὼ φράζω κακὸν</l>
                        <l n="469">πρὸς ἄλλον εἶναι, πρὸς δʼ ἔμʼ ἀψευδεῖν ἀεί.</l>
                    </sp>
                   <milestone unit="card" n="470"/>
                    <sp>
                        <speaker>Χορός</speaker>
                        <l n="470">πείθου λεγούσῃ χρηστά, κοὐ μέμψει χρόνῳ</l>
                        <l n="471">γυναικὶ τῇδε κἀπʼ ἐμοῦ κτήσει χάριν.</l>
                    </sp>
                    <sp>
                        <speaker>Λίχας</speaker>
                        <l n="472">ἀλλʼ, ὦ φίλη δέσποινʼ, ἐπεί σε μανθάνω</l>
                        <l n="473">θνητὴν φρονοῦσαν θνητὰ κοὐκ ἀγνώμονα,</l>
                        <l n="474">πᾶν σοι φράσω τἀληθὲς οὐδὲ κρύψομαι.</l>
                        <l n="475">ἔστιν γὰρ οὕτως ὥσπερ οὗτος ἐννέπει.</l>
                        <l n="476">ταύτης ὁ δεινὸς ἵμερός ποθʼ Ἡρακλῆ</l>
                        <l n="477">διῆλθε, καὶ τῆσδʼ εἵνεχʼ ἡ πολύφθορος</l>
                        <l n="478">καθῃρέθη πατρῷος Οἰχαλία δόρει.</l>
                        <l n="479">καὶ ταῦτα, δεῖ γὰρ καὶ τὸ πρὸς κείνου λέγειν,</l>
                        <l n="480">οὔτʼ εἶπε κρύπτειν οὔτʼ ἀπηρνήθη ποτέ,</l>
                        <l n="481">ἀλλʼ αὐτός, ὦ δέσποινα, δειμαίνων τὸ σὸν</l>
                        <l n="482">μὴ στέρνον ἀλγύνοιμι τοῖσδε τοῖς λόγοις,</l>
                        <l n="483">ἥμαρτον, εἴ τι τήνδʼ ἁμαρτίαν νέμεις.</l>
                        <l n="484">ἐπεί γε μὲν δὴ πάντʼ ἐπίστασαι λόγον,</l>
                        <l n="485">κείνου τε καὶ σὴν ἐξ ἴσου κοινὴν χάριν</l>
                        <l n="486">καὶ στέργε τὴν γυναῖκα καὶ βούλου λόγους,</l>
                        <l n="487">οὓς εἶπας ἐς τήνδʼ, ἐμπέδως εἰρηκέναι·</l>
                        <l n="488">ὡς τἄλλʼ ἐκεῖνος πάντʼ ἀριστεύων χεροῖν</l>
                        <l n="489">τοῦ τῆσδʼ ἔρωτος εἰς ἅπανθʼ ἥσσων ἔφυ.</l>
                    </sp>
                    <sp>
                        <speaker>Δηιάνειρα</speaker>
                        <l n="490">ἀλλʼ ὧδε καὶ φρονοῦμεν ὥστε ταῦτα δρᾶν,</l>
                        <l n="491">κοὔτοι νόσον γʼ ἐπακτὸν ἐξαρούμεθα,</l>
                        <l n="492">θεοῖσι δυσμαχοῦντες. ἀλλʼ εἴσω στέγης</l>
                        <l n="493">χωρῶμεν, ὡς λόγων τʼ ἐπιστολὰς φέρῃς,</l>
                        <l n="494">ἅ τʼ ἀντὶ δώρων δῶρα χρὴ προσαρμόσαι,</l>
                        <l n="495">καὶ ταῦτʼ ἄγῃς· κενὸν γὰρ οὐ δίκαιά σε</l>
                        <l n="496">χωρεῖν προσελθόνθʼ ὧδε σὺν πολλῷ στόλῳ.</l>
                    </sp>
                   
                
                </div>
            <milestone unit="card" n="497"/>
<div type="textpart" subtype="choral">
                    

<div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="497">μέγα τι σθένος ἁ Κύπρις ἐκφέρεται νίκας ἀεί.</l>
                            <l n="498">καὶ τὰ μὲν θεῶν</l>
                            <l n="500">παρέβαν, καὶ ὅπως Κρονίδαν ἀπάτασεν οὐ λέγω,</l>
                            <l n="501">οὐδὲ τὸν ἔννυχον Ἅιδαν</l>
                            <l n="502">ἢ Ποσειδάωνα τινάκτορα γαίας·</l>
                            <l n="503">ἀλλʼ ἐπὶ τάνδʼ ἄρʼ ἄκοιτιν</l>
                            <l n="504">τίνες ἀμφίγυοι κατέβαν πρὸ γάμων,</l>
                            <l n="505">τίνες πάμπληκτα παγκόνιτά τʼ ἐξῆλθον ἄεθλʼ ἀγώνων;</l>
                        </sp>
                        </div>

            <milestone unit="card" n="507"/>
<div type="textpart" subtype="antistrophe" n="1">
                        <sp>
                            <speaker>Χορός</speaker>
                            <l n="507">ὁ μὲν ἦν ποταμοῦ σθένος, ὑψίκερω τετραόρου</l>
                            <l n="508">φάσμα ταύρου,</l>
                            <l n="510">Ἀχελῷος ἀπʼ Οἰνιαδᾶν, ὁ δὲ Βακχίας ἀπὸ</l>
                            <l n="511">ἦλθε παλίντονα Θήβας</l>
                            <l n="512">τόξα καὶ λόγχας ῥόπαλόν τε τινάσσων,</l>
                            <l n="513">παῖς Διός· οἳ τότʼ ἀολλεῖς</l>
                            <l n="514">ἴσαν ἐς μέσον ἱέμενοι λεχέων·</l>
                            <l n="515">μόνα δʼ εὔλεκτρος ἐν μέσῳ Κύπρις ῥαβδονόμει ξυνοῦσα.</l>
                        </sp>
                        </div>
            
            <milestone unit="card" n="517"/>
<div type="textpart" subtype="epode">
                        <sp>
                            <speaker>Χορός</speaker>
                            <l n="517">τότʼ ἦν χερός, ἦν δὲ τόξων πάταγος,</l>
                            <l n="518">ταυρείων τʼ ἀνάμιγδα κεράτων·</l>
                            <l n="520">ἦν δʼ ἀμφίπλεκτοι κλίμακες,</l>
                            <l n="521">ἦν δὲ μετώπων ὀλόεντα</l>
                            <l n="522">πλήγματα, καὶ στόνος ἀμφοῖν.</l>
                            <l n="523">ἁ δʼ εὐῶπις ἁβρὰ</l>
                            <l n="524">τηλαυγεῖ παρʼ ὄχθῳ</l>
                            <l n="525">ἧστο, τὸν ὃν προσμένουσʼ ἀκοίταν.</l>
                            <l n="526">ἀγὼν δὲ μαργᾷ μὲν οἷα φράζω·</l>
                            <l n="527">τὸ δʼ ἀμφινείκητον ὄμμα νύμφας</l>
                            <l n="528">ἐλεινὸν ἀμμένει·</l>
                            <l n="529">κἀπὸ ματρὸς ἄφαρ βέβακεν,</l>
                            <l n="530">ὥστε πόρτις ἐρήμα.</l>
                        </sp>
                        </div>
            
                    
               
                </div>
            <milestone unit="card" n="531"/>
<div type="textpart" subtype="episode">
                    <sp>
                        <speaker>Δηιάνειρα</speaker>
                        <l n="531">ἦμος, φίλαι, κατʼ οἶκον ὁ ξένος θροεῖ</l>
                        <l n="532">ταῖς αἰχμαλώτοις παισὶν ὡς ἐπʼ ἐξόδῳ,</l>
                        <l n="533">τῆμος θυραῖος ἦλθον ὡς ὑμᾶς λάθρᾳ,</l>
                        <l n="534">τὰ μὲν φράσουσα χερσὶν ἁτεχνησάμην,</l>
                        <l n="535">τὰ δʼ οἷα πάσχω συγκατοικτιουμένη.</l>
                        <l n="536">κόρην γάρ, οἶμαι δʼ οὐκέτʼ, ἀλλʼ ἐζευγμένην,</l>
                        <l n="537">παρεισδέδεγμαι φόρτον ὥστε ναυτίλος,</l>
                        <l n="538">λωβητὸν ἐμπόλημα τῆς ἐμῆς φρενός.</l>
                        <l n="539">καὶ νῦν δύʼ οὖσαι μίμνομεν μιᾶς ὑπὸ</l>
                        <l n="540">χλαίνης ὑπαγκάλισμα. τοιάδʼ Ἡρακλῆς,</l>
                        <l n="541">ὁ πιστὸς ἡμῖν κἀγαθὸς καλούμενος,</l>
                        <l n="542">οἰκούριʼ ἀντέπεμψε τοῦ μακροῦ χρόνου.</l>
                        <l n="543">ἐγὼ δὲ θυμοῦσθαι μὲν οὐκ ἐπίσταμαι</l>
                        <l n="544">νοσοῦντι κείνῳ πολλὰ τῇδε τῇ νόσῳ·</l>
                        <l n="545">τὸ δʼ αὖ ξυνοικεῖν τῇδʼ ὁμοῦ τίς ἂν γυνὴ</l>
                        <l n="546">δύναιτο, κοινωνοῦσα τῶν αὐτῶν γάμων;</l>
                        <l n="547">ὁρῶ γὰρ ἥβην τὴν μὲν ἕρπουσαν πρόσω,</l>
                        <l n="548">τὴν δὲ φθίνουσαν· ὧν ἀφαρπάζειν φιλεῖ</l>
                        <l n="549">ὀφθαλμὸς ἄνθος, τῶν δʼ ὑπεκτρέπει πόδα.</l>
                        <l n="550">ταῦτʼ οὖν φοβοῦμαι μὴ πόσις μὲν Ἡρακλῆς</l>
                        <l n="551">ἐμὸς καλῆται, τῆς νεωτέρας δʼ ἀνήρ.</l>
                        <l n="552">ἀλλʼ οὐ γάρ, ὥσπερ εἶπον, ὀργαίνειν καλὸν</l>
                        <l n="553">γυναῖκα νοῦν ἔχουσαν· ᾗ δʼ ἔχω, φίλαι,</l>
                        <l n="554">λυτήριον λώφημα, τῇδʼ ὑμῖν φράσω.</l>
                        <l n="555">ἦν μοι παλαιὸν δῶρον ἀρχαίου ποτὲ</l>
                        <l n="556">θηρός, λέβητι χαλκέῳ κεκρυμμένον,</l>
                        <l n="557">ὃ παῖς ἔτʼ οὖσα τοῦ δασυστέρνου παρὰ</l>
                        <l n="558">Νέσσου φθίνοντος ἐκ φονῶν ἀνειλόμην,</l>
                        <l n="559">ὃς τὸν βαθύρρουν ποταμὸν Εὔηνον βροτοὺς</l>
                        <l n="560">μισθοῦ ʼπόρευε χερσίν, οὔτε πομπίμοις</l>
                        <l n="561">κώπαις ἐρέσσων οὔτε λαίφεσιν νεώς.</l>
                        <l n="562">ὃς κἀμέ, τὸν πατρῷον ἡνίκα στόλον</l>
                        <l n="563">ξὺν Ἡρακλεῖ τὸ πρῶτον εὖνις ἑσπόμην,</l>
                        <l n="564">φέρων ἐπʼ ὤμοις, ἡνίκʼ ἦ μέσῳ πόρῳ,</l>
                        <l n="565">ψαύει ματαίαις χερσίν· ἐκ δʼ ἤυσʼ ἐγώ,</l>
                        <l n="566">χὠ Ζηνὸς εὐθὺς παῖς ἐπιστρέψας χεροῖν</l>
                        <l n="567">ἧκεν κομήτην ἰόν· ἐς δὲ πλεύμονας</l>
                        <l n="568">στέρνων διερροίζησεν. ἐκθνῄσκων δʼ ὁ θὴρ</l>
                        <l n="569">τοσοῦτον εἶπε· παῖ γέροντος Οἰνέως,</l>
                        <l n="570">τοσόνδʼ ὀνήσει τῶν ἐμῶν, ἐὰν πίθῃ,</l>
                        <l n="571">πορθμῶν, ὁθούνεχʼ ὑστάτην σʼ ἔπεμψʼ ἐγώ·</l>
                        <l n="572">ἐὰν γὰρ ἀμφίθρεπτον αἷμα τῶν ἐμῶν</l>
                        <l n="573">σφαγῶν ἐνέγκῃ χερσίν, ᾗ μελαγχόλους</l>
                        <l n="574">ἔβαψεν ἰοὺς θρέμμα Λερναίας ὕδρας,</l>
                        <l n="575">ἔσται φρενός σοι τοῦτο κηλητήριον</l>
                        <l n="576">τῆς Ἡρακλείας, ὥστε μήτινʼ εἰσιδὼν</l>
                        <l n="577">στέρξει γυναῖκα κεῖνος ἀντὶ σοῦ πλέον.</l>
                        <l n="578">τοῦτʼ ἐννοήσασʼ, ὦ φίλαι, δόμοις γὰρ ἦν</l>
                        <l n="579">κείνου θανόντος ἐγκεκλῃμένον καλῶς,</l>
                        <l n="580">χιτῶνα τόνδʼ ἔβαψα, προσβαλοῦσʼ ὅσα</l>
                        <l n="581">ζῶν κεῖνος εἶπε· καὶ πεπείρανται τάδε.</l>
                        <l n="582">κακὰς δὲ τόλμας μήτʼ ἐπισταίμην ἐγὼ</l>
                        <l n="583">μήτʼ ἐκμάθοιμι, τάς τε τολμώσας στυγῶ·</l>
                        <l n="584">φίλτροις δʼ ἐάν πως τήνδʼ ὑπερβαλώμεθα</l>
                        <l n="585">τὴν παῖδα καὶ θέλκτροισι τοῖς ἐφʼ Ἡρακλεῖ,</l>
                        <l n="586">μεμηχάνηται τοὔργον, εἴ τι μὴ δοκῶ</l>
                        <l n="587">πράσσειν μάταιον· εἰ δὲ μή, πεπαύσομαι.</l>
                    </sp>
                   <milestone unit="card" n="588"/>
                    <sp>
                        <speaker>Χορός</speaker>
                        <l n="588">ἀλλʼ εἴ τις ἐστὶ πίστις ἐν τοῖς δρωμένοις,</l>
                        <l n="589">δοκεῖς παρʼ ἡμῖν οὐ βεβουλεῦσθαι κακῶς.</l>
                    </sp>
                    <sp>
                        <speaker>Δηιάνειρα</speaker>
                        <l n="590">οὕτως ἔχει γʼ ἡ πίστις, ὡς τὸ μὲν δοκεῖν</l>
                        <l n="591">ἔνεστι, πείρᾳ δʼ οὐ προσωμίλησά πω·</l>
                    </sp>
                    <sp>
                        <speaker>Χορός</speaker>
                        <l n="592">ἀλλʼ εἰδέναι χρὴ δρῶσαν, ὡς οὐδʼ εἰ δοκεῖς</l>
                        <l n="593">ἔχειν, ἔχοις ἂν γνῶμα, μὴ πειρωμένη.</l>
                    </sp>
                    <sp>
                        <speaker>Δηιάνειρα</speaker>
                        <l n="594">ἀλλʼ αὐτίκʼ εἰσόμεσθα, τόνδε γὰρ βλέπω</l>
                        <l n="595">θυραῖον ἤδη· διὰ τάχους δʼ ἐλεύσεται.</l>
                        <l n="596">μόνον παρʼ ὑμῶν εὖ στεγοίμεθʼ· ὡς σκότῳ</l>
                        <l n="597">κἂν αἰσχρὰ πράσσῃς, οὔποτʼ αἰσχύνῃ πεσεῖ.</l>
                    </sp>
                    <sp>
                        <speaker>Λίχας</speaker>
                        <l n="598">τί χρὴ ποεῖν; σήμαινε, τέκνον Οἰνέως,</l>
                        <l n="599">ὡς ἐσμὲν ἤδη τῷ μακρῷ χρόνῳ βραδεῖς.</l>
                    </sp>
                   <milestone unit="card" n="600"/>
                    <sp>
                        <speaker>Δηιάνειρα</speaker>
                        <l n="600">ἀλλʼ αὐτὰ δή σοι ταῦτα καὶ πράσσω, Λίχα,</l>
                        <l n="601">ἕως σὺ ταῖς ἔσωθεν ἠγορῶ ξέναις,</l>
                        <l n="602">ὅπως φέρῃς μοι τόνδε ταναϋφῆ πέπλον,</l>
                        <l n="603">δώρημʼ ἐκείνῳ τἀνδρὶ τῆς ἐμῆς χερός.</l>
                        <l n="604">διδοὺς δὲ τόνδε φράζʼ ὅπως μηδεὶς βροτῶν</l>
                        <l n="605">κείνου πάροιθεν ἀμφιδύσεται χροΐ,</l>
                        <l n="606">μηδʼ ὄψεταί νιν μήτε φέγγος ἡλίου</l>
                        <l n="607">μήθʼ ἕρκος ἱερὸν μήτʼ ἐφέστιον σέλας,</l>
                        <l n="608">πρὶν κεῖνος αὐτὸν φανερὸς ἐμφανῶς σταθεὶς</l>
                        <l n="609">δείξῃ θεοῖσιν ἡμέρᾳ ταυροσφάγῳ.</l>
                        <l n="610">οὕτω γὰρ ηὔγμην, εἴ ποτʼ αὐτὸν ἐς δόμους</l>
                        <l n="611">ἴδοιμι σωθέντʼ ἢ κλύοιμι πανδίκως,</l>
                        <l n="612">στελεῖν χιτῶνι τῷδε καὶ φανεῖν θεοῖς</l>
                        <l n="613">θυτῆρα καινῷ καινὸν ἐν πεπλώματι.</l>
                        <l n="614">καὶ τῶνδʼ ἀποίσεις σῆμʼ, ὃ κεῖνος εὐμαθὲς</l>
                        <l n="615">σφραγῖδος ἕρκει τῷδʼ ἐπὸν μαθήσεται.</l>
                        <l n="616">ἀλλʼ ἕρπε, καὶ φύλασσε πρῶτα μὲν νόμον,</l>
                        <l n="617">τὸ μὴ ʼπιθυμεῖν πομπὸς ὢν περισσὰ δρᾶν·</l>
                        <l n="618">ἔπειθʼ ὅπως ἂν ἡ χάρις κείνου τέ σοι</l>
                        <l n="619">κἀμοῦ ξυνελθοῦσʼ ἐξ ἁπλῆς διπλῆ φανῇ.</l>
                    </sp>
                   <milestone unit="card" n="620"/>
                    <sp>
                        <speaker>Λίχας</speaker>
                        <l n="620">ἀλλʼ εἴπερ Ἑρμοῦ τήνδε πομπεύω τέχνην</l>
                        <l n="621">βέβαιον, οὔ τι μὴ σφαλῶ γʼ ἐν σοί ποτε,</l>
                        <l n="622">τὸ μὴ οὐ τόδʼ ἄγγος ὡς ἔχει δεῖξαι φέρων,</l>
                        <l n="623">λόγων τε πίστιν ὧν λέγεις ἐφαρμόσαι.</l>
                    </sp>
                    <sp>
                        <speaker>Δηιάνειρα</speaker>
                        <l n="624">στείχοις ἂν ἤδη· καὶ γὰρ ἐξεπίστασαι</l>
                        <l n="625">τά γʼ ἐν δόμοισιν ὡς ἔχοντα τυγχάνει.</l>
                    </sp>
                    <sp>
                        <speaker>Λίχας</speaker>
                        <l n="626">ἐπίσταμαί τε καὶ φράσω σεσωσμένα.</l>
                    </sp>
                    <sp>
                        <speaker>Δηιάνειρα</speaker>
                        <l n="627">ἀλλʼ οἶσθα μὲν δὴ καὶ τὰ τῆς ξένης ὁρῶν</l>
                        <l n="628">προσδέγματʼ, αὐτὴν ὡς ἐδεξάμην φίλως.</l>
                    </sp>
                    <sp>
                        <speaker>Λίχας</speaker>
                        <l n="629">ὥστʼ ἐκπλαγῆναι τοὐμὸν ἡδονῇ κέαρ.</l>
                    </sp>
                    <sp>
                        <speaker>Δηιάνειρα</speaker>
                        <l n="630">τί δῆτʼ ἂν ἄλλο γʼ ἐννέποις; δέδοικα γὰρ</l>
                        <l n="631">μὴ πρῲ λέγοις ἂν τὸν πόθον τὸν ἐξ ἐμοῦ,</l>
                        <l n="632">πρὶν εἰδέναι τἀκεῖθεν εἰ ποθούμεθα.</l>
                    </sp>
                    </div>
            <milestone unit="card" n="633"/>


<div type="textpart" subtype="choral">
                   

<div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="633">ὦ ναύλοχα καὶ πετραῖα</l>
                            <l n="634">θερμὰ λουτρὰ καὶ πάγους</l>
                            <l n="635">Οἴτας παραναιετάοντες, οἵ τε μέσσαν Μηλίδα πὰρ λίμναν</l>
                            <l n="636">χρυσαλακάτου τʼ ἀκτὰν κόρας,</l>
                            <l n="637">ἔνθʼ Ἑλλάνων ἀγοραὶ</l>
                            <l n="638">Πυλάτιδες κλέονται·</l>
                        </sp>
                        </div>
            <milestone unit="card" n="640"/>
                    
                   

<div type="textpart" subtype="antistrophe" n="1">
                        <sp>
                            <speaker>Χορός</speaker>
                            <l n="640">ὁ καλλιβόας τάχʼ ὑμῖν</l>
                            <l n="641">αὐλὸς οὐκ ἀναρσίαν</l>
                            <l n="642">ἀχῶν καναχὰν ἐπάνεισιν, ἀλλὰ θείας ἀντίλυρον μούσας.</l>
                            <l n="643">ὁ γὰρ Διὸς Ἀλκμήνας κόρος</l>
                            <l n="645">σοῦται πάσας ἀρετᾶς</l>
                            <l n="646">λάφυρʼ ἔχων ἐπʼ οἴκους·</l>
                        </sp>
                        </div>
            <milestone unit="card" n="647"/>


<div type="textpart" subtype="strophe" n="2">
                        <sp>
                            <speaker>Χορός</speaker>
                            <l n="647">ὃν ἀπόπτολιν εἴχομεν παντᾷ,</l>
                            <l n="648">δυοκαιδεκάμηνον ἀμμένουσαι</l>
                            <l n="649">χρόνον, πελάγιον, ἴδριες οὐδέν·</l>
                            <l n="650">ἁ δέ οἱ φίλα δάμαρ</l>
                            <l n="651">τάλαιναν δυστάλαινα καρδίαν</l>
                            <l n="652">πάγκλαυτος αἰὲν ὤλλυτο·</l>
                            <l n="653">νῦν δʼ Ἄρης οἰστρηθεὶς</l>
                            <l n="654">ἐξέλυσʼ ἐπίπονον ἁμέραν.</l>
                        </sp>
                        </div>
            <milestone unit="card" n="655"/>
                    
                    

<div type="textpart" subtype="antistrophe" n="2">
                        <sp>
                            <speaker>Χορός</speaker>
                            <l n="655">ἀφίκοιτʼ ἀφίκοιτο· μὴ σταίη</l>
                            <l n="656">πολύκωπον ὄχημα ναὸς αὐτῷ,</l>
                            <l n="657">πρὶν τάνδε πρὸς πόλιν ἀνύσειε,</l>
                            <l n="658">νασιῶτιν ἑστίαν</l>
                            <l n="659">ἀμείψας, ἔνθα κλῄζεται θυτήρ·</l>
                            <l n="660">ὅθεν μόλοι πανίμερος,</l>
                            <l n="661">τᾶς πειθοῦς παγχρίστῳ</l>
                            <l n="662">συγκραθεὶς ἐπὶ προφάσει φάρους.</l>
                        </sp>
                        </div>     
               
                </div>
            <milestone unit="card" n="663"/>
<div type="textpart" subtype="episode">
                    <sp>
                        <speaker>Δηιάνειρα</speaker>
                        <l n="663">γυναῖκες, ὡς δέδοικα μὴ περαιτέρω</l>
                        <l n="664">πεπραγμένʼ ᾖ μοι πάνθʼ ὅσʼ ἀρτίως ἔδρων.</l>
                    </sp>
                    <sp>
                        <speaker>Χορός</speaker>
                        <l n="665">τί δʼ ἔστι, Δῃάνειρα, τέκνον Οἰνέως;</l>
                    </sp>
                    <sp>
                        <speaker>Δηιάνειρα</speaker>
                        <l n="666">οὐκ οἶδʼ· ἀθυμῶ δʼ, εἰ φανήσομαι τάχα</l>
                        <l n="667">κακὸν μέγʼ ἐκπράξασʼ ἀπʼ ἐλπίδος καλῆς.</l>
                    </sp>
                    <sp>
                        <speaker>Χορός</speaker>
                        <l n="668">οὐ δή τι τῶν σῶν Ἡρακλεῖ δωρημάτων;</l>
                    </sp>
                    <sp>
                        <speaker>Δηιάνειρα</speaker>
                        <l n="669">μάλιστά γʼ, ὥστε μήποτʼ ἂν προθυμίαν</l>
                        <l n="670">ἄδηλον ἔργου τῳ παραινέσαι λαβεῖν.</l>
                    </sp>
                    <sp>
                        <speaker>Χορός</speaker>
                        <l n="671">δίδαξον, εἰ διδακτόν, ἐξ ὅτου φοβεῖ.</l>
                    </sp>
                   <milestone unit="card" n="672"/>
                    <sp>
                        <speaker>Δηιάνειρα</speaker>
                        <l n="672">τοιοῦτον ἐκβέβηκεν οἷον, ἢν φράσω,</l>
                        <l n="673">γυναῖκες, ὑμᾶς θαῦμʼ ἀνέλπιστον μαθεῖν.</l>
                        <l n="674">ᾧ γὰρ τὸν ἐνδυτῆρα πέπλον ἀρτίως</l>
                        <l n="675">ἔχριον, ἀργὴς οἰὸς εὐέρου πόκος,</l>
                        <l n="676">τοῦτʼ ἠφάνισται διάβορον πρὸς οὐδενὸς</l>
                        <l n="677">τῶν ἔνδον, ἀλλʼ ἐδεστὸν ἐξ αὑτοῦ φθίνει,</l>
                        <l n="678">καὶ ψῇ κατʼ ἄκρας σπιλάδος· ὡς δʼ εἰδῇς ἅπαν,</l>
                        <l n="679">ᾗ τοῦτʼ ἐπράχθη, μείζονʼ ἐκτενῶ λόγον.</l>
                        <l n="680">ἐγὼ γὰρ ὧν ὁ θήρ με Κένταυρος, πονῶν</l>
                        <l n="681">πλευρὰν πικρᾷ γλωχῖνι, προυδιδάξατο</l>
                        <l n="682">παρῆκα θεσμῶν οὐδέν, ἀλλʼ ἐσῳζόμην</l>
                        <l n="683">χαλκῆς ὅπως δύσνιπτον ἐκ δέλτου γραφήν.</l>
                        <l n="684">καί μοι τάδʼ ἦν πρόρρητα καὶ τοιαῦτʼ ἔδρων·</l>
                        <l n="685">τὸ φάρμακον τοῦτʼ ἄπυρον ἀκτῖνός τʼ ἀεὶ</l>
                        <l n="686">θερμῆς ἄθικτον ἐν μυχοῖς σῴζειν ἐμέ,</l>
                        <l n="687">ἕως νιν ἀρτίχριστον ἁρμόσαιμί που.</l>
                        <l n="688">κἄδρων τοιαῦτα. νῦν δʼ, ὅτʼ ἦν ἐργαστέον,</l>
                        <l n="689">ἔχρισα μὲν κατʼ οἶκον ἐν δόμοις κρυφῇ</l>
                        <l n="690">μαλλῷ, σπάσασα κτησίου βοτοῦ λάχνην,</l>
                        <l n="691">κἄθηκα συμπτύξασʼ ἀλαμπὲς ἡλίου</l>
                        <l n="692">κοίλῳ ζυγάστρῳ δῶρον, ὥσπερ εἴδετε.</l>
                        <l n="693">εἴσω δʼ ἀποστείχουσα δέρκομαι φάτιν</l>
                        <l n="694">ἄφραστον, ἀξύμβλητον ἀνθρώπῳ μαθεῖν.</l>
                        <l n="695">τὸ γὰρ κάταγμα τυγχάνω ῥίψασά πως</l>
                        <l n="696">τῆς οἰός, ᾧ προύχριον, ἐς μέσην φλόγα,</l>
                        <l n="697">ἀκτῖνʼ ἐς ἡλιῶτιν· ὡς δʼ ἐθάλπετο,</l>
                        <l n="698">ῥεῖ πᾶν ἄδηλον καὶ κατέψηκται χθονί,</l>
                        <l n="699">μορφῇ μάλιστʼ εἰκαστὸν ὥστε πρίονος</l>
                        <l n="700">ἐκβρώματʼ ἂν βλέψειας ἐν τομῇ ξύλου.</l>
                        <l n="701">τοιόνδε κεῖται προπετές· ἐκ δὲ γῆς, ὅθεν</l>
                        <l n="702">προύκειτʼ, ἀναζέουσι θρομβώδεις ἀφροί,</l>
                        <l n="703">γλαυκῆς ὀπώρας ὥστε πίονος ποτοῦ</l>
                        <l n="704">χυθέντος εἰς γῆν Βακχίας ἀπʼ ἀμπέλου.</l>
                    </sp>
                       
            <milestone unit="card" n="705"/>
                <sp>
                    <speaker>Δηιάνειρα</speaker>
                        <l n="705">ὥστʼ οὐκ ἔχω τάλαινα ποῖ γνώμης πέσω·</l>
                        <l n="706">ὁρῶ δέ μʼ ἔργον δεινὸν ἐξειργασμένην.</l>
                        <l n="707">πόθεν γὰρ ἄν ποτʼ, ἀντὶ τοῦ θνῄσκων ὁ θὴρ</l>
                        <l n="708">ἐμοὶ παρέσχʼ εὔνοιαν, ἧς ἔθνῃσχʼ ὕπερ;</l>
                        <l n="709">οὐκ ἔστιν, ἀλλὰ τὸν βαλόντʼ ἀποφθίσαι</l>
                        <l n="710">χρῄζων ἔθελγέ μʼ· ὧν ἐγὼ μεθύστερον,</l>
                        <l n="711">ὅτʼ οὐκέτʼ ἀρκεῖ, τὴν μάθησιν ἄρνυμαι.</l>
                        <l n="712">μόνη γὰρ αὐτόν, εἴ τι μὴ ψευσθήσομαι</l>
                        <l n="713">γνώμης, ἐγὼ δύστηνος ἐξαποφθερῶ·</l>
                        <l n="714">τὸν γὰρ βαλόντʼ ἄτρακτον οἶδα καὶ θεὸν</l>
                        <l n="715">Χείρωνα πημήναντα, χὦνπερ ἂν θίγῃ,</l>
                        <l n="716">φθείρει τὰ πάντα κνώδαλʼ· ἐκ δὲ τοῦδʼ ὅδε</l>
                        <l n="717">σφαγῶν διελθὼν ἰὸς αἵματος μέλας</l>
                        <l n="718">πῶς οὐκ ὀλεῖ καὶ τόνδε; δόξῃ γοῦν ἐμῇ.</l>
                        <l n="719">καίτοι δέδοκται, κεῖνος εἰ σφαλήσεται,</l>
                        <l n="720">ταύτῃ σὺν ὁρμῇ κἀμὲ συνθανεῖν ἅμα·</l>
                        <l n="721">ζῆν γὰρ κακῶς κλύουσαν οὐκ ἀνασχετόν,</l>
                        <l n="722">ἥτις προτιμᾷ μὴ κακὴ πεφυκέναι.</l>
                    </sp>
                    
            <milestone unit="card" n="723"/>
                    <sp>
                        <speaker>Χορός</speaker>
                        <l n="723">ταρβεῖν μὲν ἔργα δείνʼ ἀναγκαίως ἔχει,</l>
                        <l n="724">τὴν δʼ ἐλπίδʼ οὐ χρὴ τῆς τύχης κρίνειν πάρος.</l>
                    </sp>
                    <sp>
                        <speaker>Δηιάνειρα</speaker>
                        <l n="725">οὐκ ἔστιν ἐν τοῖς μὴ καλοῖς βουλεύμασιν</l>
                        <l n="726">οὐδʼ ἐλπίς, ἥτις καὶ θράσος τι προξενεῖ.</l>
                    </sp>
                    <sp>
                        <speaker>Χορός</speaker>
                        <l n="727">ἀλλʼ ἀμφὶ τοῖς σφαλεῖσι μὴ ʼξ ἑκουσίας</l>
                        <l n="728">ὀργὴ πέπειρα, τῆς σε τυγχάνειν πρέπει.</l>
                    </sp>
                    <sp>
                        <speaker>Δηιάνειρα</speaker>
                        <l n="729">τοιαῦτα δʼ ἂν λέξειεν οὐχ ὁ τοῦ κακοῦ</l>
                        <l n="730">κοινωνός, ἀλλʼ ᾧ μηδέν ἐστʼ οἴκοι βαρύ.</l>
                    </sp>
                    <sp>
                        <speaker>Χορός</speaker>
                        <l n="731">σιγᾶν ἂν ἁρμόζοι σε τὸν πλείω λόγον,</l>
                        <l n="732">εἰ μή τι λέξεις παιδὶ τῷ σαυτῆς· ἐπεὶ</l>
                        <l n="733">πάρεστι, μαστὴρ πατρὸς ὃς πρὶν ᾤχετο.</l>
                    </sp>
                    <sp>
                        <speaker>Ὕλλος</speaker>
                        <l n="734">ὦ μῆτερ, ὡς ἂν ἐκ τριῶν σʼ ἓν εἱλόμην,</l>
                        <l n="735">ἢ μηκέτʼ εἶναι ζῶσαν, ἢ σεσωσμένην</l>
                        <l n="736">ἄλλου κεκλῆσθαι μητέρʼ, ἢ λῴους φρένας</l>
                        <l n="737">τῶν νῦν παρουσῶν τῶνδʼ ἀμείψασθαί ποθεν.</l>
                    </sp>
                    <sp>
                        <speaker>Δηιάνειρα</speaker>
                        <l n="738">τί δʼ ἐστίν, ὦ παῖ, πρός γʼ ἐμοῦ στυγούμενον;</l>
                    </sp>
                    <sp>
                        <speaker>Ὕλλος</speaker>
                        <l n="739">τὸν ἄνδρα τὸν σὸν ἴσθι, τὸν δʼ ἐμὸν λέγω</l>
                        <l n="740">πατέρα, κατακτείνασα τῇδʼ ἐν ἡμέρᾳ.</l>
                    </sp>
                    <sp>
                        <speaker>Δηιάνειρα</speaker>
                        <l n="741">οἴμοι, τινʼ ἐξήνεγκας, ὦ τέκνον, λόγον;</l>
                    </sp>
                    <sp>
                        <speaker>Ὕλλος</speaker>
                        <l n="742">ὃν οὐχ οἷόν τε μὴ οὐ τελεσθῆναι· τὸ γὰρ</l>
                        <l n="743">φανθὲν τίς ἂν δύναιτʼ ἂν ἀγένητον ποεῖν;</l>
                    </sp>
                    <sp>
                        <speaker>Δηιάνειρα</speaker>
                        <l n="744">πῶς εἶπας, ὦ παῖ; τοῦ παρʼ ἀνθρώπων μαθὼν</l>
                        <l n="745">ἄζηλον οὕτως ἔργον εἰργάσθαι με φής;</l>
                    </sp>
                    <sp>
                        <speaker>Ὕλλος</speaker>
                        <l n="746">αὐτὸς βαρεῖαν ξυμφορὰν ἐν ὄμμασιν</l>
                        <l n="747">πατρὸς δεδορκὼς κοὐ κατὰ γλῶσσαν κλύων.</l>
                    </sp>
                    <sp>
                        <speaker>Δηιάνειρα</speaker>
                        <l n="748">ποῦ δʼ ἐμπελάζεις τἀνδρὶ καὶ παρίστασαι;</l>
                    </sp>
                   <milestone unit="card" n="749"/>
                    <sp>
                        <speaker>Ὕλλος</speaker>
                        <l n="749">εἰ χρὴ μαθεῖν σε, πάντα δὴ φωνεῖν χρεών.</l>
                        <l n="750">ὅθʼ εἷρπε κλεινὴν Εὐρύτου πέρσας πόλιν,</l>
                        <l n="751">νίκης ἄγων τροπαῖα κἀκροθίνια,</l>
                        <l n="752">ἀκτή τις ἀμφίκλυστος Εὐβοίας ἄκρον</l>
                        <l n="753">Κήναιόν ἐστιν, ἔνθα πατρῴῳ Διὶ</l>
                        <l n="754">βωμοὺς ὁρίζει τεμενίαν τε φυλλάδα·</l>
                        <l n="755">οὗ νιν τὰ πρῶτʼ ἐσεῖδον ἄσμενος πόθῳ.</l>
                        <l n="756">μέλλοντι δʼ αὐτῷ πολυθύτους τεύχειν σφαγὰς</l>
                        <l n="757">κῆρυξ ἀπʼ οἴκων ἵκετʼ οἰκεῖος Λίχας,</l>
                        <l n="758">τὸ σὸν φέρων δώρημα, θανάσιμον πέπλον·</l>
                        <l n="759">ὃν κεῖνος ἐνδύς, ὡς σὺ προυξεφίεσο,</l>
                        <l n="760">ταυροκτονεῖ μὲν δώδεκʼ ἐντελεῖς ἔχων</l>
                        <l n="761">λείας ἀπαρχὴν βοῦς· ἀτὰρ τὰ πάνθʼ ὁμοῦ</l>
                        <l n="762">ἑκατὸν προσῆγε συμμιγῆ βοσκήματα.</l>
                        <l n="763">καὶ πρῶτα μὲν δείλαιος ἵλεῳ φρενί,</l>
                        <l n="764">κόσμῳ τε χαίρων καὶ στολῇ, κατηύχετο·</l>
                        <l n="765">ὅπως δὲ σεμνῶν ὀργίων ἐδαίετο</l>
                        <l n="766">φλὸξ αἱματηρὰ κἀπὸ πιείρας δρυός,</l>
                        <l n="767">ἱδρὼς ἀνῄει χρωτί, καὶ προσπτύσσεται</l>
                        <l n="768">πλευραῖσιν ἀρτίκολλος, ὥστε τέκτονος,</l>
                        <l n="769">χιτὼν ἅπαν κατʼ ἄρθρον· ἦλθε δʼ ὀστέων</l>
                        <l n="770">ἀδαγμὸς ἀντίσπαστος· εἶτα φοινίας</l>
                        <l n="771">ἐχθρᾶς ἐχίδνης ἰὸς ὣς ἐδαίνυτο.</l>
                        <l n="772">ἐνταῦθα δὴ ʼβόησε τὸν δυσδαίμονα</l>
                        <l n="773">Λίχαν, τὸν οὐδὲν αἴτιον τοῦ σοῦ κακοῦ,</l>
                        <l n="774">ποίαις ἐνέγκοι τόνδε μηχαναῖς πέπλον·</l>
                        <l n="775">ὁ δʼ οὐδὲν εἰδὼς δύσμορος τὸ σὸν μόνης</l>
                        <l n="776">δώρημʼ ἔλεξεν, ὥσπερ ἦν ἐσταλμένον.</l>
                        <l n="777">κἀκεῖνος ὡς ἤκουσε καὶ διώδυνος</l>
                        <l n="778">σπαραγμὸς αὐτοῦ πλευμόνων ἀνθήψατο,</l>
                        <l n="779">μάρψας ποδός νιν, ἄρθρον ᾗ λυγίζεται,</l>
                        <l n="780">ῥιπτεῖ πρὸς ἀμφίκλυστον ἐκ πόντου πέτραν·</l>
                        <l n="781">κόμης δὲ λευκὸν μυελὸν ἐκραίνει, μέσου</l>
                        <l n="782">κρατὸς διασπαρέντος αἵματός θʼ ὁμοῦ.</l>
                    </sp>
                        
            <milestone unit="card" n="783"/>
                <sp>
                    <speaker>Ὕλλος</speaker>
                        <l n="783">ἅπας δʼ ἀνηυφήμησεν οἰμωγῇ λεώς,</l>
                        <l n="784">τοῦ μὲν νοσοῦντος, τοῦ δὲ διαπεπραγμένου·</l>
                        <l n="785">κοὐδεὶς ἐτόλμα τἀνδρὸς ἀντίον μολεῖν.</l>
                        <l n="786">ἐσπᾶτο γὰρ πέδονδε καὶ μετάρσιος,</l>
                        <l n="787">βοῶν, ἰύζων· ἀμφὶ δʼ ἐκτύπουν πέτραι,</l>
                        <l n="788">Λοκρῶν τʼ ὄρειοι πρῶνες Εὐβοίας τʼ ἄκραι.</l>
                        <l n="789">ἐπεὶ δʼ ἀπεῖπε, πολλὰ μὲν τάλας χθονὶ</l>
                        <l n="790">ῥίπτων ἑαυτόν, πολλὰ δʼ οἰμωγῇ βοῶν,</l>
                        <l n="791">τὸ δυσπάρευνον λέκτρον ἐνδατούμενος</l>
                        <l n="792">σοῦ τῆς ταλαίνης, καὶ τὸν Οἰνέως γάμον</l>
                        <l n="793">οἷον κατακτήσαιτο λυμαντὴν βίου,</l>
                        <l n="794">τότʼ ἐκ προσέδρου λιγνύος διάστροφον</l>
                        <l n="795">ὀφθαλμὸν ἄρας εἶδέ μʼ ἐν πολλῷ στρατῷ</l>
                        <l n="796">δακρυρροοῦντα, καί με προσβλέψας καλεῖ·</l>
                        <l n="797">ὦ παῖ, πρόσελθε, μὴ φύγῃς τοὐμὸν κακόν,</l>
                        <l n="798">μηδʼ εἴ σε χρὴ θανόντι συνθανεῖν ἐμοί·</l>
                        <l n="799">ἀλλʼ ἆρον ἔξω, καὶ μάλιστα μέν με θὲς</l>
                        <l n="800">ἐνταῦθʼ ὅπου με μή τις ὄψεται βροτῶν·</l>
                        <l n="801">εἰ δʼ οἶκτον ἴσχεις, ἀλλά μʼ ἔκ γε τῆσδε γῆς</l>
                        <l n="802">πόρθμευσον ὡς τάχιστα, μηδʼ αὐτοῦ θάνω.</l>
                        <l n="803">τοσαῦτʼ ἐπισκήψαντος, ἐν μέσῳ σκάφει</l>
                        <l n="804">θέντες σφε πρὸς γῆν τήνδʼ ἐκέλσαμεν μόλις</l>
                        <l n="805">βρυχώμενον σπασμοῖσι· καί νιν αὐτίκα</l>
                        <l n="806">ἢ ζῶντʼ ἐσόψεσθʼ ἢ τεθνηκότʼ ἀρτίως.</l>
                        <l n="807">τοιαῦτα, μῆτερ, πατρὶ βουλεύσασʼ ἐμῷ</l>
                        <l n="808">καὶ δρῶσʼ ἐλήφθης, ὧν σε ποίνιμος Δίκη</l>
                        <l n="809">τίσαιτʼ Ἐρινύς τʼ. εἰ θέμις δʼ, ἐπεύχομαι·</l>
                        <l n="810">θέμις δʼ, ἐπεί μοι τὴν θέμιν σὺ προύβαλες,</l>
                        <l n="811">πάντων ἄριστον ἄνδρα τῶν ἐπὶ χθονὶ</l>
                        <l n="812">κτείνασʼ, ὁποῖον ἄλλον οὐκ ὄψει ποτέ.</l>
                    </sp>
                   <milestone unit="card" n="813"/>
                    <sp>
                        <speaker>Χορός</speaker>
                        <l n="813">τί σῖγʼ ἀφέρπεις; οὐ κάτοισθʼ ὁθούνεκα</l>
                        <l n="814">ξυνηγορεῖς σιγῶσα τῷ κατηγόρῳ;</l>
                    </sp>
                    <sp>
                        <speaker>Ὕλλος</speaker>
                        <l n="815">ἐᾶτʼ ἀφέρπειν· οὖρος ὀφθαλμῶν ἐμῶν</l>
                        <l n="816">αὐτῇ γένοιτʼ ἄπωθεν ἑρπούσῃ καλός.</l>
                        <l n="817">ὄγκον γὰρ ἄλλως ὀνόματος τί δεῖ τρέφειν</l>
                        <l n="818">μητρῷον, ἥτις μηδὲν ὡς τεκοῦσα δρᾷ;</l>
                        <l n="819">ἀλλʼ ἑρπέτω χαίρουσα· τὴν δὲ τέρψιν ἣν</l>
                        <l n="820">τὠμῷ δίδωσι πατρί, τήνδʼ αὐτὴ λάβοι.</l>
                    </sp>
                  
                
                </div>
            <milestone unit="card" n="821"/>
<div type="textpart" subtype="choral">
                   

<div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="821">ἴδʼ οἷον, ὦ παῖδες, προσέμιξεν ἄφαρ</l>
                            <l n="822">τοὔπος τὸ θεοπρόπον ἡμῖν</l>
                            <l n="823">τᾶς παλαιφάτου προνοίας,</l>
                            <l n="824">ὅ τʼ ἔλακεν, ὁπότε τελεόμηνος ἐκφέροι</l>
                            <l n="825">δωδέκατος ἄροτος, ἀναδοχὰν τελεῖν πόνων</l>
                            <l n="826">τῷ Διὸς αὐτόπαιδι· καὶ τάδʼ ὀρθῶς</l>
                            <l n="827">ἔμπεδα κατουρίζει. πῶς γὰρ ἂν ὁ μὴ λεύσσων</l>
                            <l n="830">ἔτι ποτʼ ἔτʼ ἐπίπονον πόνων ἔχοι θανὼν λατρείαν;</l>
                        </sp>
                        </div>
            <milestone unit="card" n="831"/>
                    
                   

<div type="textpart" subtype="antistrophe" n="1">
                        <sp>
                            <speaker>Χορός</speaker>
                            <l n="831">εἰ γάρ σφε Κενταύρου φονίᾳ νεφέλᾳ</l>
                            <l n="832">χρίει δολοποιὸς ἀνάγκα</l>
                            <l n="833">πλευρά, προστακέντος ἰοῦ,</l>
                            <l n="834">ὃν τέκετο θάνατος, ἔτρεφε δʼ αἰόλος δράκων,</l>
                            <l n="835">πῶς ὅδʼ ἂν ἀέλιον ἕτερον ἢ τανῦν ἴδοι,</l>
                            <l n="836">δεινοτάτῳ μὲν ὕδρας προστετακὼς</l>
                            <l n="837">φάσματι; μελαγχαίτα δʼ ἄμμιγά νιν αἰκίζει</l>
                            <l n="840">Νέσσου ὑποφόνια δολιόμυθα κέντρʼ ἐπιζέσαντα.</l>
                        </sp>
</div>
                       <milestone unit="card" n="841"/>
                    
                   

<div type="textpart" subtype="strophe" n="2">
                        <sp>
                            <speaker>Χορός</speaker>
                            <l n="841">ὧν ἅδʼ ἁ τλάμων ἄοκνος μεγάλαν προορῶσα</l>
                            <l n="842">δόμοισι βλάβαν νέων</l>
                            <l n="843">ἀΐσσουσαν γάμων τὰ μὲν αὐτὰ προσέβαλε, τὰ</l>
                            <l n="844">δʼ ἀπʼ ἀλλόθρου</l>
                            <l n="845">γνώμας μολόντʼ ὀλεθρίαισι συναλλαγαῖς</l>
                            <l n="846">ἦ που ὀλοὰ στένει,</l>
                            <l n="847">ἦ που ἀδινῶν χλωρὰν</l>
                            <l n="848">τέγγει δακρύων ἄχναν.</l>
                            <l n="850">ἁ δʼ ἐρχομένα μοῖρα προφαίνει δολίαν</l>
                            <l n="851">καὶ μεγάλαν ἄταν.</l>
                        </sp>
</div>
                       <milestone unit="card" n="852"/>
                    
                   

<div type="textpart" subtype="antistrophe" n="2">
                        <sp>
                            <speaker>Χορός</speaker>
                            <l n="852">ἔρρωγεν παγὰ δακρύων· κέχυται νόσος, ὦ πόποι,</l>
                            <l n="853">οἷον ἀναρσίων</l>
                            <l n="854">οὔπω Ἡρακλέους ἀγακλειτὸν ἐπέμολε πάθος οἰκτίσαι.</l>
                            <l n="855">ἰὼ κελαινὰ λόγχα προμάχου δορός,</l>
                            <l n="856">ἃ τότε θοὰν νύμφαν</l>
                            <l n="857">ἄγαγες ἀπʼ αἰπεινᾶς</l>
                            <l n="858">τάνδʼ Οἰχαλίας αἰχμᾷ·</l>
                            <l n="860">ἁ δʼ ἀμφίπολος Κύπρις ἄναυδος φανερὰ</l>
                            <l n="861">τῶνδʼ ἐφάνη πράκτωρ.</l>
                        </sp>
                        </div>
           
                  
                               </div>
    <milestone unit="card" n="863"/>
<div type="textpart" subtype="episode">
                    <sp>
                        <speaker>Ἡμιχόριον 1</speaker>
                        <l n="863">πότερον ἐγὼ μάταιος, ἢ κλύω τινὸς</l>
                        <l n="864">οἴκτου διʼ οἴκων ἀρτίως ὁρμωμένου; τί φημι;</l>
                    </sp>
                    <sp>
                        <speaker>Ἡμιχόριον 2</speaker>
                        <l n="865">ἠχεῖ τις οὐκ ἄσημον, ἀλλὰ δυστυχῆ</l>
                        <l n="866">κωκυτὸν εἴσω, καί τι καινίζει στέγη.</l>
                    </sp>
                    <sp>
                        <speaker>Ἡμιχόριον</speaker>
                        <l n="867">ξύνες δὲ</l>
                        <l n="868">τήνδʼ ὡς κατηφὴς καὶ συνωφρυωμένη</l>
                        <l n="870">χωρεῖ πρὸς ἡμᾶς γραῖα σημανοῦσά τι.</l>
                    </sp>
                    <sp>
                        <speaker>Τροφός</speaker>
                        <l n="871">ὦ παῖδες, ὡς ἄρʼ ἡμὶν οὐ σμικρῶν κακῶν</l>
                        <l n="872">ἦρξεν τὸ δῶρον Ἡρακλεῖ τὸ πόμπιμον.</l>
                    </sp>
                    <sp>
                        <speaker>Χορός</speaker>
                        <l n="873">τί δʼ, ὦ γεραιά, καινοποιηθὲν λέγεις;</l>
                    </sp>
                    <sp>
                        <speaker>Τροφός</speaker>
                        <l n="874">βέβηκε Δῃάνειρα τὴν πανυστάτην</l>
                        <l n="875">ὁδῶν ἁπασῶν ἐξ ἀκινήτου ποδός.</l>
                    </sp>
                    <sp>
                        <speaker>Χορός</speaker>
                        <l n="876">οὐ δή ποθʼ ὡς θανοῦσα;</l>
                    </sp>
                    <sp>
                        <speaker>Τροφός</speaker>
                        <l n="876a">πάντʼ ἀκήκοας.</l>
                    </sp>
                    <sp>
                        <speaker>Χορός</speaker>
                        <l n="877">τέθνηκεν ἡ τάλαινα;</l>
                    </sp>
                    <sp>
                        <speaker>Τροφός</speaker>
                        <l n="877a">δεύτερον κλύεις.</l>
                    </sp>
                    <sp>
                        <speaker>Χορός</speaker>
                        <l n="878">τάλαινʼ ὀλεθρία· τίνι τρόπῳ θανεῖν σφε φής;</l>
                    </sp>
                    <sp>
                        <speaker>Τροφός</speaker>
                        <l n="879">σχετλιώτατά γε πρὸς πρᾶξιν.</l>
                    </sp>
                   

<div type="textpart" subtype="lyric">
                        <sp>
                            <speaker>Χορός</speaker>
                            <l n="880">εἰπὲ τῷ μόρῳ,</l>
                            <l n="881">γύναι, ξυντρέχει.</l>
                        </sp>
                        <sp>
                            <speaker>Τροφός</speaker>
                            <l n="882">αὑτὴν διηΐστωσε.</l>
                        </sp>
                        <sp>
                            <speaker>Χορός</speaker>
                            <l n="883">τίς θυμὸς ἢ τίνες νόσοι</l>
                            <l n="884">τάνδʼ αἰχμᾷ βέλεος κακοῦ ξυνεῖλε; πως ἐμήσατο</l>
                            <l n="885">πρὸς θανάτῳ θάνατον ἀνύσασα μόνα;</l>
                        </sp>
                        <sp>
                            <speaker>Τροφός</speaker>
                            <l n="886">στονόεντος ἐν τομᾷ σιδάρου.</l>
                        </sp>
                        <sp>
                            <speaker>Χορός</speaker>
                            <l n="887">ἐπεῖδες, ὦ ματαία, τάνδε τὴν ὕβριν;</l>
                        </sp>
                        <sp>
                            <speaker>Τροφός</speaker>
                            <l n="888">ἐπεῖδον, ὡς δὴ πλησία παραστάτις.</l>
                        </sp>
                        <sp>
                            <speaker>Χορός</speaker>
                            <l n="890">τίς ἦν; πῶς; φέρʼ εἰπέ.</l>
                        </sp>
                        <sp>
                            <speaker>Τροφός</speaker>
                            <l n="891">αὐτὴ πρὸς αὑτῆς χειροποιεῖται τάδε.</l>
                        </sp>
                        <sp>
                            <speaker>Χορός</speaker>
                            <l n="892">τί φωνεῖς;</l>
                        </sp>
                        <sp>
                            <speaker>Τροφός</speaker>
                            <l n="892a">σαφηνῆ.</l>
                        </sp>
                        <sp>
                            <speaker>Χορός</speaker>
                            <l n="893">ἔτεκεν ἔτεκε δὴ μεγάλαν</l>
                            <l n="894">ἁ νέορτος ἅδε νύμφα</l>
                            <l n="895">δόμοισι τοῖσδʼ ἐρινύν.</l>
                        </sp>
                    </div>
            <milestone unit="card" n="896"/>
                   

<div type="textpart" subtype="dialogue">
                        
                        
                        <sp>
                            <speaker>Τροφός</speaker>
                            <l n="896">ἄγαν γε· μᾶλλον δʼ, εἰ παροῦσα πλησία</l>
                            <l n="897">ἔλευσσες οἷʼ ἔδρασε, κάρτʼ ἂν ᾤκτισας.</l>
                        </sp>
                        <sp>
                            <speaker>Χορός</speaker>
                            <l n="898">καὶ ταῦτʼ ἔτλη τις χεὶρ γυναικεία κτίσαι;</l>
                        </sp>
                        <sp>
                            <speaker>Τροφός</speaker>
                            <l n="899">δεινῶς γε· πεύσει δʼ, ὥστε μαρτυρεῖν ἐμοί.</l>
                            <l n="900">ἐπεὶ γὰρ ἦλθε δωμάτων εἴσω μόνη</l>
                            <l n="901">καὶ παῖδʼ ἐν αὐλαῖς εἶδε κοῖλα δέμνια</l>
                            <l n="902">στορνύνθʼ, ὅπως ἄψορρον ἀντῴη πατρί,</l>
                            <l n="903">κρύψασʼ ἑαυτὴν ἔνθα μή τις εἰσίδοι,</l>
                            <l n="904">βρυχᾶτο μὲν βωμοῖσι προσπίπτουσʼ ὅτι</l>
                            <l n="905">γένοιντʼ ἔρημοι, ʼκλαιε δʼ ὀργάνων ὅτου</l>
                            <l n="906">ψαύσειεν οἷς ἐχρῆτο δειλαία πάρος·</l>
                            <l n="907">ἄλλῃ δὲ κἄλλῃ δωμάτων στρωφωμένη,</l>
                            <l n="908">εἴ του φίλων βλέψειεν οἰκετῶν δέμας,</l>
                            <l n="909">ἔκλαιεν ἡ δύστηνος εἰσορωμένη,</l>
                            <l n="910">αὐτὴ τὸν αὑτῆς δαίμονʼ ἀνακαλουμένη</l>
                            <l n="911">καὶ τὰς ἄπαιδας ἐς τὸ λοιπὸν οὐσίας.</l>
                            <l n="912">ἐπεὶ δὲ τῶνδʼ ἔληξεν, ἐξαίφνης σφʼ ὁρῶ</l>
                            <l n="913">τὸν Ἡράκλειον θάλαμον εἰσορμωμένην.</l>
                            <l n="914">κἀγὼ λαθραῖον ὄμμʼ ἐπεσκιασμένη</l>
                            <l n="915">φρούρουν· ὁρῶ δὲ τὴν γυναῖκα δεμνίοις</l>
                            <l n="916">τοῖς Ἡρακλείοις στρωτὰ βάλλουσαν φάρη.</l>
                            <l n="917">ὅπως δʼ ἐτέλεσε τοῦτʼ, ἐπενθοροῦσʼ ἄνω</l>
                            <l n="918">καθέζετʼ ἐν μέσοισιν εὐνατηρίοις,</l>
                            <l n="919">καὶ δακρύων ῥήξασα θερμὰ νάματα</l>
                            <l n="920">ἔλεξεν· ὦ λέχη τε καὶ νυμφεῖʼ ἐμά,</l>
                            <l n="921">τὸ λοιπὸν ἤδη χαίρεθʼ, ὡς ἔμʼ οὔποτε</l>
                            <l n="922">δέξεσθʼ ἔτʼ ἐν κοίταισι ταῖσδʼ εὐνάτριαν.</l>
                            <l n="923">τοσαῦτα φωνήσασα συντόνῳ χερὶ</l>
                            <l n="924">λύει τὸν αὑτῆς πέπλον, ᾗ χρυσήλατος</l>
                            <l n="925">προύκειτο μαστῶν περονίς, ἐκ δʼ ἐλώπισεν</l>
                            <l n="926">πλευρὰν ἅπασαν ὠλένην τʼ εὐώνυμον.</l>
                            <l n="927">κἀγὼ δρομαία βᾶσʼ, ὅσονπερ ἔσθενον,</l>
                            <l n="928">τῷ παιδὶ φράζω τῆς τεχνωμένης τάδε.</l>
                            <l n="929">κἀν ᾧ τὸ κεῖσε δεῦρό τʼ ἐξορμώμεθα,</l>
                            <l n="930">ὁρῶμεν αὐτὴν ἀμφιπλῆγι φασγάνῳ</l>
                            <l n="931">πλευρὰν ὑφʼ ἧπαρ καὶ φρένας πεπληγμένην.</l>
                            <l n="932">ἰδὼν δʼ ὁ παῖς ᾤμωξεν· ἔγνω γὰρ τάλας</l>
                            <l n="933">τοὔργον κατʼ ὀργὴν ὡς ἐφάψειεν τόδε,</l>
                            <l n="934">ὄψʼ ἐκδιδαχθεὶς τῶν κατʼ οἶκον οὕνεκα</l>
                            <l n="935">ἄκουσα πρὸς τοῦ θηρὸς ἔρξειεν τάδε.</l>
                            <l n="936">κἀνταῦθʼ ὁ παῖς δύστηνος οὔτʼ ὀδυρμάτων</l>
                            <l n="937">ἐλείπετʼ οὐδέν, ἀμφί νιν γοώμενος,</l>
                            <l n="938">οὔτʼ ἀμφιπίπτων στόμασιν, ἀλλὰ πλευρόθεν</l>
                            <l n="939">πλευρὰν παρεὶς ἔκειτο πόλλʼ ἀναστένων,</l>
                            <l n="940">ὥς νιν ματαίως αἰτίᾳ βάλοι κακῇ,</l>
                            <l n="941">κλαίων ὁθούνεκʼ ἐκ δυοῖν ἔσοιθʼ ἅμα,</l>
                            <l n="942">πατρός τʼ ἐκείνης τʼ, ὠρφανισμένος βίον.</l>
                            <l n="943">τοιαῦτα τἀνθάδʼ ἐστίν· ὥστʼ εἴ τις δύο</l>
                            <l n="944">ἢ καί τι πλείους ἡμέρας λογίζεται,</l>
                            <l n="945">μάταιός ἐστιν· οὐ γὰρ ἔσθʼ ἥ γʼ αὔριον,</l>
                            <l n="946">πρὶν εὖ πάθῃ τις τὴν παροῦσαν ἡμέραν.</l>
                        </sp>
                        </div>
</div>
            <milestone unit="card" n="947"/>
                   
               

<div type="textpart" subtype="choral">
                    

<div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="947">πότερα πρότερον ἐπιστένω,</l>
                            <l n="948">πότερα μέλεα περαιτέρω,</l>
                            <l n="949">δύσκριτʼ ἔμοιγε δυστάνῳ.</l>
                        </sp>
                       <milestone unit="card" n="950"/>
                    
                    </div>

<div type="textpart" subtype="antistrophe" n="1">
                        <sp>
                            <speaker>Χορός</speaker>
                            <l n="950">τάδε μὲν ἔχομεν ὁρᾶν δόμοις,</l>
                            <l n="951">τάδε δὲ μένομεν ἐπʼ ἐλπίσιν·</l>
                            <l n="952">κοινὰ δʼ ἔχειν τε καὶ μέλλειν.</l>
                        </sp>
                       
                    
                    </div>
    <milestone unit="card" n="953"/>
<div type="textpart" subtype="strophe" n="2">
                        <sp>
                            <speaker>Χορός</speaker>
                            <l n="953">εἴθʼ ἀνεμόεσσά τις</l>
                            <l n="955">γένοιτʼ ἔπουρος ἑστιῶτις αὔρα,</l>
                            <l n="956">ἥτις μʼ ἀποικίσειεν ἐκ τόπων, ὅπως</l>
                            <l n="957">τὸν Δῖον ἄλκιμον γόνον</l>
                            <l n="960">μὴ ταρβαλέα θάνοιμι</l>
                            <l n="961">μοῦνον εἰσιδοῦσʼ ἄφαρ·</l>
                            <l n="962">ἐπεὶ ἐν δυσαπαλλάκτοις ὀδύναις</l>
                            <l n="963">χωρεῖν πρὸ δόμων λέγουσιν</l>
                            <l n="964">ἄσπετόν τι θαῦμα.</l>
                        </sp>
                       
                   
                    </div>
    <milestone unit="card" n="965"/>
<div type="textpart" subtype="antistrophe" n="2">
                        <sp>
                            <speaker>Χορός</speaker>
                            <l n="965">ἀγχοῦ δʼ ἄρα κοὐ μακρὰν</l>
                            <l n="966">προύκλαιον, ὀξύφωνος ὡς ἀηδών.</l>
                            <l n="967">ξένων γὰρ ἐξόμιλος ἥδε τις βάσις.</l>
                            <l n="968">πᾷ δʼ αὖ φορεῖ νιν; ὡς φίλου</l>
                            <l n="969">προκηδομένα βαρεῖαν</l>
                            <l n="969a">ἄψοφον φέρει βάσιν.</l>
                            <l n="970">αἰαῖ, ὅδʼ ἀναύδατος φέρεται.</l>
                            <l n="970a">τί χρὴ θανόντα νιν ἢ καθʼ</l>
                            <l n="971">ὕπνον ὄντα κρῖναι;</l>
                        </sp>
                        </div>
                       
                   
                
                </div>
            <milestone unit="card" n="972"/>
<div type="textpart" subtype="episode">
                  

<div type="textpart" subtype="anapests">
                        <sp>
                            <speaker>Ὕλλος</speaker>
                            <l n="972">οἴμοι ἐγὼ σοῦ,</l>
                            <l n="973">πάτερ, οἴμοι ἐγὼ σοῦ μέλεος.</l>
                            <l n="974">τί πάθω; τί δὲ μήσομαι; οἴμοι.</l>
                        </sp>
                        <sp>
                            <speaker>Πρέσβυς</speaker>
                            <l n="975">σίγα, τέκνον, μὴ κινήσῃς</l>
                            <l n="976">ἀγρίαν ὀδύνην πατρὸς ὠμόφρονος·</l>
                            <l n="977">ζῇ γὰρ προπετής· ἀλλʼ ἴσχε δακὼν στόμα σόν.</l>
                        </sp>
                        <sp>
                            <speaker>Ὕλλος</speaker>
                            <l n="978">πῶς φής, γέρον; ἦ ζῇ;</l>
                        </sp>
                        <sp>
                            <speaker>Πρέσβυς</speaker>
                            <l n="979">οὐ μὴ ʼξεγερεῖς τὸν ὕπνῳ κάτοχον</l>
                            <l n="979a">κἀκκινήσεις κἀναστήσεις</l>
                            <l n="980">φοιτάδα δεινὴν νόσον, ὦ τέκνον.</l>
                        </sp>
                        <sp>
                            <speaker>Ὕλλος</speaker>
                            <l n="981">ἀλλʼ ἐπί μοι μελέῳ</l>
                            <l n="982">βάρος ἄπλετον· ἐμμέμονεν φρήν.</l>
                        </sp>
                        <sp>
                            <speaker>Ἡρακλῆς</speaker>
                            <l n="983">ὦ Ζεῦ,</l>
                            <l n="984">ποῖ γᾶς ἥκω; παρὰ τοῖσι βροτῶν</l>
                            <l n="985">κεῖμαι πεπονημένος ἀλλήκτοις</l>
                            <l n="986">ὀδύναις; οἴμοι μοι ἐγὼ τλάμων·</l>
                            <l n="987">ἡ δʼ αὖ μιαρὰ βρύκει. φεῦ.</l>
                        </sp>
                        <sp>
                            <speaker>Πρέσβυς</speaker>
                            <l n="988">ἆρʼ ἐξῄδη σʼ ὅσον ἦν κέρδος</l>
                            <l n="989">σιγῇ κεύθειν καὶ μὴ σκεδάσαι</l>
                            <l n="990">τῷδʼ ἀπὸ κρατὸς βλεφάρων θʼ ὕπνον;</l>
                        </sp>
                        <sp>
                            <speaker>Ὕλλος</speaker>
                            <l n="991">οὐ γὰρ ἔχω πῶς ἂν</l>
                            <l n="992">στέρξαιμι κακὸν τόδε λεύσσων.</l>
                        </sp>
                        <sp>
                            <speaker>Ἡρακλῆς</speaker>
                            <l n="993">ὦ Κηναία κρηπὶς βωμῶν,</l>
                            <l n="994">ἱερῶν οἵαν οἵων ἐπί μοι</l>
                            <l n="995">μελέῳ χάριν ἠνύσω· ὦ Ζεῦ.</l>
                            <l n="996">οἵαν μʼ ἄρʼ ἔθου λώβαν, οἵαν·</l>
                            <l n="997">ἣν μή ποτʼ ἐγὼ προσιδεῖν ὁ τάλας</l>
                            <l n="998">ὤφελον ὄσσοις, τόδʼ ἀκήλητον</l>
                            <l n="999">μανίας ἄνθος καταδερχθῆναι.</l>
                            <l n="1000">τίς γὰρ ἀοιδός, τίς ὁ χειροτέχνης</l>
                            <l n="1001">ἰατορίας, ὃς τήνδʼ ἄτην</l>
                            <l n="1002">χωρὶς Ζηνὸς κατακηλήσει;</l>
                            <l n="1003">θαῦμʼ ἂν πόρρωθεν ἰδοίμην.</l>
                        </sp>
                      
                    
</div>
                </div>
            <milestone unit="card" n="1004"/>
<div type="textpart" subtype="choral">
                   

<div type="textpart" subtype="strophe" n="1">
                        <sp>
                            <speaker>Ἡρακλῆς</speaker>
                            <l n="1004">ἒ ἔ,</l>
                            <l n="1005">ἐᾶτέ μʼ, ἐᾶτέ με δύσμορον ὕστατον,</l>
                            <l n="1006">ἐᾶθʼ ὕστατον εὐνᾶσθαι.</l>
                        </sp>
</div>
    <div type="textpart" subtype="strophe" n="2">
        <sp>
            <speaker>Ἡρακλῆς</speaker>                      
                            <l n="1007">πᾷ πᾷ μου ψαύεις; ποῖ κλίνεις;</l>
                            <l n="1008">ἀπολεῖς μʼ, ἀπολεῖς.</l>
                            <l n="1009">ἀνατέτροφας ὅ τι καὶ μύσῃ.</l>
                            <l n="1010">ἧπταί μου, τοτοτοῖ, ἥδʼ αὖθʼ ἕρπει. πόθεν ἔστʼ, ὦ</l>
                            <l n="1011">πάντων Ἑλλάνων ἀδικώτατοι ἀνέρες, οὓς δὴ</l>
                            <l n="1012">πολλὰ μὲν ἐν πόντῳ κατά τε δρία πάντα καθαίρων</l>
                            <l n="1013">ὠλεκόμαν ὁ τάλας, καὶ νῦν ἐπὶ τῷδε νοσοῦντι</l>
                            <l n="1014">οὐ πῦρ, οὐκ ἔγχος τις ὀνήσιμον οὐκ ἐπιτρέψει;</l>
        </sp></div>
    <div type="textpart" subtype="antistrophe" n="1">
        <sp>
            <speaker>Ἡρακλῆς</speaker> 
                            <l n="1015">ἒ ἔ,</l>
                            <l n="1015a">οὐδʼ ἀπαράξαι κρᾶτα βίᾳ θέλει</l>
                            <l n="1016">μολὼν τοῦ στυγεροῦ; φεῦ φεῦ.</l>
                        </sp>
                       
                   
                    
    <milestone unit="card" n="1017"/>

                        <sp>
                            <speaker>Πρέσβυς</speaker>
                            <l n="1017">ὦ παῖ τοῦδʼ ἀνδρός, τοὔργον τόδε μεῖζον ἀνήκει</l>
                            <l n="1018">ἢ κατʼ ἐμὰν ῥώμαν· σὺ δὲ σύλλαβε. σοὶ γὰρ ἑτοίμα</l>
                            <l n="1019">ἐς πλέον ἢ διʼ ἐμοῦ σῴζειν.</l>
                        </sp>
                    
                   
                        <sp>
                            <speaker>Ὕλλος</speaker>
                            <l n="1020">ψαύω μὲν ἔγωγε,</l>
                            <l n="1021">λαθίπονον δʼ ὀδυνᾶν οὔτʼ ἔνδοθεν οὔτε θύραθεν</l>
                            <l n="1022">ἔστι μοι ἐξανύσαι βίοτον· τοιαῦτα νέμει Ζεύς.</l>
                        </sp>
                        </div>
            <milestone unit="card" n="1024"/>
                    
                  

<div type="textpart" subtype="strophe" n="3">
                        <sp>
                            <speaker>Ἡρακλῆς</speaker>
                            <l n="1024">ὦ παῖ, ποῦ ποτʼ εἶ; τᾷδέ με τᾷδέ με</l>
                            <l n="1025">πρόσλαβε κουφίσας. ἒ ἔ, ἰὼ δαῖμον.</l>
                        </sp>
</div>
    
    <div type="textpart" subtype="antistrophe" n="2">
        <sp>
            <speaker>Ἡρακλῆς</speaker>
                  
                            <l n="1026">θρῴσκει δʼ αὖ, θρῴσκει δειλαία</l>
                            <l n="1027">διολοῦσʼ ἡμᾶς</l>
                            <l n="1030">ἀποτίβατος ἀγρία νόσος.</l>
                            <l n="1031">ὦ Παλλὰς Παλλάς, τόδε μʼ αὖ λωβᾶται. ἰὼ παῖ,</l>
                            <l n="1032">τὸν φύτορʼ οἰκτίρας, ἀνεπίφθονον εἴρυσον ἔγχος,</l>
                            <l n="1035">παῖσον ἐμᾶς ὑπὸ κλῇδος· ἀκοῦ δʼ ἄχος, ᾧ μʼ ἐχόλωσεν</l>
                            <l n="1036">σὰ μάτηρ ἄθεος, τὰν ὧδʼ ἐπίδοιμι πεσοῦσαν</l>
                            <l n="1040">αὔτως, ὧδʼ αὔτως ὥς μʼ ὤλεσεν. ὦ γλυκὺς Ἅιδας,</l>
        </sp></div>                
    <div type="textpart" subtype="antistrophe" n="3">
        <sp>
            <speaker>Ἡρακλῆς</speaker>
            <l n="1041">ὦ Διὸς αὐθαίμων, εὔνασον εὔνασον μʼ</l>
                            <l n="1042">ὠκυπέτᾳ μόρῳ τὸν μέλεον φθίσας.</l>
                        </sp>
                        </div>
</div>
            <milestone unit="card" n="1044"/>
                    
                 

<div type="textpart" subtype="episode">
                    <sp>
                        <speaker>Χορός</speaker>
                        <l n="1044">κλύουσʼ ἔφριξα τάσδε συμφοράς, φίλαι,</l>
                        <l n="1045">ἄνακτος, οἵαις οἷος ὢν ἐλαύνεται.</l>
                    </sp>
                    <sp>
                        <speaker>Ἡρακλῆς</speaker>
                        <l n="1046">ὦ πολλὰ δὴ καὶ θερμὰ κοὐ λόγῳ κακὰ</l>
                        <l n="1047">καὶ χερσὶ καὶ νώτοισι μοχθήσας ἐγώ·</l>
                        <l n="1048">κοὔπω τοιοῦτον οὔτʼ ἄκοιτις ἡ Διὸς</l>
                        <l n="1049">προύθηκεν οὔθʼ ὁ στυγνὸς Εὐρυσθεὺς ἐμοί,</l>
                        <l n="1050">οἷον τόδʼ ἡ δολῶπις Οἰνέως κόρη</l>
                        <l n="1051">καθῆψεν ὤμοις τοῖς ἐμοῖς Ἐρινύων</l>
                        <l n="1052">ὑφαντὸν ἀμφίβληστρον, ᾧ διόλλυμαι.</l>
                        <l n="1053">πλευραῖσι γὰρ προσμαχθὲν ἐκ μὲν ἐσχάτας</l>
                        <l n="1054">βέβρωκε σάρκας, πλεύμονός τʼ ἀρτηρίας</l>
                        <l n="1055">ῥοφεῖ ξυνοικοῦν, ἐκ δὲ χλωρὸν αἷμά μου</l>
                        <l n="1056">πέπωκεν ἤδη, καὶ διέφθαρμαι δέμας</l>
                        <l n="1057">τὸ πᾶν, ἀφράστῳ τῇδε χειρωθεὶς πέδῃ.</l>
                        <l n="1058">κοὐ ταῦτα λόγχη πεδιάς, οὔθʼ ὁ γηγενὴς</l>
                        <l n="1059">στρατὸς Γιγάντων οὔτε θήρειος βία,</l>
                        <l n="1060">οὔθʼ Ἑλλὰς οὔτʼ ἄγλωσσος οὔθʼ ὅσην ἐγὼ</l>
                        <l n="1061">γαῖαν καθαίρων ἱκόμην, ἔδρασέ πω·</l>
                        <l n="1062">γυνὴ δέ, θῆλυς φῦσα κοὐκ ἀνδρὸς φύσιν,</l>
                        <l n="1063">μόνη με δὴ καθεῖλε φασγάνου δίχα.</l>
                        <l n="1064">ὦ παῖ, γενοῦ μοι παῖς ἐτήτυμος γεγώς,</l>
                        <l n="1065">καὶ μὴ τὸ μητρὸς ὄνομα πρεσβεύσῃς πλέον.</l>
                        <l n="1066">δός μοι χεροῖν σαῖν αὐτὸς ἐξ οἴκου λαβὼν</l>
                        <l n="1067">ἐς χεῖρα τὴν τεκοῦσαν, ὡς εἰδῶ σάφα</l>
                        <l n="1068">εἰ τοὐμὸν ἀλγεῖς μᾶλλον ἢ κείνης ὁρῶν</l>
                        <l n="1069">λωβητὸν εἶδος ἐν δίκῃ κακούμενον.</l>
                        <l n="1070">ἴθʼ, ὦ τέκνον, τόλμησον· οἴκτιρόν τέ με</l>
                        <l n="1071">πολλοῖσιν οἰκτρόν, ὅστις ὥστε παρθένος</l>
                        <l n="1072">βέβρυχα κλαίων, καὶ τόδʼ οὐδʼ ἂν εἷς ποτε</l>
                        <l n="1073">τόνδʼ ἄνδρα φαίη πρόσθʼ ἰδεῖν δεδρακότα,</l>
                        <l n="1074">ἀλλʼ ἀστένακτος αἰὲν εἱπόμην κακοῖς.</l>
                        <l n="1075">νῦν δʼ ἐκ τοιούτου θῆλυς ηὕρημαι τάλας.</l></sp>
                       
                        <milestone unit="card" n="1076"/>
                            <sp>
                          <speaker>Ἡρακλῆς</speaker>
                        <l n="1076">καὶ νῦν προσελθὼν στῆθι πλησίον πατρός,</l>
                        <l n="1077">σκέψαι θʼ ὁποίας ταῦτα συμφορᾶς ὕπο</l>
                        <l n="1078">πέπονθα· δείξω γὰρ τάδʼ ἐκ καλυμμάτων.</l>
                        <l n="1079">ἰδού, θεᾶσθε πάντες ἄθλιον δέμας,</l>
                        <l n="1080">ὁρᾶτε τὸν δύστηνον, ὡς οἰκτρῶς ἔχω.</l>
                        <l n="1081">αἰαῖ, ἆ τάλας,</l>
                        <l n="1082">ἔθαλψεν ἄτης σπασμὸς ἀρτίως ὅδʼ αὖ,</l>
                        <l n="1083">διῇξε πλευρῶν, οὐδʼ ἀγύμναστόν μʼ ἐᾶν</l>
                        <l n="1084">ἔοικεν ἡ τάλαινα διάβορος νόσος.</l>
                        <l n="1085">ὦναξ Ἀίδη, δέξαι μʼ,</l>
                        <l n="1086">ὦ Διὸς ἀκτίς, παῖσον,</l>
                        <l n="1087">ἔνσεισον, ὦναξ, ἐγκατάσκηψον βέλος,</l>
                        <l n="1088">πάτερ, κεραυνοῦ· δαίνυται γὰρ αὖ πάλιν,</l>
                        <l n="1089">ἤνθηκεν, ἐξωρμήκεν. ὦ χέρες χέρες,</l>
                        <l n="1090">ὦ νῶτα καὶ στέρνʼ, ὦ φίλοι βραχίονες,</l>
                        <l n="1091">ὑμεῖς δὲ κεῖνοι δὴ καθέσταθʼ, οἵ ποτε</l>
                        <l n="1092">Νεμέας ἔνοικον, βουκόλων ἀλάστορα</l>
                        <l n="1093">λέοντʼ, ἄπλατον θρέμμα κἀπροσήγορον,</l>
                        <l n="1094">βίᾳ κατειργάσασθε, Λερναίαν θʼ ὕδραν,</l>
                        <l n="1095">διφυῆ τʼ ἄμικτον ἱπποβάμονα στρατὸν</l>
                        <l n="1096">θηρῶν, ὑβριστὴν ἄνομον, ὑπέροχον βίαν,</l>
                        <l n="1097">Ἐρυμάνθιόν τε θῆρα, τόν θʼ ὑπὸ χθονὸς</l>
                        <l n="1098">Ἅιδου τρίκρανον σκύλακʼ, ἀπρόσμαχον τέρας,</l>
                        <l n="1099">δεινῆς Ἐχίδνης θρέμμα, τόν τε χρυσέων</l>
                        <l n="1100">δράκοντα μήλων φύλακʼ ἐπʼ ἐσχάτοις τόποις.</l>
                        <l n="1101">ἄλλων τε μόχθων μυρίων ἐγευσάμην,</l>
                        <l n="1102">κοὐδεὶς τροπαῖʼ ἔστησε τῶν ἐμῶν χερῶν.</l>
                        <l n="1103">νῦν δʼ ὧδʼ ἄναρθρος καὶ κατερρακωμένος</l>
                        <l n="1104">τυφλῆς ὑπʼ ἄτης ἐκπεπόρθημαι τάλας,</l>
                        <l n="1105">ὁ τῆς ἀρίστης μητρὸς ὠνομασμένος,</l>
                        <l n="1106">ὁ τοῦ κατʼ ἄστρα Ζηνὸς αὐδηθεὶς γόνος.</l>
                        <l n="1107">ἀλλʼ εὖ γέ τοι τόδʼ ἴστε, κἂν τὸ μηδὲν ὦ</l>
                        <l n="1108">κἂν μηδὲν ἕρπω, τήν γε δράσασαν τάδε</l>
                        <l n="1109">χειρώσομαι κἀκ τῶνδε· προσμόλοι μόνον,</l>
                        <l n="1110">ἵνʼ ἐκδιδαχθῇ πᾶσιν ἀγγέλλειν ὅτι</l>
                        <l n="1111">καὶ ζῶν κακούς γε καὶ θανὼν ἐτισάμην.</l>
                    </sp>
                   
                        <milestone unit="card" n="1112"/>
                    <sp>
                        <speaker>Χορός</speaker>
                        <l n="1112">ὦ τλῆμον Ἑλλάς, πένθος οἷον εἰσορῶ</l>
                        <l n="1113">ἕξουσαν, ἀνδρὸς τοῦδέ γʼ εἰ σφαλήσεται.</l>
                    </sp>
                    <sp>
                        <speaker>Ὕλλος</speaker>
                        <l n="1114">ἐπεὶ παρέσχες ἀντιφωνῆσαι, πάτερ,</l>
                        <l n="1115">σιγὴν παρασχὼν κλῦθί μου, νοσῶν ὅμως·</l>
                        <l n="1116">αἰτήσομαι γάρ σʼ ὧν δίκαια τυγχάνειν.</l>
                        <l n="1117">δός μοι σεαυτόν, μὴ τοσοῦτον ὡς δάκνει</l>
                        <l n="1118">θυμῷ δύσοργος· οὐ γὰρ ἂν γνοίης ἐν οἷς</l>
                        <l n="1119">χαίρειν προθυμεῖ κἀν ὅτοις ἀλγεῖς μάτην.</l>
                    </sp>
                    <sp>
                        <speaker>Ἡρακλῆς</speaker>
                        <l n="1120">εἰπὼν ὃ χρῄζεις λῆξον· ὡς ἐγὼ νοσῶν</l>
                        <l n="1121">οὐδὲν ξυνίημʼ ὧν σὺ ποικίλλεις πάλαι.</l>
                    </sp>
                    <sp>
                        <speaker>Ὕλλος</speaker>
                        <l n="1122">τῆς μητρὸς ἥκω τῆς ἐμῆς φράσων ἐν οἷς</l>
                        <l n="1123">νῦν ἐστιν ὥς θʼ ἥμαρτεν οὐχ ἑκουσία.</l>
                    </sp>
                    <sp>
                        <speaker>Ἡρακλῆς</speaker>
                        <l n="1124">ὦ παγκάκιστε, καὶ παρεμνήσω γὰρ αὖ</l>
                        <l n="1125">τῆς πατροφόντου μητρός, ὡς κλύειν ἐμέ;</l>
                    </sp>
                    <sp>
                        <speaker>Ὕλλος</speaker>
                        <l n="1126">ἔχει γὰρ οὕτως ὥστε μὴ σιγᾶν πρέπειν.</l>
                    </sp>
                    <sp>
                        <speaker>Ἡρακλῆς</speaker>
                        <l n="1127">οὐ δῆτα τοῖς γε πρόσθεν ἡμαρτημένοις.</l>
                    </sp>
                    <sp>
                        <speaker>Ὕλλος</speaker>
                        <l n="1128">ἀλλʼ οὐδὲ μὲν δὴ τοῖς γʼ ἐφʼ ἡμέραν ἐρεῖς.</l>
                    </sp>
                    <sp>
                        <speaker>Ἡρακλῆς</speaker>
                        <l n="1129">λέγʼ, εὐλαβοῦ δὲ μὴ φανῇς κακὸς γεγώς.</l>
                    </sp>
                    <sp>
                        <speaker>Ὕλλος</speaker>
                        <l n="1130">λέγω· τέθνηκεν ἀρτίως νεοσφαγής.</l>
                    </sp>
                    <sp>
                        <speaker>Ἡρακλῆς</speaker>
                        <l n="1131">πρὸς τοῦ; τέρας τοι διὰ κακῶν ἐθέσπισας.</l>
                    </sp>
                    <sp>
                        <speaker>Ὕλλος</speaker>
                        <l n="1132">αὐτὴ πρὸς αὑτῆς, οὐδενὸς πρὸς ἐκτόπου.</l>
                    </sp>
                    <sp>
                        <speaker>Ἡρακλῆς</speaker>
                        <l n="1133">οἴμοι· πρὶν ὡς χρῆν σφʼ ἐξ ἐμῆς θανεῖν χερός;</l>
                    </sp>
                    <sp>
                        <speaker>Ὕλλος</speaker>
                        <l n="1134">κἂν σοῦ στραφείη θυμός, εἰ τὸ πᾶν μάθοις.</l>
                    </sp>
                    <sp>
                        <speaker>Ἡρακλῆς</speaker>
                        <l n="1135">δεινοῦ λόγου κατῆρξας· εἰπὲ δʼ ᾗ νοεῖς.</l>
                    </sp>
                    <sp>
                        <speaker>Ὕλλος</speaker>
                        <l n="1136">ἅπαν τὸ χρῆμʼ, ἥμαρτε χρηστὰ μωμένη.</l>
                    </sp>
                    <sp>
                        <speaker>Ἡρακλῆς</speaker>
                        <l n="1137">χρήστʼ, ὦ κάκιστε, πατέρα σὸν κτείνασα δρᾷ;</l>
                    </sp>
                    <sp>
                        <speaker>Ὕλλος</speaker>
                        <l n="1138">στέργημα γὰρ δοκοῦσα προσβαλεῖν σέθεν</l>
                        <l n="1139">ἀπήμπλαχʼ, ὡς προσεῖδε τοὺς ἔνδον γάμους.</l>
                    </sp>
                    <sp>
                        <speaker>Ἡρακλῆς</speaker>
                        <l n="1140">καὶ τίς τοσοῦτος φαρμακεὺς Τραχινίων;</l>
                    </sp>
                    <sp>
                        <speaker>Ὕλλος</speaker>
                        <l n="1141">Νέσσος πάλαι Κένταυρος ἐξέπεισέ νιν</l>
                        <l n="1142">τοιῷδε φίλτρῳ τὸν σὸν ἐκμῆναι πόθον.</l>
                    </sp>
                   <milestone unit="card" n="1143"/>
                    <sp>
                        <speaker>Ἡρακλῆς</speaker>
                        <l n="1143">ἰοὺ ἰοὺ δύστηνος, οἴχομαι τάλας·</l>
                        <l n="1144">ὄλωλʼ ὄλωλα, φέγγος οὐκέτʼ ἔστι μοι.</l>
                        <l n="1145">οἴμοι, φρονῶ δὴ ξυμφορᾶς ἵνʼ ἕσταμεν.</l>
                        <l n="1146">ἴθʼ, ὦ τέκνον, πατὴρ γὰρ οὐκέτʼ ἔστι σοι·</l>
                        <l n="1147">κάλει τὸ πᾶν μοι σπέρμα σῶν ὁμαιμόνων,</l>
                        <l n="1148">κάλει δὲ τὴν τάλαιναν Ἀλκμήνην, Διὸς</l>
                        <l n="1149">μάτην ἄκοιτιν, ὡς τελευταίαν ἐμοῦ</l>
                        <l n="1150">φήμην πύθησθε θεσφάτων ὅσʼ οἶδʼ ἐγώ.</l>
                    </sp>
                    <sp>
                        <speaker>Ὕλλος</speaker>
                        <l n="1151">ἀλλʼ οὔτε μήτηρ ἐνθάδʼ, ἀλλʼ ἐπακτίᾳ</l>
                        <l n="1152">Τίρυνθι συμβέβηκεν ὥστʼ ἔχειν ἕδραν.</l>
                        <l n="1153">παίδων δὲ τοὺς μὲν ξυλλαβοῦσʼ αὐτὴ τρέφει,</l>
                        <l n="1154">τοὺς δʼ ἂν τὸ Θήβης ἄστυ ναίοντας μάθοις·</l>
                        <l n="1155">ἡμεῖς δʼ ὅσοι πάρεσμεν, εἴ τι χρή, πάτερ,</l>
                        <l n="1156">πράσσειν, κλύοντες ἐξυπηρετήσομεν.</l>
                    </sp>
                   <milestone unit="card" n="1157"/>
                    <sp>
                        <speaker>Ἡρακλῆς</speaker>
                        <l n="1157">σὺ δʼ οὖν ἄκουε τοὔργον· ἐξήκεις δʼ ἵνα</l>
                        <l n="1158">φανεῖς ὁποῖος ὢν ἀνὴρ ἐμὸς καλεῖ.</l>
                        <l n="1159">ἐμοὶ γὰρ ἦν πρόφαντον ἐκ πατρὸς πάλαι,</l>
                        <l n="1160">τῶν ἐμπνεόντων μηδενὸς θανεῖν ὕπο,</l>
                        <l n="1161">ἀλλʼ ὅστις Ἅιδου φθίμενος οἰκήτωρ πέλοι.</l>
                        <l n="1162">ὅδʼ οὖν ὁ θὴρ Κένταυρος, ὡς τὸ θεῖον ἦν</l>
                        <l n="1163">πρόφαντον, οὕτω ζῶντά μʼ ἔκτεινεν θανών.</l>
                        <l n="1164">φανῶ δʼ ἐγὼ τούτοισι συμβαίνοντʼ ἴσα</l>
                        <l n="1165">μαντεῖα καινά, τοῖς πάλαι ξυνήγορα,</l>
                        <l n="1166">ἃ τῶν ὀρείων καὶ χαμαικοιτῶν ἐγὼ</l>
                        <l n="1167">Σελλῶν ἐσελθὼν ἄλσος εἰσεγραψάμην</l>
                        <l n="1168">πρὸς τῆς πατρῴας καὶ πολυγλώσσου δρυός,</l>
                        <l n="1169">ἥ μοι χρόνῳ τῷ ζῶντι καὶ παρόντι νῦν</l>
                        <l n="1170">ἔφασκε μόχθων τῶν ἐφεστώτων ἐμοὶ</l>
                        <l n="1171">λύσιν τελεῖσθαι· κἀδόκουν πράξειν καλῶς.</l>
                        <l n="1172">τὸ δʼ ἦν ἄρʼ οὐδὲν ἄλλο πλὴν θανεῖν ἐμέ.</l>
                        <l n="1173">τοῖς γὰρ θανοῦσι μόχθος οὐ προσγίγνεται.</l>
                        <l n="1174">ταῦτʼ οὖν ἐπειδὴ λαμπρὰ συμβαίνει, τέκνον,</l>
                        <l n="1175">δεῖ σʼ αὖ γενέσθαι τῷδε τἀνδρὶ σύμμαχον</l>
                        <l n="1176">καὶ μὴ ʼπιμεῖναι τοὐμὸν ὀξῦναι στόμα,</l>
                        <l n="1177">ἀλλʼ αὐτὸν εἰκαθόντα συμπράσσειν, νόμον</l>
                        <l n="1178">κάλλιστον ἐξευρόντα, πειθαρχεῖν πατρί.</l>
                    </sp>
                   <milestone unit="card" n="1179"/>
                    <sp>
                        <speaker>Ὕλλος</speaker>
                        <l n="1179">ἀλλʼ, ὦ πάτερ, ταρβῶ μὲν εἰς λόγου στάσιν</l>
                        <l n="1180">τοιάνδʼ ἐπελθών, πείσομαι δʼ ἅ σοι δοκεῖ.</l>
                    </sp>
                    <sp>
                        <speaker>Ἡρακλῆς</speaker>
                        <l n="1181">ἔμβαλλε χεῖρα δεξιὰν πρώτιστά μοι·</l>
                    </sp>
                    <sp>
                        <speaker>Ὕλλος</speaker>
                        <l n="1182">ὡς πρὸς τί πίστιν τήνδʼ ἄγαν ἐπιστρέφεις;</l>
                    </sp>
                    <sp>
                        <speaker>Ἡρακλῆς</speaker>
                        <l n="1183">οὐ θᾶσσον οἴσεις μηδʼ ἀπιστήσεις ἐμοί;</l>
                    </sp>
                    <sp>
                        <speaker>Ὕλλος</speaker>
                        <l n="1184">ἰδοὺ προτείνω, κοὐδὲν ἀντειρήσεται.</l>
                    </sp>
                    <sp>
                        <speaker>Ἡρακλῆς</speaker>
                        <l n="1185">ὄμνυ Διός νυν τοῦ με φύσαντος κάρα,</l>
                    </sp>
                    <sp>
                        <speaker>Ὕλλος</speaker>
                        <l n="1186">ἦ μὴν τί δράσειν; καὶ τόδʼ ἐξειρήσεται;</l>
                    </sp>
                    <sp>
                        <speaker>Ἡρακλῆς</speaker>
                        <l n="1187">ἦ μὴν ἐμοὶ τὸ λεχθὲν ἔργον ἐκτελεῖν.</l>
                    </sp>
                    <sp>
                        <speaker>Ὕλλος</speaker>
                        <l n="1188">ὄμνυμʼ ἔγωγε, Ζῆνʼ ἔχων ἐπώμοτον.</l>
                    </sp>
                    <sp>
                        <speaker>Ἡρακλῆς</speaker>
                        <l n="1189">εἰ δʼ ἐκτὸς ἔλθοις, πημονὰς εὔχου λαβεῖν.</l>
                    </sp>
                    <sp>
                        <speaker>Ὕλλος</speaker>
                        <l n="1190">οὐ μὴ λάβω· δράσω γάρ· εὔχομαι δʼ ὅμως·</l>
                    </sp>
                    <sp>
                        <speaker>Ἡρακλῆς</speaker>
                        <l n="1191">οἶσθʼ οὖν τὸν Οἴτης Ζηνὸς ὕψιστον πάγον;</l>
                    </sp>
                    <sp>
                        <speaker>Ὕλλος</speaker>
                        <l n="1192">οἶδʼ, ὡς θυτήρ γε πολλὰ δὴ σταθεὶς ἄνω.</l>
                    </sp>
                    <sp>
                        <speaker>Ἡρακλῆς</speaker>
                        <l n="1193">ἐνταῦθά νυν χρὴ τοὐμὸν ἐξάραντά σε</l>
                        <l n="1194">σῶμʼ αὐτόχειρα καὶ ξὺν οἷς χρῄζεις φίλων.</l>
                        <l n="1195">πολλὴν μὲν ὕλην τῆς βαθυρρίζου δρυὸς</l>
                        <l n="1196">κείραντα, πολλὸν δʼ ἄρσενʼ ἐκτεμόνθʼ ὁμοῦ</l>
                        <l n="1197">ἄγριον ἔλαιον, σῶμα τοὐμὸν ἐμβαλεῖν,</l>
                        <l n="1198">καὶ πευκίνης λαβόντα λαμπάδος σέλας</l>
                        <l n="1199">πρῆσαι. γόου δὲ μηδὲν εἰσίτω δάκρυ,</l>
                        <l n="1200">ἀλλʼ ἀστένακτος κἀδάκρυτος, εἴπερ εἶ</l>
                        <l n="1201">τοῦδʼ ἀνδρός, ἔρξον· εἰ δὲ μή, μενῶ σʼ ἐγὼ</l>
                        <l n="1202">καὶ νέρθεν ὢν ἀραῖος εἰσαεὶ βαρύς.</l>
                    </sp>
                   <milestone unit="card" n="1203"/>
                    <sp>
                        <speaker>Ὕλλος</speaker>
                        <l n="1203">οἴμοι, πάτερ, τί δʼ εἶπας; οἷά μʼ εἴργασαι.</l>
                    </sp>
                    <sp>
                        <speaker>Ἡρακλῆς</speaker>
                        <l n="1204">ὁποῖα δραστέʼ ἐστίν· εἰ δὲ μή, πατρὸς</l>
                        <l n="1205">ἄλλου γενοῦ του μηδʼ ἐμὸς κληθῇς ἔτι.</l>
                    </sp>
                    <sp>
                        <speaker>Ὕλλος</speaker>
                        <l n="1206">οἴμοι μάλʼ αὖθις, οἷά μʼ ἐκκαλεῖ, πάτερ,</l>
                        <l n="1207">φονέα γενέσθαι καὶ παλαμναῖον σέθεν.</l>
                    </sp>
                    <sp>
                        <speaker>Ἡρακλῆς</speaker>
                        <l n="1208">οὐ δῆτʼ ἔγωγʼ, ἀλλʼ ὧν ἔχω παιώνιον</l>
                        <l n="1209">καὶ μοῦνον ἰατῆρα τῶν ἐμῶν κακῶν.</l>
                    </sp>
                    <sp>
                        <speaker>Ὕλλος</speaker>
                        <l n="1210">καὶ πῶς ὑπαίθων σῶμʼ ἂν ἰῴμην τὸ σόν;</l>
                    </sp>
                    <sp>
                        <speaker>Ἡρακλῆς</speaker>
                        <l n="1211">ἀλλʼ εἰ φοβεῖ πρὸς τοῦτο, τἄλλα γʼ ἔργασαι.</l>
                    </sp>
                    <sp>
                        <speaker>Ὕλλος</speaker>
                        <l n="1212">φορᾶς γέ τοι φθόνησις οὐ γενήσεται.</l>
                    </sp>
                    <sp>
                        <speaker>Ἡρακλῆς</speaker>
                        <l n="1213">ἦ καὶ πυρᾶς πλήρωμα τῆς εἰρημένης;</l>
                    </sp>
                    <sp>
                        <speaker>Ὕλλος</speaker>
                        <l n="1214">ὅσον γʼ ἂν αὐτὸς μὴ ποτιψαύων χεροῖν·</l>
                        <l n="1215">τὰ δʼ ἄλλα πράξω κοὐ καμεῖ τοὐμὸν μέρος.</l>
                    </sp>
                    <sp>
                        <speaker>Ἡρακλῆς</speaker>
                        <l n="1216">ἀλλʼ ἀρκέσει καὶ ταῦτα· πρόσνειμαι δέ μοι</l>
                        <l n="1217">χάριν βραχεῖαν πρὸς μακροῖς ἄλλοις διδούς.</l>
                    </sp>
                    <sp>
                        <speaker>Ὕλλος</speaker>
                        <l n="1218">εἰ καὶ μακρὰ κάρτʼ ἐστίν, ἐργασθήσεται.</l>
                    </sp>
                    <sp>
                        <speaker>Ἡρακλῆς</speaker>
                        <l n="1219">τὴν Εὐρυτείαν οἶσθα δῆτα παρθένον;</l>
                    </sp>
                    <sp>
                        <speaker>Ὕλλος</speaker>
                        <l n="1220">Ἰόλην ἔλεξας, ὥς γʼ ἐπεικάζειν ἐμέ.</l>
                    </sp>
                   <milestone unit="card" n="1221"/>
                    <sp>
                        <speaker>Ἡρακλῆς</speaker>
                        <l n="1221">ἔγνως. τοσοῦτον δή σʼ ἐπισκήπτω, τέκνον·</l>
                        <l n="1222">ταύτην ἐμοῦ θανόντος, εἴπερ εὐσεβεῖν</l>
                        <l n="1223">βούλει, πατρῴων ὁρκίων μεμνημένος,</l>
                        <l n="1224">προσθοῦ δάμαρτα, μηδʼ ἀπιστήσῃς πατρί·</l>
                        <l n="1225">μηδʼ ἄλλος ἀνδρῶν τοῖς ἐμοῖς πλευροῖς ὁμοῦ</l>
                        <l n="1226">κλιθεῖσαν αὐτὴν ἀντὶ σοῦ λάβῃ ποτέ,</l>
                        <l n="1227">ἀλλʼ αὐτός, ὦ παῖ, τοῦτο κήδευσον λέχος.</l>
                        <l n="1228">πείθου· τὸ γάρ τοι μεγάλα πιστεύσαντʼ ἐμοὶ</l>
                        <l n="1229">σμικροῖς ἀπιστεῖν τὴν πάρος συγχεῖ χάριν.</l>
                    </sp>
                   <milestone unit="card" n="1230"/>
                    <sp>
                        <speaker>Ὕλλος</speaker>
                        <l n="1230">οἴμοι· τὸ μὲν νοσοῦντι θυμοῦσθαι κακόν,</l>
                        <l n="1231">τὸ δʼ ὧδʼ ὁρᾶν φρονοῦντα τίς ποτʼ ἂν φέροι;</l>
                    </sp>
                    <sp>
                        <speaker>Ἡρακλῆς</speaker>
                        <l n="1232">ὡς ἐργασείων οὐδὲν ὧν λέγω θροεῖς.</l>
                    </sp>
                    <sp>
                        <speaker>Ὕλλος</speaker>
                        <l n="1233">τίς γάρ ποθʼ, ἥ μοι μητρὶ μὲν θανεῖν μόνη</l>
                        <l n="1234">μεταίτιος σοί τʼ αὖθις ὡς ἔχεις ἔχειν,</l>
                        <l n="1235">τίς ταῦτʼ ἄν, ὅστις μὴ ʼξ ἀλαστόρων νοσοῖ,</l>
                        <l n="1236">ἕλοιτο; κρεῖσσον κἀμέ γʼ, ὦ πάτερ, θανεῖν</l>
                        <l n="1237">ἢ τοῖσιν ἐχθίστοισι συνναίειν ὁμοῦ.</l>
                    </sp>
                    <sp>
                        <speaker>Ἡρακλῆς</speaker>
                        <l n="1238">ἁνὴρ ὅδʼ, ὡς ἔοικεν, οὐ νεμεῖν ἐμοὶ</l>
                        <l n="1239">φθίνοντι μοῖραν· ἀλλά τοι θεῶν ἀρὰ</l>
                        <l n="1240">μενεῖ σʼ ἀπιστήσαντα τοῖς ἐμοῖς λόγοις.</l>
                    </sp>
                    <sp>
                        <speaker>Ὕλλος</speaker>
                        <l n="1241">ὤμοι, τάχʼ, ὡς ἔοικας, ὡς νοσεῖς φράσεις.</l>
                    </sp>
                    <sp>
                        <speaker>Ἡρακλῆς</speaker>
                        <l n="1242">σὺ γάρ μʼ ἀπʼ εὐνασθέντος ἐκκινεῖς κακοῦ.</l>
                    </sp>
                    <sp>
                        <speaker>Ὕλλος</speaker>
                        <l n="1243">δείλαιος, ὡς ἐς πολλὰ τἀπορεῖν ἔχω.</l>
                    </sp>
                    <sp>
                        <speaker>Ἡρακλῆς</speaker>
                        <l n="1244">οὐ γὰρ δικαιοῖς τοῦ φυτεύσαντος κλύειν.</l>
                    </sp>
                    <sp>
                        <speaker>Ὕλλος</speaker>
                        <l n="1245">ἀλλʼ ἐκδιδαχθῶ δῆτα δυσσεβεῖν, πάτερ;</l>
                    </sp>
                    <sp>
                        <speaker>Ἡρακλῆς</speaker>
                        <l n="1246">οὐ δυσσέβεια, τοὐμὸν εἰ τέρψεις κέαρ.</l>
                    </sp>
                    <sp>
                        <speaker>Ὕλλος</speaker>
                        <l n="1247">πράσσειν ἄνωγας οὖν με πανδίκως τάδε;</l>
                    </sp>
                    <sp>
                        <speaker>Ἡρακλῆς</speaker>
                        <l n="1248">ἔγωγε· τούτων μάρτυρας καλῶ θεούς.</l>
                    </sp>
                    <sp>
                        <speaker>Ὕλλος</speaker>
                        <l n="1249">τοιγὰρ ποήσω κοὐκ ἀπώσομαι, τὸ σὸν</l>
                        <l n="1250">θεοῖσι δεικνὺς ἔργον· οὐ γὰρ ἄν ποτε</l>
                        <l n="1251">κακὸς φανείην σοί γε πιστεύσας, πάτερ.</l>
                    </sp>
                    <sp>
                        <speaker>Ἡρακλῆς</speaker>
                        <l n="1252">καλῶς τελευτᾷς, κἀπὶ τοῖσδε τὴν χάριν</l>
                        <l n="1253">ταχεῖαν, ὦ παῖ, πρόσθες, ὡς πρὶν ἐμπεσεῖν</l>
                        <l n="1254">σπαραγμὸν ἤ τινʼ οἶστρον, ἐς πυράν με θῇς.</l>
                        <l n="1255">ἄγʼ ἐγκονεῖτʼ, αἴρεσθε· παῦλά τοι κακῶν</l>
                        <l n="1256">αὕτη, τελευτὴ τοῦδε τἀνδρὸς ὑστάτη.</l>
                    </sp>
                    <sp>
                        <speaker>Ὕλλος</speaker>
                        <l n="1257">ἀλλʼ οὐδὲν εἴργει σοὶ τελειοῦσθαι τάδε,</l>
                        <l n="1258">ἐπεὶ κελεύεις κἀξαναγκάζεις, πάτερ.</l>
                    </sp>
                   <milestone unit="card" n="1259"/>
                    <sp>
                        <speaker>Ἡρακλῆς</speaker>
                        <l n="1259">ἄγε νυν, πρὶν τήνδʼ ἀνακινῆσαι</l>
                        <l n="1260">νόσον, ὦ ψυχὴ σκληρά, χάλυβος</l>
                        <l n="1261">λιθοκόλλητον στόμιον παρέχουσʼ,</l>
                        <l n="1262">ἀνάπαυε βοήν, ὡς ἐπίχαρτον</l>
                        <l n="1263">τελέουσʼ ἀεκούσιον ἔργον.</l>
                    </sp>
                    <sp>
                        <speaker>Ὕλλος</speaker>
                        <l n="1264">αἴρετʼ, ὀπαδοί, μεγάλην μὲν ἐμοὶ</l>
                        <l n="1265">τούτων θέμενοι συγγνωμοσύνην,</l>
                        <l n="1266">μεγάλην δὲ θεῶν ἀγνωμοσύνην</l>
                        <l n="1267">εἰδότες ἔργων τῶν πρασσομένων,</l>
                        <l n="1268">οἳ φύσαντες καὶ κλῃζόμενοι</l>
                        <l n="1269">πατέρες τοιαῦτʼ ἐφορῶσι πάθη.</l>
                        <l n="1270">τὰ μὲν οὖν μέλλοντʼ οὐδεὶς ἐφορᾷ,</l>
                        <l n="1271">τὰ δὲ νῦν ἑστῶτʼ οἰκτρὰ μὲν ἡμῖν,</l>
                        <l n="1272">αἰσχρὰ δʼ ἐκείνοις,</l>
                        <l n="1273">χαλεπώτατα δʼ οὖν ἀνδρῶν πάντων</l>
                        <l n="1274">τῷ τήνδʼ ἄτην ὑπέχοντι.</l>
                        <l n="1275">λείπου μηδὲ σύ, παρθένʼ, ἀπʼ οἴκων,</l>
                        <l n="1276">μεγάλους μὲν ἰδοῦσα νέους θανάτους,</l>
                        <l n="1277">πολλὰ δὲ πήματα καὶ καινοπαθῆ,</l>
                        <l n="1278">κοὐδὲν τούτων ὅ τι μὴ Ζεύς.</l>
                    </sp>
                </div>
            </div>
        </body>
    </text>
</TEI>