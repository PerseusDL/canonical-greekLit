<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
   <teiHeader type="text">
      <fileDesc>
         <titleStmt>
            <title type="work" n="Phil.">Philoctetes</title>
            <title type="sub">Machine readable text</title>
            <author n="Soph.">Sophocles</author>
            <editor role="editor" n="Storr">Francis Storr</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Lisa Cerrato</name>
               <name>William Merrill</name>
               <name>Elli Mylonas</name>
               <name>David Smith</name>
            </respStmt>
            <funder n="org:AnnCPB">The Annenberg CPB/Project</funder>
         </titleStmt>
         <extent>About 100Kb</extent>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <author>Sophocles</author>
                  <title>Sophocles. Vol 2: Ajax. Electra. Trachiniae. Philoctetes With an
English translation by F. Storr. The Loeb classical library, 21.
</title>
                  <editor role="editor">Francis Storr</editor>
                  <imprint>
                     <pubPlace>London; New York</pubPlace>
                     <publisher>William Heinemann Ltd.; The Macmillan Company</publisher>
                     <date>1913</date>
                  </imprint>
               </monogr>
            </biblStruct>
         </sourceDesc>
      </fileDesc>
      <encodingDesc>
         <refsDecl n="CTS">
            
            <cRefPattern n="card" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
               <p>This pointer pattern extracts cards</p>
            </cRefPattern>
            
         </refsDecl>
      </encodingDesc>
      <profileDesc>
         <langUsage>
            <language ident="grc">Greek</language>
         </langUsage>
      </profileDesc>
      <revisionDesc>
        <!-- <change>
            <date>1988</date>
            <respStmt>
               <name>EM, Scott Ettinger and Roger Travis</name>
               <resp>tagging</resp>
            </respStmt>
            <item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
         </change>
         <change>
            <date>9/19/90</date>
            <respStmt>
               <name>EM</name>
               <resp>ed.</resp>
            </respStmt>
            <item>Final check of cardbreaks, tags, and linenumbers.</item>
         </change>
         <change>
            <date>8/91</date>
            <respStmt>
               <name>EM</name>
               <resp>ed.</resp>
            </respStmt>
            <item>Revise DTDs and recheck texts.</item>
         </change>
         <change>
            <date>8/91</date>
            <respStmt>
               <name>Bill Merrill</name>
               <resp>ed.</resp>
            </respStmt>
            <item>Check text against TLG Sophocles in order to discover if there are any missing whole words or lines..</item>
         </change>
         <change>
            <date>6/95</date>
            <respStmt>
               <name>Lisa Cerrato</name>
               <resp>ed.</resp>
            </respStmt>
            <item>Added speaker tags where they were missing.</item>
         </change>
         <change>
            <date>24-Nov-99</date>
            <respStmt>
               <name>Anne Mahoney</name>
               <resp>Markup</resp>
            </respStmt>
            <item>
$Log: soph.phil_gk.xml,v $
Revision 1.1  2013-09-13 11:17:57  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:39  gcrane
tagging now should be compatible with CTS

Revision 1.5  2012-11-20 18:47:12  ajones06
Changed the bibliographic information in the headers to reflect Francesco's discovery that the Greek text for these files was taken from the two-volume public domain Loeb version edited by Francis Storr.

Revision 1.4  2011-09-07 14:33:14  rsingh04 adding rend=displayNum to lb tags

Revision 1.3  2010-12-25 19:40:38  gcrane
LB milestones instead of L tags

Revision 1.2  2010-12-24 13:05:03  gcrane
ADD tags for lt/gt entities
DEL tags for lsqb/rsqb entities

Revision 1.1  2010-12-24 12:51:11  gcrane base files for SDL

Revision 1.1  2009/12/08 18:56:08  rsingh04 moved more xml files around based on copyright status

Revision 1.2  2005/08/01 16:30:23  packel removed stray item tags

Revision 1.1  2005/07/25 15:03:30  packel
Converted to XML

Revision 1.9  2004/04/21 20:42:00  mimno added card 1s

Revision 1.8  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 21:29:39  amahoney remove spurious headers

Revision 1.6  2000/03/04 20:35:17  dasmith
Added separate funder entity to TEI header.

Revision 1.5  2000/02/15 23:18:02  amahoney use n attribute on sp element to carry over the speaker name when the speech is interrupted by a card break;  this also requires that the card break at the end come after the close of the sp, not within

Revision 1.4  1999/11/24 21:12:08  amahoney
Bring remaining files up to new DTD;  use part=i and part=f for antilabe in all files

</item>
         </change>--> <change when="2016-01-15" who="TDBuck">p4 to p5</change>
      </revisionDesc>
      
      
      
   </teiHeader>
   <text xml:id="stoa0045.stoa0">
      <body n="Phil.">
         <div type="edition" n="urn:cts:greekLit:tlg0011.tlg006.perseus-grc2" xml:lang="grc">
            <div n="1" subtype="card" type="textpart">
               <milestone unit="episode"/>
            <sp>
               <speaker>Ὀδυσσεύς</speaker>
               <l>ἀκτὴ μὲν ἥδε τῆς περιρρύτου χθονὸς</l>
               <l>Λήμνου, βροτοῖς ἄστιπτος οὐδʼ οἰκουμένη,</l>
               <l>ἔνθʼ, ὦ κρατίστου πατρὸς Ἑλλήνων τραφεὶς</l>
               <l>Ἀχιλλέως παῖ Νεοπτόλεμε, τὸν Μηλιᾶ</l>
               <l n="5">Ποίαντος υἱὸν ἐξέθηκʼ ἐγώ ποτε,</l>
               <l>ταχθεὶς τόδʼ ἔρδειν τῶν ἀνασσόντων ὕπο,</l>
               <l>νόσῳ καταστάζοντα διαβόρῳ πόδα·</l>
               <l>ὅτʼ οὔτε λοιβῆς ἡμὶν οὔτε θυμάτων</l>
               <l>παρῆν ἑκήλοις προσθιγεῖν, ἀλλʼ ἀγρίαις</l>
               <l n="10">κατεῖχʼ ἀεὶ πᾶν στρατόπεδον δυσφημίαις,</l>
               <l>βοῶν, στενάζων.  ἀλλὰ ταῦτα μὲν τί δεῖ</l>
               <l>λέγειν; ἀκμὴ γὰρ οὐ μακρῶν ἡμῖν λόγων,</l>
               <l>μὴ καὶ μάθῃ μʼ ἥκοντα κἀκχέω τὸ πᾶν</l>
               <l>σόφισμα, τῷ νιν αὐτίχʼ αἱρήσειν δοκῶ.</l>
               <l n="15">ἀλλʼ ἔργον ἤδη σὸν τὰ λοίφʼ ὑπηρετεῖν</l>
               <l>σκοπεῖν θʼ ὅπου ʼστʼ ἐνταῦθα δίστομος πέτρα</l>
               <l>τοιάδʼ, ἵνʼ ἐν ψύχει μὲν ἡλίου διπλῆ</l>
               <l>πάρεστιν ἐνθάκησις, ἐν θέρει δʼ ὕπνον</l>
               <l>διʼ ἀμφιτρῆτος αὐλίου πέμπει πνοή·</l>
               <l n="20">βαιὸν δʼ ἔνερθεν ἐξ ἀριστερᾶς τάχʼ ἂν</l>
               <l>ἴδοις ποτὸν κρηναῖον, εἴπερ ἐστὶ σῶν.</l>
               <l>ἅ μοι προσελθὼν σῖγα σήμαινʼ εἴτʼ ἐκεῖ</l>
               <l>χῶρον τὸν αὐτὸν  τόνδʼ ἔτʼ εἴτʼ ἄλλῃ κυρεῖ,</l>
               <l>ὡς τἀπίλοιπα τῶν λόγων σὺ μὲν κλύῃς,</l>
               <l n="25">ἐγὼ δὲ φράζω, κοινὰ δʼ ἐξ ἀμφοῖν ἴῃ.</l>
            </sp>
            </div><div n="26" subtype="card" type="textpart">
            <sp>
               <speaker>Νεοπτόλεμος</speaker>
               <l>ἄναξ Ὀδυσσεῦ, τοὔργον οὐ μακρὰν λέγεις·</l>
               <l>δοκῶ γὰρ οἷον εἶπας ἄντρον εἰσορᾶν.</l>
            </sp>
            <sp>
               <speaker>Ὀδυσσεύς</speaker>
               <l>ἄνωθεν ἢ κάτωθεν; οὐ γὰρ ἐννοῶ.</l>
            </sp>
            <sp>
               <speaker>Νεοπτόλεμος</speaker>
               <l>τόδʼ ἐξύπερθε· καὶ στίβου γʼ οὐδεὶς κτύπος.</l>
            </sp>
            <sp>
               <speaker>Ὀδυσσεύς</speaker>
               <l n="30">ὅρα καθʼ ὕπνον μὴ καταυλισθεὶς κυρεῖ.</l>
            </sp>
            <sp>
               <speaker>Νεοπτόλεμος</speaker>
               <l>ὁρῶ κενὴν οἴκησιν ἀνθρώπων δίχα.</l>
            </sp>
            <sp>
               <speaker>Ὀδυσσεύς</speaker>
               <l>οὐδʼ ἔνδον οἰκοποιός ἐστί τις τροφή;</l>
            </sp>
            <sp>
               <speaker>Νεοπτόλεμος</speaker>
               <l>στιπτή γε φυλλὰς ὡς ἐναυλίζοντί τῳ.</l>
            </sp>
            <sp>
               <speaker>Ὀδυσσεύς</speaker>
               <l>τὰ δʼ ἄλλʼ ἔρημα, κοὐδέν ἐσθʼ ὑπόστεγον;</l>
            </sp>
            <sp>
               <speaker>Νεοπτόλεμος</speaker>
               <l n="35">αὐτόξυλόν γʼ ἔκπωμα, φλαυρουργοῦ τινος</l>
               <l>τεχνήματʼ ἀνδρός, καὶ πυρεῖʼ ὁμοῦ τάδε.</l>
            </sp>
            <sp>
               <speaker>Ὀδυσσεύς</speaker>
               <l>κείνου τὸ θησαύρισμα σημαίνεις τόδε.</l>
            </sp>
            <sp>
               <speaker>Νεοπτόλεμος</speaker>
               <l>ἰοὺ ἰού·  καὶ ταῦτά γʼ ἄλλα θάλπεται</l>
               <l>ῥάκη, βαρείας του νοσηλείας πλέα.</l>
            </sp>
            <sp>
               <speaker>Ὀδυσσεύς</speaker>
               <l n="40">ἁνὴρ κατοικεῖ τούσδε τοὺς τόπους σαφῶς,</l>
               <l>κἄστʼ οὐχ ἑκάς που· πῶς γὰρ ἂν νοσῶν ἀνὴρ</l>
               <l>κῶλον παλαιᾷ κηρὶ προσβαίη μακράν;</l>
               <l>ἀλλʼ ἢ ʼπὶ φορβῆς νόστον ἐξελήλυθεν</l>
               <l>ἢ φύλλον εἴ τι νώδυνον κάτοιδέ που.</l>
               <l n="45">τὸν οὖν παρόντα πέμψον εἰς κατασκοπήν,</l>
               <l>μὴ καὶ λάθῃ με προσπεσών· ὡς μᾶλλον ἂν</l>
               <l>ἕλοιτό μʼ ἢ τοὺς πάντας Ἀργείους λαβεῖν.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ ἔρχεταί τε καὶ φυλάξεται στίβος.</l>
               <l>σὺ δʼ, εἴ τι χρῄζεις, φράζε δευτέρῳ λόγῳ.</l>
            </sp>
            <sp>
               <speaker>Ὀδυσσεύς</speaker>
               <l n="50">Ἀχιλλέως παῖ, δεῖ σʼ ἐφʼ οἷς ἐλήλυθας</l>
               <l>γενναῖον εἶναι, μὴ μόνον τῷ σώματι,</l>
               <l>ἀλλʼ ἤν τι καινὸν ὧν πρὶν οὐκ ἀκήκοας</l>
               <l>κλύῃς, ὑπουργεῖν, ὡς ὑπηρέτης πάρει.</l>
            </sp>
            </div><div n="54" subtype="card" type="textpart">
            <sp>
               <speaker>Νεοπτόλεμος</speaker>
               <l>τί δῆτʼ ἄνωγας;</l>
            </sp>
            <sp>
               <speaker>Ὀδυσσεύς</speaker>
               <l>τὴν Φιλοκτήτου σε δεῖ</l>
               <l n="55">ψυχὴν ὅπως δόλοισιν  ἐκκλέψεις λέγων.</l>
               <l>ὅταν σʼ ἐρωτᾷ τίς τε καὶ πόθεν πάρει,</l>
               <l>λέγειν, Ἀχιλλέως παῖς· τόδʼ οὐχὶ κλεπτέον·</l>
               <l>πλεῖς δʼ ὡς πρὸς οἶκον, ἐκλιπὼν τὸ ναυτικὸν</l>
               <l>στράτευμʼ Ἀχαιῶν, ἔχθος ἐχθήρας μέγα,</l>
               <l n="60">οἵ σʼ ἐν λιταῖς στείλαντες ἐξ οἴκων μολεῖν,</l>
               <l>μόνην ἔχοντες τήνδʼ ἅλωσιν Ἰλίου,</l>
               <l>οὐκ ἠξίωσαν τῶν Ἀχιλλείων ὅπλων</l>
               <l>ἐλθόντι δοῦναι κυρίως αἰτουμένῳ,</l>
               <l>ἀλλʼ αὔτʼ Ὀδυσσεῖ παρέδοσαν· λέγων ὅσʼ ἂν</l>
               <l n="65">θέλῃς καθʼ ἡμῶν ἔσχατʼ ἐσχάτων κακά.</l>
               <l>τούτῳ  γὰρ οὐδέν μʼ ἀλγυνεῖς· εἰ δʼ ἐργάσει</l>
               <l>μὴ ταῦτα, λύπην πᾶσιν Ἀργείοις βαλεῖς.</l>
               <l>εἰ γὰρ τὰ τοῦδε τόξα μὴ ληφθήσεται,</l>
               <l>οὐκ ἔστι πέρσαι σοι τὸ Δαρδάνου πέδον.</l>
               <l n="70">ὡς δʼ ἔστʼ ἐμοὶ μὲν οὐχί, σοὶ δʼ ὁμιλία</l>
               <l>πρὸς τόνδε πιστὴ καὶ βέβαιος, ἔκμαθε.</l>
               <l>σὺ μὲν πέπλευκας οὔτʼ ἔνορκος οὐδενὶ</l>
               <l>οὔτʼ ἐξ ἀνάγκης οὔτε τοῦ πρώτου στόλου·</l>
               <l>ἐμοὶ δὲ τούτων οὐδέν ἐστʼ ἀρνήσιμον.</l>
               <l n="75">ὥστʼ εἴ με τόξων ἐγκρατὴς αἰσθήσεται,</l>
               <l>ὄλωλα καὶ σὲ προσδιαφθερῶ ξυνών.</l>
               <l>ἀλλʼ αὐτὸ τοῦτο δεῖ σοφισθῆναι, κλοπεὺς</l>
               <l>ὅπως γενήσει τῶν ἀνικήτων ὅπλων.</l>
               <l>ἔξοιδα, παῖ, φύσει σε μὴ πεφυκότα</l>
               <l n="80">τοιαῦτα φωνεῖν μηδὲ τεχνᾶσθαι κακά·</l>
               <l>ἀλλʼ ἡδὺ γάρ τι κτῆμα τῆς νίκης λαβεῖν,</l>
               <l>τόλμα· δίκαιοι δʼ αὖθις ἐκφανούμεθα.</l>
               <l>νῦν δʼ εἰς ἀναιδὲς ἡμέρας μέρος βραχὺ</l>
               <l>δός μοι σεαυτόν, κᾆτα τὸν λοιπὸν χρόνον</l>
               <l n="85">κέκλησο πάντων εὐσεβέστατος βροτῶν.</l>
            </sp>
            </div><div n="86" subtype="card" type="textpart">
            <sp>
               <speaker>Νεοπτόλεμος</speaker>
               <l>ἐγὼ μὲν οὓς ἂν τῶν λόγων ἀλγῶ κλύων,</l>
               <l>Λαερτίου παῖ, τούσδε καὶ πράσσειν στυγῶ·</l>
               <l>ἔφυν γὰρ οὐδὲν ἐκ τέχνης πράσσειν κακῆς,</l>
               <l>οὔτʼ αὐτὸς οὔθʼ, ὥς φασιν, οὑκφύσας ἐμέ.</l>
               <l n="90">ἀλλʼ εἴμʼ ἑτοῖμος πρὸς βίαν τὸν ἄνδρʼ ἄγειν</l>
               <l>καὶ μὴ δόλοισιν· οὐ γὰρ ἐξ ἑνὸς ποδὸς</l>
               <l>ἡμᾶς τοσούσδε πρὸς βίαν χειρώσεται.</l>
               <l>πεμφθείς γε μέντοι σοὶ ξυνεργάτης ὀκνῶ</l>
               <l>προδότης καλεῖσθαι· βούλομαι δʼ, ἄναξ, καλῶς</l>
               <l n="95">δρῶν ἐξαμαρτεῖν μᾶλλον ἢ νικᾶν κακῶς.</l>
            </sp>
            <sp>
               <speaker>Ὀδυσσεύς</speaker>
               <l>ἐσθλοῦ πατρὸς παῖ, καὐτὸς ὢν νέος ποτὲ</l>
               <l>γλῶσσαν μὲν ἀργόν, χεῖρα δʼ εἶχον ἐργάτιν·</l>
               <l>νῦν δʼ εἰς ἔλεγχον ἐξιὼν ὁρῶ βροτοῖς</l>
               <l>τὴν γλῶσσαν, οὐχὶ τἄργα, πάνθʼ ἡγουμένην.</l>
            </sp>
            <sp>
               <speaker>Νεοπτόλεμος</speaker>
               <l n="100">τί μʼ οὖν ἄνωγας ἄλλο πλὴν ψευδῆ λέγειν;</l>
            </sp>
            <sp>
               <speaker>Ὀδυσσεύς</speaker>
               <l>λέγω σʼ ἐγὼ δόλῳ Φιλοκτήτην λαβεῖν.</l>
            </sp>
            <sp>
               <speaker>Νεοπτόλεμος</speaker>
               <l>τί δʼ ἐν δόλῳ δεῖ μᾶλλον ἢ πείσαντʼ ἄγειν;</l>
            </sp>
            <sp>
               <speaker>Ὀδυσσεύς</speaker>
               <l>οὐ μὴ πίθηται·  πρὸς βίαν δʼ οὐκ ἂν λάβοις.</l>
            </sp>
            <sp>
               <speaker>Νεοπτόλεμος</speaker>
               <l>οὕτως ἔχει τι δεινὸν ἰσχύος θράσος;</l>
            </sp>
            <sp>
               <speaker>Ὀδυσσεύς</speaker>
               <l n="105">ἰούς γʼ ἀφύκτους καὶ προπέμποντας φόνον.</l>
            </sp>
            <sp>
               <speaker>Νεοπτόλεμος</speaker>
               <l>οὐκ ἆρʼ ἐκείνῳ γʼ οὐδὲ προσμῖξαι θρασύ;</l>
            </sp>
            <sp>
               <speaker>Ὀδυσσεύς</speaker>
               <l>οὔ, μὴ δόλῳ λαβόντα γʼ, ὡς ἐγὼ λέγω.</l>
            </sp>
            <sp>
               <speaker>Νεοπτόλεμος</speaker>
               <l>οὐκ αἰσχρὸν ἡγεῖ δῆτα τὸ ψευδῆ λέγειν;</l>
            </sp>
            <sp>
               <speaker>Ὀδυσσεύς</speaker>
               <l>οὔκ, εἰ τὸ σωθῆναί γε τὸ ψεῦδος φέρει.</l>
            </sp>
            <sp>
               <speaker>Νεοπτόλεμος</speaker>
               <l n="110">πῶς οὖν βλέπων τις ταῦτα τολμήσει λακεῖν;</l>
            </sp>
            <sp>
               <speaker>Ὀδυσσεύς</speaker>
               <l>ὅταν τι δρᾷς εἰς κέρδος, οὐκ ὀκνεῖν πρέπει.</l>
            </sp>
            <sp>
               <speaker>Νεοπτόλεμος</speaker>
               <l>κέρδος δʼ ἐμοὶ τί τοῦτον ἐς Τροίαν μολεῖν;</l>
            </sp>
            <sp>
               <speaker>Ὀδυσσεύς</speaker>
               <l>αἱρεῖ τὰ τόξα ταῦτα τὴν Τροίαν μόνα.</l>
            </sp>
            <sp>
               <speaker>Νεοπτόλεμος</speaker>
               <l>οὐκ ἆρʼ ὁ πέρσων, ὡς ἐφάσκετʼ, εἴμʼ ἐγώ;</l>
            </sp>
            <sp>
               <speaker>Ὀδυσσεύς</speaker>
               <l n="115">οὔτʼ ἂν σὺ κείνων χωρὶς οὔτʼ ἐκεῖνα σοῦ.</l>
            </sp>
            <sp>
               <speaker>Νεοπτόλεμος</speaker>
               <l>θηρατέʼ οὖν γίγνοιτʼ ἄν, εἴπερ ὧδʼ ἔχει.</l>
            </sp>
            <sp>
               <speaker>Ὀδυσσεύς</speaker>
               <l>ὡς τοῦτό γʼ ἔρξας δύο φέρει δωρήματα.</l>
            </sp>
            <sp>
               <speaker>Νεοπτόλεμος</speaker>
               <l>ποίω; μαθὼν γὰρ οὐκ ἂν ἀρνοίμην τὸ δρᾶν.</l>
            </sp>
            <sp>
               <speaker>Ὀδυσσεύς</speaker>
               <l>σοφός τʼ ἂν αὑτὸς κἀγαθὸς κεκλῇʼ ἅμα.</l>
            </sp>
            <sp>
               <speaker>Νεοπτόλεμος</speaker>
               <l n="120">ἴτω· ποήσω, πᾶσαν αἰσχύνην ἀφείς.</l>
            </sp>
            <sp>
               <speaker>Ὀδυσσεύς</speaker>
               <l>ἦ μνημονεύεις οὖν ἅ σοι παρῄνεσα;</l>
            </sp>
            <sp>
               <speaker>Νεοπτόλεμος</speaker>
               <l>σάφʼ ἴσθʼ, ἐπείπερ εἰσάπαξ συνῄνεσα.</l>
            </sp>
            </div><div n="123" subtype="card" type="textpart">
            <sp>
               <speaker>Ὀδυσσεύς</speaker>
               <l>σὺ μὲν μένων νυν κεῖνον ἐνθάδʼ ἐκδέχου,</l>
               <l>ἐγὼ δʼ ἄπειμι, μὴ κατοπτευθῶ παρών,</l>
               <l n="125">καὶ τὸν σκοπὸν πρὸς ναῦν ἀποστελῶ πάλιν.</l>
               <l>καὶ δεῦρʼ, ἐάν μοι τοῦ χρόνου δοκῆτέ τι</l>
               <l>κατασχολάζειν, αὖθις ἐκπέμψω πάλιν</l>
               <l>τοῦτον τὸν αὐτὸν ἄνδρα, ναυκλήρου τρόποις</l>
               <l>μορφὴν δολώσας, ὡς ἂν ἀγνοία προσῇ·</l>
               <l n="130">οὗ δῆτα, τέκνον, ποικίλως αὐδωμένου</l>
               <l>δέχου τὰ συμφέροντα τῶν ἀεὶ λόγων.</l>
               <l>ἐγὼ δὲ πρὸς ναῦν εἶμι, σοὶ παρεὶς τάδε·</l>
               <l>Ἑρμῆς δʼ ὁ πέμπων δόλιος ἡγήσαιτο νῷν</l>
               <l>Νίκη τʼ Ἀθάνα Πολιάς, ἣ σῴζει μʼ ἀεί.</l>
            </sp>
            </div><div n="135" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l n="135">τί χρὴ τί χρή με, δέσποτʼ, ἐν ξένᾳ ξένον</l>
                  <l>στέγειν ἢ τί λέγειν πρὸς ἄνδρʼ ὑπόπταν;</l>
                  <l>φράζε μοι.  τέχνα γὰρ</l>
                  <l>τέχνας ἑτέρας προύχει</l>
                  <l>καὶ γνώμα παρʼ ὅτῳ τὸ θεῖον</l>
                  <l n="140">Διὸς σκῆπτρον ἀνάσσεται.</l>
                  <l>σὲ δʼ, ὦ τέκνον, τόδʼ ἐλήλυθεν</l>
                  <l>πᾶν κράτος ὠγύγιον· τό μοι ἔννεπε</l>
                  <l>τί σοι χρεὼν ὑπουργεῖν.</l>
               </sp>
               </div><div n="144" subtype="card" type="textpart">
            
            <milestone unit="anapests"/>
               <sp>
                  <speaker>Νεοπτόλεμος</speaker>
                  <l>νῦν μέν, ἴσως γὰρ τόπον ἐσχατιαῖς</l>
                  <l n="145">προσιδεῖν ἐθέλεις ὅντινα κεῖται,</l>
                  <l>δέρκου θαρσῶν· ὁπόταν δὲ μόλῃ</l>
                  <l>δεινὸς ὁδίτης, τῶνδʼ οὑκ  μελάθρων</l>
                  <l>πρὸς ἐμὴν αἰεὶ χεῖρα προχωρῶν</l>
                  <l>πειρῶ τὸ παρὸν θεραπεύειν.</l>
               </sp>
               </div><div n="150" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l n="150">μέλον πάλαι μέλημά μοι λέγεις, ἄναξ,</l>
                  <l>φρουρεῖν ὄμμʼ ἐπὶ σῷ μάλιστα καιρῷ·</l>
                  <l>νῦν δέ μοι λέγʼ, αὐλὰς</l>
                  <l>ποίας ἔνεδρος ναίει</l>
                  <l>καὶ χῶρον τίνʼ ἔχει.  τὸ γάρ μοι</l>
                  <l n="155">μαθεῖν οὐκ ἀποκαίριον,</l>
                  <l>μὴ προσπεσών με λάθῃ ποθέν·</l>
                  <l>τίς τόπος ἢ τίς ἕδρα; τίνʼ ἔχει στίβον,</l>
                  <l>ἔναυλον ἢ θυραῖον;</l>
               </sp>
               </div><div n="159" subtype="card" type="textpart">
            
            <milestone unit="anapests"/>
               <sp>
                  <speaker>Νεοπτόλεμος</speaker>
                  <l>οἶκον μὲν ὁρᾷς τόνδʼ ἀμφίθυρον</l>
                  <l n="160">πετρίνης κοίτης.</l>
               </sp>
               <sp>
                  <speaker>Χορός</speaker>
                  <l>ποῦ γὰρ ὁ τλήμων αὐτὸς ἄπεστιν;</l>
               </sp>
               <sp>
                  <speaker>Νεοπτόλεμος</speaker>
                  <l>δῆλον ἔμοιγʼ ὡς φορβῆς χρείᾳ</l>
                  <l>στίβον ὀγμεύει τῇδε  πέλας που.</l>
                  <l>ταύτην γὰρ ἔχειν βιοτῆς αὐτὸν</l>
                  <l n="165">λόγος ἐστὶ φύσιν, θηροβολοῦντα</l>
                  <l>πτηνοῖς ἰοῖς στυγερὸν στυγερῶς,</l>
                  <l>οὐδέ τινʼ αὐτῷ</l>
                  <l>παιῶνα κακῶν ἐπινωμᾶν.</l>
               </sp>
               </div><div n="169" subtype="card" type="textpart">
            
            <milestone unit="strophe" n="2"/>
               <sp>
                  <speaker>Χορός</speaker>
                  <l>οἰκτίρω νιν ἔγωγʼ, ὅπως,</l>
                  <l n="170">μή του κηδομένου βροτῶν</l>
                  <l>μηδὲ ξύντροφον ὄμμʼ ἔχων,</l>
                  <l>δύστανος, μόνος ἀεί,</l>
                  <l>νοσεῖ μὲν νόσον ἀγρίαν,</l>
                  <l>ἀλύει δʼ ἐπὶ παντί τῳ</l>
                  <l n="175">χρείας ἱσταμένῳ.  πῶς ποτε πῶς δύσμορος ἀντέχει;</l>
                  <l>ὦ παλάμαι θεῶν,</l>
                  <l>ὦ δύστανα γένη βροτῶν,</l>
                  <l>οἷς μὴ μέτριος αἰών.</l>
               </sp>
               </div><div n="180" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l n="180">οὗτος πρωτογόνων ἴσως</l>
                  <l>οἴκων οὐδενὸς ὕστερος,</l>
                  <l>πάντων ἄμμορος ἐν βίῳ</l>
                  <l>κεῖται μοῦνος ἀπʼ ἄλλων,</l>
                  <l>στικτῶν ἢ λασίων μετὰ</l>
                  <l n="185">θηρῶν, ἔν τʼ ὀδύναις ὁμοῦ</l>
                  <l>λιμῷ τʼ οἰκτρός, ἀνήκεστα μεριμνήματʼ ἔχων· ὀρεί-</l>
                  <l>α δʼ  ἀθυρόστομος</l>
                  <l>Ἀχὼ τηλεφανὴς πικραῖς</l>
                  <l n="190">οἰμωγαῖς ὑπακούει.</l>
               </sp>
               </div><div n="191" subtype="card" type="textpart">
            
            <milestone unit="anapests"/>
               <sp>
                  <speaker>Νεοπτόλεμος</speaker>
                  <l>οὐδὲν τούτων θαυμαστὸν ἐμοί·</l>
                  <l>θεῖα γάρ, εἴπερ κἀγώ τι φρονῶ,</l>
                  <l>καὶ τὰ παθήματα κεῖνα πρὸς αὐτὸν</l>
                  <l>τῆς ὠμόφρονος Χρύσης ἐπέβη,</l>
                  <l n="195">καὶ νῦν ἃ πονεῖ δίχα κηδεμόνων,</l>
                  <l>οὐκ ἔσθʼ ὡς οὐ θεῶν του μελέτῃ</l>
                  <l>τοῦ μὴ πρότερον τόνδʼ ἐπὶ Τροίᾳ</l>
                  <l>τεῖναι τὰ θεῶν ἀμάχητα βέλη,</l>
                  <l>πρὶν ὅδʼ ἐξήκοι χρόνος, ᾧ λέγεται</l>
                  <l n="200">χρῆναί σφʼ ὑπὸ τῶνδε δαμῆναι.</l>
               </sp>
               </div><div n="201" subtype="card" type="textpart">
            
            <milestone unit="strophe" n="3"/>
               <sp>
                  <speaker>Χορός</speaker>
                  <l>εὔστομʼ ἔχε, παῖ.</l>
               </sp>
               <sp>
                  <speaker>Νεοπτόλεμος</speaker>
                  <l>τί τόδε;</l>
               </sp>
               <sp>
                  <speaker>Χορός</speaker>
                  <l>προυφάνη κτύπος,</l>
                  <l>φωτὸς σύντροφος ὡς τειρομένου του,</l>
                  <l>ἤ που τῇδʼ ἢ τῇδε τόπων.</l>
                  <l n="205">βάλλει βάλλει μʼ ἐτύμα</l>
                  <l>φθογγά του στίβον κατʼ ἀνάγκαν</l>
                  <l>ἕρποντος, οὐδέ με λάθει</l>
                  <l>βαρεῖα τηλόθεν αὐδὰ τρυσάνωρ· διάσημα γὰρ θρηνεῖ.</l>
               </sp>
               </div><div n="210" subtype="card" type="textpart">
            
            <milestone unit="antistrophe" n="3"/>
               <sp>
                  <speaker>Χορός</speaker>
                  <l>ἀλλʼ ἔχε, τέκνον,</l>
               </sp>
               <sp>
                  <speaker>Νεοπτόλεμος</speaker>
                  <l>λέγʼ ὅ τι.</l>
               </sp>
               <sp>
                  <speaker>Χορός</speaker>
                  <l>φροντίδας νέας.</l>
                  <l>ὡς οὐκ ἔξεδρος, ἀλλʼ ἔντοπος ἁνήρ,</l>
                  <l>οὐ μολπὰν σύριγγος ἔχων,</l>
                  <l n="215">ὡς ποιμὴν ἀγροβότας, ἀλλʼ ἤ που πταίων ὑπʼ ἀνάγκας</l>
                  <l>βοᾷ τηλωπὸν ἰωάν,</l>
                  <l>ἢ ναὸς ἄξενον αὐγάζων ὅρμον· προβοᾷ τι γὰρ δεινόν.</l>
               </sp>
               </div><div n="219" subtype="card" type="textpart">
            
         
         <milestone unit="episode"/>
            <sp>
               <speaker>Φιλοκτήτης</speaker>
               <l>ἰὼ ξένοι,</l>
               <l n="220">τίνες ποτʼ ἐς γῆν τήνδε κἀκ ποίας πάτρας</l>
               <l>κατέσχετʼ οὔτʼ εὔορμον οὔτʼ οἰκουμένην;</l>
               <l>ποίας ἂν ὑμᾶς πατρίδος  ἢ γένους ποτὲ</l>
               <l>τύχοιμʼ ἂν εἰπών; σχῆμα μὲν γὰρ Ἑλλάδος</l>
               <l>στολῆς ὑπάρχει προσφιλεστάτης ἐμοί·</l>
               <l n="225">φωνῆς δʼ ἀκοῦσαι βούλομαι· καὶ μή μʼ ὄκνῳ</l>
               <l>δείσαντες ἐκπλαγῆτʼ ἀπηγριωμένον,</l>
               <l>ἀλλʼ οἰκτίσαντες ἄνδρα δύστηνον, μόνον,</l>
               <l>ἔρημον ὧδε κἄφιλον κακούμενον,</l>
               <l>φωνήσατʼ, εἴπερ ὡς φίλοι προσήκετε.</l>
               <l n="230">ἀλλʼ ἀνταμείψασθʼ· οὐ γὰρ εἰκὸς οὔτʼ ἐμὲ</l>
               <l>ὑμῶν ἁμαρτεῖν τοῦτό γʼ οὔθʼ ὑμᾶς ἐμοῦ.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ, ὦ ξένʼ, ἴσθι τοῦτο πρῶτον, οὕνεκα</l>
               <l>Ἕλληνές ἐσμεν· τοῦτο γὰρ βούλει μαθεῖν.</l>
            </sp>
            <sp>
               <speaker>Φιλοκτήτης</speaker>
               <l>ὦ φίλτατον φώνημα· φεῦ τὸ καὶ λαβεῖν</l>
               <l n="235">πρόσφθεγμα τοιοῦδʼ ἀνδρὸς ἐν χρόνῳ μακρῷ.</l>
               <l>τίς σʼ, ὦ τέκνον, προσέσχε, τίς προσήγαγεν</l>
               <l>χρεία; τίς ὁρμή; τίς ἀνέμων ὁ φίλτατος;</l>
               <l>γέγωνέ μοι πᾶν τοῦθʼ, ὅπως εἰδῶ τίς εἶ.</l>
            </sp>
            <sp>
               <speaker>Νεοπτόλεμος</speaker>
               <l>ἐγὼ γένος μέν εἰμι τῆς περιρρύτου</l>
               <l n="240">Σκύρου·  πλέω δʼ ἐς οἶκον· αὐδῶμαι δὲ παῖς</l>
               <l>Ἀχιλλέως, Νεοπτόλεμος.  οἶσθα δὴ τὸ πᾶν.</l>
            </sp>
            <sp>
               <speaker>Φιλοκτήτης</speaker>
               <l>ὦ φιλτάτου παῖ πατρός, ὦ φίλης χθονός,</l>
               <l>ὦ τοῦ γέροντος θρέμμα Λυκομήδους, τίνι</l>
               <l>στόλῳ προσέσχες τήνδε γῆν πόθεν πλέων;</l>
            </sp>
            <sp>
               <speaker>Νεοπτόλεμος</speaker>
               <l n="245">ἐξ Ἰλίου τοι δὴ τανῦν γε ναυστολῶ.</l>
            </sp>
            <sp>
               <speaker>Φιλοκτήτης</speaker>
               <l>πῶς εἶπας; οὐ γὰρ δὴ σύ γʼ ἦσθα ναυβάτης</l>
               <l>ἡμῖν κατʼ ἀρχὴν τοῦ πρὸς Ἴλιον στόλου.</l>
            </sp>
            <sp>
               <speaker>Νεοπτόλεμος</speaker>
               <l>ἦ γὰρ μετέσχες καὶ σὺ τοῦδε τοῦ πόνου;</l>
            </sp>
            <sp>
               <speaker>Φιλοκτήτης</speaker>
               <l>ὦ τέκνον, οὐ γὰρ οἶσθά μʼ ὅντινʼ εἰσορᾷς;</l>
            </sp>
            <sp>
               <speaker>Νεοπτόλεμος</speaker>
               <l n="250">πῶς γὰρ κάτοιδʼ ὅν γʼ εἶδον οὐδεπώποτε;</l>
            </sp>
            <sp>
               <speaker>Φιλοκτήτης</speaker>
               <l>οὐδʼ ὄνομʼ ἄρʼ  οὐδὲ τῶν ἐμῶν κακῶν κλέος</l>
               <l>ᾔσθου ποτʼ οὐδέν, οἷς ἐγὼ διωλλύμην;</l>
            </sp>
            <sp>
               <speaker>Νεοπτόλεμος</speaker>
               <l>ὡς μηδὲν εἰδότʼ ἴσθι μʼ ὧν ἀνιστορεῖς.</l>
            </sp>
            </div><div n="255" subtype="card" type="textpart">
            <sp n="*filokth/ths">
               <speaker>Φιλοκτήτης</speaker>
               <l n="255">ὦ πόλλʼ ἐγὼ μοχθηρός, ὦ πικρὸς θεοῖς,</l>
               <l>οὗ μηδὲ κληδὼν ὧδʼ ἔχοντος οἴκαδε</l>
               <l>μηδʼ Ἑλλάδος γῆς μηδαμοῦ διῆλθέ που.</l>
               <l>ἀλλʼ οἱ μὲν ἐκβαλόντες ἀνοσίως ἐμὲ</l>
               <l>γελῶσι σῖγʼ ἔχοντες, ἡ δʼ ἐμὴ νόσος</l>
               <l n="260">ἀεὶ τέθηλε κἀπὶ μεῖζον ἔρχεται.</l>
               <l>ὦ τέκνον, ὦ παῖ πατρὸς ἐξ Ἀχιλλέως,</l>
               <l>ὅδʼ εἴμʼ ἐγώ σοι κεῖνος, ὃν κλύεις ἴσως</l>
               <l>τῶν Ἡρακλείων ὄντα δεσπότην ὅπλων,</l>
               <l>ὁ τοῦ Ποίαντος παῖς Φιλοκτήτης, ὃν οἱ</l>
               <l n="265">δισσοὶ στρατηγοὶ χὠ Κεφαλλήνων ἄναξ</l>
               <l>ἔρριψαν αἰσχρῶς ὧδʼ ἔρημον, ἀγρίᾳ</l>
               <l>νόσῳ καταφθίνοντα, τῆς ἀνδροφθόρου</l>
               <l>πληγέντʼ ἐχίδνης ἀγρίῳ χαράγματι·</l>
               <l>ξὺν ᾗ μʼ ἐκεῖνοι, παῖ, προθέντες ἐνθάδε</l>
               <l>ᾤχοντʼ ἔρημον, ἡνίκʼ ἐκ τῆς ποντίας</l>
               <l n="270">Χρύσης κατέσχον δεῦρο ναυβάτῃ στόλῳ.</l>
               <l>τότʼ ἄσμενοί μʼ ὡς εἶδον ἐκ πολλοῦ σάλου</l>
               <l>εὕδοντʼ ἐπʼ ἀκτῆς ἐν κατηρεφεῖ πέτρᾳ,</l>
               <l>λιπόντες ᾤχονθʼ, οἷα φωτὶ δυσμόρῳ</l>
               <l>ῥάκη προθέντες βαιὰ καί τι καὶ βορᾶς</l>
               <l n="275">ἐπωφέλημα σμικρόν, οἷʼ αὐτοῖς τύχοι.</l>
               <l>σὺ δή, τέκνον, ποίαν μʼ ἀνάστασιν δοκεῖς</l>
               <l>αὐτῶν βεβώτων ἐξ ὕπνου στῆναι τότε;</l>
               <l>ποῖʼ ἐκδακρῦσαι, ποῖʼ ἀποιμῶξαι κακά;</l>
               <l>ὁρῶντα μὲν ναῦς, ἃς ἔχων ἐναυστόλουν,</l>
               <l n="280">πάσας βεβώσας, ἄνδρα δʼ οὐδένʼ ἔντοπον,</l>
               <l>οὐχ ὅστις ἀρκέσειεν οὐδʼ ὅστις νόσου</l>
               <l>κάμνοντι συλλάβοιτο· πάντα δὲ σκοπῶν</l>
               <l>ηὕρισκον οὐδὲν πλὴν ἀνιᾶσθαι παρόν,</l>
               <l>τούτου δὲ πολλὴν εὐμάρειαν, ὦ τέκνον.</l>
            </sp>
            </div><div n="285" subtype="card" type="textpart">
               <sp n="*filokth/ths">
               <speaker>Φιλοκτήτης</speaker>
               <l n="285">ὁ μὲν χρόνος δὴ διὰ χρόνου προύβαινέ μοι,</l>
               <l>κἄδει τι βαιᾷ τῇδʼ ὑπὸ στέγῃ μόνον</l>
               <l>διακονεῖσθαι.  γαστρὶ μὲν τὰ σύμφορα</l>
               <l>τόξον τόδʼ ἐξηύρισκε, τὰς ὑποπτέρους</l>
               <l>βάλλον πελείας· πρὸς δὲ τοῦθʼ, ὅ μοι βάλοι</l>
               <l n="290">νευροσπαδὴς ἄτρακτος, αὐτὸς ἂν τάλας</l>
               <l>εἰλυόμην, δύστηνον ἐξέλκων πόδα,</l>
               <l>πρὸς τοῦτʼ ἄν·  εἴ τʼ ἔδει τι καὶ ποτὸν λαβεῖν,</l>
               <l>καί που πάγου χυθέντος, οἷα χείματι,</l>
               <l>ξύλον τι θραῦσαι, ταῦτʼ ἂν ἐξέρπων τάλας</l>
               <l n="295">ἐμηχανώμην· εἶτα πῦρ ἂν οὐ παρῆν,</l>
               <l>ἀλλʼ ἐν πέτροισι πέτρον ἐκτρίβων μόλις</l>
               <l>ἔφηνʼ ἄφαντον φῶς, ὃ καὶ σῴζει μʼ ἀεί.</l>
               <l>οἰκουμένη γὰρ οὖν στέγη πυρὸς μέτα</l>
               <l>πάντʼ ἐκπορίζει πλὴν τὸ μὴ νοσεῖν ἐμέ.</l>
               <l n="300">φέρʼ, ὦ τέκνον, νῦν καὶ τὸ τῆς νήσου μάθῃς.</l>
               <l>ταύτῃ πελάζει ναυβάτης οὐδεὶς ἑκών·</l>
               <l>οὐ γάρ τις ὅρμος ἔστιν οὐδʼ ὅποι πλέων</l>
               <l>ἐξεμπολήσει κέρδος ἢ ξενώσεται.</l>
               <l>οὐκ ἐνθάδʼ οἱ πλοῖ τοῖσι σώφροσιν βροτῶν.</l>
               <l n="305">τάχʼ οὖν τις ἄκων ἔσχε· πολλὰ γὰρ τάδε</l>
               <l>ἐν τῷ μακρῷ γένοιτʼ ἂν ἀνθρώπων χρόνῳ·</l>
               <l>οὗτοί μʼ, ὅταν μόλωσιν, ὦ τέκνον, λόγοις</l>
               <l>ἐλεοῦσι μέν, καί πού τι καὶ βορᾶς μέρος</l>
               <l>προσέδοσαν οἰκτίραντες ἤ τινα στολήν·</l>
               <l n="310">ἐκεῖνο δʼ οὐδείς, ἡνίκʼ ἂν μνησθῶ, θέλει,</l>
               <l>σῶσαί μʼ ἐς οἴκους, ἀλλʼ ἀπόλλυμαι τάλας</l>
               <l>ἔτος τόδʼ ἤδη δέκατον ἐν λιμῷ τε καὶ</l>
               <l>κακοῖσι βόσκων τὴν ἀδηφάγον νόσον.</l>
               <l>τοιαῦτʼ Ἀτρεῖδαί μʼ ἥ τʼ Ὀδυσσέως βία,</l>
               <l n="315">ὦ παῖ, δεδράκασʼ, οἷʼ Ὀλύμπιοι θεοὶ</l>
               <l>δοῖέν ποτʼ αὐτοῖς ἀντίποινʼ ἐμοῦ παθεῖν.</l>
            </sp>
            </div><div n="317" subtype="card" type="textpart">
            <sp>
               <speaker>Χορός</speaker>
               <l>ἔοικα κἀγὼ τοῖς ἀφιγμένοις ἴσα</l>
               <l>ξένοις ἐποικτίρειν σε, Ποίαντος τέκνον.</l>
            </sp>
            <sp>
               <speaker>Νεοπτόλεμος</speaker>
               <l>ἐγὼ δὲ καὐτὸς τοῖσδε μάρτυς ἐν λόγοις,</l>
               <l n="320">ὡς εἴσʼ ἀληθεῖς οἶδα, συντυχὼν κακῶν</l>
               <l>ἀνδρῶν Ἀτρειδῶν τῆς τʼ Ὀδυσσέως βίας.</l>
            </sp>
            <sp>
               <speaker>Φιλοκτήτης</speaker>
               <l>ἦ γάρ τι καὶ σὺ τοῖς πανωλέθροις ἔχεις</l>
               <l>ἔγκλημʼ Ἀτρείδαις, ὥστε θυμοῦσθαι παθών;</l>
            </sp>
            <sp>
               <speaker>Νεοπτόλεμος</speaker>
               <l>θυμὸν γένοιτο χειρὶ πληρῶσαί ποτε,</l>
               <l n="325">ἵνʼ αἱ Μυκῆναι γνοῖεν ἡ Σπάρτη θʼ ὅτι</l>
               <l>χἠ Σκῦρος ἀνδρῶν ἀλκίμων μήτηρ ἔφυ.</l>
            </sp>
            <sp>
               <speaker>Φιλοκτήτης</speaker>
               <l>εὖ γʼ, ὦ τέκνον· τίνος γὰρ ὧδε τὸν μέγαν</l>
               <l>χόλον κατʼ αὐτῶν ἐγκαλῶν ἐλήλυθας;</l>
            </sp>
            <sp>
               <speaker>Νεοπτόλεμος</speaker>
               <l>ὦ παῖ Ποίαντος, ἐξερῶ, μόλις δʼ ἐρῶ,</l>
               <l n="330">ἅγωγʼ ὑπʼ αὐτῶν ἐξελωβήθην μολών.</l>
               <l>ἐπεὶ γὰρ ἔσχε μοῖρʼ Ἀχιλλέα θανεῖν,</l>
            </sp>
            <sp>
               <speaker>Φιλοκτήτης</speaker>
               <l>οἴμοι· φράσῃς μοι μὴ πέρα, πρὶν ἂν μάθω</l>
               <l>πρῶτον τόδʼ, ἦ τέθνηχʼ ὁ Πηλέως γόνος;</l>
            </sp>
            <sp>
               <speaker>Νεοπτόλεμος</speaker>
               <l>τέθνηκεν, ἀνδρὸς οὐδενός, θεοῦ δʼ ὕπο,</l>
               <l n="335">τοξευτός, ὡς λέγουσιν, ἐκ Φοίβου δαμείς.</l>
            </sp>
            <sp>
               <speaker>Φιλοκτήτης</speaker>
               <l>ἀλλʼ εὐγενὴς μὲν ὁ κτανών τε χὠ θανών·</l>
               <l>ἀμηχανῶ δὲ πότερον, ὦ τέκνον, τὸ σὸν</l>
               <l>πάθημʼ ἐλέγχω πρῶτον ἢ κεῖνον στένω.</l>
            </sp>
            <sp>
               <speaker>Νεοπτόλεμος</speaker>
               <l>οἶμαι μὲν ἀρκεῖν σοί γε καὶ τὰ σʼ, ὦ τάλας,</l>
               <l n="340">ἀλγήμαθʼ, ὥστε μὴ τὰ τῶν πέλας στένειν.</l>
            </sp>
            <sp>
               <speaker>Φιλοκτήτης</speaker>
               <l>ὀρθῶς ἔλεξας· τοιγαροῦν τὸ σὸν φράσον</l>
               <l>αὖθις πάλιν μοι πρᾶγμʼ, ὅτῳ σʼ ἐνύβρισαν.</l>
            </sp>
            </div><div n="343" subtype="card" type="textpart">
            <sp>
               <speaker>Νεοπτόλεμος</speaker>
               <l>ἦλθόν με νηὶ ποικιλοστόλῳ μέτα</l>
               <l>δῖός τʼ Ὀδυσσεὺς χὠ τροφεὺς τοὐμοῦ πατρός,</l>
               <l n="345">λέγοντες, εἴτʼ ἀληθὲς εἴτʼ ἄρʼ οὖν μάτην,</l>
               <l>ὡς οὐ θέμις γίγνοιτʼ, ἐπεὶ κατέφθιτο</l>
               <l>πατὴρ ἐμός, τὰ πέργαμʼ ἄλλον ἤ μʼ ἑλεῖν.</l>
               <l>ταῦτʼ, ὦ ξένʼ, οὕτως ἐννέποντες οὐ πολὺν</l>
               <l>χρόνον μʼ ἐπέσχον μή με ναυστολεῖν ταχύ,</l>
               <l n="350">μάλιστα μὲν δὴ τοῦ θανόντος ἱμέρῳ,</l>
               <l>ὅπως ἴδοιμʼ ἄθαπτον· οὐ γὰρ εἰδόμην·</l>
               <l>ἔπειτα μέντοι χὠ λόγος καλὸς προσῆν,</l>
               <l>εἰ τἀπὶ Τροίᾳ πέργαμʼ αἱρήσοιμʼ ἰών.</l>
               <l>ἦν δʼ ἦμαρ ἤδη δεύτερον πλέοντί μοι,</l>
               <l n="355">κἀγὼ πικρὸν Σίγειον οὐρίῳ πλάτῃ</l>
               <l>κατηγόμην· καί μʼ εὐθὺς ἐν κύκλῳ στρατὸς</l>
               <l>ἐκβάντα πᾶς ἠσπάζετʼ, ὀμνύντες βλέπειν</l>
               <l>τὸν οὐκέτʼ ὄντα ζῶντʼ Ἀχιλλέα πάλιν.</l>
               <l>κεῖνος μὲν οὖν ἔκειτʼ· ἐγὼ δʼ ὁ δύσμορος</l>
               <l n="360">ἐπεὶ ʼδάκρυσα κεῖνον, οὐ μακρῷ χρόνῳ</l>
               <l>ἐλθὼν Ἀτρείδας πρὸς φίλους, ὡς εἰκὸς ἦν,</l>
               <l>τά θʼ ὅπλʼ ἀπῄτουν τοῦ πατρὸς τά τʼ ἄλλʼ ὅσʼ ἦν.</l>
               <l>οἱ δʼ εἶπον, οἴμοι, τλημονέστατον λόγον·</l>
               <l>ὦ σπέρμʼ Ἀχιλλέως, τἄλλα μὲν πάρεστί σοι</l>
               <l n="365">πατρῷʼ ἑλέσθαι, τῶν δʼ ὅπλων κείνων ἀνὴρ</l>
               <l>ἄλλος κρατύνει νῦν, ὁ Λαέρτου γόνος.</l>
               <l>κἀγὼ δακρύσας εὐθὺς ἐξανίσταμαι</l>
               <l>ὀργῇ βαρείᾳ, καὶ καταλγήσας λέγω·</l>
               <l>ὦ σχέτλιʼ, ἦ ʼτολμήσατʼ ἀντʼ ἐμοῦ τινι</l>
               <l n="370">δοῦναι τὰ τεύχη τἀμά, πρὶν μαθεῖν ἐμοῦ;</l>
               <l>ὁ δʼ εἶπʼ Ὀδυσσεύς, πλησίον γὰρ ὢν κυρεῖ,</l>
               <l>ναί, παῖ, δεδώκασʼ ἐνδίκως οὗτοι τάδε·</l>
               <l>ἐγὼ γὰρ αὔτʼ ἔσωσα κἀκεῖνον παρών.</l>
               <l>κἀγὼ χολωθεὶς εὐθὺς ἤρασσον κακοῖς</l>
               <l n="375">τοῖς πᾶσιν, οὐδὲν ἐνδεὲς ποιούμενος,</l>
               <l>εἰ τἀμὰ κεῖνος ὅπλʼ ἀφαιρήσοιτό με.</l>
               <l>ὁ δʼ ἐνθάδʼ ἥκων, καίπερ οὐ δύσοργος ὤν,</l>
               <l>δηχθεὶς πρὸς ἁξήκουσεν ὧδʼ ἠμείψατο·</l>
               <l>οὐκ ἦσθʼ ἵνʼ ἡμεῖς, ἀλλʼ ἀπῆσθʼ ἵνʼ οὔ σʼ ἔδει·</l>
               <l n="380">καὶ ταῦτʼ, ἐπειδὴ καὶ λέγεις θρασυστομῶν,</l>
               <l>οὐ μήποτʼ ἐς τὴν Σκῦρον ἐκπλεύσῃς ἔχων.</l>
               <l>τοιαῦτʼ ἀκούσας κἀξονειδισθεὶς κακὰ</l>
               <l>πλέω πρὸς οἴκους, τῶν ἐμῶν τητώμενος</l>
               <l>πρὸς τοῦ κακίστου κἀκ κακῶν Ὀδυσσέως.</l>
               <l n="385">κοὐκ αἰτιῶμαι κεῖνον ὡς τοὺς ἐν τέλει·</l>
               <l>πόλις γάρ ἐστι πᾶσα τῶν ἡγουμένων</l>
               <l>στρατός τε σύμπας· οἱ δʼ ἀκοσμοῦντες βροτῶν</l>
               <l>διδασκάλων λόγοισι γίγνονται κακοί.</l>
               <l>λόγος λέλεκται πᾶς· ὁ δʼ Ἀτρείδας στυγῶν</l>
               <l n="390">ἐμοί θʼ ὁμοίως καὶ θεοῖς εἴη φίλος.</l>
            </sp>
            </div><div n="391" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>ὀρεστέρα παμβῶτι Γᾶ, μᾶτερ αὐτοῦ Διός,</l>
                  <l>ἃ τὸν μέγαν Πακτωλὸν εὔχρυσον νέμεις,</l>
                  <l n="395">σὲ κἀκεῖ, μᾶτερ πότνιʼ, ἐπηυδώμαν,</l>
                  <l>ὅτʼ ἐς τόνδʼ Ἀτρειδᾶν ὕβρις πᾶσʼ ἐχώρει,</l>
                  <l>ὅτε τὰ πάτρια τεύχεα παρεδίδοσαν,</l>
                  <l n="400">ἰὼ μάκαιρα ταυροκτόνων</l>
                  <l>λεόντων ἔφεδρε, τῷ Λαρτίου</l>
                  <l>σέβας ὑπέρτατον.</l>
               </sp>
               </div><div n="403" subtype="card" type="textpart">
            
         
         <milestone unit="episode"/>
            <sp>
               <speaker>Φιλοκτήτης</speaker>
               <l>ἔχοντες, ὡς ἔοικε, σύμβολον σαφὲς</l>
               <l>λύπης πρὸς ἡμᾶς, ὦ ξένοι, πεπλεύκατε,</l>
               <l n="405">καί μοι προσᾴδεθʼ ὥστε γιγνώσκειν ὅτι</l>
               <l>ταῦτʼ ἐξ Ἀτρειδῶν ἔργα κἀξ Ὀδυσσέως.</l>
               <l>ἔξοιδα γάρ νιν παντὸς ἂν λόγου κακοῦ</l>
               <l>γλώσσῃ θιγόντα καὶ πανουργίας, ἀφʼ ἧς</l>
               <l>μηδὲν δίκαιον ἐς τέλος μέλλοι ποεῖν.</l>
               <l n="410">ἀλλʼ οὔ τι τοῦτο θαῦμʼ ἔμοιγʼ, ἀλλʼ εἰ παρὼν</l>
               <l>Αἴας ὁ μείζων ταῦθʼ ὁρῶν ἠνείχετο.</l>
            </sp>
            <sp>
               <speaker>Νεοπτόλεμος</speaker>
               <l>οὐκ ἦν ἔτι ζῶν, ὦ ξένʼ· οὐ γὰρ ἄν ποτε</l>
               <l>ζῶντός γʼ ἐκείνου ταῦτʼ ἐσυλήθην ἐγώ.</l>
            </sp>
            <sp>
               <speaker>Φιλοκτήτης</speaker>
               <l>πῶς εἶπας; ἀλλʼ ἦ χοὖτος οἴχεται θανών;</l>
            </sp>
            <sp>
               <speaker>Νεοπτόλεμος</speaker>
               <l n="415">ὡς μηκέτʼ ὄντα κεῖνον ἐν φάει νόει.</l>
            </sp>
            <sp>
               <speaker>Φιλοκτήτης</speaker>
               <l>οἴμοι τάλας.  ἀλλʼ οὐχ ὁ Τυδέως γόνος</l>
               <l>οὐδʼ οὑμπολητὸς Σισύφου Λαερτίῳ,</l>
               <l>οὐ μὴ θάνωσι· τούσδε γὰρ μὴ ζῆν ἔδει.</l>
            </sp>
            <sp>
               <speaker>Νεοπτόλεμος</speaker>
               <l>οὐ δῆτʼ· ἐπίστω τοῦτό γʼ· ἀλλὰ καὶ μέγα</l>
               <l n="420">θάλλοντές εἰσι νῦν ἐν Ἀργείων στρατῷ.</l>
            </sp>
            <sp>
               <speaker>Φιλοκτήτης</speaker>
               <l>τί δʼ; οὐ παλαιὸς  κἀγαθὸς φίλος τʼ ἐμός,</l>
               <l>Νέστωρ ὁ Πύλιος, ἔστιν; οὗτος γὰρ τά γε</l>
               <l>κείνων κάκʼ ἐξήρυκε, βουλεύων σοφά.</l>
            </sp>
            <sp>
               <speaker>Νεοπτόλεμος</speaker>
               <l>κεῖνός γε πράσσει νῦν κακῶς, ἐπεὶ θανὼν</l>
               <l n="425">Ἀντίλοχος αὐτῷ φροῦδος, ὃς παρῆν, γόνος.</l>
            </sp>
            <sp>
               <speaker>Φιλοκτήτης</speaker>
               <l>οἴμοι, δύʼ αὖ τώδʼ ἄνδρʼ ἔλεξας, οἷν ἐγὼ</l>
               <l>ἥκιστʼ ἂν ἠθέλησʼ ὀλωλότοιν κλύειν.</l>
               <l>φεῦ φεῦ· τί δῆτα δεῖ σκοπεῖν, ὅθʼ οἵδε μὲν</l>
               <l>τεθνᾶσʼ, Ὀδυσσεὺς δʼ ἔστιν αὖ κἀνταῦθʼ ἵνα</l>
               <l n="430">χρῆν ἀντὶ τούτων αὐτὸν αὐδᾶσθαι νεκρόν;</l>
            </sp>
            <sp>
               <speaker>Νεοπτόλεμος</speaker>
               <l>σοφὸς παλαιστὴς κεῖνος· ἀλλὰ χαἰ σοφαὶ</l>
               <l>γνῶμαι, Φιλοκτῆτʼ, ἐμποδίζονται θαμά.</l>
            </sp>
            <sp>
               <speaker>Φιλοκτήτης</speaker>
               <l>φέρʼ εἰπὲ πρὸς θεῶν, ποῦ γὰρ ἦν ἐνταῦθά σοι</l>
               <l>Πάτροκλος, ὃς σοῦ πατρὸς ἦν τὰ φίλτατα;</l>
            </sp>
            <sp>
               <speaker>Νεοπτόλεμος</speaker>
               <l n="435">χοὖτος τεθνηκὼς ἦν· λόγῳ δέ σʼ ἐν βραχεῖ</l>
               <l>τοῦτʼ ἐκδιδάξω·  πόλεμος οὐδένʼ ἄνδρʼ ἑκὼν</l>
               <l>αἱρεῖ πονηρόν, ἀλλὰ τοὺς χρηστοὺς ἀεί.</l>
            </sp>
            <sp>
               <speaker>Φιλοκτήτης</speaker>
               <l>ξυμμαρτυρῶ σοι· καὶ κατʼ αὐτὸ τοῦτό γε</l>
               <l>ἀναξίου μὲν φωτὸς ἐξερήσομαι,</l>
               <l n="440">γλώσσῃ δὲ δεινοῦ καὶ σοφοῦ, τί νῦν κυρεῖ.</l>
            </sp>
            </div><div n="441" subtype="card" type="textpart">
            <sp>
               <speaker>Νεοπτόλεμος</speaker>
               <l>ποίου δὲ τούτου πλήν γʼ Ὀδυσσέως ἐρεῖς;</l>
            </sp>
            <sp>
               <speaker>Φιλοκτήτης</speaker>
               <l>οὐ τοῦτον εἶπον, ἀλλὰ Θερσίτης τις ἦν,</l>
               <l>ὃς οὐκ ἂν εἵλετʼ εἰσάπαξ εἰπεῖν, ὅπου</l>
               <l>μηδεὶς ἐῴη· τοῦτον οἶσθʼ εἰ ζῶν κυρεῖ;</l>
            </sp>
            <sp>
               <speaker>Νεοπτόλεμος</speaker>
               <l n="445">οὐκ εἶδον αὐτόν, ᾐσθόμην δʼ ἔτʼ ὄντα νιν.</l>
            </sp>
            <sp>
               <speaker>Φιλοκτήτης</speaker>
               <l>ἔμελλʼ· ἐπεὶ οὐδέν πω κακόν γʼ ἀπώλετο,</l>
               <l>ἀλλʼ εὖ περιστέλλουσιν αὐτὰ δαίμονες,</l>
               <l>καί πως τὰ μὲν πανοῦργα καὶ παλιντριβῆ</l>
               <l>χαίρουσʼ ἀναστρέφοντες ἐξ Ἅιδου, τὰ δὲ</l>
               <l n="450">δίκαια καὶ τὰ χρήστʼ ἀποστέλλουσʼ ἀεί.</l>
               <l>ποῦ χρὴ τίθεσθαι ταῦτα, ποῦ δʼ αἰνεῖν, ὅταν</l>
               <l>τὰ θεῖʼ ἐπαινῶν τοὺς θεοὺς εὕρω κακούς;</l>
            </sp>
            <sp>
               <speaker>Νεοπτόλεμος</speaker>
               <l>ἐγὼ μέν, ὦ γένεθλον Οἰταίου πατρός,</l>
               <l>τὸ λοιπὸν ἤδη τηλόθεν τό τʼ Ἴλιον</l>
               <l n="455">καὶ τοὺς Ἀτρείδας εἰσορῶν φυλάξομαι·</l>
               <l>ὅπου δʼ ὁ χείρων τἀγαθοῦ μεῖζον σθένει</l>
               <l>κἀποφθίνει τὰ χρηστὰ χὠ δειλὸς κρατεῖ,</l>
               <l>τούτους ἐγὼ τοὺς ἄνδρας οὐ στέρξω ποτέ·</l>
               <l>ἀλλʼ ἡ πετραία Σκῦρος ἐξαρκοῦσά μοι</l>
               <l n="460">ἔσται τὸ λοιπόν, ὥστε τέρπεσθαι δόμῳ.</l>
               <l>νῦν δʼ εἶμι πρὸς ναῦν·  καὶ σύ, Ποίαντος τέκνον,</l>
               <l>χαῖρʼ ὡς μέγιστα, χαῖρε· καί σε δαίμονες</l>
               <l>νόσου μεταστήσειαν, ὡς αὐτὸς θέλεις.</l>
               <l>ἡμεῖς δʼ ἴωμεν, ὡς ὁπηνίκʼ ἂν θεὸς</l>
               <l n="465">πλοῦν ἡμὶν εἴκῃ, τηνικαῦθʼ ὁρμώμεθα.</l>
            </sp>
            <sp>
               <speaker>Φιλοκτήτης</speaker>
               <l>ἤδη, τέκνον, στέλλεσθε;</l>
            </sp>
            <sp>
               <speaker>Νεοπτόλεμος</speaker>
               <l>καιρὸς γὰρ καλεῖ</l>
               <l>πλοῦν μὴ ʼξ ἀπόπτου μᾶλλον ἢ ʼγγύθεν σκοπεῖν.</l>
            </sp>
            </div><div n="468" subtype="card" type="textpart">
            <sp>
               <speaker>Φιλοκτήτης</speaker>
               <l>πρός νύν σε πατρὸς πρός τε μητρός, ὦ τέκνον,</l>
               <l>πρός τʼ εἴ τί σοι κατʼ οἶκόν ἐστι προσφιλές,</l>
               <l n="470">ἱκέτης ἱκνοῦμαι, μὴ λίπῃς μʼ οὕτω μόνον,</l>
               <l>ἔρημον ἐν κακοῖσι τοῖσδʼ οἵοις ὁρᾷς</l>
               <l>ὅσοισί τʼ ἐξήκουσας ἐνναίοντά με·</l>
               <l>ἀλλʼ ἐν παρέργῳ θοῦ με.  δυσχέρεια μέν,</l>
               <l>ἔξοιδα, πολλὴ τοῦδε τοῦ φορήματος·</l>
               <l n="475">ὅμως δὲ τλῆθι· τοῖσι γενναίοισί τοι</l>
               <l>τό τʼ αἰσχρὸν ἐχθρὸν καὶ τὸ χρηστὸν εὐκλεές.</l>
               <l>σοὶ δʼ ἐκλιπόντι τοῦτʼ ὄνειδος οὐ καλόν,</l>
               <l>δράσαντι δʼ, ὦ παῖ, πλεῖστον εὐκλείας γέρας,</l>
               <l>ἐὰν μόλω ʼγὼ ζῶν πρὸς Οὐταίαν χθόνα.</l>
               <l n="480">ἴθʼ· ἡμέρας τοι μόχθος οὐχ ὅλης μιᾶς.</l>
               <l>τόλμησον.  ἐμβαλοῦ μʼ ὅπῃ θέλεις ἄγων,</l>
               <l>εἰς ἀντλίαν, εἰς πρῷραν, εἰς πρύμνην, ὅποι</l>
               <l>ἥκιστα μέλλω τοὺς ξυνόντας ἀλγυνεῖν.</l>
               <l>νεῦσον, πρὸς αὐτοῦ Ζηνὸς ἱκεσίου, τέκνον,</l>
               <l n="485">πείσθητι· προσπίτνω σε γόνασι, καίπερ ὢν</l>
               <l>ἀκράτωρ ὁ τλήμων, χωλός.  ἀλλὰ μή μʼ ἀφῇς</l>
               <l>ἔρημον οὕτω χωρὶς ἀνθρώπων στίβου,</l>
               <l>ἀλλʼ ἢ πρὸς οἶκον τὸν σὸν ἔκσωσόν μʼ ἄγων</l>
               <l>ἢ πρὸς τὰ Χαλκώδοντος Εὐβοίας σταθμά·</l>
               <l n="490">κἀκεῖθεν οὔ μοι μακρὸς εἰς Οἴτην στόλος</l>
               <l>Τραχινίαν τε δειράδʼ ἠδʼ ἐς εὔροον</l>
               <l>Σπερχειὸν ἔσται· πατρί μʼ ὡς δείξῃς φίλῳ,</l>
               <l>ὃν δὴ παλαιὸν ἐξ ὅτου δέδοικʼ ἐγὼ</l>
               <l>μή μοι βεβήκῃ.  πολλὰ γὰρ τοῖς ἱγμένοις</l>
               <l n="495">ἔστελλον αὐτὸν ἱκεσίους πέμπων λιτάς,</l>
               <l>αὐτόστολον πέμψαντά μʼ ἐκσῶσαι δόμους.</l>
               <l>ἀλλʼ ἢ τέθνηκεν ἢ τὰ τῶν διακόνων,</l>
               <l>ὡς εἰκός, οἶμαι, τοὐμὸν ἐν σμικρῷ μέρος</l>
               <l>ποιούμενοι τὸν οἴκαδʼ ἤπειγον στόλον.</l>
               <l n="500">νῦν δʼ, εἰς σὲ γὰρ πομπόν τε καὐτὸν ἄγγελον</l>
               <l>ἥκω, σὺ σῶσον, σύ μʼ ἐλέησον, εἰσορῶν</l>
               <l>ὡς πάντα δεινὰ κἀπικινδύνως βροτοῖς</l>
               <l>κεῖται παθεῖν μὲν εὖ, παθεῖν δὲ θάτερα.</l>
               <l>χρὴ δʼ ἐκτὸς ὄντα πημάτων τὰ δείνʼ ὁρᾶν,</l>
               <l n="505">χὤταν τις εὖ ζῇ, τηνικαῦτα τὸν βίον</l>
               <l>σκοπεῖν μάλιστα, μὴ διαφθαρεὶς λάθῃ.</l>
            </sp>
            </div><div n="507" subtype="card" type="textpart">
         
         <milestone unit="choral"/>
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>οἴκτιρʼ, ἄναξ· πολλῶν ἔλεξεν δυσοίστων πόνων</l>
                  <l>ἆθλʼ, οἷα μηδεὶς τῶν ἐμῶν τύχοι φίλων.</l>
                  <l n="510">εἰ δὲ πικρούς, ἄναξ, ἔχθεις Ἀτρείδας,</l>
                  <l>ἐγὼ μέν, τὸ κείνων κακὸν τῷδε κέρδος</l>
                  <l n="515">μετατιθέμενος, ἔνθαπερ ἐπιμέμονεν,</l>
                  <l>ἐπʼ εὐστόλου ταχείας νεὼς</l>
                  <l>πορεύσαιμʼ ἂν ἐς δόμους, τὰν θεῶν</l>
                  <l>νέμεσιν ἐκφυγών.</l>
               </sp>
               </div><div n="519" subtype="card" type="textpart">
            
         
         <milestone unit="episode"/>
            <sp>
               <speaker>Νεοπτόλεμος</speaker>
               <l>ὅρα σὺ μὴ νῦν μέν τις εὐχερὴς παρῇς,</l>
               <l n="520">ὅταν δὲ πλησθῇς τῆς νόσου ξυνουσίᾳ,</l>
               <l>τότʼ οὐκέθʼ αὑτὸς τοῖς λόγοις τούτοις φανῇς.</l>
            </sp>
            <sp>
               <speaker>Χορός</speaker>
               <l>ἥκιστα· τοῦτʼ οὐκ ἔσθʼ ὅπως ποτʼ εἰς ἐμὲ</l>
               <l>τοὔνειδος ἕξεις ἐνδίκως ὀνειδίσαι.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ αἰσχρὰ μέντοι σοῦ γέ μʼ ἐνδεέστερον</l>
               <l n="525">ξένῳ φανῆναι πρὸς τὸ καίριον πονεῖν.</l>
               <l>ἀλλʼ εἰ δοκεῖ, πλέωμεν, ὁρμάσθω ταχύς·</l>
               <l>χἠ ναῦς γὰρ ἄξει κοὐκ ἀπαρνηθήσεται.</l>
               <l>μόνον θεοὶ σῴζοιεν ἔκ τε τῆσδε γῆς</l>
               <l>ἡμᾶς ὅποι τʼ ἐνθένδε βουλοίμεσθα πλεῖν.</l>
            </sp>
            <sp>
               <speaker>Φιλοκτήτης</speaker>
               <l n="530">ὦ φίλτατον μὲν ἦμαρ, ἥδιστος δʼ ἀνήρ,</l>
               <l>φίλοι δὲ ναῦται, πῶς ἂν ὑμὶν ἐμφανὴς</l>
               <l>ἔργῳ γενοίμην, ὥς μʼ ἔθεσθε προσφιλῆ;</l>
               <l>ἴωμεν, ὦ παῖ, προσκύσαντε τὴν ἔσω</l>
               <l>ἄοικον εἰσοίκησιν, ὥς με καὶ μάθῃς</l>
               <l n="535">ἀφʼ ὧν διέζων ὥς τʼ ἔφυν εὐκάρδιος.</l>
               <l>οἶμαι γὰρ οὐδʼ ἂν ὄμμασιν μόνην θέαν</l>
               <l>ἄλλον λαβόντα πλὴν ἐμοῦ τλῆναι τάδε·</l>
               <l>ἐγὼ δʼ ἀνάγκῃ προύμαθον στέργειν κακά.</l>
            </sp>
            <sp>
               <speaker>Χορός</speaker>
               <l>ἐπίσχετον, μάθωμεν· ἄνδρε γὰρ δύο,</l>
               <l n="540">ὁ μὲν νεὼς σῆς ναυβάτης, ὁ δʼ ἀλλόθρους,</l>
               <l>χωρεῖτον, ὧν μαθόντες αὖθις εἴσιτον.</l>
            </sp>
            <sp>
               <speaker>Ἔμπορος</speaker>
               <l>Ἀχιλλέως παῖ, τόνδε τὸν ξυνέμπορον,</l>
               <l>ὃς ἦν νεὼς σῆς σὺν δυοῖν ἄλλοιν φύλαξ,</l>
               <l>ἐκέλευσʼ ἐμοί σε ποῦ κυρῶν εἴης φράσαι,</l>
               <l n="545">ἐπείπερ ἀντέκυρσα, δοξάζων μὲν οὔ,</l>
               <l>τύχῃ δέ πως πρὸς ταὐτὸν ὁρμισθεὶς πέδον.</l>
               <l>πλέων γὰρ ὡς ναύκληρος οὐ πολλῷ στόλῳ</l>
               <l>ἀπʼ Ἰλίου πρὸς οἶκον ἐς τὴν εὔβοτρυν</l>
               <l>Πεπάρηθον, ὡς ἤκουσα τοὺς ναύτας ὅτι</l>
               <l n="550">σοὶ πάντες εἶεν συννεναυστοληκότες,</l>
               <l>ἔδοξέ μοι μὴ σῖγα, πρὶν φράσαιμί σοι,</l>
               <l>τὸν πλοῦν ποεῖσθαι, προστυχόντι τῶν ἴσων.</l>
               <l>οὐδὲν σύ που κάτοισθα τῶν σαυτοῦ πέρι,</l>
               <l>ἃ τοῖσιν Ἀργείοισιν ἀμφὶ σοῦ νέα</l>
               <l n="555">βουλεύματʼ ἐστί, κοὐ μόνον βουλεύματα,</l>
               <l>ἀλλʼ ἔργα δρώμενʼ, οὐκέτʼ ἐξαργούμενα.</l>
            </sp>
            </div><div n="557" subtype="card" type="textpart">
            <sp>
               <speaker>Νεοπτόλεμος</speaker>
               <l>ἀλλʼ ἡ χάρις μὲν τῆς προμηθίας, ξένε,</l>
               <l>εἰ μὴ κακὸς πέφυκα, προσφιλὴς μενεῖ·</l>
               <l>φράσον δʼ ἅπερ, γʼ ἔλεξας, ὡς μάθω τί μοι</l>
               <l n="560">νεώτερον, βούλευμʼ ἀπʼ Ἀργείων ἔχεις.</l>
            </sp>
            <sp>
               <speaker>Ἔμπορος</speaker>
               <l>φροῦδοι διώκοντές σε ναυτικῷ στόλῳ</l>
               <l>Φοῖνιξ ὁ πρέσβυς οἵ τε Θησέως κόροι.</l>
            </sp>
            <sp>
               <speaker>Νεοπτόλεμος</speaker>
               <l>ὡς ἐκ βίας μʼ ἄξοντες ἢ λόγοις πάλιν;</l>
            </sp>
            <sp>
               <speaker>Ἔμπορος</speaker>
               <l>οὐκ οἶδʼ· ἀκούσας δʼ ἄγγελος πάρειμί σοι.</l>
            </sp>
            <sp>
               <speaker>Νεοπτόλεμος</speaker>
               <l n="565">ἦ ταῦτα δὴ Φοῖνίξ τε χοἰ ξυνναυβάται</l>
               <l>οὕτω καθʼ ὁρμὴν δρῶσιν Ἀτρειδῶν χάριν;</l>
            </sp>
            <sp>
               <speaker>Ἔμπορος</speaker>
               <l>ὡς ταῦτʼ ἐπίστω δρώμενʼ, οὐ μέλλοντʼ ἔτι.</l>
            </sp>
            <sp>
               <speaker>Νεοπτόλεμος</speaker>
               <l>πῶς οὖν Ὀδυσσεὺς πρὸς τάδʼ οὐκ αὐτάγγελος</l>
               <l>πλεῖν ἦν ἕτοιμος; ἢ φόβος τις εἶργέ νιν;</l>
            </sp>
            <sp>
               <speaker>Ἔμπορος</speaker>
               <l n="570">κεῖνός γʼ ἐπʼ ἄλλον ἄνδρʼ ὁ Τυδέως τε παῖς</l>
               <l>ἔστελλον, ἡνίκʼ ἐξανηγόμην ἐγώ.</l>
            </sp>
            <sp>
               <speaker>Νεοπτόλεμος</speaker>
               <l>πρὸς ποῖον αὖ τόνδʼ αὐτὸς Οὑδυσσεὺς ἔπλει;</l>
            </sp>
            <sp>
               <speaker>Ἔμπορος</speaker>
               <l>ἦν δή τις—ἀλλὰ τόνδε μοι πρῶτον φράσον</l>
               <l>τίς ἐστίν· ἃν λέγῃς δὲ μὴ φώνει μέγα.</l>
            </sp>
            <sp>
               <speaker>Νεοπτόλεμος</speaker>
               <l n="575">ὅδʼ ἔσθʼ ὁ κλεινός σοι Φιλοκτήτης, ξένε.</l>
            </sp>
            <sp>
               <speaker>Ἔμπορος</speaker>
               <l>μή νύν μʼ ἔρῃ τὰ πλείονʼ, ἀλλʼ ὅσον τάχος</l>
               <l>ἔκπλει σεαυτὸν ξυλλαβὼν ἐκ τῆσδε γῆς.</l>
            </sp>
            <sp>
               <speaker>Φιλοκτήτης</speaker>
               <l>τί φησιν, ὦ παῖ; τί με κατὰ σκότον ποτὲ</l>
               <l>διεμπολᾷ λόγοισι πρός σʼ ὁ ναυβάτης;</l>
            </sp>
            <sp>
               <speaker>Νεοπτόλεμος</speaker>
               <l n="580">οὐκ οἶδά πω τί φησι· δεῖ δʼ αὐτὸν λέγειν</l>
               <l>εἰς φῶς ὃ λέξει, πρὸς σὲ κἀμὲ τούσδε τε.</l>
            </sp>
            <sp>
               <speaker>Ἔμπορος</speaker>
               <l>ὦ σπέρμʼ Ἀχιλλέως, μή με διαβάλῃς στρατῷ</l>
               <l>λέγονθʼ ἃ μὴ δεῖ·  πόλλʼ ἐγὼ κείνων ὕπο</l>
               <l>δρῶν ἀντιπάσχω χρηστά θʼ, οἷʼ ἀνὴρ πένης.</l>
            </sp>
            <sp>
               <speaker>Νεοπτόλεμος</speaker>
               <l n="585">ἐγώ εἰμʼ Ἀτρείδαις δυσμενής· οὗτος δέ μοι</l>
               <l>φίλος μέγιστος, οὕνεκʼ Ἀτρείδας στυγεῖ.</l>
               <l>δεῖ δή σʼ ἔμοιγʼ ἐλθόντα προσφιλῆ, λόγων</l>
               <l>κρύψαι πρὸς ἡμᾶς μηδένʼ ὧν ἀκήκοας.</l>
            </sp>
            <sp>
               <speaker>Ἔμπορος</speaker>
               <l>ὅρα τί ποιεῖς, παῖ.</l>
            </sp>
            <sp>
               <speaker>Νεοπτόλεμος</speaker>
               <l>σκοπῶ κἀγὼ πάλαι.</l>
            </sp>
            <sp>
               <speaker>Ἔμπορος</speaker>
               <l>σὲ θήσομαι τῶνδʼ αἴτιον.</l>
            </sp>
            <sp>
               <speaker>Νεοπτόλεμος</speaker>
               <l>ποιοῦ λέγων.</l>
            </sp>
            </div><div n="591" subtype="card" type="textpart">
            <sp>
               <speaker>Ἔμπορος</speaker>
               <l>λέγω.  ʼπὶ τοῦτον ἄνδρε τώδʼ ὥπερ κλύεις,</l>
               <l>ὁ Τυδέως παῖς ἥ τʼ Ὀδυσσέως βία,</l>
               <l>διώμοτοι πλέουσιν ἦ μὴν ἢ λόγῳ</l>
               <l>πείσαντες ἄξειν ἢ πρὸς ἰσχύος κράτος.</l>
               <l n="595">καὶ ταῦτʼ Ἀχαιοὶ πάντες ἤκουον σαφῶς</l>
               <l>Ὀδυσσέως λέγοντος· οὗτος γὰρ πλέον</l>
               <l>τὸ θάρσος εἶχε θατέρου δράσειν τάδε.</l>
            </sp>
            <sp>
               <speaker>Νεοπτόλεμος</speaker>
               <l>τίνος δʼ Ἀτρεῖδαι τοῦδʼ ἄγαν οὕτω χρόνῳ</l>
               <l>τοσῷδʼ ἐπεστρέφοντο πράγματος χάριν,</l>
               <l n="600">ὅν γʼ εἶχον ἤδη χρόνιον ἐκβεβληκότες;</l>
               <l>τίς ὁ πόθος αὐτοὺς ἵκετʼ; ἢ θεῶν βία</l>
               <l>καὶ νέμεσις, οἵπερ ἔργʼ ἀμύνουσιν κακά;</l>
            </sp>
            <sp>
               <speaker>Ἔμπορος</speaker>
               <l>ἐγώ σε τοῦτʼ, ἴσως γὰρ οὐκ ἀκήκοας,</l>
               <l>πᾶν ἐκδιδάξω.  μάντις ἦν τις εὐγενής,</l>
               <l n="605">Πριάμου μὲν υἱός, ὄνομα δʼ ὠνομάζετο</l>
               <l>Ἕλενος, ὃν οὗτος νυκτὸς ἐξελθὼν μόνος,</l>
               <l>ὁ πάντʼ ἀκούων αἰσχρὰ καὶ λωβήτʼ ἔπη</l>
               <l>δόλιος Ὀδυσσεὺς εἷλε· δέσμιόν τʼ ἄγων</l>
               <l>ἔδειξʼ Ἀχαιοῖς ἐς μέσον, θήραν καλήν·</l>
               <l n="610">ὃς δὴ τά τʼ ἄλλʼ αὐτοῖσι πάντʼ ἐθέσπισεν</l>
               <l>καὶ τἀπὶ Τροίᾳ πέργαμʼ ὡς οὐ μή ποτε</l>
               <l>πέρσοιεν, εἰ μὴ τόνδε πείσαντες λόγῳ</l>
               <l>ἄγοιντο νήσου τῆσδʼ ἐφʼ ἧς ναίει τανῦν.</l>
               <l>καὶ ταῦθʼ ὅπως ἤκουσʼ ὁ Λαέρτου τόκος</l>
               <l n="615">τὸν μάντιν εἰπόντʼ, εὐθέως ὑπέσχετο</l>
               <l>τὸν ἄνδρʼ Ἀχαιοῖς τόνδε δηλώσειν ἄγων·</l>
               <l>οἴοιτο μὲν μάλισθʼ ἑκούσιον λαβών,</l>
               <l>εἰ μὴ θέλοι δʼ, ἄκοντα· καὶ τούτων κάρα</l>
               <l>τέμνειν ἐφεῖτο τῷ θέλοντι μὴ τυχών.</l>
               <l n="620">ἤκουσας, ὦ παῖ, πάντα· τὸ σπεύδειν δέ σοι</l>
               <l>καὐτῷ παραινῶ κεἴ τινος κήδει πέρι.</l>
            </sp>
            <sp>
               <speaker>Φιλοκτήτης</speaker>
               <l>οἴμοι τάλας· ἦ κεῖνος, ἡ πᾶσα βλάβη,</l>
               <l>ἔμʼ εἰς Ἀχαιοὺς ὤμοσεν πείσας στελεῖν;</l>
               <l>πεισθήσομαι γὰρ ὧδε κἀξ Ἅιδου θανὼν</l>
               <l n="625">πρὸς φῶς ἀνελθεῖν, ὥσπερ οὑκείνου πατήρ.</l>
            </sp>
            <sp>
               <speaker>Ἔμπορος</speaker>
               <l>οὐκ οἶδʼ ἐγὼ ταῦτʼ· ἀλλʼ ἐγὼ μὲν εἶμʼ ἐπὶ</l>
               <l>ναῦν, σφῷν δʼ ὅπως ἄριστα συμφέροι θεός.</l>
            </sp>
            </div><div n="628" subtype="card" type="textpart">
            <sp>
               <speaker>Φιλοκτήτης</speaker>
               <l>οὔκουν τάδʼ, ὦ παῖ, δεινά, τὸν Λαερτίου</l>
               <l>ἔμʼ ἐλπίσαι ποτʼ ἂν λόγοισι μαλθακοῖς</l>
               <l n="630">δεῖξαι νεὼς ἄγοντʼ ἐν Ἀργείοις μέσοις;</l>
               <l>οὔ· θᾶσσον ἂν τῆς πλεῖστον ἐχθίστης ἐμοὶ</l>
               <l>κλύοιμʼ ἐχίδνης, ἥ μʼ ἔθηκεν ὧδʼ ἄπουν.</l>
               <l>ἀλλʼ ἔστʼ ἐκείνῳ πάντα λεκτά, πάντα δὲ</l>
               <l>τολμητά· καὶ νῦν οἶδʼ ὁθούνεχʼ ἵξεται.</l>
               <l n="635">ἀλλʼ, ὦ τέκνον, χωρῶμεν, ὡς ἡμᾶς πολὺ</l>
               <l>πέλαγος ὁρίζῃ τῆς Ὀδυσσέως νεώς.</l>
               <l>ἴωμεν· ἥ τοι καίριος σπουδὴ πόνου</l>
               <l>λήξαντος ὕπνον κἀνάπαυλαν ἤγαγεν.</l>
            </sp>
            <sp>
               <speaker>Νεοπτόλεμος</speaker>
               <l>οὐκοῦν ἐπειδὰν πνεῦμα τοὐκ πρῴρας ἀνῇ,</l>
               <l n="640">τότε στελοῦμεν· νῦν γὰρ ἀντιοστατεῖ.</l>
            </sp>
            <sp>
               <speaker>Φιλοκτήτης</speaker>
               <l>ἀεὶ καλὸς πλοῦς ἔσθʼ, ὅταν φεύγῃς κακά.</l>
            </sp>
            <sp>
               <speaker>Νεοπτόλεμος</speaker>
               <l>οὔκ, ἀλλὰ κἀκείνοισι ταῦτʼ ἐναντία.</l>
            </sp>
            <sp>
               <speaker>Φιλοκτήτης</speaker>
               <l>οὐκ ἔστι λῃσταῖς πνεῦμʼ ἐναντιούμενον,</l>
               <l>ὅταν παρῇ κλέψαι τι χἀρπάσαι βίᾳ.</l>
            </sp>
            <sp>
               <speaker>Νεοπτόλεμος</speaker>
               <l n="645">ἀλλʼ εἰ δοκεῖ, χωρῶμεν, ἔνδοθεν λαβὼν</l>
               <l>ὅτου σε χρεία καὶ πόθος μάλιστʼ ἔχει.</l>
            </sp>
            <sp>
               <speaker>Φιλοκτήτης</speaker>
               <l>ἀλλʼ ἔστιν ὧν δεῖ, καίπερ οὐ πολλῶν ἄπο.</l>
            </sp>
            <sp>
               <speaker>Νεοπτόλεμος</speaker>
               <l>τί τοῦθʼ ὃ μὴ νεώς γε τῆς ἐμῆς ἔπι;</l>
            </sp>
            <sp>
               <speaker>Φιλοκτήτης</speaker>
               <l>φύλλον τί μοι πάρεστιν, ᾧ μάλιστʼ ἀεὶ</l>
               <l n="650">κοιμῶ τόδʼ ἕλκος, ὥστε πραΰνειν πάνυ.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ ἔκφερʼ αὐτό.  τί γὰρ ἔτʼ ἄλλʼ ἐρᾷς λαβεῖν;</l>
            </sp>
            <sp>
               <speaker>Φιλοκτήτης</speaker>
               <l>εἴ μοί τι τόξων τῶνδʼ ἀπημελημένον</l>
               <l>παρερρύηκεν, ὡς λίπω μή τῳ λαβεῖν.</l>
            </sp>
            <sp>
               <speaker>Νεοπτόλεμος</speaker>
               <l>ἦ ταῦτα γὰρ τὰ κλεινὰ τόξʼ ἃ νῦν ἔχεις;</l>
            </sp>
            <sp>
               <speaker>Φιλοκτήτης</speaker>
               <l n="655">ταῦτʼ, οὐ γὰρ ἄλλʼ ἔστʼ, ἀλλʼ ἃ βαστάζω χεροῖν.</l>
            </sp>
            <sp>
               <speaker>Νεοπτόλεμος</speaker>
               <l>ἆρʼ ἔστιν ὥστε κἀγγύθεν θέαν λαβεῖν</l>
               <l>καὶ βαστάσαι με προσκύσαι θʼ ὥσπερ θεόν;</l>
            </sp>
            <sp>
               <speaker>Φιλοκτήτης</speaker>
               <l>σοί γʼ, ὦ τέκνον, καὶ τοῦτο κἄλλο τῶν ἐμῶν</l>
               <l>ὁποῖον ἄν σοι ξυμφέρῃ γενήσεται.</l>
            </sp>
            <sp>
               <speaker>Νεοπτόλεμος</speaker>
               <l n="660">καὶ μὴν ἐρῶ γε, τὸν δʼ ἔρωθʼ οὕτως ἔχω·</l>
               <l>εἴ μοι θέμις, θέλοιμʼ ἄν· εἰ δὲ μή, πάρες.</l>
            </sp>
            <sp>
               <speaker>Φιλοκτήτης</speaker>
               <l>ὅσιά τε φωνεῖς ἔστι τʼ, ὦ τέκνον, θέμις,</l>
               <l>ὅς γʼ ἡλίου τόδʼ εἰσορᾶν ἐμοὶ φάος</l>
               <l>μόνος δέδωκας, ὃς χθόνʼ Οἰταίαν ἰδεῖν,</l>
               <l n="665">ὃς πατέρα πρέσβυν, ὃς φίλους, ὃς τῶν ἐμῶν</l>
               <l>ἐχθρῶν μʼ ἔνερθεν ὄντʼ ἀνέστησας πέρα.</l>
               <l>θάρσει, παρέσται ταῦτά σοι καὶ θιγγάνειν</l>
               <l>καὶ δόντι δοῦναι κἀξεπεύξασθαι βροτῶν</l>
               <l>ἀρετῆς ἕκατι τῶνδʼ ἐπιψαῦσαι μόνον·</l>
               <l n="670">εὐεργετῶν γὰρ καὐτὸς αὔτʼ ἐκτησάμην.</l>
            </sp>
            <sp>
               <speaker>Νεοπτόλεμος</speaker>
               <l>οὐκ ἄχθομαί σʼ ἰδών τε καὶ λαβὼν φίλον·</l>
               <l>ὅστις γὰρ εὖ δρᾶν εὖ παθὼν ἐπίσταται,</l>
               <l>παντὸς γένοιτʼ ἂν κτήματος κρείσσων φίλος. χωροῖς ἂν εἴσω.</l>
            </sp>
            <sp>
               <speaker>Φιλοκτήτης</speaker>
               <l>καὶ σέ γʼ εἰσάξω· τὸ γὰρ</l>
               <l n="675">νοσοῦν ποθεῖ σε ξυμπαραστάτην λαβεῖν.</l>
            </sp>
            </div><div n="676" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>λόγῳ μὲν ἐξήκουσʼ, ὄπωπα δʼ οὐ μάλα,</l>
                  <l>τὸν πελάταν λέκτρων ποτὲ τῶν Διὸς</l>
                  <l n="680">κατὰ δρομάδʼ ἄμπυκα δέσμιον ὡς ἔβαλεν  παγκρατὴς Κρόνου παῖς·</l>
                  <l>ἄλλον δʼ οὔτινʼ ἔγωγʼ οἶδα κλύων οὐδʼ ἐσιδὼν μοίρᾳ</l>
                  <l>τοῦδʼ ἐχθίονι συντυχόντα</l>
                  <l>θνατῶν, ὃς οὔτʼ ἔρξας τινʼ οὔ τι  νοσφίσας,</l>
                  <l n="685">ἀλλʼ ἴσος ὢν ἴσοις ἀνήρ,</l>
                  <l>ὤλλυθʼ ὧδʼ ἀναξίως.</l>
                  <l>τόδε τοι θαῦμά μʼ ἔχει,</l>
                  <l>πῶς ποτε πῶς ποτʼ ἀμφιπλάκτων ῥοθίων μόνος κλύων,</l>
                  <l n="690">πῶς ἄρα πανδάκρυτον οὕτω βιοτὰν κατέσχεν·</l>
               </sp>
               </div><div n="691" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>ἵνʼ αὐτὸς ἦν πρόσουρος, οὐκ ἔχων βάσιν,</l>
                  <l>οὐδέ τινʼ ἐγχώρων κακογείτονα,</l>
                  <l>παρʼ ᾧ στόνον ἀντίτυπον βαρυβρῶτʼ ἀποκλαύσειεν αἱματηρόν·</l>
                  <l n="696">ὃς τὰν θερμοτάταν αἱμάδα κηκιομέναν ἑλκέων</l>
                  <l>ἐνθήρου ποδὸς ἠπίοισι</l>
                  <l>φύλλοις κατευνάσειεν, εἴ τις ἐμπέσοι,</l>
                  <l n="700">φορβάδος ἐκ γαίας ἑλών·</l>
                  <l>εἷρπε γὰρ ἄλλοτʼ ἀλλαχᾷ</l>
                  <l>τότʼ ἂν εἰλυόμενος</l>
                  <l>παῖς ἄτερ ὡς φίλας τιθήνας ὅθεν εὐμάρειʼ ὑπάρ-</l>
                  <l n="705">χοι πόρου, ἁνίκʼ ἐξανείη δακέθυμος ἄτα·</l>
               </sp>
               </div><div n="707" subtype="card" type="textpart">
            
            <milestone unit="strophe" n="2"/>
               <sp>
                  <speaker>Χορός</speaker>
                  <l>οὐ φορβὰν ἱερᾶς γᾶς σπόρον, οὐκ ἄλλων</l>
                  <l>αἴρων τῶν νεμόμεσθʼ ἀνέρες ἀλφησταί,</l>
                  <l n="710">πλὴν ἐξ ὠκυβόλων εἴ ποτε τόξων</l>
                  <l>πτανοῖς ἰοῖς ἀνύσειε γαστρὶ φορβάν.</l>
                  <l>ὦ μελέα ψυχά,</l>
                  <l>ὃς μηδʼ οἰνοχύτου πώματος ἥσθη δεκέτει χρόνῳ,</l>
                  <l n="716">λεύσσων δʼ ὅπου γνοίη στατὸν εἰς ὕδωρ,</l>
                  <l>ἀεὶ προσενώμα.</l>
               </sp>
               </div><div n="718" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l>νῦν δʼ ἀνδρῶν ἀγαθῶν παιδὸς ὑπαντήσας</l>
                  <l n="720">εὐδαίμων ἀνύσει καὶ μέγας ἐκ κείνων·</l>
                  <l>ὅς νιν ποντοπόρῳ δούρατι, πλήθει</l>
                  <l>πολλῶν μηνῶν, πατρίαν ἄγει πρὸς αὐλὰν</l>
                  <l n="725">Μαλιάδων νυμφᾶν</l>
                  <l>Σπερχειοῦ τε παρʼ ὄχθας, ἵνʼ ὁ χάλκασπις ἀνὴρ θεοῖς</l>
                  <l>πλάθει πατρὸς  θείῳ πυρὶ παμφαής,</l>
                  <l>Οἴτας ὑπὲρ ὄχθων.</l>
               </sp>
               </div><div n="730" subtype="card" type="textpart">
            
         
         <milestone unit="episode"/>
            <sp>
               <speaker>Νεοπτόλεμος</speaker>
               <l n="730">ἕρπʼ, εἰ θέλεις.  τί δή ποθʼ ὧδʼ ἐξ οὐδενὸς</l>
               <l>λόγου σιωπᾷς κἀπόπληκτος ὧδʼ ἔχει;</l>
            </sp>
            <sp>
               <speaker>Φιλοκτήτης</speaker>
               <l>ἀᾶ, ἀᾶ.</l>
            </sp>
            <sp>
               <speaker>Νεοπτόλεμος</speaker>
               <l>τί δʼ  ἔστιν;</l>
            </sp>
            <sp>
               <speaker>Φιλοκτήτης</speaker>
               <l>οὐδὲν δεινόν· ἀλλʼ ἴθʼ, ὦ τέκνον.</l>
            </sp>
            <sp>
               <speaker>Νεοπτόλεμος</speaker>
               <l>μῶν ἄλγος ἴσχεις τῆς παρεστώσης νόσου;</l>
            </sp>
            <sp>
               <speaker>Φιλοκτήτης</speaker>
               <l n="735">οὐ δῆτʼ ἔγωγʼ, ἀλλʼ ἄρτι κουφίζειν δοκῶ. ὦ θεοί.</l>
            </sp>
            <sp>
               <speaker>Νεοπτόλεμος</speaker>
               <l>τί τοὺς θεοὺς ὧδʼ ἀναστένων καλεῖς;</l>
            </sp>
            <sp>
               <speaker>Φιλοκτήτης</speaker>
               <l>σωτῆρας αὐτοὺς ἠπίους θʼ ἡμῖν μολεῖν. ἀᾶ, ἀᾶ.</l>
            </sp>
            <sp>
               <speaker>Νεοπτόλεμος</speaker>
               <l n="740">τί ποτε πέπονθας; οὐκ ἐρεῖς, ἀλλʼ ὧδʼ ἔσει</l>
               <l>σιγηλός; ἐν κακῷ δέ τῳ φαίνει κυρῶν.</l>
            </sp>
            <sp>
               <speaker>Φιλοκτήτης</speaker>
               <l>ἀπόλωλα, τέκνον, κοὐ δυνήσομαι κακὸν</l>
               <l>κρύψαι παρʼ ὑμῖν, ἀτταταῖ· διέρχεται</l>
               <l>διέρχεται.  δύστηνος, ὦ τάλας ἐγώ.</l>
               <l n="745">ἀπόλωλα, τέκνον· βρύκομαι, τέκνον· παπαῖ,</l>
               <l>ἀπαππαπαῖ, παπαππαπαππαπαππαπαῖ.</l>
               <l>πρὸς θεῶν, πρόχειρον εἴ τί σοι, τέκνον, πάρα</l>
               <l>ξίφος χεροῖν, πάταξον εἰς ἄκρον πόδα·</l>
               <l>ἀπάμησον ὡς τάχιστα· μὴ φείσῃ βίου. ἴθʼ, ὦ παῖ.</l>
            </sp>
            <sp>
               <speaker>Νεοπτόλεμος</speaker>
               <l>τί δʼ ἔστιν οὕτω νεοχμὸν ἐξαίφνης, ὅτου</l>
               <l>τοσήνδʼ ἰυγὴν καὶ στόνον σαυτοῦ ποεῖ;</l>
            </sp>
            <sp>
               <speaker>Φιλοκτήτης</speaker>
               <l>οἶσθʼ, ὦ τέκνον;</l>
            </sp>
            <sp>
               <speaker>Νεοπτόλεμος</speaker>
               <l>τί δʼ ἔστιν;</l>
            </sp>
            <sp>
               <speaker>Φιλοκτήτης</speaker>
               <l>οἶσθʼ, ὦ παῖ;</l>
            </sp>
            <sp>
               <speaker>Νεοπτόλεμος</speaker>
               <l>τί σοί; οὐκ οἶδα.</l>
            </sp>
            <sp>
               <speaker>Φιλοκτήτης</speaker>
               <l>πῶς οὐκ οἶσθα; παππαπαππαπαῖ.</l>
            </sp>
            <sp>
               <speaker>Νεοπτόλεμος</speaker>
               <l n="755">δεινόν γε τοὐπίσαγμα τοῦ νοσήματος.</l>
            </sp>
            <sp>
               <speaker>Φιλοκτήτης</speaker>
               <l>δεινὸν γὰρ οὐδὲ ῥητόν· ἀλλʼ οἴκτιρέ με.</l>
            </sp>
            <sp>
               <speaker>Νεοπτόλεμος</speaker>
               <l>τί δῆτα δράσω;</l>
            </sp>
            <sp>
               <speaker>Φιλοκτήτης</speaker>
               <l>μή με ταρβήσας προδῷς·</l>
               <l>ἥκει γὰρ αὕτη διὰ χρόνου πλάνοις ἴσως ὡς ἐξεπλήσθη.</l>
            </sp>
            <sp>
               <speaker>Νεοπτόλεμος</speaker>
               <l>ἰὼ ἰὼ δύστηνε σύ,</l>
               <l n="760">δύστηνε δῆτα διὰ πόνων πάντων φανείς.</l>
               <l>βούλει λάβωμαι δῆτα καὶ θίγω τί σου;</l>
            </sp>
            <sp>
               <speaker>Φιλοκτήτης</speaker>
               <l>μὴ δῆτα τοῦτό γʼ· ἀλλά μοι τὰ τόξʼ ἑλὼν</l>
               <l>τάδʼ, ὥσπερ ᾐτοῦ μʼ ἀρτίως, ἕως ἀνῇ</l>
               <l n="765">τὸ πῆμα τοῦτο τῆς νόσου τὸ νῦν παρόν,</l>
               <l>σῷζʼ αὐτὰ καὶ φύλασσε.  λαμβάνει γὰρ οὖν</l>
               <l>ὕπνος μʼ, ὅταν περ τὸ κακὸν ἐξίῃ τόδε·</l>
               <l>κοὐκ ἔστι λῆξαι πρότερον· ἀλλʼ ἐᾶν χρεὼν</l>
               <l>ἕκηλον εὕδειν.  ἢν δὲ τῷδε τῷ χρόνῳ</l>
               <l n="770">μόλωσʼ ἐκεῖνοι, πρὸς θεῶν ἐφίεμαι</l>
               <l>ἑκόντα μηδʼ ἄκοντα μηδέ τῳ τέχνῃ</l>
               <l>κείνοις μεθεῖναι ταῦτα, μὴ σαυτόν θʼ ἅμα</l>
               <l>κἄμʼ, ὄντα σαυτοῦ πρόστροπον, κτείνας γένῃ.</l>
            </sp>
            <sp>
               <speaker>Νεοπτόλεμος</speaker>
               <l>θάρσει προνοίας οὕνεκʼ· οὐ δοθήσεται</l>
               <l n="775">πλὴν σοί τε κἀμοί·  ξὺν τύχῃ δὲ πρόσφερε.</l>
            </sp>
            <sp>
               <speaker>Φιλοκτήτης</speaker>
               <l>ἰδοὺ δέχου, παῖ· τὸν φθόνον δὲ πρόσκυσον</l>
               <l>μή σοι γενέσθαι πολύπονʼ αὐτὰ μηδʼ ὅπως</l>
               <l>ἐμοί τε καὶ τῷ πρόσθʼ ἐμοῦ κεκτημένῳ.</l>
            </sp>
            <sp>
               <speaker>Νεοπτόλεμος</speaker>
               <l>ὦ θεοί, γένοιτο ταῦτα νῷν· γένοιτο δὲ</l>
               <l n="780">πλοῦς οὔριός τε κεὐσταλὴς ὅποι ποτὲ</l>
               <l>θεὸς δικαιοῖ χὠ στόλος πορσύνεται.</l>
            </sp>
            </div><div n="782" subtype="card" type="textpart">
            <sp>
               <speaker>Φιλοκτήτης</speaker>
               <l>ἀλλʼ οὖν δέδοικα μὴ ἀτέλεστʼ εὔχῃ, τέκνον.</l>
               <l>στάζει γὰρ αὖ μοι φοίνιον τόδʼ ἐκ βυθοῦ</l>
               <l>κηκῖον αἷμα, καί τι προσδοκῶ νέον. παπαῖ, φεῦ.</l>
               <l>παπαῖ μάλʼ, ὦ πούς, οἷά μʼ ἐργάσει κακά. προσέρπει,</l>
               <l>προσέρχεται τόδʼ ἐγγύς.  οἴμοι μοι τάλας.</l>
               <l>ἔχετε τὸ πρᾶγμα· μὴ φύγητε μηδαμῇ. ἀτταταῖ.</l>
               <l>ὦ ξένε Κεφαλλήν, εἴθε σου διαμπερὲς</l>
               <l>στέρνων ἔχοιτʼ ἄλγησις ἥδε.  φεῦ, παπαῖ,</l>
               <l>παπαῖ μάλʼ αὖθις.  ὦ διπλοῖ στρατηλάται,</l>
               <l>Ἀγάμεμνον, ὦ Μενέλαε, πῶς ἂν ἀντʼ ἐμοῦ</l>
               <l n="795">τὸν ἴσον χρόνον τρέφοιτε τήνδε τὴν νόσον; ἰώ μοι.</l>
               <l>ὦ Θάνατε Θάνατε, πῶς ἀεὶ καλούμενος</l>
               <l>οὕτω κατʼ ἦμαρ, οὐ δύνᾳ μολεῖν ποτε;</l>
               <l>ὦ τέκνον ὦ γενναῖον, ἀλλὰ συλλαβὼν</l>
               <l n="800">τῷ Λημνίῳ τῷδʼ ἀνακαλουμένῳ πυρὶ</l>
               <l>ἔμπρησον, ὦ γενναῖε· κἀγώ τοί ποτε</l>
               <l>τὸν τοῦ Διὸς παῖδʼ ἀντὶ τῶνδε τῶν ὅπλων,</l>
               <l>ἃ νῦν σὺ σῴζεις, τοῦτʼ ἐπηξίωσα δρᾶν. τί φής, παῖ;</l>
               <l n="805">τί φής; τί σιγᾷς; ποῦ ποτʼ ὤν, τέκνον, κυρεῖς;</l>
            </sp>
            </div><div n="806" subtype="card" type="textpart">
            <sp>
               <speaker>Νεοπτόλεμος</speaker>
               <l>ἀλγῶ πάλαι δὴ τἀπὶ σοὶ στένων κακά.</l>
            </sp>
            <sp>
               <speaker>Φιλοκτήτης</speaker>
               <l>ἀλλʼ, ὦ τέκνον, καὶ θάρσος ἴσχʼ· ὡς ἥδε μοι</l>
               <l>ὀξεῖα φοιτᾷ καὶ ταχεῖʼ ἀπέρχεται.</l>
               <l>ἀλλʼ ἀντιάζω, μή με καταλίπῃς μόνον.</l>
            </sp>
            <sp>
               <speaker>Νεοπτόλεμος</speaker>
               <l>θάρσει, μενοῦμεν.</l>
            </sp>
            <sp>
               <speaker>Φιλοκτήτης</speaker>
               <l>ἦ μενεῖς;</l>
            </sp>
            <sp>
               <speaker>Νεοπτόλεμος</speaker>
               <l>σαφῶς φρόνει.</l>
            </sp>
            <sp>
               <speaker>Φιλοκτήτης</speaker>
               <l>οὐ μήν σʼ ἔνορκόν γʼ ἀξιῶ θέσθαι, τέκνον.</l>
            </sp>
            <sp>
               <speaker>Νεοπτόλεμος</speaker>
               <l>ὡς οὐ θέμις γʼ ἐμοὔστι σοῦ μολεῖν ἄτερ.</l>
            </sp>
            <sp>
               <speaker>Φιλοκτήτης</speaker>
               <l>ἔμβαλλε χειρὸς πίστιν.</l>
            </sp>
            <sp>
               <speaker>Νεοπτόλεμος</speaker>
               <l>ἐμβάλλω μενεῖν.</l>
            </sp>
            <sp>
               <speaker>Φιλοκτήτης</speaker>
               <l>ἐκεῖσε νῦν μʼ, ἐκεῖσε</l>
            </sp>
            <sp>
               <speaker>Νεοπτόλεμος</speaker>
               <l>ποῖ λέγεις;</l>
            </sp>
            <sp>
               <speaker>Φιλοκτήτης</speaker>
               <l>ἄνω</l>
            </sp>
            <sp>
               <speaker>Νεοπτόλεμος</speaker>
               <l n="815">τί παραφρονεῖς αὖ; τί τὸν ἄνω λεύσσεις κύκλον;</l>
            </sp>
            <sp>
               <speaker>Φιλοκτήτης</speaker>
               <l>μέθες μέθες με.</l>
            </sp>
            <sp>
               <speaker>Νεοπτόλεμος</speaker>
               <l>ποῖ μεθῶ;</l>
            </sp>
            <sp>
               <speaker>Φιλοκτήτης</speaker>
               <l>μέθες ποτέ.</l>
            </sp>
            <sp>
               <speaker>Νεοπτόλεμος</speaker>
               <l>οὔ φημʼ ἐάσειν.</l>
            </sp>
            <sp>
               <speaker>Φιλοκτήτης</speaker>
               <l>ἀπό μʼ ὀλεῖς, ἢν προσθίγῃς.</l>
            </sp>
            <sp>
               <speaker>Νεοπτόλεμος</speaker>
               <l>καὶ δὴ μεθίημʼ, εἴ τι  δὴ πλέον φρονεῖς.</l>
            </sp>
            <sp>
               <speaker>Φιλοκτήτης</speaker>
               <l>ὦ γαῖα, δέξαι θανάσιμόν μʼ ὅπως ἔχω</l>
               <l n="820">τὸ γὰρ κακὸν τόδʼ οὐκέτʼ ὀρθοῦσθαί μʼ ἐᾷ.</l>
            </sp>
            <sp>
               <speaker>Νεοπτόλεμος</speaker>
               <l>τὸν ἄνδρʼ ἔοικεν ὕπνος οὐ μακροῦ χρόνου</l>
               <l>ἕξειν· κάρα γὰρ ὑπτιάζεται τόδε·</l>
               <l>ἱδρώς γέ τοί νιν πᾶν καταστάζει δέμας,</l>
               <l>μέλαινά τʼ ἄκρου τις παρέρρωγεν ποδὸς</l>
               <l n="825">αἱμορραγὴς φλέψ.  ἀλλʼ ἐάσωμεν, φίλοι,</l>
               <l>ἕκηλον αὐτόν, ὡς ἂν εἰς ὕπνον πέσῃ.</l>
            </sp>
            </div><div n="827" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>Ὕπνʼ ὀδύνας ἀδαής, Ὕπνε δʼ ἀλγέων,</l>
                  <l>εὐαὲς  ἡμῖν ἔλθοις,</l>
                  <l>εὐαίων εὐαίων, ὦναξ·</l>
                  <l n="830">ὄμμασι δʼ ἀντίσχοις</l>
                  <l>τάνδʼ αἴγλαν, ἃ τέταται τανῦν.</l>
                  <l>ἴθι ἴθι μοι παιών.</l>
                  <l>ὦ τέκνον, ὅρα ποῦ στάσει,</l>
                  <l>ποῖ δέ μοι τἀνθένδε βάσει,</l>
                  <l n="835">φροντίδος.  ὁρᾷς ἤδη.</l>
                  <l>πρὸς τί μενοῦμεν πράσσειν;</l>
                  <l>καιρός τοι πάντων γνώμαν ἴσχων</l>
                  <l>πολύ τι πολὺ παρὰ πόδα κράτος ἄρνυται.</l>
               </sp>
               </div><div n="839" subtype="card" type="textpart">
            
            <milestone unit="hexameter"/>
               <sp>
                  <speaker>Νεοπτόλεμος</speaker>
                  <l>ἀλλʼ ὅδε μὲν κλύει οὐδέν, ἐγὼ δʼ ὁρῶ οὕνεκα θήραν</l>
                  <l n="840">τήνδʼ ἁλίως ἔχομεν τόξων, δίχα τοῦδε πλέοντες.</l>
                  <l>τοῦδε γὰρ ὁ στέφανος, τοῦτον θεὸς εἶπε κομίζειν.</l>
                  <l>κομπεῖν δʼ ἔστʼ ἀτελῆ σὺν ψεύδεσιν αἰσχρὸν ὄνειδος.</l>
               </sp>
               </div><div n="843" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>ἀλλά, τέκνον, τάδε μὲν θεὸς ὄψεται·</l>
                  <l>ὧν δʼ ἂν ἀμείβῃ μʼ αὖθις,</l>
                  <l n="845">βαιάν μοι, βαιάν, ὦ τέκνον,</l>
                  <l>πέμπε λόγων φάμαν·</l>
                  <l>ὡς πάντων ἐν νόσῳ εὐδρακὴς</l>
                  <l>ὕπνος ἄϋπνος λεύσσειν.</l>
                  <l>ἀλλʼ ὅτι δύνᾳ μάκιστον</l>
                  <l n="850">κεῖνο δή μοι κεῖνο λάθρᾳ</l>
                  <l>ἐξιδοῦ ὅπᾳ πράξεις.</l>
                  <l>οἶσθα γὰρ ἃν  αὐδῶμαι,</l>
                  <l>εἰ ταύταν τούτων γνώμαν ἴσχεις,</l>
                  <l>μάλα τοι ἄπορα πυκινοῖς ἐνιδεῖν πάθη.</l>
               </sp>
               </div><div n="855" subtype="card" type="textpart">
            
            <milestone unit="epode"/>
               <sp>
                  <speaker>Χορός</speaker>
                  <l n="855">οὖρός τοι, τέκνον, οὖρος·</l>
                  <l>ἁνὴρ δʼ ἀνόμματος οὐδʼ ἔχων</l>
                  <l>ἀρωγὰν ἐκτέταται νύχιος,</l>
                  <l>ʽἁ̓λεὴς ὕπνος ἐσθλός,ʼ</l>
                  <l n="860">οὐ χερός, οὐ ποδός, οὔ τινος ἄρχων,</l>
                  <l>ἀλλά τις ὡς Ἀΐδᾳ παρακείμενος.</l>
                  <l>ὅρα, βλέπʼ εἰ καίρια</l>
                  <l>φθέγγει· τὸ δʼ ἁλώσιμον</l>
                  <l n="863b">ἐμᾷ φροντίδι, παῖ,</l>
                  <l>πόνος ὁ μὴ φοβῶν κράτιστος.</l>
               </sp>
               </div><div n="865" subtype="card" type="textpart">
            
         
         <milestone unit="episode"/>
            <sp>
               <speaker>Νεοπτόλεμος</speaker>
               <l n="865">σιγᾶν κελεύω μηδʼ ἀφεστάναι φρενῶν·</l>
               <l>κινεῖ γὰρ ἁνὴρ ὄμμα κἀνάγει κάρα.</l>
            </sp>
            <sp>
               <speaker>Φιλοκτήτης</speaker>
               <l>ὦ φέγγος ὕπνου διάδοχον τό τʼ ἐλπίδων</l>
               <l>ἄπιστον οἰκούρημα τῶνδε τῶν ξένων.</l>
               <l>οὐ γάρ ποτʼ, ὦ παῖ, τοῦτʼ ἂν ἐξηύχησʼ ἐγώ,</l>
               <l n="870">τλῆναί σʼ ἐλεινῶς ὧδε τἀμὰ πήματα</l>
               <l>μεῖναι παρόντα καὶ ξυνωφελοῦντά μοι.</l>
               <l>οὔκουν Ἀτρεῖδαι τοῦτʼ ἔτλησαν εὐφόρως</l>
               <l>οὕτως ἐνεγκεῖν, ἁγαθοὶ στρατηλάται.</l>
               <l>ἀλλʼ εὐγενὴς γὰρ ἡ φύσις κἀξ εὐγενῶν,</l>
               <l n="875">ὦ τέκνον, ἡ σή, πάντα ταῦτʼ ἐν εὐχερεῖ</l>
               <l>ἔθου, βοῆς τε καὶ δυσοσμίας γέμων.</l>
               <l>καὶ νῦν ἐπειδὴ τοῦδε τοῦ κακοῦ δοκεῖ</l>
               <l>λήθη τις εἶναι κἀνάπαυλα δή, τέκνον,</l>
               <l>σύ μʼ αὐτὸς ἆρον, σύ με κατάστησον, τέκνον,</l>
               <l n="880">ἵνʼ, ἡνίκʼ ἂν κόπος μʼ ἀπαλλάξῃ ποτέ,</l>
               <l>ὁρμώμεθʼ ἐς ναῦν μηδʼ ἐπίσχωμεν τὸ πλεῖν.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ ἥδομαι μέν σʼ εἰσιδὼν παρʼ ἐλπίδα</l>
               <l>ἀνώδυνον βλέποντα κἀμπνέοντʼ ἔτι·</l>
               <l>ὡς οὐκέτʼ ὄντος γὰρ τὰ συμβόλαιά σου</l>
               <l n="885">πρὸς τὰς παρούσας ξυμφορὰς ἐφαίνετο.</l>
               <l>νῦν δʼ αἶρε σαυτόν· εἰ δέ σοι μᾶλλον φίλον,</l>
               <l>οἴσουσί σʼ οἵδε· τοῦ πόνου γὰρ οὐκ ὄκνος,</l>
               <l>ἐπείπερ οὕτω σοί τʼ ἔδοξʼ ἐμοί τε δρᾶν.</l>
            </sp>
            <sp>
               <speaker>Φιλοκτήτης</speaker>
               <l>αἰνῶ τάδʼ, ὦ παῖ, καί μʼ ἔπαιρʼ, ὥσπερ νοεῖς·</l>
               <l n="890">τούτους δʼ ἔασον, μὴ βαρυνθῶσιν κακῇ</l>
               <l>ὀσμῇ πρὸ τοῦ δέοντος· οὑπὶ νηὶ γὰρ</l>
               <l>ἅλις πόνος τούτοισι συνναίειν ἐμοί.</l>
            </sp>
            </div><div n="893" subtype="card" type="textpart">
            <sp>
               <speaker>Νεοπτόλεμος</speaker>
               <l>ἔσται τάδʼ· ἀλλʼ ἵστω τε καὐτὸς ἀντέχου.</l>
            </sp>
            <sp>
               <speaker>Φιλοκτήτης</speaker>
               <l>θάρσει· τό τοι σύνηθες ὀρθώσει μʼ ἔθος.</l>
            </sp>
            <sp>
               <speaker>Νεοπτόλεμος</speaker>
               <l n="895">παπαῖ· τί δῆτʼ ἂν δρῷμʼ ἐγὼ τοὐνθένδε γε;</l>
            </sp>
            <sp>
               <speaker>Φιλοκτήτης</speaker>
               <l>τί δʼ ἔστιν, ὦ παῖ; ποῖ ποτʼ ἐξέβης λόγῳ;</l>
            </sp>
            <sp>
               <speaker>Νεοπτόλεμος</speaker>
               <l>οὐκ οἶδʼ ὅποι χρὴ τἄπορον τρέπειν ἔπος.</l>
            </sp>
            <sp>
               <speaker>Φιλοκτήτης</speaker>
               <l>ἀπορεῖς δὲ τοῦ σύ; μὴ λέγʼ, ὦ τέκνον, τάδε.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ ἐνθάδʼ ἤδη τοῦδε τοῦ πάθους κυρῶ.</l>
            </sp>
            <sp>
               <speaker>Φιλοκτήτης</speaker>
               <l n="900">οὐ δή σε δυσχέρεια τοῦ νοσήματος</l>
               <l>ἔπεισεν ὥστε μή μʼ ἄγειν ναύτην ἔτι;</l>
            </sp>
            <sp>
               <speaker>Νεοπτόλεμος</speaker>
               <l>ἅπαντα δυσχέρεια, τὴν αὑτοῦ φύσιν</l>
               <l>ὅταν λιπών τις δρᾷ τὰ μὴ προσεικότα.</l>
            </sp>
            <sp>
               <speaker>Φιλοκτήτης</speaker>
               <l>ἀλλʼ οὐδὲν ἔξω τοῦ φυτεύσαντος σύ γε</l>
               <l n="905">δρᾷς οὐδὲ φωνεῖς, ἐσθλὸν ἄνδρʼ ἐπωφελῶν.</l>
            </sp>
            <sp>
               <speaker>Νεοπτόλεμος</speaker>
               <l>αἰσχρὸς φανοῦμαι· τοῦτʼ ἀνιῶμαι πάλαι.</l>
            </sp>
            <sp>
               <speaker>Φιλοκτήτης</speaker>
               <l>οὔκουν ἐν οἷς γε δρᾷς· ἐν οἷς δʼ αὐδᾷς ὀκνῶ.</l>
            </sp>
            <sp>
               <speaker>Νεοπτόλεμος</speaker>
               <l>ὦ Ζεῦ, τί δράσω; δεύτερον ληφθῶ κακός,</l>
               <l>κρύπτων θʼ ἃ μὴ δεῖ καὶ λέγων αἴσχιστʼ ἐπῶν;</l>
            </sp>
            <sp>
               <speaker>Φιλοκτήτης</speaker>
               <l n="910">ἁνὴρ ὅδʼ, εἰ μὴ ʼγὼ κακὸς γνώμων ἔφυν,</l>
               <l>προδούς μʼ ἔοικε κἀκλιπὼν τὸν πλοῦν στελεῖν.</l>
            </sp>
            <sp>
               <speaker>Νεοπτόλεμος</speaker>
               <l>λιπὼν μὲν οὐκ ἔγωγε· λυπηρῶς δὲ μὴ</l>
               <l>πέμπω σε μᾶλλον, τοῦτʼ ἀνιῶμαι πάλαι.</l>
            </sp>
            <sp>
               <speaker>Φιλοκτήτης</speaker>
               <l>τί ποτε λέγεις, ὦ τέκνον; ὡς οὐ μανθάνω.</l>
            </sp>
            <sp>
               <speaker>Νεοπτόλεμος</speaker>
               <l n="915">οὐδέν σε κρύψω· δεῖ γὰρ ἐς Τροίαν σε πλεῖν</l>
               <l>πρὸς τοὺς Ἀχαιοὺς καὶ τὸν Ἀτρειδῶν στόλον.</l>
            </sp>
            <sp>
               <speaker>Φιλοκτήτης</speaker>
               <l>οἴμοι, τί εἶπας;</l>
            </sp>
            <sp>
               <speaker>Νεοπτόλεμος</speaker>
               <l>μὴ στέναζε, πρὶν μάθῃς.</l>
            </sp>
            <sp>
               <speaker>Φιλοκτήτης</speaker>
               <l>ποῖον μάθημα; τί με νοεῖς δρᾶσαί ποτε;</l>
            </sp>
            <sp>
               <speaker>Νεοπτόλεμος</speaker>
               <l>σῶσαι κακοῦ μὲν πρῶτα τοῦδʼ, ἔπειτα δὲ</l>
               <l n="920">ξὺν σοὶ τὰ Τροίας πεδία πορθῆσαι μολών.</l>
            </sp>
            <sp>
               <speaker>Φιλοκτήτης</speaker>
               <l>καὶ ταῦτʼ ἀληθῆ δρᾶν νοεῖς;</l>
            </sp>
            <sp>
               <speaker>Νεοπτόλεμος</speaker>
               <l>πολλὴ κρατεῖ</l>
               <l>τούτων ἀνάγκη, καὶ σὺ μὴ θυμοῦ κλύων.</l>
            </sp>
            <sp>
               <speaker>Φιλοκτήτης</speaker>
               <l>ἀπόλωλα τλήμων, προδέδομαι.  τί μʼ, ὦ ξένε,</l>
               <l>δέδρακας; ἀπόδος ὡς τάχος τὰ τόξα μοι.</l>
            </sp>
            <sp>
               <speaker>Νεοπτόλεμος</speaker>
               <l n="925">ἀλλʼ οὐχ οἷόν τε· τῶν γὰρ ἐν τέλει κλύειν</l>
               <l>τό τʼ ἔνδικόν με καὶ τὸ συμφέρον ποεῖ.</l>
            </sp>
            </div><div n="927" subtype="card" type="textpart">
            <sp>
               <speaker>Φιλοκτήτης</speaker>
               <l>ὦ πῦρ σὺ καὶ πᾶν δεῖμα καὶ πανουργίας</l>
               <l>δεινῆς τέχνημʼ ἔχθιστον, οἷά μʼ εἰργάσω,</l>
               <l>οἷʼ ἠπάτηκας· οὐδʼ ἐπαισχύνει μʼ ὁρῶν</l>
               <l n="930">τὸν προστρόπαιον, τὸν ἱκέτην, ὦ σχέτλιε;</l>
               <l>ἀπεστέρηκας τὸν βίον τὰ τόξʼ ἑλών.</l>
               <l>ἀπόδος, ἱκνοῦμαί σʼ, ἀπόδος, ἱκετεύω, τέκνον·</l>
               <l>πρὸς θεῶν πατρῴων, τὸν βίον με μὴ ἀφέλῃ.</l>
               <l>ὤμοι τάλας.  ἀλλʼ οὐδὲ προσφωνεῖ μʼ ἔτι,</l>
               <l n="935">ἀλλʼ ὡς μεθήσων μήποθʼ, ὧδʼ ὁρᾷ πάλιν.</l>
               <l>ὦ λιμένες, ὦ προβλῆτες, ὦ ξυνουσίαι</l>
               <l>θηρῶν ὀρείων, ὦ καταρρῶγες πέτραι,</l>
               <l>ὑμῖν τάδʼ, οὐ γὰρ ἄλλον οἶδʼ ὅτῳ λέγω,</l>
               <l>ἀνακλαίομαι παροῦσι τοῖς εἰωθόσιν,</l>
               <l n="940">οἷʼ ἔργʼ ὁ παῖς μʼ ἔδρασεν οὑξ Ἀχιλλέως·</l>
               <l>ὀμόσας ἀπάξειν οἴκαδʼ, ἐς Τροίαν μʼ ἄγει·</l>
               <l>προσθείς τε χεῖρα δεξιάν, τὰ τόξα μου</l>
               <l>ἱερὰ λαβὼν τοῦ Ζηνὸς Ἡρακλέους ἔχει,</l>
               <l>καὶ τοῖσιν Ἀργείοισι φήνασθαι θέλει·</l>
               <l n="945">ὡς ἄνδρʼ ἑλὼν ἰσχυρόν ἐκ βίας μʼ ἄγει,</l>
               <l>κοὐκ οἶδʼ ἐναίρων νεκρὸν ἢ καπνοῦ σκιάν,</l>
               <l>εἴδωλον ἄλλως· οὐ γὰρ ἂν σθένοντά γε</l>
               <l>εἷλέν μʼ· ἐπεὶ οὐδʼ ἂν ὧδʼ ἔχοντʼ, εἰ μὴ δόλῳ.</l>
               <l>νῦν δʼ ἠπάτημαι δύσμορος.  τί χρή με δρᾶν;</l>
               <l n="950">ἀλλʼ ἀπόδος, ἀλλὰ νῦν ἔτʼ ἐν σαυτῷ γενοῦ.</l>
               <l>τί φής; σιωπᾷς; οὐδέν εἰμʼ ὁ δύσμορος.</l>
               <l>ὦ σχῆμα πέτρας δίπυλον, αὖθις αὖ πάλιν</l>
               <l>εἴσειμι πρὸς σὲ ψιλός, οὐκ ἔχων τροφήν·</l>
               <l>ἀλλʼ αὐανοῦμαι τῷδʼ ἐν αὐλίῳ μόνος,</l>
               <l n="955">οὐ πτηνὸν ὄρνιν οὐδὲ θῆρʼ ὀρειβάτην</l>
               <l>τόξοις ἐναίρων τοισίδʼ, ἀλλʼ αὐτὸς τάλας</l>
               <l>θανὼν παρέξω δαῖθʼ ὑφʼ ὧν ἐφερβόμην,</l>
               <l>καί μʼ οὓς ἐθήρων πρόσθε θηράσουσι νῦν·</l>
               <l>φόνον φόνου δὲ ῥύσιον τίσω τάλας</l>
               <l n="960">πρὸς τοῦ δοκοῦντος οὐδὲν εἰδέναι κακόν.</l>
               <l>ὄλοιο—μή πω, πρὶν μάθοιμʼ εἰ καὶ πάλιν</l>
               <l>γνώμην μετοίσεις· εἰ δὲ μή, θάνοις κακῶς.</l>
            </sp>
            </div><div n="963" subtype="card" type="textpart">
            <sp>
               <speaker>Χορός</speaker>
               <l>τί δρῶμεν; ἐν σοὶ καὶ τὸ πλεῖν ἡμᾶς, ἄναξ,</l>
               <l>ἤδη ʼστὶ καὶ τοῖς τοῦδε προσχωρεῖν λόγοις.</l>
            </sp>
            <sp>
               <speaker>Νεοπτόλεμος</speaker>
               <l n="965">ἐμοὶ μὲν οἶκτος δεινὸς ἐμπέπτωκέ τις</l>
               <l>τοῦδʼ ἀνδρὸς οὐ νῦν πρῶτον, ἀλλὰ καὶ πάλαι.</l>
            </sp>
            <sp>
               <speaker>Φιλοκτήτης</speaker>
               <l>ἐλέησον, ὦ παῖ, πρὸς θεῶν, καὶ μὴ παρῇς</l>
               <l>σαυτοῦ βροτοῖς ὄνειδος, ἐκκλέψας ἐμέ.</l>
            </sp>
            <sp>
               <speaker>Νεοπτόλεμος</speaker>
               <l>οἴμοι, τί δράσω; μή ποτʼ ὤφελον λιπεῖν</l>
               <l n="970">τὴν Σκῦρον· οὕτω τοῖς παροῦσιν ἄχθομαι.</l>
            </sp>
            <sp>
               <speaker>Φιλοκτήτης</speaker>
               <l>οὐκ εἶ κακὸς σύ, πρὸς κακῶν δʼ ἀνδρῶν μαθὼν</l>
               <l>ἔοικας ἥκειν αἰσχρά· νῦν δʼ ἄλλοισι δοὺς</l>
               <l>οἷς εἰκὸς ἔκπλει, τἀμά μοι μεθεὶς ὅπλα.</l>
            </sp>
            <sp>
               <speaker>Νεοπτόλεμος</speaker>
               <l>τί δρῶμεν, ἄνδρες;</l>
            </sp>
            <sp>
               <speaker>Ὀδυσσεύς</speaker>
               <l>ὦ κάκιστʼ ἀνδρῶν, τί δρᾷς;</l>
               <l n="975">οὐκ εἶ μεθεὶς τὰ τόξα ταῦτʼ ἐμοὶ πάλιν;</l>
            </sp>
            <sp>
               <speaker>Φιλοκτήτης</speaker>
               <l>οἴμοι, τίς ἁνήρ; ἆρʼ Ὀδυσσέως κλύω;</l>
            </sp>
            <sp>
               <speaker>Ὀδυσσεύς</speaker>
               <l>Ὀδυσσέως, σάφʼ ἴσθʼ, ἐμοῦ γʼ, ὃν εἰσορᾷς.</l>
            </sp>
            <sp>
               <speaker>Φιλοκτήτης</speaker>
               <l>οἴμοι· πέπραμαι κἀπόλωλʼ· ὅδʼ ἦν ἄρα</l>
               <l>ὁ ξυλλαβών με κἀπονοσφίσας ὅπλων.</l>
            </sp>
            <sp>
               <speaker>Ὀδυσσεύς</speaker>
               <l n="980">ἐγώ, σάφʼ ἴσθʼ, οὐκ ἄλλος· ὁμολογῶ τάδε.</l>
            </sp>
            <sp>
               <speaker>Φιλοκτήτης</speaker>
               <l>ἀπόδος, ἄφες μοι, παῖ, τὰ τόξα.</l>
            </sp>
            <sp>
               <speaker>Ὀδυσσεύς</speaker>
               <l>τοῦτο μέν,</l>
               <l>οὐδʼ ἢν θέλῃ, δράσει ποτʼ· ἀλλὰ καὶ σὲ δεῖ</l>
               <l>στείχειν ἅμʼ αὐτοῖς, ἢ βίᾳ στελοῦσί σε.</l>
            </sp>
            <sp>
               <speaker>Φιλοκτήτης</speaker>
               <l>ἔμʼ, ὦ κακῶν κάκιστε καὶ τολμήσατε, οἵδʼ ἐκ βίας ἄξουσιν;</l>
            </sp>
            <sp>
               <speaker>Ὀδυσσεύς</speaker>
               <l>ἢν μὴ ἕρπῃς ἑκών.</l>
            </sp>
            <sp>
               <speaker>Φιλοκτήτης</speaker>
               <l>ὦ Λημνία χθὼν καὶ τὸ παγκρατὲς σέλας</l>
               <l>Ἡφαιστότευκτον, ταῦτα δῆτʼ ἀνασχετά,</l>
               <l>εἴ μʼ οὗτος ἐκ τῶν σῶν ἀπάξεται βίᾳ;</l>
            </sp>
            <sp>
               <speaker>Ὀδυσσεύς</speaker>
               <l>Ζεύς ἐσθʼ, ἵνʼ εἰδῇς, Ζεύς, ὁ τῆσδε γῆς κρατῶν,</l>
               <l n="990">Ζεύς, ᾧ δέδοκται ταῦθʼ· ὑπηρετῶ δʼ ἐγώ.</l>
            </sp>
            <sp>
               <speaker>Φιλοκτήτης</speaker>
               <l>ὦ μῖσος, οἷα κἀξανευρίσκεις λέγειν·</l>
               <l>θεοὺς προτείνων τοὺς θεοὺς ψευδεῖς τίθης.</l>
            </sp>
            <sp>
               <speaker>Ὀδυσσεύς</speaker>
               <l>οὔκ, ἀλλʼ ἀληθεῖς· ἡ δʼ ὁδὸς πορευτέα.</l>
            </sp>
            <sp>
               <speaker>Φιλοκτήτης</speaker>
               <l>οὔ φημʼ.</l>
            </sp>
            <sp>
               <speaker>Ὀδυσσεύς</speaker>
               <l>ἐγὼ δέ φημι.  πειστέον τάδε.</l>
            </sp>
            <sp>
               <speaker>Φιλοκτήτης</speaker>
               <l n="995">οἴμοι τάλας.  ἡμᾶς μὲν ὡς δούλους σαφῶς</l>
               <l>πατὴρ ἄρʼ ἐξέφυσεν οὐδʼ ἐλευθέρους.</l>
            </sp>
            <sp>
               <speaker>Ὀδυσσεύς</speaker>
               <l>οὔκ, ἀλλʼ ὁμοίους τοῖς ἀρίστοισιν, μεθʼ ὧν</l>
               <l>Τροίαν σʼ ἑλεῖν δεῖ καὶ κατασκάψαι βίᾳ.</l>
            </sp>
            <sp>
               <speaker>Φιλοκτήτης</speaker>
               <l>οὐδέποτέ γʼ· οὐδʼ ἢν χρῇ με πᾶν παθεῖν κακόν,</l>
               <l n="1000">ἕως ἂν ᾖ μοι γῆς τόδʼ αἰπεινὸν βάθρον.</l>
            </sp>
            <sp>
               <speaker>Ὀδυσσεύς</speaker>
               <l>τί δʼ ἐργασείεις;</l>
            </sp>
            <sp>
               <speaker>Φιλοκτήτης</speaker>
               <l>κρᾶτʼ ἐμὸν τόδʼ αὐτίκα</l>
               <l>πέτρᾳ πέτρας ἄνωθεν αἱμάξω πεσών.</l>
            </sp>
            <sp>
               <speaker>Ὀδυσσεύς</speaker>
               <l>ξυλλάβετον αὐτόν· μὴ ʼπὶ τῷδʼ ἔστω τάδε.</l>
            </sp>
            </div><div n="1004" subtype="card" type="textpart">
            <sp>
               <speaker>Φιλοκτήτης</speaker>
               <l>ὦ χεῖρες, οἷα πάσχετʼ ἐν χρείᾳ φίλης</l>
               <l n="1005">νευρᾶς, ὑπʼ ἀνδρὸς τοῦδε συνθηρώμεναι.</l>
               <l>ὦ μηδὲν ὑγιὲς μηδʼ ἐλεύθερον φρονῶν,</l>
               <l>οἷʼ αὖ μʼ ὑπῆλθες, ὥς μʼ ἐθηράσω, λαβὼν</l>
               <l>πρόβλημα σαυτοῦ παῖδα τόνδʼ ἀγνῶτʼ ἐμοί,</l>
               <l>ἀνάξιον μὲν σοῦ, κατάξιον δʼ ἐμοῦ,</l>
               <l n="1010">ὃς οὐδὲν ᾔδει πλὴν τὸ προσταχθὲν ποεῖν,</l>
               <l>δῆλος δὲ καὶ νῦν ἐστιν ἀλγεινῶς φέρων</l>
               <l>οἷς τʼ αὐτὸς ἐξήμαρτεν οἷς τʼ ἐγὼ ʼπαθον.</l>
               <l>ἀλλʼ ἡ κακὴ σὴ διὰ μυχῶν βλέπουσʼ ἀεὶ</l>
               <l>ψυχή νιν ἀφυῆ τʼ ὄντα κοὐ θέλονθʼ ὅμως</l>
               <l n="1015">εὖ προυδίδαξεν ἐν κακοῖς εἶναι σοφόν.</l>
               <l>καὶ νῦν ἔμʼ, ὦ δύστηνε, συνδήσας νοεῖς</l>
               <l>ἄγειν ἀπʼ ἀκτῆς τῆσδʼ, ἐν ᾗ με προυβάλου</l>
               <l>ἄφιλον ἔρημον ἄπολιν, ἐν ζῶσιν νεκρόν. φεῦ.</l>
               <l>ὄλοιο· καί σοι πολλάκις τόδʼ ηὐξάμην.</l>
               <l n="1020">ἀλλʼ οὐ γὰρ οὐδὲν θεοὶ νέμουσιν ἡδύ μοι,</l>
               <l>σὺ μὲν γέγηθας ζῶν, ἐγὼ δʼ ἀλγύνομαι</l>
               <l>τοῦτʼ αὔθʼ, ὅτι ζῶ σὺν κακοῖς πολλοῖς τάλας,</l>
               <l>γελώμενος πρὸς σοῦ τε καὶ τῶν Ἀτρέως</l>
               <l>διπλῶν στρατηγῶν, οἷς σὺ ταῦθʼ ὑπηρετεῖς.</l>
               <l n="1025">καίτοι σὺ μὲν κλοπῇ τε κἀνάγκῃ ζυγεὶς</l>
               <l>ἔπλεις ἅμʼ αὐτοῖς, ἐμὲ δὲ τὸν πανάθλιον,</l>
               <l>ἑκόντα πλεύσανθʼ ἑπτὰ ναυσὶ ναυβάτην,</l>
               <l>ἄτιμον ἔβαλον, ὡς σὺ φής, κεῖνοι δὲ σέ.</l>
               <l>καὶ νῦν τί μʼ ἄγετε; τί μʼ ἀπάγεσθε; τοῦ χάριν;</l>
               <l n="1030">ὃς οὐδέν εἰμι καὶ τέθνηχʼ ὑμῖν πάλαι.</l>
               <l>πῶς, ὦ θεοῖς ἔχθιστε, νῦν οὐκ εἰμί σοι</l>
               <l>χωλός, δυσώδης; πῶς θεοῖς ἔξεσθʼ, ὁμοῦ</l>
               <l>πλεύσαντος αἴθειν ἱερά; πῶς σπένδειν ἔτι;</l>
               <l>αὕτη γὰρ ἦν σοι πρόφασις ἐκβαλεῖν ἐμέ.</l>
               <l n="1035">κακῶς ὄλοισθʼ· ὀλεῖσθε δʼ ἠδικηκότες</l>
               <l>τὸν ἄνδρα τόνδε, θεοῖσιν εἰ δίκης μέλει.</l>
               <l>ἔξοιδα δʼ ὡς μέλει γʼ· ἐπεὶ οὔποτʼ ἂν στόλον</l>
               <l>ἐπλεύσατʼ ἂν τόνδʼ εἵνεκʼ ἀνδρὸς ἀθλίου,</l>
               <l>εἰ μή τι κέντρον θεῖον ἦγʼ ὑμᾶς ἐμοῦ.</l>
               <l n="1040">ἀλλʼ, ὦ πατρῴα γῆ θεοί τʼ ἐπόψιοι,</l>
               <l>τίσασθε τίσασθʼ ἀλλὰ τῷ χρόνῳ ποτὲ</l>
               <l>ξύμπαντας αὐτούς, εἴ τι κἄμʼ οἰκτίρετε·</l>
               <l>ὡς ζῶ μὲν οἰκτρῶς, εἰ δʼ ἴδοιμʼ ὀλωλότας</l>
               <l>τούτους, δοκοῖμʼ ἂν τῆς νόσου πεφευγέναι.</l>
            </sp>
            </div><div n="1045" subtype="card" type="textpart">
            <sp>
               <speaker>Χορός</speaker>
               <l n="1045">βαρύς τε καὶ βαρεῖαν ὁ ξένος φάτιν</l>
               <l>τήνδʼ εἶπʼ, Ὀδυσσεῦ, κοὐχ ὑπείκουσαν κακοῖς.</l>
            </sp>
            <sp>
               <speaker>Ὀδυσσεύς</speaker>
               <l>πόλλʼ ἂν λέγειν ἔχοιμι πρὸς τὰ τοῦδʼ ἔπη,</l>
               <l>εἴ μοι παρείκοι· νῦν δʼ ἑνὸς κρατῶ λόγου.</l>
               <l>οὗ γὰρ τοιούτων δεῖ, τοιοῦτός εἰμʼ ἐγώ·</l>
               <l n="1050">χὤπου δικαίων κἀγαθῶν ἀνδρῶν κρίσις,</l>
               <l>οὐκ ἂν λάβοις μου μᾶλλον οὐδένʼ εὐσεβῆ.</l>
               <l>νικᾶν γε μέντοι πανταχοῦ χρῄζων ἔφυν,</l>
               <l>πλὴν εἰς σέ· νῦν δὲ σοί γʼ ἑκὼν ἐκστήσομαι.</l>
               <l>ἄφετε γὰρ αὐτὸν μηδὲ προσψαύσητʼ ἔτι·</l>
               <l n="1055">ἐᾶτε μίμνειν.  οὐδὲ σοῦ προσχρῄζομεν,</l>
               <l>τά γʼ ὅπλʼ ἔχοντες ταῦτʼ, ἐπεὶ πάρεστι μὲν</l>
               <l>Τεῦκρος παρʼ ἡμῖν, τήνδʼ ἐπιστήμην ἔχων,</l>
               <l>ἐγώ θʼ, ὃς οἶμαι σοῦ κάκιον οὐδὲν ἂν</l>
               <l>τούτων κρατύνειν, μηδʼ ἐπιθύνειν χερί.</l>
               <l n="1060">τί δῆτα σοῦ δεῖ; χαῖρε τὴν Λῆμνον πατῶν·</l>
               <l>ἡμεῖς δʼ ἴωμεν, καὶ τάχʼ ἂν τὸ σὸν γέρας</l>
               <l>τιμὴν ἐμοὶ νείμειεν, ἣν σὲ χρῆν ἔχειν.</l>
            </sp>
            <sp>
               <speaker>Φιλοκτήτης</speaker>
               <l>οἴμοι· τί δράσω δύσμορος; σὺ τοῖς ἐμοῖς</l>
               <l>ὅπλοισι κοσμηθεὶς ἐν Ἀργείοις φανεῖ;</l>
            </sp>
            <sp>
               <speaker>Ὀδυσσεύς</speaker>
               <l n="1065">μή μʼ ἀντιφώνει μηδέν, ὡς στείχοντα δή.</l>
            </sp>
            <sp>
               <speaker>Φιλοκτήτης</speaker>
               <l>ὦ σπέρμʼ Ἀχιλλέως, οὐδὲ σοῦ φωνῆς ἔτι</l>
               <l>γενήσομαι προσφθεγκτός, ἀλλʼ οὕτως ἄπει;</l>
            </sp>
            <sp>
               <speaker>Ὀδυσσεύς</speaker>
               <l>χώρει σύ· μὴ πρόσλευσσε, γενναῖός περ ὤν,</l>
               <l>ἡμῶν ὅπως μὴ τὴν τύχην διαφθερεῖς.</l>
            </sp>
            <sp>
               <speaker>Φιλοκτήτης</speaker>
               <l n="1070">ἦ καὶ πρὸς ὑμῶν ὧδʼ ἔρημος, ὦ ξένοι,</l>
               <l>λειφθήσομαι δὴ κοὐκ ἐποικτερεῖτέ με;</l>
            </sp>
            <sp>
               <speaker>Χορός</speaker>
               <l>ὅδʼ ἐστὶν ἡμῶν ναυκράτωρ ὁ παῖς· ὅσʼ ἂν</l>
               <l>οὗτος λέγῃ σοι, ταῦτά σοι χἠμεῖς φαμέν.</l>
            </sp>
            <sp>
               <speaker>Νεοπτόλεμος</speaker>
               <l>ἀκούσομαι μὲν ὡς ἔφυν οἴκτου πλέως</l>
               <l n="1075">πρὸς τοῦδʼ· ὅμως δὲ μείνατʼ, εἰ τούτῳ δοκεῖ,</l>
               <l>χρόνον τοσοῦτον, εἰς ὅσον τά τʼ ἐκ νεὼς</l>
               <l>στείλωσι ναῦται καὶ θεοῖς εὐξώμεθα.</l>
               <l>χοὖτος τάχʼ ἂν φρόνησιν ἐν τούτῳ λάβοι</l>
               <l>λῴω τινʼ ἡμῖν.  νὼ μὲν οὖν ὁρμώμεθον,</l>
               <l n="1080">ὑμεῖς δʼ, ὅταν καλῶμεν, ὁρμᾶσθαι ταχεῖς.</l>
            </sp>
            </div><div n="1081" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Φιλοκτήτης</speaker>
                  <l>ὦ κοίλας πέτρας γύαλον</l>
                  <l>θερμὸν καὶ παγετῶδες, ὥς σʼ οὐκ ἔμελλον ἄρʼ, ὦ τάλας,</l>
                  <l>λείψειν οὐδέποτʼ, ἀλλά μοι καὶ θνῄσκοντι συνείσει.</l>
                  <l n="1086">ὤμοι μοί μοι.</l>
                  <l>ὦ πληρέστατον αὔλιον</l>
                  <l>λύπας τᾶς ἀπʼ ἐμοῦ τάλαν,</l>
                  <l>τίπτʼ αὖ μοι τὸ κατʼ ἆμαρ</l>
                  <l n="1090">ἔσται; τοῦ ποτε τεύξομαι</l>
                  <l>σιτονόμου μέλεος πόθεν ἐλπίδος;</l>
                  <l>πέλειαι δʼ ἄνω</l>
                  <l>πτωκάδες ὀξυτόνου διὰ πνεύματος</l>
                  <l>ἐλῶσιν· οὐκέτʼ ἴσχω.</l>
               </sp>
            
            <milestone unit="strophe" n="1"/>
               <sp>
                  <speaker>Χορός</speaker>
                  <l n="1095">σύ τοι σύ τοι κατηξίωσας,</l>
                  <l>ὦ βαρύποτμε, κοὐκ</l>
                  <l>ἄλλοθεν ἔχει τύχᾳ τᾷδʼ ἀπὸ μείζονος,</l>
                  <l>εὖτέ γε παρὸν φρονῆσαι</l>
                  <l n="1100">τοῦ λῴονος δαίμονος εἵλου τὸ κάκιον αἰνεῖν.</l>
               </sp>
               </div><div n="1101" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Φιλοκτήτης</speaker>
                  <l>ὦ τλάμων τλάμων ἄρʼ ἐγὼ</l>
                  <l>καὶ μόχθῳ λωβατός, ὃς ἤδη μετʼ οὐδενὸς ὕστερον</l>
                  <l>ἀνδρῶν εἰσοπίσω τάλας ναίων ἐνθάδʼ ὀλοῦμαι,</l>
                  <l n="1106">αἰαῖ αἰαῖ,</l>
                  <l>οὐ φορβὰν ἔτι προσφέρων,</l>
                  <l>οὐ πτανῶν ἀπʼ ἐμῶν ὅπλων</l>
                  <l n="1110">κραταιαῖς μετὰ χερσὶν</l>
                  <l>ἴσχων· ἀλλά μοι ἄσκοπα</l>
                  <l>κρυπτά τʼ ἔπη δολερᾶς ὑπέδυ φρενός·</l>
                  <l>ἰδοίμαν δέ νιν,</l>
                  <l>τὸν τάδε μησάμενον, τὸν ἴσον χρόνον</l>
                  <l n="1115">ἐμὰς λαχόντʼ ἀνίας.</l>
               </sp>
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>πότμος, πότμος σε δαιμόνων τάδʼ,</l>
                  <l>οὐδὲ σέ γε δόλος,</l>
                  <l>ἔσχεν ὑπὸ χειρὸς ἀμᾶς.   στυγερὰν ἔχε</l>
                  <l n="1120">δύσποτμον ἀρὰν ἐπʼ ἄλλοις.</l>
                  <l>καὶ γὰρ ἐμοὶ τοῦτο μέλει, μὴ φιλότητʼ ἀπώσῃ.</l>
               </sp>
               </div><div n="1123" subtype="card" type="textpart">
            
            <milestone unit="strophe" n="2"/>
               <sp>
                  <speaker>Φιλοκτήτης</speaker>
                  <l>οἴμοι μοι, καί που πολιᾶς</l>
                  <l>πόντου θινὸς ἐφήμενος</l>
                  <l n="1125">ἐγγελᾷ, χερὶ πάλλων</l>
                  <l>τὰν ἐμὰν μελέου τροφάν,</l>
                  <l>τὰν οὐδείς ποτʼ ἐβάστασεν.</l>
                  <l>ὦ τόξον φίλον, ὦ φίλων</l>
                  <l>χειρῶν ἐκβεβιασμένον,</l>
                  <l n="1130">ἦ που ἐλεινὸν ὁρᾷς, φρένας εἴ τινας</l>
                  <l>ἔχεις, τὸν Ἡράκλειον</l>
                  <l>ἄρθμιον ὧδέ σοι</l>
                  <l>οὐκέτι χρησόμενον τὸ μεθύστερον,</l>
                  <l>ἄλλου δʼ ἐν μεταλλαγᾷ</l>
                  <l n="1135">πολυμηχάνου ἀνδρὸς ἐρέσσει,</l>
                  <l>ὁρῶν μὲν αἰσχρὰς ἀπάτας, στυγνὸν δὲ φῶτʼ ἐχθοδοπόν,</l>
                  <l>μυρίʼ, ἀπʼ αἰσχρῶν ἀνατέλλονθʼ, ὃς ἐφʼ ἡμῖν κάκʼ ἐμήσατʼ, ὦ Ζεῦ.</l>
               </sp>
            
            <milestone unit="strophe" n="2"/>
               <sp>
                  <speaker>Χορός</speaker>
                  <l n="1140">ἀνδρός τοι τὰ μὲν ἔνδικʼ αἰὲν  εἰπεῖν,</l>
                  <l>εἰπόντος δὲ μὴ φθονερὰν</l>
                  <l>ἐξῶσαι γλώσσας ὀδύναν.</l>
                  <l>κεῖνος δʼ εἷς ἀπὸ πολλῶν</l>
                  <l>ταχθεὶς τῶνδʼ ἐφημοσύνᾳ</l>
                  <l n="1145">κοινὰν ἤνυσεν ἐς φίλους ἀρωγάν.</l>
               </sp>
               </div><div n="1146" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Φιλοκτήτης</speaker>
                  <l>ὦ πταναὶ θῆραι χαροπῶν τʼ</l>
                  <l>ἔθνη θηρῶν, οὓς ὅδʼ ἔχει</l>
                  <l>χῶρος οὐρεσιβώτας,</l>
                  <l>μηκέτʼ ἀπʼ αὐλίων φυγᾷ</l>
                  <l n="1150">πηδᾶτʼ· οὐ γὰρ ἔχω χεροῖν</l>
                  <l>τὰν πρόσθεν βελέων ἀλκάν,</l>
                  <l>ὦ δύστανος ἐγὼ τανῦν,</l>
                  <l>ἀλλʼ ἀνέδην, ὁ δὲ χῶρος ἄρʼ οὐκέτι</l>
                  <l>φοβητὸς οὐκέθʼ ὑμῖν,</l>
                  <l n="1155">ἕρπετε· νῦν καλὸν</l>
                  <l>ἀντίφονον κορέσαι στόμα πρὸς χάριν</l>
                  <l>ἐμᾶς σαρκὸς αἰόλας·</l>
                  <l>ἀπὸ γὰρ βίον αὐτίκα λείψω.</l>
                  <l n="1160">πόθεν γὰρ ἔσται βιοτά; τίς ὧδʼ ἐν αὔραις τρέφεται,</l>
                  <l>μηκέτι μηδενὸς κρατύνων ὅσα πέμπει βιόδωρος αἶα;</l>
               </sp>
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l>πρὸς θεῶν, εἴ τι σέβει ξένον, πέλασσον,</l>
                  <l>εὐνοίᾳ πάσᾳ πελάταν·</l>
                  <l n="1165">ἀλλὰ γνῶθʼ, εὖ γνῶθʼ ἐπὶ σοὶ</l>
                  <l>κῆρα τάνδʼ ἀποφεύγειν.</l>
                  <l>οἰκτρὰ γὰρ βόσκειν, ἀδαὴς δʼ</l>
                  <l>ἔχειν μυρίον ἄχθος, ὃ ξυνοικεῖ.</l>
               </sp>
               </div><div n="1170" subtype="card" type="textpart">
            
            <milestone unit="epode"/>
               <sp>
                  <speaker>Φιλοκτήτης</speaker>
                  <l n="1170">πάλιν πάλιν παλαιὸν ἄλγημʼ ὑπέμνασας, ὦ</l>
                  <l>λῷστε τῶν πρὶν ἐντόπων.</l>
                  <l>τί μʼ ὤλεσας; τί μʼ εἴργασαι;</l>
               </sp>
            
            <milestone unit="epode"/>
               <sp>
                  <speaker>Χορός</speaker>
                  <l>τί τοῦτʼ ἔλεξας;</l>
               </sp>
            
            <milestone unit="epode"/>
               <sp>
                  <speaker>Φιλοκτήτης</speaker>
                  <l>εἰ σὺ τὰν ἐμοὶ στυγερὰν</l>
                  <l n="1175">Τρῳάδα γᾶν μʼ ἤλπισας ἄξειν.</l>
               </sp>
            
            <milestone unit="epode"/>
               <sp>
                  <speaker>Χορός</speaker>
                  <l>τόδε γὰρ νοῶ κράτιστον.</l>
               </sp>
            
            <milestone unit="epode"/>
               <sp>
                  <speaker>Φιλοκτήτης</speaker>
                  <l>ἀπό νύν με λείπετʼ ἤδη.</l>
               </sp>
            
            <milestone unit="epode"/>
               <sp>
                  <speaker>Χορός</speaker>
                  <l>φίλα μοι, φίλα ταῦτα παρήγγειλας ἑκόντι τε πράσσειν.</l>
                  <l>ἴωμεν ἴωμεν</l>
                  <l n="1180">ναὸς ἵνʼ ἡμῖν τέτακται.</l>
               </sp>
            
            <milestone unit="epode"/>
               <sp>
                  <speaker>Φιλοκτήτης</speaker>
                  <l>μή, πρὸς ἀραίου Διός, ἔλθῃς, ἱκετεύω.</l>
               </sp>
               <sp>
                  <speaker>Χορός</speaker>
                  <l>μετρίαζʼ.</l>
               </sp>
               <sp>
                  <speaker>Φιλοκτήτης</speaker>
                  <l>ὦ ξένοι, μείνατε, πρὸς θεῶν.</l>
               </sp>
               <sp>
                  <speaker>Χορός</speaker>
                  <l>τί θροεῖς;</l>
               </sp>
               <sp>
                  <speaker>Φιλοκτήτης</speaker>
                  <l>αἰαῖ αἰαῖ, δαίμων δαίμων·</l>
                  <l>ἀπόλωλʼ ὁ τάλας·</l>
                  <l>ὦ ποὺς πούς, τί σʼ ἔτʼ ἐν βίῳ</l>
                  <l>τεύξω τῷ μετόπιν τάλας;</l>
                  <l n="1190">ὦ ξένοι, ἔλθετʼ ἐπήλυδες αὖθις.</l>
               </sp>
               <sp>
                  <speaker>Χορός</speaker>
                  <l>τί ῥέξοντες ἀλλοκότῳ</l>
                  <l>γνώμᾳ τῶν πάρος, ὧν προύφαινες;</l>
               </sp>
               <sp>
                  <speaker>Φιλοκτήτης</speaker>
                  <l>οὔτοι νεμεσητόν,</l>
                  <l>ἀλύοντα χειμερίῳ</l>
                  <l n="1195">λύπᾳ καὶ παρὰ νοῦν θροεῖν.</l>
               </sp>
               <sp>
                  <speaker>Χορός</speaker>
                  <l>βᾶθί νυν, ὦ τάλαν, ὥς σε κελεύομεν.</l>
               </sp>
               <sp>
                  <speaker>Φιλοκτήτης</speaker>
                  <l>οὐδέποτʼ οὐδέποτʼ, ἴσθι τόδʼ ἔμπεδον,</l>
                  <l>οὐδʼ εἰ πυρφόρος ἀστεροπητὴς</l>
                  <l>βροντᾶς αὐγαῖς μʼ εἶσι φλογίζων.</l>
                  <l n="1200">ἐρρέτω Ἴλιον οἵ θʼ ὑπʼ ἐκείνῳ</l>
                  <l>πάντες ὅσοι τόδʼ ἔτλασαν ἐμοῦ ποδὸς ἄρθρον ἀπῶσαι.</l>
                  <l>ἀλλʼ, ὦ ξένοι, ἕν γέ μοι εὖχος ὀρέξατε.</l>
               </sp>
               <sp>
                  <speaker>Χορός</speaker>
                  <l>ποῖον ἐρεῖς τόδʼ ἔπος;</l>
               </sp>
               <sp>
                  <speaker>Φιλοκτήτης</speaker>
                  <l>ξίφος, εἴ ποθεν,</l>
                  <l n="1205">ἢ γένυν ἢ βελέων τι προπέμψατε.</l>
               </sp>
               <sp>
                  <speaker>Χορός</speaker>
                  <l>ὡς τίνα δὴ ῥέξῃς παλάμαν ποτέ;</l>
               </sp>
               <sp>
                  <speaker>Φιλοκτήτης</speaker>
                  <l>χρῶτʼ  ἀπὸ πάντα καὶ ἄρθρα τέμω χερί·</l>
                  <l>φονᾷ φονᾷ νόος ἤδη.</l>
               </sp>
               <sp>
                  <speaker>Χορός</speaker>
                  <l>τί ποτε;</l>
               </sp>
               <sp>
                  <speaker>Φιλοκτήτης</speaker>
                  <l>πατέρα ματεύων.</l>
               </sp>
               <sp>
                  <speaker>Χορός</speaker>
                  <l>ποῖ γᾶς;</l>
               </sp>
               <sp>
                  <speaker>Φιλοκτήτης</speaker>
                  <l>ἐς Ἅιδου·</l>
                  <l>οὐ γάρ ἐστʼ ἐν φάει γʼ ἔτι.</l>
                  <l>ὦ πόλις, ὦ πατρία,</l>
                  <l>πῶς ἂν εἰσίδοιμʼ ἄθλιός σʼ ἀνήρ,</l>
                  <l n="1215">ὅς γε σὰν λιπὼν ἱερὰν</l>
                  <l>λιβάδʼ ἐχθροῖς ἔβαν Δαναοῖς</l>
                  <l>ἀρωγός· ἔτʼ οὐδέν εἰμι.</l>
               </sp>
               </div><div n="1218" subtype="card" type="textpart">
            
         
         <milestone unit="episode"/>
            <sp>
               <speaker>Χορός</speaker>
               <l>ἐγὼ μὲν ἤδη καὶ πάλαι νεὼς ὁμοῦ</l>
               <l>στείχων ἂν ἦ σοι τῆς ἐμῆς, εἰ μὴ πέλας</l>
               <l>Ὀδυσσέα στείχοντα τόν τʼ Ἀχιλλέως</l>
               <l n="1220">γόνον πρὸς ἡμᾶς δεῦρʼ ἰόντʼ ἐλεύσσομεν.</l>
            </sp>
            <sp>
               <speaker>Ὀδυσσεύς</speaker>
               <l>οὐκ ἂν φράσειας ἥντινʼ αὖ παλίντροπος</l>
               <l>κέλευθον ἕρπεις ὧδε σὺν σπουδῇ ταχύς;</l>
            </sp>
            <sp>
               <speaker>Νεοπτόλεμος</speaker>
               <l>λύσων ὅσʼ ἐξήμαρτον ἐν τῷ πρὶν χρόνῳ.</l>
            </sp>
            <sp>
               <speaker>Ὀδυσσεύς</speaker>
               <l>δεινόν γε φωνεῖς· ἡ δʼ ἁμαρτία τίς ἦν;</l>
            </sp>
            <sp>
               <speaker>Νεοπτόλεμος</speaker>
               <l n="1225">ἣν σοὶ πιθόμενος τῷ τε σύμπαντι στρατῷ</l>
            </sp>
            <sp>
               <speaker>Ὀδυσσεύς</speaker>
               <l>ἔπραξας ἔργον ποῖον ὧν οὔ σοι πρέπον;</l>
            </sp>
            <sp>
               <speaker>Νεοπτόλεμος</speaker>
               <l>ἀπάταισιν αἰσχραῖς ἄνδρα καὶ δόλοις ἑλών.</l>
            </sp>
            <sp>
               <speaker>Ὀδυσσεύς</speaker>
               <l>τὸν ποῖον; ὤμοι· μῶν τι βουλεύει νέον;</l>
            </sp>
            <sp>
               <speaker>Νεοπτόλεμος</speaker>
               <l n="1230">νέον μὲν οὐδέν, τῷ δὲ Ποίαντος τόκῳ,</l>
            </sp>
            <sp>
               <speaker>Ὀδυσσεύς</speaker>
               <l>τί χρῆμα δράσεις; ὥς μʼ ὑπῆλθέ τις φόβος.</l>
            </sp>
            <sp>
               <speaker>Νεοπτόλεμος</speaker>
               <l>παρʼ οὗπερ ἔλαβον τάδε τὰ τόξʼ, αὖθις πάλιν</l>
            </sp>
            <sp>
               <speaker>Ὀδυσσεύς</speaker>
               <l>ὦ Ζεῦ, τί λέξεις; οὔ τί που δοῦναι νοεῖς;</l>
            </sp>
            <sp>
               <speaker>Νεοπτόλεμος</speaker>
               <l>αἰσχρῶς γὰρ αὐτὰ κοὐ δίκῃ λαβὼν ἔχω.</l>
            </sp>
            <sp>
               <speaker>Ὀδυσσεύς</speaker>
               <l n="1235">πρὸς θεῶν, πότερα δὴ κερτομῶν λέγεις τάδε;</l>
            </sp>
            <sp>
               <speaker>Νεοπτόλεμος</speaker>
               <l>εἰ κερτόμησίς ἐστι τἀληθῆ λέγειν.</l>
            </sp>
            <sp>
               <speaker>Ὀδυσσεύς</speaker>
               <l>τί φής, Ἀχιλλέως παῖ; τίνʼ εἴρηκας λόγον;</l>
            </sp>
            <sp>
               <speaker>Νεοπτόλεμος</speaker>
               <l>δὶς ταὐτὰ βούλει καὶ τρὶς ἀναπολεῖν μʼ ἔπη;</l>
            </sp>
            <sp>
               <speaker>Ὀδυσσεύς</speaker>
               <l>ἀρχὴν κλύειν ἂν οὐδʼ ἅπαξ ἐβουλόμην.</l>
            </sp>
            <sp>
               <speaker>Νεοπτόλεμος</speaker>
               <l n="1240">εὖ νῦν ἐπίστω πάντʼ ἀκηκοὼς λόγον.</l>
            </sp>
            <sp>
               <speaker>Ὀδυσσεύς</speaker>
               <l>ἔστιν τις, ἔστιν ὅς σε κωλύσει τὸ δρᾶν.</l>
            </sp>
            <sp>
               <speaker>Νεοπτόλεμος</speaker>
               <l>τί φής; τίς ἔσται μʼ οὑπικωλύσων τάδε;</l>
            </sp>
            <sp>
               <speaker>Ὀδυσσεύς</speaker>
               <l>ξύμπας Ἀχαιῶν λαός, ἐν δὲ τοῖς ἐγώ.</l>
            </sp>
            <sp>
               <speaker>Νεοπτόλεμος</speaker>
               <l>σοφὸς πεφυκὼς οὐδὲν ἐξαυδᾷς σοφόν.</l>
            </sp>
            <sp>
               <speaker>Ὀδυσσεύς</speaker>
               <l n="1245">σὺ δʼ οὔτε φωνεῖς οὔτε δρασείεις σοφά.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ εἰ δίκαια, τῶν σοφῶν κρείσσω τάδε.</l>
            </sp>
            <sp>
               <speaker>Ὀδυσσεύς</speaker>
               <l>καὶ πῶς δίκαιον, ἅ γʼ ἔλαβες βουλαῖς ἐμαῖς, πάλιν μεθεῖναι ταῦτα;</l>
            </sp>
            <sp>
               <speaker>Νεοπτόλεμος</speaker>
               <l>τὴν ἁμαρτίαν</l>
               <l>αἰσχρὰν ἁμαρτὼν ἀναλαβεῖν πειράσομαι.</l>
            </sp>
            <sp>
               <speaker>Ὀδυσσεύς</speaker>
               <l n="1250">στρατὸν δʼ Ἀχαιῶν οὐ φοβεῖ, πράσσων τάδε;</l>
            </sp>
            <sp>
               <speaker>Νεοπτόλεμος</speaker>
               <l>ξὺν τῷ δικαίῳ τὸν σὸν οὐ ταρβῶ φόβον.</l>
            </sp>
            <sp>
               <speaker>Ὀδυσσεύς</speaker>
               <l>
                  <del>ξὺν τῷ δικαίῳ χεὶρ ἐμή σʼ ἀναγκάσει.</del>
               </l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ οὐδέ τοι σῇ χειρὶ πείθομαι τὸ δρᾶν.</l>
            </sp>
            <sp>
               <speaker>Ὀδυσσεύς</speaker>
               <l>οὔ τἄρα Τρωσίν, ἀλλὰ σοὶ μαχούμεθα.</l>
            </sp>
            <sp>
               <speaker>Νεοπτόλεμος</speaker>
               <l>ἴτω  τὸ μέλλον.</l>
            </sp>
            <sp>
               <speaker>Ὀδυσσεύς</speaker>
               <l>χεῖρα δεξιὰν ὁρᾷς κώπης ἐπιψαύουσαν;</l>
            </sp>
            <sp>
               <speaker>Νεοπτόλεμος</speaker>
               <l>ἀλλὰ κἀμέ τοι</l>
               <l>ταὐτὸν τόδʼ ὄψει δρῶντα κοὐ μέλλοντʼ ἔτι.</l>
            </sp>
            </div><div n="1258" subtype="card" type="textpart">
            <sp>
               <speaker>Ὀδυσσεύς</speaker>
               <l>καίτοι σʼ ἐάσω· τῷ δὲ σύμπαντι στρατῷ</l>
               <l>λέξω τάδʼ ἐλθών, ὅς σε τιμωρήσεται.</l>
            </sp>
            <sp>
               <speaker>Νεοπτόλεμος</speaker>
               <l n="1260">ἐσωφρόνησας· κἂν τὰ λοίφʼ οὕτω φρονῇς,</l>
               <l>ἴσως ἂν ἐκτὸς κλαυμάτων ἔχοις πόδα.</l>
               <l>σὺ δʼ, ὦ Ποίαντος παῖ, Φιλοκτήτην λέγω,</l>
               <l>ἔξελθʼ, ἀμείψας τάσδε πετρήρεις στέγας.</l>
            </sp>
            <sp>
               <speaker>Φιλοκτήτης</speaker>
               <l>τίς αὖ παρʼ ἄντροις θόρυβος ἵσταται βοῆς;</l>
               <l n="1265">τί μʼ ἐκκαλεῖσθε; τοῦ κεχρημένοι, ξένοι;</l>
               <l>ὤμοι· κακὸν τὸ χρῆμα.  μῶν τί μοι νέα</l>
               <l>πάρεστε πρὸς κακοῖσι πέμποντες κακά;</l>
            </sp>
            <sp>
               <speaker>Νεοπτόλεμος</speaker>
               <l>θάρσει· λόγους δʼ ἄκουσον οὓς ἥκω φέρων.</l>
            </sp>
            <sp>
               <speaker>Φιλοκτήτης</speaker>
               <l>δέδοικʼ ἔγωγε· καὶ τὰ πρὶν γὰρ ἐκ λόγων</l>
               <l n="1270">καλῶν κακῶς ἔπραξα, σοῖς πεισθεὶς λόγοις.</l>
            </sp>
            <sp>
               <speaker>Νεοπτόλεμος</speaker>
               <l>οὔκουν ἔνεστι καὶ μεταγνῶναι πάλιν;</l>
            </sp>
            <sp>
               <speaker>Φιλοκτήτης</speaker>
               <l>τοιοῦτος ἦσθα τοῖς λόγοισι χὤτε μου</l>
               <l>τὰ τόξʼ ἔκλεπτες, πιστός, ἀτηρὸς λάθρᾳ.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ οὔ τι μὴν νῦν· βούλομαι δέ σου κλύειν,</l>
               <l n="1275">πότερα δέδοκταί σοι μένοντι καρτερεῖν ἢ πλεῖν μεθʼ ἡμῶν;</l>
            </sp>
            <sp>
               <speaker>Φιλοκτήτης</speaker>
               <l>παῦε, μὴ λέξῃς πέρα·</l>
               <l>μάτην γὰρ ἃν εἴπῃς γε πάντʼ εἰρήσεται.</l>
            </sp>
            <sp>
               <speaker>Νεοπτόλεμος</speaker>
               <l>οὕτω δέδοκται;</l>
            </sp>
            <sp>
               <speaker>Φιλοκτήτης</speaker>
               <l>καὶ πέρα γʼ ἴσθʼ ἢ λέγω.</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ ἤθελον μὲν ἄν σε πεισθῆναι λόγοις</l>
               <l>ἐμοῖσιν· εἰ δὲ μή τι πρὸς καιρὸν λέγων κυρῶ, πέπαυμαι.</l>
            </sp>
            <sp>
               <speaker>Φιλοκτήτης</speaker>
               <l>πάντα γὰρ φράσεις μάτην.</l>
               <l>οὐ γάρ ποτʼ εὔνουν τὴν ἐμὴν κτήσει φρένα,</l>
               <l>ὅστις γʼ ἐμοῦ δόλοισι τὸν βίον λαβὼν</l>
               <l>ἀπεστέρηκας, κᾆτα νουθετεῖς ἐμὲ</l>
               <l>ἐλθών, ἀρίστου πατρὸς αἴσχιστος γεγώς.</l>
               <l n="1285">ὄλοισθʼ, Ἀτρεῖδαι μὲν μάλιστʼ, ἔπειτα δὲ ὁ Λαρτίου παῖς καὶ σύ.</l>
            </sp>
            <sp>
               <speaker>Νεοπτόλεμος</speaker>
               <l>μὴ ʼπεύξῃ πέρα·</l>
               <l>δέχου δὲ χειρὸς ἐξ ἐμῆς βέλη τάδε.</l>
            </sp>
            </div><div n="1288" subtype="card" type="textpart">
            <sp>
               <speaker>Φιλοκτήτης</speaker>
               <l>πῶς εἶπας; ἆρα δεύτερον δολούμεθα;</l>
            </sp>
            <sp>
               <speaker>Νεοπτόλεμος</speaker>
               <l>ἀπώμοσʼ ἁγνὸν Ζηνὸς ὑψίστου σέβας.</l>
            </sp>
            <sp>
               <speaker>Φιλοκτήτης</speaker>
               <l n="1290">ὦ φίλτατʼ εἰπών, εἰ λέγεις ἐτήτυμα.</l>
            </sp>
            <sp>
               <speaker>Νεοπτόλεμος</speaker>
               <l>τοὔργον παρέσται φανερόν· ἀλλὰ δεξιὰν</l>
               <l>πρότεινε χεῖρα, καὶ κράτει τῶν σῶν ὅπλων.</l>
            </sp>
            <sp>
               <speaker>Ὀδυσσεύς</speaker>
               <l>ἐγὼ δʼ ἀπαυδῶ γʼ, ᾧ θεοὶ ξυνίστορες,</l>
               <l>ὑπέρ τʼ Ἀτρειδῶν τοῦ τε σύμπαντος στρατοῦ.</l>
            </sp>
            <sp>
               <speaker>Φιλοκτήτης</speaker>
               <l n="1295">τέκνον, τίνος φώνημα, μῶν Ὀδυσσέως, ἐπῃσθόμην;</l>
            </sp>
            <sp>
               <speaker>Ὀδυσσεύς</speaker>
               <l>σάφʼ ἴσθι· καὶ πέλας γʼ ὁρᾷς,</l>
               <l>ὅς σʼ ἐς τὰ Τροίας πεδίʼ ἀποστελῶ βίᾳ,</l>
               <l>ἐάν τʼ Ἀχιλλέως παῖς ἐάν τε μὴ θέλῃ·</l>
            </sp>
            <sp>
               <speaker>Φιλοκτήτης</speaker>
               <l n="1300">ἀλλʼ οὔ τι χαίρων, ἢν τόδʼ ὀρθωθῇ βέλος.</l>
            </sp>
            <sp>
               <speaker>Νεοπτόλεμος</speaker>
               <l>ἆ, μηδαμῶς, μή, πρὸς θεῶν, μεθῇς βέλος.</l>
            </sp>
            <sp>
               <speaker>Φιλοκτήτης</speaker>
               <l>μέθες με, πρὸς θεῶν, χεῖρα, φίλτατον τέκνον.</l>
            </sp>
            <sp>
               <speaker>Νεοπτόλεμος</speaker>
               <l>οὐκ ἂν μεθείην.</l>
            </sp>
            <sp>
               <speaker>Φιλοκτήτης</speaker>
               <l>φεῦ· τί μʼ ἄνδρα πολέμιον</l>
               <l>ἐχθρόν τʼ ἀφείλου μὴ κτανεῖν τόξοις ἐμοῖς;</l>
            </sp>
            <sp>
               <speaker>Νεοπτόλεμος</speaker>
               <l n="1305">ἀλλʼ οὔτʼ ἐμοὶ τοῦτʼ ἐστὶν οὔτε σοὶ καλόν.</l>
            </sp>
            <sp>
               <speaker>Φιλοκτήτης</speaker>
               <l>ἀλλʼ οὖν τοσοῦτόν γʼ ἴσθι, τοὺς πρώτους στρατοῦ,</l>
               <l>τοὺς τῶν Ἀχαιῶν ψευδοκήρυκας, κακοὺς</l>
               <l>ὄντας πρὸς αἰχμήν, ἐν δὲ τοῖς λόγοις θρασεῖς.</l>
            </sp>
            <sp>
               <speaker>Νεοπτόλεμος</speaker>
               <l>εἶεν· τὰ μὲν δὴ τόξʼ ἔχεις, κοὐκ ἔσθʼ ὅτου</l>
               <l>ὀργὴν ἔχοις ἂν οὐδὲ μέμψιν εἰς ἐμέ.</l>
            </sp>
            <sp>
               <speaker>Φιλοκτήτης</speaker>
               <l n="1310">ξύμφημι· τὴν φύσιν δʼ ἔδειξας, ὦ τέκνον,</l>
               <l>ἐξ ἧς ἔβλαστες, οὐχὶ Σισύφου πατρός,</l>
               <l>ἀλλʼ ἐξ Ἀχιλλέως, ὃς μετὰ ζώντων ὅτʼ ἦν</l>
               <l>ἤκουʼ ἄριστα, νῦν δὲ τῶν τεθνηκότων.</l>
            </sp>
            </div><div n="1314" subtype="card" type="textpart">
            <sp>
               <speaker>Νεοπτόλεμος</speaker>
               <l>ἥσθην πατέρα τὸν ἀμὸν εὐλογοῦντά σε</l>
               <l n="1315">αὐτόν τʼ ἔμʼ· ὧν δέ σου τυχεῖν ἐφίεμαι,</l>
               <l>ἄκουσον.  ἀνθρώποισι τὰς μὲν ἐκ θεῶν</l>
               <l>τύχας δοθείσας ἔστʼ ἀναγκαῖον φέρειν·</l>
               <l>ὅσοι δʼ ἑκουσίοισιν ἔγκεινται βλάβαις,</l>
               <l>ὥσπερ σύ, τούτοις οὔτε συγγνώμην ἔχειν</l>
               <l n="1320">δίκαιόν ἐστιν οὔτʼ ἐποικτίρειν τινά.</l>
               <l>σὺ δʼ ἠγρίωσαι, κοὔτε σύμβουλον δέχει,</l>
               <l>ἐάν τε νουθετῇ τις εὐνοίᾳ λέγων,</l>
               <l>στυγεῖς, πολέμιον δυσμενῆ θʼ ἡγούμενος.</l>
               <l>ὅμως δὲ λέξω· Ζῆνα δʼ ὅρκιον καλῶ·</l>
               <l n="1325">καὶ ταῦτʼ ἐπίστω καὶ γράφου φρενῶν ἔσω.</l>
               <l>σὺ γὰρ νοσεῖς τόδʼ ἄλγος ἐκ θείας τύχης,</l>
               <l>Χρύσης πελασθεὶς φύλακος, ὃς τὸν ἀκαλυφῆ</l>
               <l>σηκὸν φυλάσσει κρύφιος οἰκουρῶν ὄφις·</l>
               <l>καὶ παῦλαν ἴσθι τῆσδε μή ποτʼ ἂν τυχεῖν</l>
               <l n="1330">νόσου βαρείας, ἕως ἂν αὑτὸς ἥλιος</l>
               <l>ταύτῃ μὲν αἴρῃ, τῇδε δʼ αὖ δύνῃ πάλιν,</l>
               <l>πρὶν ἂν τὰ Τροίας πεδίʼ ἑκὼν αὐτὸς μόλῃς,</l>
               <l>καὶ τοῖν παρʼ ἡμῖν ἐντυχὼν Ἀσκληπίδαιν</l>
               <l>νόσου μαλαχθῇς τῆσδε, καὶ τὰ πέργαμα</l>
               <l n="1335">ξὺν τοῖσδε τόξοις ξύν τʼ ἐμοὶ πέρσας φανῇς.</l>
               <l>ὡς δʼ οἶδα ταῦτα τῇδʼ ἔχοντʼ ἐγὼ φράσω.</l>
               <l>ἀνὴρ γὰρ ἡμῖν ἐστιν ἐκ Τροίας ἁλούς,</l>
               <l>Ἕλενος ἀριστόμαντις, ὃς λέγει σαφῶς</l>
               <l>ὡς δεῖ γενέσθαι ταῦτα· καὶ πρὸς τοῖσδʼ ἔτι</l>
               <l n="1340">ὡς ἔστʼ ἀνάγκη τοῦ παρεστῶτος θέρους</l>
               <l>Τροίαν ἁλῶναι πᾶσαν· ἢ δίδωσʼ ἑκὼν</l>
               <l>κτείνειν ἑαυτόν, ἢν τάδε ψευσθῇ λέγων.</l>
               <l>ταῦτʼ οὖν ἐπεὶ κάτοισθα, συγχώρει θέλων.</l>
               <l>καλὴ γὰρ ἡ ʼπίκτησις, Ἑλλήνων ἕνα</l>
               <l n="1345">κριθέντʼ ἄριστον τοῦτο μὲν παιωνίας</l>
               <l>ἐς χεῖρας ἐλθεῖν, εἶτα τὴν πολύστονον</l>
               <l>Τροίαν ἑλόντα κλέος ὑπέρτατον λαβεῖν.</l>
            </sp>
            </div><div n="1348" subtype="card" type="textpart">
            <sp>
               <speaker>Φιλοκτήτης</speaker>
               <l>ὦ στυγνὸς αἰών, τί με, τί δῆτʼ ἔχεις ἄνω</l>
               <l>βλέποντα κοὐκ ἀφῆκας εἰς Ἅιδου μολεῖν;</l>
               <l n="1350">οἴμοι, τί δράσω; πῶς ἀπιστήσω λόγοις</l>
               <l>τοῖς τοῦδʼ, ὃς εὔνους ὢν ἐμοὶ παρῄνεσεν;</l>
               <l>ἀλλʼ εἰκάθω δῆτʼ; εἶτα πῶς ὁ δύσμορος</l>
               <l>εἰς φῶς τάδʼ ἔρξας εἶμι; τῷ προσήγορος;</l>
               <l>πῶς, ὦ τὰ πάντʼ ἰδόντες ἀμφʼ ἐμοὶ κύκλοι,</l>
               <l n="1355">ταῦτʼ ἐξανασχήσεσθε, τοῖσιν Ἀτρέως</l>
               <l>ἐμὲ ξυνόντα παισίν, οἵ μʼ ἀπώλεσαν;</l>
               <l>πῶς τῷ πανώλει παιδὶ τῷ Λαερτίου;</l>
               <l>οὐ γάρ με τἄλγος τῶν παρελθόντων δάκνει,</l>
               <l>ἀλλʼ οἷα χρὴ παθεῖν με πρὸς τούτων ἔτι</l>
               <l>δοκῶ προλεύσσειν· οἷς γὰρ ἡ γνώμη κακῶν</l>
               <l n="1360">μήτηρ γένηται, τἄλλα παιδεύει κακούς.</l>
               <l>καὶ σοῦ δʼ ἔγωγε θαυμάσας ἔχω τόδε.</l>
               <l>χρῆν γάρ σε μήτʼ αὐτόν ποτʼ ἐς Τροίαν μολεῖν</l>
               <l>ἡμᾶς τʼ ἀπείργειν, οἵ γέ σου καθύβρισαν,</l>
               <l>πατρὸς γέρας συλῶντες, εἶτα τοῖσδε σὺ</l>
               <l n="1365">εἶ ξυμμαχήσων, κἄμʼ ἀναγκάζεις τόδε;</l>
               <l>μὴ δῆτα, τέκνον· ἀλλʼ ἅ μοι ξυνώμοσας,</l>
               <l>πέμψον πρὸς οἴκους·  καὐτὸς ἐν Σκύρῳ μένων</l>
               <l>ἔα κακῶς αὐτοὺς ἀπόλλυσθαι κακούς.</l>
               <l n="1370">χοὔτω διπλῆν μὲν ἐξ ἐμοῦ κτήσει χάριν,</l>
               <l>διπλῆν δὲ πατρός, κοὐ κακοὺς ἐπωφελῶν</l>
               <l>δόξεις ὁμοῖος τοῖς κακοῖς πεφυκέναι.</l>
            </sp>
            <sp>
               <speaker>Νεοπτόλεμος</speaker>
               <l>λέγεις μὲν εἰκότʼ, ἀλλʼ ὅμως σε βούλομαι</l>
               <l>θεοῖς τε πιστεύσαντα τοῖς τʼ ἐμοῖς λόγοις</l>
               <l n="1375">φίλου μετʼ ἀνδρὸς τοῦδε τῆσδʼ ἐκπλεῖν χθονός.</l>
            </sp>
            <sp>
               <speaker>Φιλοκτήτης</speaker>
               <l>ἦ πρὸς τὰ Τροίας πεδία καὶ τὸν Ἀτρέως</l>
               <l>ἔχθιστον υἱὸν τῷδε δυστήνῳ ποδί;</l>
            </sp>
            <sp>
               <speaker>Νεοπτόλεμος</speaker>
               <l>πρὸς τοὺς μὲν οὖν σε τήνδε τʼ ἔμπυον βάσιν</l>
               <l>παύσοντας ἄλγους κἀποσώσοντας νόσου.</l>
            </sp>
            </div><div n="1380" subtype="card" type="textpart">
            <sp>
               <speaker>Φιλοκτήτης</speaker>
               <l n="1380">ὦ δεινὸν αἶνον αἰνέσας, τί φής ποτε;</l>
            </sp>
            <sp>
               <speaker>Νεοπτόλεμος</speaker>
               <l>ἃ σοί τε κἀμοὶ λῷσθʼ ὁρῶ τελούμενα.</l>
            </sp>
            <sp>
               <speaker>Φιλοκτήτης</speaker>
               <l>καὶ ταῦτα λέξας οὐ καταισχύνει θεούς;</l>
            </sp>
            <sp>
               <speaker>Νεοπτόλεμος</speaker>
               <l>πῶς γάρ τις αἰσχύνοιτʼ ἂν ὠφελῶν φίλους·</l>
            </sp>
            <sp>
               <speaker>Φιλοκτήτης</speaker>
               <l>λέγεις δʼ Ἀτρείδαις ὄφελος ἢ ʼπʼ ἐμοὶ τόδε;</l>
            </sp>
            <sp>
               <speaker>Νεοπτόλεμος</speaker>
               <l n="1385">σοί που, φίλος γʼ ὤν, χὠ λόγος τοιόσδε μου.</l>
            </sp>
            <sp>
               <speaker>Φιλοκτήτης</speaker>
               <l>πῶς, ὅς γε τοῖς ἐχθροῖσί μʼ ἐκδοῦναι θέλεις;</l>
            </sp>
            <sp>
               <speaker>Νεοπτόλεμος</speaker>
               <l>ὦ τᾶν, διδάσκου μὴ θρασύνεσθαι κακοῖς.</l>
            </sp>
            <sp>
               <speaker>Φιλοκτήτης</speaker>
               <l>ὀλεῖς με, γιγνώσκω σε, τοῖσδε τοῖς λόγοις.</l>
            </sp>
            <sp>
               <speaker>Νεοπτόλεμος</speaker>
               <l>οὔκουν ἔγωγε· φημὶ δʼ οὔ σε μανθάνειν.</l>
            </sp>
            <sp>
               <speaker>Φιλοκτήτης</speaker>
               <l n="1390">ἐγὼ οὐκ Ἀτρείδας ἐκβαλόντας οἶδά με;</l>
            </sp>
            <sp>
               <speaker>Νεοπτόλεμος</speaker>
               <l>ἀλλʼ ἐκβαλόντες εἰ πάλιν σώσουσʼ ὅρα.</l>
            </sp>
            <sp>
               <speaker>Φιλοκτήτης</speaker>
               <l>οὐδέποθʼ ἑκόντα γʼ ὥστε τὴν Τροίαν ἰδεῖν.</l>
            </sp>
            <sp>
               <speaker>Νεοπτόλεμος</speaker>
               <l>τί δῆτʼ ἂν ἡμεῖς δρῷμεν, εἰ σέ γʼ ἐν λόγοις</l>
               <l>πείσειν δυνησόμεσθα μηδὲν ὧν λέγω;</l>
               <l n="1395">ὡς ῥᾷστʼ ἐμοὶ μὲν τῶν λόγων λῆξαι, σὲ δὲ</l>
               <l>ζῆν, ὥσπερ ἤδη ζῇς, ἄνευ σωτηρίας.</l>
            </sp>
            <sp>
               <speaker>Φιλοκτήτης</speaker>
               <l>ἔα με πάσχειν ταῦθʼ ἅπερ παθεῖν με δεῖ·</l>
               <l>ἃ δʼ ᾔνεσάς μοι δεξιᾶς ἐμῆς θιγών,</l>
               <l>πέμπειν πρὸς οἴκους, ταῦτά μοι πρᾶξον, τέκνον,</l>
               <l n="1400">καὶ μὴ βράδυνε μηδʼ ἐπιμνησθῇς ἔτι</l>
               <l>Τροίας· ἅλις γάρ μοι τεθρήνηται γόοις.</l>
            </sp>
            </div><div n="1402" subtype="card" type="textpart">
            <milestone unit="trochaic"/>
               <sp>
                  <speaker>Νεοπτόλεμος</speaker>
                  <l>εἰ δοκεῖ, στείχωμεν.</l>
               </sp>
               <sp>
                  <speaker>Φιλοκτήτης</speaker>
                  <l>ὦ γενναῖον εἰρηκὼς ἔπος.</l>
               </sp>
               <sp>
                  <speaker>Νεοπτόλεμος</speaker>
                  <l>ἀντέρειδε νῦν βάσιν σήν.</l>
               </sp>
               <sp>
                  <speaker>Φιλοκτήτης</speaker>
                  <l>εἰς ὅσον γʼ ἐγὼ σθένω.</l>
               </sp>
               <sp>
                  <speaker>Νεοπτόλεμος</speaker>
                  <l>αἰτίαν δὲ πῶς Ἀχαιῶν φεύξομαι;</l>
               </sp>
               <sp>
                  <speaker>Φιλοκτήτης</speaker>
                  <l>μὴ φροντίσῃς.</l>
               </sp>
               <sp>
                  <speaker>Νεοπτόλεμος</speaker>
                  <l>τί γάρ, ἐὰν πορθῶσι χώραν τὴν ἐμήν;</l>
               </sp>
               <sp>
                  <speaker>Φιλοκτήτης</speaker>
                  <l>ἐγὼ παρὼν</l>
               </sp>
               <sp>
                  <speaker>Νεοπτόλεμος</speaker>
                  <l>τίνα προσωφέλησιν ἔρξεις;</l>
               </sp>
               <sp>
                  <speaker>Φιλοκτήτης</speaker>
                  <l>βέλεσι τοῖς Ἡρακλέους</l>
               </sp>
               <sp>
                  <speaker>Νεοπτόλεμος</speaker>
                  <l>πῶς λέγεις;</l>
               </sp>
               <sp>
                  <speaker>Φιλοκτήτης</speaker>
                  <l>εἴρξω πελάζειν.</l>
               </sp>
               <sp>
                  <speaker>Νεοπτόλεμος</speaker>
                  <l>στεῖχε προσκύσας χθόνα.</l>
               </sp>
               </div><div n="1408" subtype="card" type="textpart">
            
            <milestone unit="anapests"/>
               <sp>
                  <speaker>Ἡρακλῆς</speaker>
                  <l>μήπω γε, πρὶν ἂν τῶν ἡμετέρων</l>
                  <l>ἀίῃς μύθων, παῖ Ποίαντος·</l>
                  <l n="1410">φάσκειν δʼ αὐδὴν τὴν Ἡρακλέους</l>
                  <l>ἀκοῇ τε κλύειν λεύσσειν τʼ ὄψιν.</l>
                  <l>τὴν σὴν δʼ ἥκω χάριν οὐρανίας</l>
                  <l>ἕδρας προλιπών,</l>
                  <l n="1415">τὰ Διός τε φράσων βουλεύματά σοι</l>
                  <l>κατερητύσων θʼ ὁδὸν ἣν στέλλει·</l>
                  <l>σὺ δʼ ἐμῶν μύθων ἐπάκουσον.</l>
                  <l>καὶ πρῶτα μέν σοι τὰς ἐμὰς λέξω τύχας,</l>
                  <l>ὅσους πονήσας καὶ διεξελθὼν πόνους</l>
                  <l n="1420">ἀθάνατον ἀρετὴν ἔσχον, ὡς πάρεσθʼ ὁρᾶν.</l>
                  <l>καὶ σοί, σάφʼ ἴσθι, τοῦτʼ ὀφείλεται παθεῖν,</l>
                  <l>ἐκ τῶν πόνων τῶνδʼ εὐκλεᾶ θέσθαι βίον.</l>
                  <l>ἐλθὼν δὲ σὺν τῷδʼ ἀνδρὶ πρὸς τὸ Τρωικὸν</l>
                  <l>πόλισμα, πρῶτον μὲν νόσου παύσει λυγρᾶς,</l>
                  <l n="1425">ἀρετῇ τε πρῶτος ἐκκριθεὶς στρατεύματος,</l>
                  <l>Πάριν μέν, ὃς τῶνδʼ αἴτιος κακῶν ἔφυ,</l>
                  <l>τόξοισι τοῖς ἐμοῖσι νοσφιεῖς βίου,</l>
                  <l>πέρσεις τε Τροίαν, σκῦλά τʼ εἰς μέλαθρα σὰ</l>
                  <l>πέμψεις, ἀριστεῖʼ ἐκλαβὼν στρατεύματος,</l>
                  <l n="1430">Ποίαντι πατρὶ πρὸς πάτρας Οἴτης πλάκα.</l>
                  <l>ἃ δʼ ἂν λάβῃς σὺ σκῦλα τοῦδε τοῦ στρατοῦ,</l>
                  <l>τόξων ἐμῶν μνημεῖα πρὸς πυρὰν ἐμὴν</l>
                  <l>κόμιζε.  καὶ σοὶ ταῦτʼ, Ἀχιλλέως τέκνον,</l>
                  <l>παρῄνεσʼ· οὔτε γὰρ σὺ τοῦδʼ ἄτερ σθένεις</l>
                  <l n="1435">ἑλεῖν τὸ Τροίας πεδίον οὔθʼ οὗτος σέθεν.</l>
                  <l>ἀλλʼ ὡς λέοντε συννόμω φυλάσσετον</l>
                  <l>οὗτος σὲ καὶ σὺ τόνδʼ· ἐγὼ δʼ Ἀσκληπιὸν</l>
                  <l>παυστῆρα πέμψω σῆς νόσου πρὸς Ἴλιον.</l>
                  <l>τὸ δεύτερον γὰρ τοῖς ἐμοῖς αὐτὴν χρεὼν</l>
                  <l n="1440">τόξοις ἁλῶναι.  τοῦτο δʼ ἐννοεῖθʼ, ὅταν</l>
                  <l>πορθῆτε γαῖαν, εὐσεβεῖν τὰ πρὸς θεούς·</l>
                  <l>ὡς τἄλλα πάντα δεύτερʼ ἡγεῖται πατὴρ</l>
                  <l>Ζεύς· οὐ γὰρ εὐσέβεια συνθνῄσκει βροτοῖς·</l>
                  <l>κἂν ζῶσι κἂν θάνωσιν, οὐκ ἀπόλλυται.</l>
               </sp>
               </div><div n="1445" subtype="card" type="textpart">
            
            <milestone unit="anapests"/>
               <sp>
                  <speaker>Φιλοκτήτης</speaker>
                  <l n="1445">ὦ φθέγμα ποθεινὸν ἐμοὶ πέμψας</l>
                  <l>χρόνιός τε φανείς,</l>
                  <l>οὐκ ἀπιθήσω τοῖς σοῖς μύθοις.</l>
               </sp>
               <sp>
                  <speaker>Νεοπτόλεμος</speaker>
                  <l>κἀγὼ γνώμην ταύτῃ τίθεμαι.</l>
               </sp>
               <sp>
                  <speaker>Ἡρακλῆς</speaker>
                  <l>μή νυν χρόνιοι μέλλετε πράσσειν·</l>
                  <l n="1450">καιρὸς καὶ πλοῦς</l>
                  <l>ὅδʼ ἐπείγει γὰρ κατὰ πρύμνην.</l>
               </sp>
               <sp>
                  <speaker>Φιλοκτήτης</speaker>
                  <l>φέρε νυν στείχων χώραν καλέσω.</l>
                  <l>χαῖρʼ, ὦ μέλαθρον ξύμφρουρον ἐμοί,</l>
                  <l>νύμφαι τʼ ἔνυδροι λειμωνιάδες,</l>
                  <l>καὶ κτύπος ἄρσην πόντου προβολῆς,</l>
                  <l>οὗ πολλάκι δὴ τοὐμὸν ἐτέγχθη</l>
                  <l>κρᾶτʼ ἐνδόμυχον πληγαῖσι νότου,</l>
                  <l>πολλὰ δὲ φωνῆς τῆς ἡμετέρας</l>
                  <l>Ἑρμαῖον ὄρος παρέπεμψεν ἐμοὶ</l>
                  <l n="1460">στόνον ἀντίτυπον χειμαζομένῳ.</l>
                  <l>νῦν δʼ, ὦ κρῆναι Λύκιόν τε ποτόν,</l>
                  <l>λείπομεν ὑμᾶς, λείπομεν ἤδη</l>
                  <l>δόξης οὔ ποτε τῆσδʼ ἐπιβάντες.</l>
                  <l>χαῖρʼ, ὦ Λήμνου πέδον ἀμφίαλον,</l>
                  <l>καί μʼ εὐπλοίᾳ πέμψον ἀμέμπτως,</l>
                  <l>ἔνθʼ ἡ μεγάλη Μοῖρα κομίζει</l>
                  <l>γνώμη τε φίλων χὠ πανδαμάτωρ</l>
                  <l>δαίμων, ὃς ταῦτʼ ἐπέκρανεν.</l>
               </sp>
               <sp>
                  <speaker>Χορός</speaker>
                  <l>χωρῶμεν δὴ πάντες ἀολλεῖς,</l>
                  <l n="1470">νύμφαις ἁλίαισιν ἐπευξάμενοι</l>
                  <l>νόστου σωτῆρας ἱκέσθαι.</l>
               </sp>
            
               </div>
      </div>
      </body>
   </text>
</TEI>
