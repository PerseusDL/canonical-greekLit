<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader><fileDesc>
<titleStmt>
<title type="work" n="OC">Oedipus at Colonus</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Jebb">Francis Storr</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
<name/></respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 120Kb</extent>
<publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
<sourceDesc>
<biblStruct>
<monogr>
<author>Sophocles</author>
<title>Sophocles. Vol 1: Oedipus the king. Oedipus at Colonus. Antigone.
With an English translation by F. Storr. The Loeb classical library,
20. </title>
<editor role="editor">Francis Storr</editor>
<imprint>
<pubPlace>London; New York</pubPlace>
<publisher>William Heinemann Ltd.; The Macmillan Company</publisher>
<date>1912</date>
</imprint>
</monogr>
</biblStruct>
</sourceDesc>
</fileDesc><encodingDesc>
<refsDecl n="CTS">
<cRefPattern n="line" matchPattern="(\w+)" replacementPattern="#xpath(/tei:TEI/tei:text/tei:body/div[@type='edition']//tei:l[@n='$1'])"><p>This pointer pattern extracts line</p></cRefPattern>
</refsDecl></encodingDesc><profileDesc>
<langUsage>
<language ident="greek">Greek</language>
</langUsage>
</profileDesc><revisionDesc><change><date>1988</date><label>tagging</label><name>EM, Scott Ettinger and Roger Travis</name>Text scanned at U. Chicago in 1988. Basic SGML tagging by EM, Scott Ettinger and Roger Travis.</change><change><date>9/19/90</date><label>ed.</label><name>EM</name>Final check of cardbreaks, tags, and linenumbers.</change><change><date>8/91</date><label>ed.</label><name>EM</name>Revise DTDs and recheck texts.</change><change><date>8/91</date><label>ed.</label><name>Bill Merrill</name>Check text against TLG Sophocles in order to discover if there are any missing namele words or lines..</change><change><date>6/95</date><label>ed.</label><name>Lisa Cerrato</name>Added speaker tags where they were missing.</change><change><date>5-Nov-99</date><label>Markup</label><name>Anne Mahoney</name>
$Log: soph.oc_gk.xml,v $
Revision 1.1  2013-09-13 11:17:56  balmas01
moving Greg's work-in-progress on CTS-izing greco-roman collection texts to a Work directory

Revision 1.7  2013-06-13 12:41:39  gcrane
tagging now should be compatible with CTS

Revision 1.6  2012-11-20 18:47:12  ajones06
Changed the bibliographic information in the headers to reflect Francesco's discovery that the Greek text for these files was taken from the two-volume public domain Loeb version edited by Francis Storr.

Revision 1.5  2011-10-28 20:15:21  lcerrato added missing line 797 from source (change had been made to other version of file but not moved to sdl)

Revision 1.4  2011-09-07 14:33:14  rsingh04 adding rend=displayNum to lb tags

Revision 1.3  2010-12-25 19:40:38  gcrane
LB milestones instead of L tags

Revision 1.2  2010-12-24 13:05:03  gcrane
ADD tags for lt/gt entities
DEL tags for lsqb/rsqb entities

Revision 1.1  2010-12-24 12:51:11  gcrane base files for SDL

Revision 1.1  2009/12/08 18:56:08  rsingh04 moved more xml files around based on copyright status

Revision 1.2  2005/08/01 16:30:23  packel removed stray item tags

Revision 1.1  2005/07/25 15:03:15  packel
Converted to XML

Revision 1.10  2004/04/21 20:42:00  mimno added card 1s

Revision 1.9  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2003/06/27 21:21:02  lcerrato added cirumflex over ei on 937 confirmed with source

Revision 1.7  2000/03/04 20:35:17  dasmith
Added separate funder entity to TEI header.

Revision 1.6  2000/02/15 23:18:02  amahoney use n attribute on sp element to carry over the speaker name when the speech is interrupted by a card break;  this also requires that the card break at the end come after the close of the sp, not within

Revision 1.5  1999/11/24 21:12:07  amahoney
Bring remaining files up to new DTD;  use part=i and part=f for antilabe in all files

Revision 1.4  1999/11/05 22:48:43  amahoney convert to TEI P3

</change></revisionDesc></teiHeader>
<text>
<body>
<div n="urn:cts:greekLit:tlg0011.tlg007.perseus-grc1" type="edition" xml:lang="grc"><div type="episode">
<milestone ed="p" n="1" unit="card"/>
<sp>
<speaker>Οἰδίπους</speaker>
<l n="1">τέκνον τυφλοῦ γέροντος Ἀντιγόνη, τίνας</l>
<l n="2">χώρους ἀφίγμεθʼ ἢ τίνων ἀνδρῶν πόλιν;</l>
<l n="3">τίς τὸν πλανήτην Οἰδίπουν καθʼ ἡμέραν</l>
<l n="4">τὴν νῦν σπανιστοῖς δέξεται δωρήμασιν;</l>
<l n="5">σμικρὸν μὲν ἐξαιτοῦντα, τοῦ σμικροῦ δʼ ἔτι</l>
<l n="6">μεῖον φέροντα, καὶ τόδʼ ἐξαρκοῦν ἐμοί·</l>
<l n="7">στέργειν γὰρ αἱ πάθαι με χὠ χρόνος ξυνὼν</l>
<l n="8">μακρὸς διδάσκει καὶ τὸ γενναῖον τρίτον.</l>
<l n="9">ἀλλʼ, ὦ τέκνον, θάκησιν εἴ τινα βλέπεις</l>
<l n="10">ἢ πρὸς βεβήλοις ἢ πρὸς ἄλσεσιν θεῶν,</l>
<l n="11">στῆσόν με κἀξίδρυσον, ὡς πυθώμεθα</l>
<l n="12">ὅπου ποτʼ ἐσμέν·  μανθάνειν γὰρ ἥκομεν</l>
<l n="13">ξένοι πρὸς ἀστῶν, ἃν δʼ ἀκούσωμεν τελεῖν.</l>
</sp>
<sp>
<speaker>Ἀντιγόνη</speaker>
<l n="14">πάτερ ταλαίπωρʼ Οἰδίπους, πύργοι μέν, οἳ</l>
<l n="15">πόλιν στέγουσιν, ὡς ἀπʼ ὀμμάτων, πρόσω·</l>
<l n="16">χῶρος δʼ ὅδʼ ἱερός, ὡς ἀπεικάσαι, βρύων</l>
<l n="17">δάφνης, ἐλαίας, ἀμπέλου·  πυκνόπτεροι δʼ</l>
<l n="18">εἴσω κατʼ αὐτὸν εὐστομοῦσʼ ἀηδόνες·</l>
<l n="19">οὗ κῶλα κάμψον τοῦδʼ ἐπʼ ἀξέστου πέτρου·</l>
<l n="20">μακρὰν γὰρ ὡς γέροντι προὐστάλης ὁδόν.</l>
</sp>
<sp>
<speaker>Οἰδίπους</speaker>
<l n="21">κάθιζέ νύν με καὶ φύλασσε τὸν τυφλόν.</l>
</sp>
<sp>
<speaker>Ἀντιγόνη</speaker>
<l n="22">χρόνου μὲν οὕνεκʼ οὐ μαθεῖν με δεῖ τόδε.</l>
</sp>
<sp>
<speaker>Οἰδίπους</speaker>
<l n="23">ἔχεις διδάξαι δή μʼ ὅποι καθέσταμεν;</l>
</sp>
<sp>
<speaker>Ἀντιγόνη</speaker>
<l n="24">τὰς γοῦν Ἀθήνας οἶδα, τὸν δὲ χῶρον οὔ.</l>
</sp>
<sp>
<speaker>Οἰδίπους</speaker>
<l n="25">πᾶς γάρ τις ηὔδα τοῦτό γʼ ἡμὶν ἐμπόρων.</l>
</sp>
<sp>
<speaker>Ἀντιγόνη</speaker>
<l n="26">ἀλλʼ ὅστις ὁ τόπος ἦ μάθω μολοῦσά ποι;</l>
</sp>
<sp>
<speaker>Οἰδίπους</speaker>
<l n="27">ναί, τέκνον, εἴπερ ἐστί γʼ ἐξοικήσιμος.</l>
</sp>
<sp>
<speaker>Ἀντιγόνη</speaker>
<l n="28">ἀλλʼ ἐστὶ μὴν οἰκητός· οἴομαι δὲ δεῖν</l>
<l n="29">οὐδέν·  πέλας γὰρ ἄνδρα τόνδε νῷν ὁρῶ.</l>
</sp>
<sp>
<speaker>Οἰδίπους</speaker>
<l n="30">ἦ δεῦρο προσστείχοντα κἀξορμώμενον;</l>
</sp>
<sp>
<speaker>Ἀντιγόνη</speaker>
<l n="31">καὶ δὴ μὲν οὖν παρόντα·  χὤ τί σοι λέγειν</l>
<l n="32">εὔκαιρόν ἐστιν, ἔννεφʼ, ὡς ἀνὴρ ὅδε.</l>
</sp>
<milestone ed="p" n="33" unit="card"/>
<sp>
<speaker>Οἰδίπους</speaker>
<l n="33">ὦ ξεῖνʼ, ἀκούων τῆσδε τῆς ὑπέρ τʼ ἐμοῦ</l>
<l n="34">αὑτῆς θʼ ὁρώσης, οὕνεχʼ ἡμὶν αἴσιος</l>
<l n="35">σκοπὸς προσήκεις ὧν ἀδηλοῦμεν φράσαι—</l>
</sp>
<sp>
<speaker>Ξένος</speaker>
<l n="36">πρὶν νῦν τὰ πλείονʼ ἱστορεῖν, ἐκ τῆσδʼ ἕδρας</l>
<l n="37">ἔξελθʼ·  ἔχεις γὰρ χῶρον οὐχ ἁγνὸν πατεῖν.</l>
</sp>
<sp>
<speaker>Οἰδίπους</speaker>
<l n="38">τίς δʼ ἔσθʼ ὁ χῶρος; τοῦ θεῶν νομίζεται;</l>
</sp>
<sp>
<speaker>Ξένος</speaker>
<l n="39">ἄθικτος οὐδʼ οἰκητός·  αἱ γὰρ ἔμφοβοι</l>
<l n="40">θεαί σφʼ ἔχουσι, Γῆς τε καὶ Σκότου κόραι.</l>
</sp>
<sp>
<speaker>Οἰδίπους</speaker>
<l n="41">τίνων τὸ σεμνὸν ὄνομʼ ἂν εὐξαίμην κλύων;</l>
</sp>
<sp>
<speaker>Ξένος</speaker>
<l n="42">τὰς πάνθʼ ὁρώσας Εὐμενίδας ὅ γʼ ἐνθάδʼ ἂν</l>
<l n="43">εἴποι λεώς νιν·  ἄλλα δʼ ἀλλαχοῦ καλά.</l>
</sp>
<sp>
<speaker>Οἰδίπους</speaker>
<l n="44">ἀλλʼ ἵλεῳ μὲν τὸν ἱκέτην δεξαίατο·</l>
<l n="45">ὡς οὐχ ἕδρας γῆς τῆσδʼ ἂν ἐξέλθοιμʼ ἔτι.</l>
</sp>
<sp>
<speaker>Ξένος</speaker>
<l n="46">τί δʼ ἐστὶ τοῦτο;</l>
</sp>
<sp>
<speaker>Οἰδίπους</speaker>
<l n="47">ξυμφορᾶς ξύνθημʼ ἐμῆς.</l>
</sp>
<sp>
<speaker>Ξένος</speaker>
<l n="48">ἀλλʼ οὐδʼ ἐμοί τοι τοὐξανιστάναι πόλεως</l>
<l n="49">δίχʼ ἐστὶ θάρσος, πρίν γʼ ἂν ἐνδείξω τί δρῶ.</l>
</sp>
<sp>
<speaker>Οἰδίπους</speaker>
<l n="50">πρός νυν θεῶν, ὦ ξεῖνε, μή μʼ ἀτιμάσῃς,</l>
<l n="51">τοιόνδʼ ἀλήτην, ὧν σε προστρέπω φράσαι.</l>
</sp>
<sp>
<speaker>Ξένος</speaker>
<l n="52">σήμαινε, κοὐκʼ ἄτιμος ἔκ γʼ ἐμοῦ φανεῖ.</l>
</sp>
<sp>
<speaker>Οἰδίπους</speaker>
<l n="53">τίς ἔσθʼ ὁ χῶρος δῆτʼ, ἐν ᾧ βεβήκαμεν;</l>
</sp>
<sp>
<speaker>Ξένος</speaker>
<l n="54">ὅσʼ οἶδα κἀγὼ πάντʼ ἐπιστήσει κλύων·</l>
<l n="55">χῶρος μὲν ἱερὸς πᾶς ὅδʼ ἔστʼ· ἔχει δέ νιν</l>
<l n="56">σεμνὸς Ποσειδῶν· ἐν δʼ ὁ πυρφόρος θεὸς</l>
<l n="57">Τιτὰν Προμηθεύς· ὃν δʼ ἐπιστείβεις τόπον,</l>
<l n="58">χθονὸς καλεῖται τῆσδε χαλκόπους ὀδός,</l>
<l n="59">ἔρεισμʼ Ἀθηνῶν·  οἱ δὲ πλησίοι γύαι</l>
<l n="60">τόνδʼ ἱππότην Κολωνὸν εὔχονται σφίσιν</l>
<l n="61">ἀρχηγὸν εἶναι καὶ φέρουσι τοὔνομα</l>
<l n="62">τὸ τοῦδε κοινὸν πάντες ὠνομασμένοι.</l>
<l n="63">τοιαῦτά σοι ταῦτʼ   ἐστίν, ὦ ξένʼ, οὐ λόγοις</l>
<l n="64">τιμώμενʼ, ἀλλὰ   τῇ ξυνουσίᾳ πλέον.</l>
</sp>
<sp>
<speaker>Οἰδίπους</speaker>
<l n="65">ἦ γάρ τινες ναίουσι τούσδε τοὺς τόπους;</l>
</sp>
<sp>
<speaker>Ξένος</speaker>
<l n="66">καὶ κάρτα, τοῦδε τοῦ θεοῦ γʼ ἐπώνυμοι.</l>
</sp>
<sp>
<speaker>Οἰδίπους</speaker>
<l n="67">ἄρχει τις αὐτῶν ἢ ʼπὶ τῷ πλήθει λόγος;</l>
</sp>
<sp>
<speaker>Ξένος</speaker>
<l n="68">ἐκ τοῦ κατʼ ἄστυ βασιλέως τάδʼ ἄρχεται.</l>
</sp>
<sp>
<speaker>Οἰδίπους</speaker>
<l n="69">οὗτος δὲ τίς λόγῳ τε καὶ σθένει κρατεῖ;</l>
</sp>
<sp>
<speaker>Ξένος</speaker>
<l n="70">Θησεὺς καλεῖται, τοῦ πρὶν Αἰγέως τόκος.</l>
</sp>
<sp>
<speaker>Οἰδίπους</speaker>
<l n="71">ἆρʼ ἄν τις αὐτῷ πομπὸς ἐξ ὑμῶν μόλοι;</l>
</sp>
<sp>
<speaker>Ξένος</speaker>
<l n="72">ὡς πρὸς τί λέξων ἢ καταρτύσων μολεῖν;</l>
</sp>
<sp>
<speaker>Οἰδίπους</speaker>
<l n="73">ὡς ἂν προσαρκῶν σμικρὰ κερδάνῃ μέγα.</l>
</sp>
<sp>
<speaker>Ξένος</speaker>
<l n="74">καὶ τίς πρὸς ἀνδρὸς μὴ βλέποντος ἄρκεσις;</l>
</sp>
<sp>
<speaker>Οἰδίπους</speaker>
<l n="75">ὅσʼ ἂν λέγωμεν πάνθʼ ὁρῶντα λέξομεν.</l>
</sp>
<milestone ed="p" n="75" unit="card"/>
<sp>
<speaker>Ξένος</speaker>
<l n="76">οἶσθʼ, ὦ ξένʼ, ὡς νῦν μὴ σφαλῇς; ἐπείπερ εἰ</l>
<l n="77">γενναῖος, ὡς ἰδόντι, πλὴν τοῦ δαίμονος,</l>
<l n="78">αὐτοῦ μένʼ οὗπερ κἀφάνης, ἕως ἐγὼ</l>
<l n="79">τοῖς ἐνθάδʼ αὐτοῦ μὴ κατʼ ἄστυ δημόταις</l>
<l n="80">λέξω τάδʼ ἐλθών·  οἵδε γὰρ κρινοῦσί σοι</l>
<l n="81">εἰ χρή σε μίμνειν ἢ πορεύεσθαι πάλιν.</l>
</sp>
<sp>
<speaker>Οἰδίπους</speaker>
<l n="82">ὦ τέκνον, ἦ βέβηκεν ἡμὶν ὁ ξένος;</l>
</sp>
<sp>
<speaker>Ἀντιγόνη</speaker>
<l n="83">βέβηκεν, ὥστε πᾶν ἐν ἡσύχῳ, πάτερ,</l>
<l n="84">ἔξεστι φωνεῖν, ὡς ἐμοῦ μόνης πέλας.</l>
</sp>
<sp>
<speaker>Οἰδίπους</speaker>
<l n="85">ὦ πότνιαι δεινῶπες, εὖτε νῦν ἕδρας</l>
<l n="86">πρώτων ἐφʼ ὑμῶν τῆσδε γῆς ἔκαμψʼ ἐγώ,</l>
<l n="87">Φοίβῳ τε κἀμοὶ μὴ γένησθʼ ἀγνώμονες,</l>
<l n="88">ὅς μοι, τὰ πόλλʼ ἐκεῖνʼ ὅτʼ ἐξέχρη κακά,</l>
<l n="89">ταύτην ἔλεξε παῦλαν ἐν χρόνῳ μακρῷ,</l>
<l n="90">ἐλθόντι χώραν τερμίαν, ὅπου θεῶν</l>
<l n="91">σεμνῶν ἕδραν λάβοιμι καὶ ξενόστασιν,</l>
<l n="92">ἐνταῦθα κάμψειν τὸν ταλαίπωρον βίον,</l>
<l n="93">κέρδη μὲν οἰκήσαντα τοῖς δεδεγμένοις,</l>
<l n="94">ἄτην δὲ τοῖς πέμψασιν, οἵ μʼ ἀπήλασαν·</l>
<l n="95">σημεῖα δʼ ἥξειν τῶνδέ μοι παρηγγύα,</l>
<l n="96">ἢ σεισμὸν ἢ βροντήν τινʼ ἢ Διὸς σέλας,</l>
<l n="97">ἔγνωκα μέν νυν ὥς με τήνδε τὴν ὁδὸν</l>
<l n="98">οὐκ ἔσθʼ ὅπως οὐ πιστὸν ἐξ ὑμῶν πτερὸν</l>
<l n="99">ἐξήγαγʼ εἰς τόδʼ ἄλσος·  οὐ γὰρ ἄν ποτε</l>
<l n="100">πρώταισιν ὑμῖν ἀντέκυρσʼ ὁδοιπορῶν,</l>
<l n="101">νήφων ἀοίνοις, κἀπὶ σεμνὸν ἑζόμην</l>
<l n="102">βάθρον τόδʼ ἀσκέπαρνον.  ἀλλά μοι, θεαί,</l>
<l n="103">βίου κατʼ ὀμφὰς τὰς Ἀπόλλωνος δότε</l>
<l n="104">πέρασιν ἤδη καὶ καταστροφήν τινα,</l>
<l n="105">εἰ μὴ δοκῶ τι μειόνως ἔχειν, ἀεὶ</l>
<l n="106">μόχθοις λατρεύων τοῖς ὑπερτάτοις βροτῶν.</l>
<l n="107">ἴτʼ, ὦ γλυκεῖαι παῖδες ἀρχαίου Σκότου,</l>
<l n="108">ἴτʼ, ὦ μεγίστης Παλλάδος καλούμεναι</l>
<l n="109">πασῶν Ἀθῆναι τιμιωτάτη πόλις,</l>
<l n="110">οἰκτίρατʼ ἀνδρὸς Οἰδίπου τόδʼ ἄθλιον</l>
<l n="111">εἴδωλον·  οὐ γὰρ δὴ τόδʼ ἀρχαῖον δέμας.</l>
</sp>
<sp>
<speaker>Ἀντιγόνη</speaker>
<l n="112">σίγα·  πορεύονται γὰρ οἵδε δή τινες</l>
<l n="113">χρόνῳ παλαιοί, σῆς ἕδρας ἐπίσκοποι.</l>
</sp>
<sp>
<speaker>Οἰδίπους</speaker>
<l n="114">σιγήσομαί τε καὶ σύ μʼ ἐξ ὁδοῦ πόδα</l>
<l n="115">κρύψον κατʼ ἄλσος, τῶνδʼ ἕως ἂν ἐκμάθω</l>
<l n="116">τίνας λόγους ἐροῦσιν·  ἐν γὰρ τῷ μαθεῖν</l>
<l n="117">ἔνεστιν ηὑλάβεια τῶν ποιουμένων.</l>
</sp>
<milestone ed="p" n="118" unit="card"/>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="118">ὅρα.  τίς ἄρʼ ἦν;  ποῦ ναίει;</l>
<l n="119">ποῦ κυρεῖ ἐκτόπιος συθεὶς ὁ πάντων</l>
<l n="120">ὁ πάντων ἀκορέστατος;</l>
<l n="121">προσδέρκου λεῦσσέ νιν,</l>
<l n="122">προσπεύθου πανταχῇ.</l>
<l n="123">πλανάτας πλανάτας τις ὁ πρέσβυς οὐδʼ</l>
<l n="124">ἔγχωρος·  προσέβα γὰρ οὐκ</l>
<l n="125">ἄν ποτʼ ἀστιβὲς ἄλσος ἐς</l>
<l n="126">τᾶνδʼ ἀμαιμακετᾶν κορᾶν,</l>
<l n="127">ἃς τρέμομεν λέγειν</l>
<l n="128">καὶ παραμειβόμεσθʼ ἀδέρκτως,</l>
<l n="129">ἀφώνως, ἀλόγως τὸ τᾶς.</l>
<l n="130">εὐφάμου στόμα φροντίδος</l>
<l n="131">ἱέντες, τὰ δὲ νῦν τινʼ ἥκειν</l>
<l n="132">λόγος οὐδὲν ἅζονθʼ,</l>
<l n="133">ὃν ἐγὼ λεύσσων περὶ πᾶν οὔπω</l>
<l n="134">δύναμαι τέμενος</l>
<l n="135">γνῶναι ποῦ μοί ποτε ναίει.</l>
</sp>
<sp>
<speaker>Οἰδίπους</speaker>
<l n="136">ὅδʼ ἐκεῖνος ἐγώ·  φωνῇ γὰρ ὁρῶ,</l>
<l n="137">τὸ φατιζόμενον.</l>
</sp>
<sp>
<speaker>Χορός</speaker>
<l n="138">ἰὼ ἰώ,</l>
<l n="139">δεινὸς μὲν ὁρᾶν, δεινὸς δὲ κλύειν.</l>
</sp>
<sp>
<speaker>Οἰδίπους</speaker>
<l n="140">μή μʼ, ἱκετεύω, προσίδητʼ ἄνομον.</l>
</sp>
<sp>
<speaker>Χορός</speaker>
<l n="141">Ζεῦ ἀλεξῆτορ, τίς ποθʼ ὁ πρέσβυς;</l>
</sp>
<sp>
<speaker>Οἰδίπους</speaker>
<l n="142">οὐ πάνυ μοίρας εὐδαιμονίσαι</l>
<l n="143">πρώτης, ὦ τῆσδʼ ἔφοροι χώρας.</l>
<l n="144">δηλῶ δʼ·  οὐ γὰρ ἂν ὧδʼ ἀλλοτρίοις</l>
<l n="145">ὄμμασιν εἷρπον</l>
<l n="146">κἀπὶ σμικροῖς μέγας ὥρμουν.</l>
</sp>
<milestone ed="p" n="149" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="147">ἐή, ἀλαῶν ὀμμάτων</l>
<l n="148">ἆρα καὶ ἦσθα φυτάλμιος; δυσαίων</l>
<l n="149">μακραίων γʼ, ὅσʼ ἐπεικάσαι.</l>
<l n="150">ἀλλʼ οὐ μὰν ἔν γʼ ἐμοὶ</l>
<l n="151">προσθήσει  τάσδʼ ἀράς.</l>
<l n="152">περᾷς γάρ, περᾷς·  ἀλλʼ ἵνα τῷδʼ ἐν ἀ-</l>
<l n="153">φθέγκτῳ μὴ προπέσῃς νάπει</l>
<l n="154">ποιάεντι, κάθυδρος οὗ</l>
<l n="155">κρατὴρ μειλιχίων ποτῶν</l>
<l n="156">ῥεύματι συντρέχει,</l>
<l n="157">τόν, ξένε πάμμορʼ, εὖ φύλαξαι;</l>
<l n="158">μετάσταθʼ ἀπόβαθι.  πολ-</l>
<l n="159">λὰ κέλευθος ἐρατύει·</l>
<l n="160">κλύεις, ὦ πολύμοχθʼ ἀλᾶτα;</l>
<l n="161">λόγον εἴ τινʼ οἴσεις</l>
<l n="162">πρὸς ἐμὰν λέσχαν, ἀβάτων ἀποβάς,</l>
<l n="163">ἵνα πᾶσι νόμος,</l>
<l n="164">φώνει·  πρόσθεν δʼ ἀπερύκου.</l>
</sp>
<sp>
<speaker>Οἰδίπους</speaker>
<l n="165">θύγατερ, ποῖ τις φροντίδος ἔλθῃ;</l>
</sp>
<sp>
<speaker>Ἀντιγόνη</speaker>
<l n="166">ὦ πάτερ, ἀστοῖς ἴσα χρὴ μελετᾶν,</l>
<l n="167">εἴκοντας ἃ δεῖ κἀκούοντας.</l>
</sp>
<sp>
<speaker>Οἰδίπους</speaker>
<l n="168">πρόσθιγέ νύν μου.</l>
</sp>
<sp>
<speaker>Ἀντιγόνη</speaker>
<l n="169">ψαύω καὶ δή.</l>
</sp>
<sp>
<speaker>Οἰδίπους</speaker>
<l n="170">ὦ ξένε, μὴ δῆτʼ ἀδικηθῶ σοὶ</l>
<l n="171">πιστεύσας καὶ μεταναστάς.</l>
</sp>
<milestone ed="p" n="176" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="172">οὔ τοι μήποτέ σʼ  ἐκ τῶνδʼ ἑδράνων,</l>
<l n="173">ὦ γέρον, ἄκοντά τις ἄξει.</l>
</sp>
<sp>
<speaker>Οἰδίπους</speaker>
<l n="174">ἔτʼ οὖν;</l>
</sp>
<sp>
<speaker>Χορός</speaker>
<l n="175">ἔτι βαῖνε πόρσω.</l>
</sp>
<sp>
<speaker>Οἰδίπους</speaker>
<l n="176">ἔτι;</l>
</sp>
<sp>
<speaker>Χορός</speaker>
<l n="177">προβίβαζε,  κούρα,</l>
<l n="178">πόρσω·  σὺ γὰρ ἀΐεις.</l>
</sp>
<sp>
<speaker>Ἀντιγόνη</speaker>
<l n="179">
<add>
<gap><desc>*</desc></gap>
</add>
</l>
</sp>
<sp>
<speaker>Οἰδίπους</speaker>
<l n="180">
<add>
<gap><desc>*</desc></gap>
</add>
</l>
</sp>
<sp>
<speaker>Ἀντιγόνη</speaker>
<l n="181">
<add>
<gap><desc>*</desc></gap>
</add>
</l>
<l n="182">ἕπεο μάν, ἕπεʼ ὧδʼ ἀμαυρῷ</l>
<l n="183">κώλῳ, πάτερ, ᾇ σʼ ἄγω.</l>
</sp>
<sp>
<speaker>Οἰδίπους</speaker>
<l n="184">
<add>
<gap><desc>*</desc></gap>
</add>
</l>
</sp>
<sp>
<speaker>Χορός</speaker>
<l n="185">τόλμα ξεῖνος ἐπὶ ξένης,</l>
<l n="186">ὦ τλάμων, ὅ τι καὶ πόλις</l>
<l n="187">τέτροφεν ἄφιλον ἀποστυγεῖν</l>
<l n="188">καὶ τὸ φίλον σέβεσθαι.</l>
</sp>
<sp>
<speaker>Οἰδίπους</speaker>
<l n="189">ἄγε νυν σύ με, παῖ,</l>
<l n="190">ἵνʼ ἂν εὐσεβίας ἐπιβαίνοντες</l>
<l n="191">τὸ μὲν εἴποιμεν, τὸ δʼ  ἀκούσαιμεν,</l>
<l n="192">καὶ μὴ χρείᾳ πολεμῶμεν.</l>
</sp>
<milestone ed="p" n="192" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="193">αὐτοῦ·  μηκέτι τοῦδʼ αὐτοπέτρου</l>
<l n="194">βήματος ἔξω πόδα κλίνῃς.</l>
</sp>
<sp>
<speaker>Οἰδίπους</speaker>
<l n="195">οὕτως;</l>
</sp>
<sp>
<speaker>Χορός</speaker>
<l n="196">ἅλις, ὡς ἀκούεις.</l>
</sp>
<sp>
<speaker>Οἰδίπους</speaker>
<l n="197">ἦ ἑσθῶ;</l>
</sp>
<sp>
<speaker>Χορός</speaker>
<l n="198">λέχριός γʼ ἐπʼ ἄκρου</l>
<l n="199">λᾶος βραχὺς ὀκλάσας.</l>
</sp>
<sp>
<speaker>Ἀντιγόνη</speaker>
<l n="200">πάτερ, ἐμὸν τόδʼ·  ἐν ἁσυχαίᾳ</l>
</sp>
<sp>
<speaker>Οἰδίπους</speaker>
<l n="201">ἰώ μοί μοι.</l>
</sp>
<sp>
<speaker>Ἀντιγόνη</speaker>
<l n="202">βάσει βάσιν ἅρμοσαι,</l>
<l n="203">γεραὸν ἐς χέρα σῶμα σὸν</l>
<l n="204">προκλίνας φιλίαν ἐμάν.</l>
</sp>
<sp>
<speaker>Οἰδίπους</speaker>
<l n="205">ὤμοι δύσφρονος ἄτας.</l>
</sp>
<sp>
<speaker>Χορός</speaker>
<l n="206">ὦ τλάμων, ὅτε νῦν χαλᾷς,</l>
<l n="207">αὔδασον, τίς ἔφυς βροτῶν;</l>
<l n="208">τίς ὁ πολύπονος ἄγει; τίνʼ ἂν</l>
<l n="209">σοῦ πατρίδʼ ἐκπυθοίμαν;</l>
</sp>
<milestone ed="p" n="207" unit="card"/>
</div>
<div type="epode">
<sp>
<speaker>Οἰδίπους</speaker>
<l n="210">ὦ ξένοι,</l>
<l n="211">ἀπόπτολις·  ἀλλὰ μὴ</l>
</sp>
<sp>
<speaker>Χορός</speaker>
<l n="212">τί τόδʼ ἀπεννέπεις, γέρον;</l>
</sp>
<sp>
<speaker>Οἰδίπους</speaker>
<l n="213">μὴ μὴ μή μʼ ἀνέρῃ τίς εἰμι,</l>
<l n="214">μηδʼ ἐξετάσῃς πέρα ματεύων.</l>
</sp>
<sp>
<speaker>Χορός</speaker>
<l n="215">τί τόδʼ;</l>
</sp>
<sp>
<speaker>Οἰδίπους</speaker>
<l n="216">αἰνὰ φύσις.</l>
</sp>
<sp>
<speaker>Χορός</speaker>
<l n="217">αὔδα.</l>
</sp>
<sp>
<speaker>Οἰδίπους</speaker>
<l n="218">τέκνον, ὤμοι, τί γεγώνω;</l>
</sp>
<sp>
<speaker>Χορός</speaker>
<l n="219">τίνος εἶ σπέρματος, ὦ ξένε, φώνει, πατρόθεν.</l>
</sp>
<sp>
<speaker>Οἰδίπους</speaker>
<l n="220">ὤμοι ἐγώ, τί πάθω, τέκνον ἐμόν;</l>
</sp>
<sp>
<speaker>Ἀντιγόνη</speaker>
<l n="221">λέγʼ, ἐπείπερ ἐπʼ ἔσχατα βαίνεις.</l>
</sp>
<sp>
<speaker>Οἰδίπους</speaker>
<l n="222">ἀλλʼ ἐρῶ· οὐ γὰρ ἔχω κατακρυφάν.</l>
</sp>
<sp>
<speaker>Χορός</speaker>
<l n="223">μακρὰ μέλλετον, ἀλλὰ τάχυνε.</l>
</sp>
<sp>
<speaker>Οἰδίπους</speaker>
<l n="224">Λαΐου ἴστε τινʼ;</l>
</sp>
<sp>
<speaker>Χορός</speaker>
<l n="225">ὢ ἰοὺ ἰού.</l>
</sp>
<sp>
<speaker>Οἰδίπους</speaker>
<l n="226">τό τε Λαβδακιδᾶν γένος;</l>
</sp>
<sp>
<speaker>Χορός</speaker>
<l n="227">ὦ Ζεῦ.</l>
</sp>
<sp>
<speaker>Οἰδίπους</speaker>
<l n="228">ἄθλιον Οἰδιπόδαν;</l>
</sp>
<sp>
<speaker>Χορός</speaker>
<l n="229">σὺ γὰρ ὅδʼ εἶ;</l>
</sp>
<sp>
<speaker>Οἰδίπους</speaker>
<l n="230">δέος ἴσχετε μηδὲν ὅσʼ αὐδῶ.</l>
</sp>
<sp>
<speaker>Χορός</speaker>
<l n="231">ἰὼ ὢ ὤ.</l>
</sp>
<sp>
<speaker>Οἰδίπους</speaker>
<l n="232">δύσμορος.</l>
</sp>
<sp>
<speaker>Χορός</speaker>
<l n="233">ὢ ὤ.</l>
</sp>
<sp>
<speaker>Οἰδίπους</speaker>
<l n="234">θύγατερ, τί ποτʼ  αὐτίκα κύρσει;</l>
</sp>
<sp>
<speaker>Χορός</speaker>
<l n="235">ἔξω πόρσω βαίνετε χώρας.</l>
</sp>
<sp>
<speaker>Οἰδίπους</speaker>
<l n="236">ἃ δʼ ὑπέσχεο ποῖ καταθήσεις,</l>
</sp>
<sp>
<speaker>Χορός</speaker>
<l n="237">οὐδενὶ μοιριδία τίσις ἔρχεται</l>
<l n="238">ἃν προπάθῃ τὸ τίνειν·  ἀπάτα δʼ ἀπά-</l>
<l n="239">ταις ἑτέραις ἑτέρα παραβαλλομέ-</l>
<l n="240">να πόνον, οὐ χάριν, ἀντιδίδωσιν ἔ-</l>
<l n="241">χειν.  σὺ δὲ τῶνδʼ ἑδράνων πάλιν ἔκτοπος</l>
<l n="242">αὖθις ἄφορμος ἐμᾶς χθονὸς ἔκθορε,</l>
<l n="243">μή τι πέρα χρέος</l>
<l n="244">ἐμᾷ πόλει προσάψῃς.</l>
</sp>
<sp>
<speaker>Ἀντιγόνη</speaker>
<l n="245">ὦ ξένοι</l>
<l n="246">αἰδόφρονες, ἀλλʼ ἐπεὶ</l>
<l n="247">γεραὸν πατέρα τόνδʼ ἐμὸν</l>
<l n="248">οὐκ ἀνέτλατʼ, ἔργων</l>
<l n="249">ἀκόντων ἀΐοντες αὐδάν,</l>
<l n="250">ἀλλʼ ἐμὲ τὰν μελέαν, ἱκετεύομεν, ὦ ξένοι, οἰκτίραθʼ, ἃ</l>
<l n="251">πατρὸς ὑπὲρ τοὐμοῦ μόνου</l>
<l n="252">ἄντομαι οὐκ ἀλαοῖς προσορωμένα</l>
<l n="253">ὄμμα σὸν ὄμμασιν, ὥς τις ἀφʼ αἵματος</l>
<l n="254">ὑμετέρου προφανεῖσα, τὸν ἄθλιον</l>
<l n="255">αἰδοῦς κῦρσαι·  ἐν ὔμμι γὰρ ὡς θεῷ</l>
<l n="256">κείμεθα τλάμονες.  ἀλλʼ ἴτε, νεύσατε τὰν ἀδόκητον χάριν·</l>
<l n="257">πρός σʼ ὅ τι σοι φίλον ἐκ σέθεν ἄντομαι,</l>
<l n="258">ἢ τέκνον ἢ λέχος ἢ χρέος ἢ θεός·</l>
<l n="259">οὐ γὰρ ἴδοις ἂν ἀθρῶν βροτὸν ὅστις ἄν,</l>
<l n="260">εἰ θεὸς ἄγοι,</l>
<l n="261">ἐκφυγεῖν δύναιτο.</l>
</sp>
<milestone ed="p" n="254" unit="card"/>
</div>
</div>
<div type="episode">
<sp>
<speaker>Χορός</speaker>
<l n="262">ἀλλʼ ἴσθι, τέκνον Οἰδίπου, σέ τʼ ἐξ ἴσου</l>
<l n="263">οἰκτίρομεν καὶ τόνδε συμφορᾶς χάριν·</l>
<l n="264">τὰ δʼ ἐκ θεῶν τρέμοντες οὐ σθένοιμεν ἂν</l>
<l n="265">φωνεῖν πέρα τῶν πρὸς σὲ νῦν εἰρημένων.</l>
</sp>
<sp>
<speaker>Οἰδίπους</speaker>
<l n="266">τί δῆτα δόξης ἢ τί κληδόνος καλῆς</l>
<l n="267">μάτην ῥεούσης ὠφέλημα γίγνεται,</l>
<l n="268">εἰ τάς γʼ Ἀθήνας φασὶ θεοσεβεστάτας</l>
<l n="269">εἶναι, μόνας δὲ τὸν κακούμενον ξένον</l>
<l n="270">σῴζειν οἵας τε καὶ μόνας ἀρκεῖν ἔχειν;</l>
<l n="271">κἄμοιγε ποῦ τοῦτʼ ἐστίν, οἵτινες βάθρων</l>
<l n="272">ἐκ τῶνδέ μʼ ἐξάραντες εἶτʼ ἐλαύνετε,</l>
<l n="273">ὄνομα μόνον δείσαντες; οὐ γὰρ δὴ τό γε</l>
<l n="274">σῶμʼ οὐδὲ τἄργα τἄμʼ·  ἐπεὶ τά γʼ ἔργα μου</l>
<l n="275">πεπονθότʼ ἐστὶ μᾶλλον ἢ δεδρακότα,</l>
<l n="276">εἴ σοι τὰ μητρὸς καὶ πατρὸς χρείη λέγειν,</l>
<l n="277">ὧν οὕνεκʼ ἐκφοβεῖ με·  τοῦτʼ ἐγὼ καλῶς</l>
<l n="278">ἔξοιδα.  καίτοι πῶς ἐγὼ κακὸς φύσιν,</l>
<l n="279">ὅστις παθὼν μὲν ἀντέδρων, ὥστʼ εἰ φρονῶν</l>
<l n="280">ἔπρασσον, οὐδʼ ἂν ὧδʼ ἐγιγνόμην κακός;</l>
<l n="281">νῦν δʼ οὐδὲν εἰδὼς ἱκόμην ἵνʼ ἱκόμην,</l>
<l n="282">ὑφʼ ὧν δʼ ἔπασχον, εἰδότων ἀπωλλύμην.</l>
<l n="283">ἀνθʼ ὧν ἱκνοῦμαι πρὸς θεῶν ὑμᾶς, ξένοι,</l>
<l n="284">ὥσπερ με κἀνεστήσαθʼ, ὧδε σώσατε,</l>
<l n="285">καὶ μὴ θεοὺς τιμῶντες εἶτα τοὺς θεοὺς</l>
<l n="286">μοίρας  ποιεῖσθε μηδαμῶς·  ἡγεῖσθε δὲ</l>
<l n="287">βλέπειν μὲν αὐτοὺς πρὸς τὸν εὐσεβῆ βροτῶν,</l>
<l n="288">βλέπειν δὲ πρὸς τοὺς δυσσεβεῖς, φυγὴν δέ του</l>
<l n="289">μήπω γενέσθαι φωτὸς ἀνοσίου βροτῶν.</l>
<l n="290">ξὺν οἷς σὺ μὴ κάλυπτε τὰς εὐδαίμονας</l>
<l n="291">ἔργοις Ἀθήνας ἀνοσίοις ὑπηρετῶν,</l>
<l n="292">ἀλλʼ ὥσπερ ἔλαβες τὸν ἱκέτην ἐχέγγυον,</l>
<l n="293">ῥύου με κἀκφύλασσε·  μηδέ μου κάρα</l>
<l n="294">τὸ δυσπρόσοπτον εἰσορῶν ἀτιμάσῃς,</l>
<l n="295">ἥκω γὰρ ἱερὸς εὐσεβής τε καὶ φέρων</l>
<l n="296">ὄνησιν ἀστοῖς τοῖσδʼ·  ὅταν δʼ ὁ κύριος</l>
<l n="297">παρῇ τις, ὑμῶν ὅστις ἐστὶν ἡγεμών,</l>
<l n="298">τότʼ  εἰσακούων πάντʼ  ἐπιστήσει·  τὰ δὲ</l>
<l n="299">μεταξὺ τούτου μηδαμῶς γίγνου κακός.</l>
</sp>
<sp>
<speaker>Χορός</speaker>
<l n="300">ταρβεῖν μέν, ὦ γεραιέ, τἀνθυμήματα</l>
<l n="301">πολλή ʼστʼ ἀνάγκη τἀπὸ σοῦ· λόγοισι γὰρ</l>
<l n="302">οὐκ ὠνόμασται βραχέσι·  τοὺς δὲ τῆσδε γῆς</l>
<l n="303">ἄνακτας ἀρκεῖ ταῦτά μοι διειδέναι.</l>
</sp>
<milestone ed="p" n="296" unit="card"/>
<sp>
<speaker>Οἰδίπους</speaker>
<l n="304">καὶ ποῦ ʼσθʼ ὁ κραίνων τῆσδε τῆς χώρας, ξένοι;</l>
</sp>
<sp>
<speaker>Χορός</speaker>
<l n="305">πατρῷον ἄστυ γῆς ἔχει·  σκοπὸς δέ νιν,</l>
<l n="306">ὃς κἀμὲ δεῦρʼ ἔπεμψεν, οἴχεται στελῶν.</l>
</sp>
<sp>
<speaker>Οἰδίπους</speaker>
<l n="307">ἦ καὶ δοκεῖτε τοῦ τυφλοῦ τινʼ ἐντροπὴν</l>
<l n="308">ἢ φροντίδʼ, ἕξειν, αὐτὸν ὥστʼ  ἐλθεῖν πέλας;</l>
</sp>
<sp>
<speaker>Χορός</speaker>
<l n="309">καὶ κάρθʼ, ὅταν  περ τοὔνομʼ αἴσθηται τὸ σόν.</l>
</sp>
<sp>
<speaker>Οἰδίπους</speaker>
<l n="310">τίς δʼ ἔσθʼ ὁ κείνῳ τοῦτο τοὔπος ἀγγελῶν;</l>
</sp>
<sp>
<speaker>Χορός</speaker>
<l n="311">μακρὰ κέλευθος·  πολλὰ δʼ ἐμπόρων ἔπη</l>
<l n="312">φιλεῖ πλανᾶσθαι, τῶν ἐκεῖνος ἀΐων,</l>
<l n="313">θάρσει, παρέσται.  πολὺ γάρ, ὦ γέρον, τὸ σὸν</l>
<l n="314">ὄνομα διήκει πάντας, ὥστε κεἰ βραδὺς</l>
<l n="315">εὕδει, κλύων σοῦ δεῦρʼ ἀφίξεται ταχύς.</l>
</sp>
<sp>
<speaker>Οἰδίπους</speaker>
<l n="316">ἀλλʼ εὐτυχὴς ἵκοιτο τῇ θʼ αὑτοῦ πόλει</l>
<l n="317">ἐμοί τε·  τίς γὰρ ἐσθλὸς οὐχ αὑτῷ φίλος;</l>
</sp>
<sp>
<speaker>Ἀντιγόνη</speaker>
<l n="318">ὦ Ζεῦ, τί λέξω;  ποῖ φρενῶν ἔλθω, πάτερ;</l>
</sp>
<sp>
<speaker>Οἰδίπους</speaker>
<l n="319">τί δʼ ἔστι, τέκνον Ἀντιγόνη;</l>
</sp>
<sp>
<speaker>Ἀντιγόνη</speaker>
<l n="320">γυναῖχʼ ὁρῶ</l>
<l n="321">στείχουσαν ἡμῶν ἆσσον, Αἰτναίας ἐπὶ</l>
<l n="322">πώλου βεβῶσαν·  κρατὶ δʼ ἡλιοστεγὴς</l>
<l n="323">κυνῆ πρόσωπα Θεσσαλίς νιν ἀμπέχει.</l>
<l n="324">τί φῶ;</l>
<l n="325">ἆρʼ ἔστιν; ἆρʼ οὐκ ἔστιν; ἢ γνώμη πλανᾷ;</l>
<l n="326">καὶ φημὶ κἀπόφημι κοὐκ ἔχω τί φῶ.</l>
<l n="327">τάλαινα.</l>
<l n="328">οὐκ ἔστιν ἄλλη·  φαιδρὰ γοῦν ἀπʼ ὀμμάτων</l>
<l n="329">σαίνει με προσστείχουσα·  σημαίνει δʼ ὅτι</l>
<l n="330">μόνης τόδʼ ἐστὶ δῆλον Ἰσμήνης κάρα.</l>
</sp>
<sp>
<speaker>Οἰδίπους</speaker>
<l n="331">πῶς εἶπας, ὦ παῖ;</l>
</sp>
<sp>
<speaker>Ἀντιγόνη</speaker>
<l n="332">παῖδα σήν, ἐμὴν δʼ ὁρᾶν</l>
<l n="333">ὅμαιμον·  αὐδῇ δʼ αὐτίκʼ ἔξεστιν μαθεῖν.</l>
</sp>
<sp>
<speaker>Ἰσμήνη</speaker>
<l n="334">ὦ δισσὰ πατρὸς καὶ κασιγνήτης ἐμοὶ</l>
<l n="335">ἥδιστα προσφωνήμαθʼ, ὡς ὑμᾶς μόλις</l>
<l n="336">εὑροῦσα λύπῃ δεύτερον μόλις βλέπω.</l>
</sp>
<sp>
<speaker>Οἰδίπους</speaker>
<l n="337">ὦ τέκνον, ἥκεις;</l>
</sp>
<sp>
<speaker>Ἰσμήνη</speaker>
<l n="338">ὦ πάτερ δύσμοιρʼ ὁρᾶν.</l>
</sp>
<sp>
<speaker>Οἰδίπους</speaker>
<l n="339">τέκνον, πέφηνας;</l>
</sp>
<sp>
<speaker>Ἰσμήνη</speaker>
<l n="340">οὐκ ἄνευ μόχθου γέ μοι.</l>
</sp>
<sp>
<speaker>Οἰδίπους</speaker>
<l n="341">πρόσψαυσον, ὦ παῖ.</l>
</sp>
<sp>
<speaker>Ἰσμήνη</speaker>
<l n="342">θιγγάνω δυοῖν ὁμοῦ.</l>
</sp>
<sp>
<speaker>Οἰδίπους</speaker>
<l n="343">ὦ σπέρμʼ ὅμαιμον.</l>
</sp>
<sp>
<speaker>Ἰσμήνη</speaker>
<l n="344">ὦ δυσάθλιαι τροφαί.</l>
</sp>
<sp>
<speaker>Οἰδίπους</speaker>
<l n="345">ἦ τῆσδε κἀμοῦ;</l>
</sp>
<sp>
<speaker>Ἰσμήνη</speaker>
<l n="346">δυσμόρου τʼ ἐμοῦ τρίτης.</l>
</sp>
<sp>
<speaker>Οἰδίπους</speaker>
<l n="347">τέκνον, τί δʼ ἦλθες;</l>
</sp>
<sp>
<speaker>Ἰσμήνη</speaker>
<l n="348">σῇ, πάτερ, προμηθίᾳ.</l>
</sp>
<sp>
<speaker>Οἰδίπους</speaker>
<l n="349">πότερα πόθοισι;</l>
</sp>
<sp>
<speaker>Ἰσμήνη</speaker>
<l n="350">καὶ λόγων γʼ αὐτάγγελος,</l>
<l n="351">ξὺν ᾧπερ εἶχον οἰκετῶν πιστῷ μόνῳ.</l>
</sp>
<sp>
<speaker>Οἰδίπους</speaker>
<l n="352">οἱ δʼ αὐθόμαιμοι ποῦ νεανίαι πονεῖν;</l>
</sp>
<sp>
<speaker>Ἰσμήνη</speaker>
<l n="353">εἴσʼ οὗπέρ εἰσι·  δεινὰ τἀν κείνοις τανῦν.</l>
</sp>
<milestone ed="p" n="337" unit="card"/>
<sp>
<speaker>Οἰδίπους</speaker>
<l n="354">ὦ πάντʼ ἐκείνω τοῖς ἐν Αἰγύπτῳ νόμοις</l>
<l n="355">φύσιν κατεικασθέντε καὶ βίου τροφάς·</l>
<l n="356">ἐκεῖ γὰρ οἱ μὲν ἄρσενες κατὰ στέγας</l>
<l n="357">θακοῦσιν ἱστουργοῦντες, αἱ δὲ  σύννομοι</l>
<l n="358">τἄξω βίου τροφεῖα πορσύνουσʼ ἀεί.</l>
<l n="359">σφῷν δʼ, ὦ τέκνʼ, οὓς μὲν εἰκὸς ἦν πονεῖν τάδε,</l>
<l n="360">κατʼ οἶκον οἰκουροῦσιν ὥστε παρθένοι,</l>
<l n="361">σφὼ δʼ ἀντʼ ἐκείνων τἀμὰ δυστήνου κακὰ</l>
<l n="362">ὑπερπονεῖτον.  ἡ μὲν ἐξ ὅτου νέας</l>
<l n="363">τροφῆς ἔληξε καὶ κατίσχυσεν δέμας,</l>
<l n="364">ἀεὶ μεθʼ ἡμῶν δύσμορος πλανωμένη</l>
<l n="365">γερονταγωγεῖ, πολλὰ μὲν κατʼ ἀγρίαν</l>
<l n="366">ὕλην ἄσιτος νηλίπους τʼ ἀλωμένη,</l>
<l n="367">πολλοῖσι δʼ ὄμβροις ἡλίου τε καύμασιν</l>
<l n="368">μοχθοῦσα τλήμων δεύτερʼ ἡγεῖται τὰ τῆς</l>
<l n="369">οἴκοι διαίτης, εἰ πατὴρ τροφὴν ἔχοι.</l>
<l n="370">σὺ δʼ, ὦ τέκνον, πρόσθεν μὲν ἐξίκου πατρὶ</l>
<l n="371">μαντεῖʼ ἄγουσα πάντα, Καδμείων λάθρᾳ,</l>
<l n="372">ἃ τοῦδʼ ἐχρήσθη σώματος, φύλαξ τέ μου</l>
<l n="373">πιστὴ κατέστης, γῆς ὅτʼ ἐξηλαυνόμην·</l>
<l n="374">νῦν δʼ αὖ τίνʼ ἥκεις μῦθον, Ἰσμήνη, πατρὶ</l>
<l n="375">φέρουσα; τίς σʼ ἐξῆρεν οἴκοθεν στόλος;</l>
<l n="376">ἥκεις γὰρ οὐ κενή γε, τοῦτʼ ἐγὼ σαφῶς</l>
<l n="377">ἔξοιδα, μὴ οὐχὶ δεῖμʼ ἐμοὶ φέρουσά τι.</l>
</sp>
<sp>
<speaker>Ἰσμήνη</speaker>
<l n="378">ἐγὼ τὰ μὲν παθήμαθʼ ἅπαθον, πάτερ,</l>
<l n="379">ζητοῦσα τὴν σὴν ποῦ κατοικοίης τροφήν,</l>
<l n="380">παρεῖσʼ ἐάσω·  δὶς γὰρ οὐχὶ βούλομαι</l>
<l n="381">πονοῦσά τʼ ἀλγεῖν καὶ λέγουσʼ αὖθις πάλιν.</l>
<l n="382">ἃ δʼ ἀμφὶ τοῖν σοῖν δυσμόροιν παίδοιν κακὰ</l>
<l n="383">νῦν ἐστι, ταῦτα σημανοῦσʼ ἐλήλυθα.</l>
<l n="384">πρὶν μὲν γὰρ αὐτοῖς ἦν ἔρως  Κρέοντί τε</l>
<l n="385">θρόνους ἐᾶσθαι μηδὲ χραίνεσθαι πόλιν,</l>
<l n="386">λόγῳ σκοποῦσι τὴν πάλαι γένους φθοράν,</l>
<l n="387">οἵα κατέσχε τὸν σὸν ἄθλιον δόμον·</l>
<l n="388">νῦν δʼ ἐκ θεῶν του κἀλιτηρίου  φρενὸς</l>
<l n="389">εἰσῆλθε τοῖν τρὶς ἀθλίοιν ἔρις κακή,</l>
<l n="390">ἀρχῆς λαβέσθαι καὶ κράτους τυραννικοῦ.</l>
<l n="391">χὠ μὲν νεάζων καὶ χρόνῳ μείων γεγὼς</l>
<l n="392">τὸν πρόσθε γεννηθέντα Πολυνείκη θρόνων</l>
<l n="393">ἀποστερίσκει, κἀξελήλακεν πάτρας.</l>
<l n="394">ὁ δʼ, ὡς καθʼ ἡμᾶς ἔσθʼ ὁ πληθύων λόγος,</l>
<l n="395">τὸ κοῖλον Ἄργος βὰς φυγὰς προσλαμβάνει</l>
<l n="396">κῆδός τε καινὸν καὶ ξυνασπιστὰς φίλους</l>
<l n="397">ὡς αὐτίκʼ  Ἄργος ἢ τὸ Καδμείων πέδον</l>
<l n="398">τιμῇ καθέξον ἢ πρὸς οὐρανὸν βιβῶν.</l>
<l n="399">ταῦτʼ οὐκ ἀριθμός ἐστιν, ὦ πάτερ, λόγων,</l>
<l n="400">ἀλλʼ ἔργα δεινά·  τοὺς δὲ σοὺς ὅπου  θεοὶ</l>
<l n="401">πόνους κατοικτιοῦσιν οὐκ ἔχω μαθεῖν.</l>
</sp>
<milestone ed="p" n="385" unit="card"/>
<sp>
<speaker>Οἰδίπους</speaker>
<l n="402">ἤδη γὰρ ἔσχες ἐλπίδʼ ὡς ἐμοῦ θεοὺς</l>
<l n="403">ὤραν τινʼ ἕξειν, ὥστε σωθῆναί ποτε;</l>
</sp>
<sp>
<speaker>Ἰσμήνη</speaker>
<l n="404">ἔγωγε τοῖς νὺν γʼ, ὦ πάτερ, μαντεύμασιν.</l>
</sp>
<sp>
<speaker>Οἰδίπους</speaker>
<l n="405">ποίοισι τούτοις; τί δὲ τεθέσπισται, τέκνον;</l>
</sp>
<sp>
<speaker>Ἰσμήνη</speaker>
<l n="406">σὲ τοῖς ἐκεῖ ζητητὸν ἀνθρώποις ποτὲ</l>
<l n="407">θανόντʼ ἔσεσθαι ζῶντά τʼ εὐσοίας  χάριν.</l>
</sp>
<sp>
<speaker>Οἰδίπους</speaker>
<l n="408">τίς δʼ ἂν τοιοῦδʼ ὑπʼ ἀνδρὸς εὖ πράξειεν ἄν;</l>
</sp>
<sp>
<speaker>Ἰσμήνη</speaker>
<l n="409">ἐν σοὶ τὰ κείνων  φασὶ γίγνεσθαι κράτη.</l>
</sp>
<sp>
<speaker>Οἰδίπους</speaker>
<l n="410">ὅτʼ οὐκέτʼ εἰμί, τηνικαῦτʼ ἄρʼ εἴμʼ ἀνήρ;</l>
</sp>
<sp>
<speaker>Ἰσμήνη</speaker>
<l n="411">νῦν γὰρ θεοί σʼ ὀρθοῦσι, πρόσθε δʼ ὤλλυσαν.</l>
</sp>
<sp>
<speaker>Οἰδίπους</speaker>
<l n="412">γέροντα δʼ ὀρθοῦν φλαῦρον ὃς νέος πέσῃ.</l>
</sp>
<sp>
<speaker>Ἰσμήνη</speaker>
<l n="413">καὶ μὴν Κρέοντά γʼ ἴσθι σοι τούτων χάριν</l>
<l n="414">ἥξοντα βαιοῦ κοὐχὶ μυρίου χρόνου.</l>
</sp>
<sp>
<speaker>Οἰδίπους</speaker>
<l n="415">ὅπως τί δράσῃ,  θύγατερ; ἑρμήνευέ μοι.</l>
</sp>
<sp>
<speaker>Ἰσμήνη</speaker>
<l n="416">ὥς σʼ ἄγχι γῆς στήσωσι Καδμείας, ὅπως</l>
<l n="417">κρατῶσι μὲν σοῦ, γῆς δὲ μὴ ʼμβαίνῃς ὅρων.</l>
</sp>
<sp>
<speaker>Οἰδίπους</speaker>
<l n="418">ἡ δʼ ὠφέλησις τίς θύρασι κειμένου;</l>
</sp>
<sp>
<speaker>Ἰσμήνη</speaker>
<l n="419">κείνοις ὁ τύμβος δυστυχῶν ὁ σὸς βαρύς.</l>
</sp>
<sp>
<speaker>Οἰδίπους</speaker>
<l n="420">κἄνευ θεοῦ τις τοῦτό γʼ ἂν γνώμῃ μάθοι.</l>
</sp>
<sp>
<speaker>Ἰσμήνη</speaker>
<l n="421">τούτου χάριν τοίνυν σε προσθέσθαι πέλας</l>
<l n="422">χώρας θέλουσι, μηδʼ ἵνʼ ἂν σαυτοῦ κρατοῖς.</l>
</sp>
<sp>
<speaker>Οἰδίπους</speaker>
<l n="423">ἦ καὶ κατασκιῶσι Θηβαίᾳ κόνει;</l>
</sp>
<sp>
<speaker>Ἰσμήνη</speaker>
<l n="424">ἀλλʼ οὐκ ἐᾷ τοὔμφυλον αἷμά σʼ, ὦ πάτερ.</l>
</sp>
<sp>
<speaker>Οἰδίπους</speaker>
<l n="425">οὐκ ἆρʼ ἐμοῦ γε μὴ κρατήσωσίν ποτε.</l>
</sp>
<sp>
<speaker>Ἰσμήνη</speaker>
<l n="426">ἔσται ποτʼ ἆρα τοῦτο Καδμείοις βάρος.</l>
</sp>
<sp>
<speaker>Οἰδίπους</speaker>
<l n="427">ποίας φανείσης, ὦ τέκνον, συναλλαγῆς;</l>
</sp>
<sp>
<speaker>Ἰσμήνη</speaker>
<l n="428">τῆς σῆς ὑπʼ ὀργῆς, σοῖς ὅταν στῶσιν τάφοις.</l>
</sp>
<sp>
<speaker>Οἰδίπους</speaker>
<l n="429">ἃ δʼ ἐννέπεις, κλύουσα τοῦ λέγεις, τέκνον;</l>
</sp>
<sp>
<speaker>Ἰσμήνη</speaker>
<l n="430">ἀνδρῶν θεωρῶν Δελφικῆς ἀφʼ ἑστίας.</l>
</sp>
<sp>
<speaker>Οἰδίπους</speaker>
<l n="431">καὶ ταῦτʼ ἐφʼ ἡμῖν Φοῖβος εἰρηκὼς κυρεῖ;</l>
</sp>
<sp>
<speaker>Ἰσμήνη</speaker>
<l n="432">ὥς φασιν οἱ μολόντες εἰς Θήβης πέδον.</l>
</sp>
<sp>
<speaker>Οἰδίπους</speaker>
<l n="433">παίδων τις οὖν ἤκουσε τῶν ἐμῶν τάδε;</l>
</sp>
<sp>
<speaker>Ἰσμήνη</speaker>
<l n="434">ἄμφω γʼ ὁμοίως, κἀξεπίστασθον καλῶς.</l>
</sp>
<sp>
<speaker>Οἰδίπους</speaker>
<l n="435">κᾆθʼ οἱ κάκιστοι τῶνδʼ ἀκούσαντες, πάρος</l>
<l n="436">τοὐμοῦ πόθου προύθεντο τὴν τυραννίδα;</l>
</sp>
<sp>
<speaker>Ἰσμήνη</speaker>
<l n="437">ἀλγῶ κλύουσα ταῦτʼ  ἐγώ, φέρω δʼ  ὅμως.</l>
</sp>
<milestone ed="p" n="421" unit="card"/>
<sp>
<speaker>Οἰδίπους</speaker>
<l n="438">ἀλλʼ οἱ θεοί σφιν μήτε τὴν πεπρωμένην</l>
<l n="439">ἔριν κατασβέσειαν, ἔν τʼ ἐμοὶ τέλος</l>
<l n="440">αὐτοῖν γένοιτο τῆσδε τῆς μάχης πέρι,</l>
<l n="441">ἧς νῦν ἔχονται κἀπαναίρονται δόρυ·</l>
<l n="442">ὡς οὔτʼ ἂν ὃς νῦν σκῆπτρα καὶ θρόνους ἔχει</l>
<l n="443">μείνειεν οὔτʼ ἂν οὑξεληλυθὼς πάλιν</l>
<l n="444">ἔλθοι ποτʼ αὖθις·  οἵ γε τὸν φύσαντʼ ἐμὲ</l>
<l n="445">οὕτως ἀτίμως πατρίδος ἐξωθούμενον</l>
<l n="446">οὐκ ἔσχον οὐδʼ ἤμυναν, ἀλλʼ ἀνάστατος</l>
<l n="447">αὐτοῖς ἐπέμφθην κἀξεκηρύχθην φυγάς.</l>
<l n="448">εἴποις ἂν ὡς θέλοντι τοῦτʼ ἐμοὶ τότε</l>
<l n="449">πόλις τὸ δῶρον εἰκότως κατῄνεσεν.</l>
<l n="450">οὐ δῆτʼ, ἐπεί τοι τὴν μὲν αὐτίχʼ ἡμέραν,</l>
<l n="451">ὁπηνίκʼ ἔζει θυμός, ἥδιστον δέ μοι</l>
<l n="452">τὸ κατθανεῖν ἦν καὶ τὸ λευσθῆναι πέτροις,</l>
<l n="453">οὐδεὶς ἔρωτʼ ἐς τόνδʼ  ἐφαίνετʼ ὠφελῶν·</l>
<l n="454">χρόνῳ δʼ, ὅτʼ ἤδη πᾶς ὁ μόχθος ἦν πέπων,</l>
<l n="455">κἀμάνθανον τὸν θυμὸν ἐκδραμόντα μοι</l>
<l n="456">μείζω κολαστὴν τῶν πρὶν ἡμαρτημένων,</l>
<l n="457">τὸ τηνίκʼ  ἤδη τοῦτο μὲν πόλις βίᾳ</l>
<l n="458">ἤλαυνέ μʼ ἐκ γῆς χρόνιον, οἱ δʼ ἐπωφελεῖν,</l>
<l n="459">οἱ τοῦ πατρός, τῷ πατρὶ δυνάμενοι, τὸ δρᾶν</l>
<l n="460">οὐκ ἠθέλησαν, ἀλλʼ ἔπους σμικροῦ χάριν</l>
<l n="461">φυγάς σφιν ἔξω πτωχὸς ἠλώμην ἀεί.</l>
<l n="462">ἐκ ταῖνδε δʼ, οὔσαιν παρθένοιν, ὅσον φύσις</l>
<l n="463">δίδωσιν αὐταῖν, καὶ τροφὰς ἔχω βίου</l>
<l n="464">καὶ  γῆς ἄδειαν καὶ γένους ἐπάρκεσιν·</l>
<l n="465">τὼ δʼ ἀντὶ τοῦ φύσαντος εἱλέσθην θρόνους</l>
<l n="466">καὶ σκῆπτρα κραίνειν καὶ τυραννεύειν χθονός.</l>
<l n="467">ἀλλʼ οὔ τι μὴ λάχωσι τοῦδε συμμάχου,</l>
<l n="468">οὐδέ σφιν ἀρχῆς τῆσδε Καδμείας ποτὲ</l>
<l n="469">ὄνησις ἥξει·  τοῦτʼ ἐγῷδα, τῆσδέ τε</l>
<l n="470">μαντεῖʼ ἀκούων συννοῶν τε τἀξ ἐμοῦ</l>
<l n="471">παλαίφαθʼ ἁμοὶ Φοῖβος ἤνυσέν ποτε.</l>
<l n="472">πρὸς ταῦτα καὶ Κρέοντα πεμπόντων ἐμοῦ</l>
<l n="473">μαστῆρα, κεἴ τις ἄλλος ἐν πόλει σθένει.</l>
<l n="474">ἐὰν γὰρ ὑμεῖς, ὦ ξένοι, θέληθʼ ὁμοῦ</l>
<l n="475">προστάτισι ταῖς  σεμναῖσι δημούχοις θεαῖς</l>
<l n="476">ἀλκὴν ποεῖσθαι, τῇδε τῇ πόλει μέγαν</l>
<l n="477">σωτῆρʼ ἀρεῖσθε, τοῖς δʼ ἐμοῖς ἐχθροῖς πόνους.</l>
</sp>
<milestone ed="p" n="461" unit="card"/>
<sp>
<speaker>Χορός</speaker>
<l n="478">ἐπάξιος μέν, Οἰδίπους, κατοικτίσαι,</l>
<l n="479">αὐτός τε παῖδές θʼ αἵδʼ·  ἐπεὶ δὲ τῆσδε γῆς</l>
<l n="480">σωτῆρα σαυτὸν τῷδʼ ἐπεμβάλλεις λόγῳ,</l>
<l n="481">παραινέσαι σοι βούλομαι τὰ σύμφορα.</l>
</sp>
<sp>
<speaker>Οἰδίπους</speaker>
<l n="482">ὦ φίλταθʼ, ὡς νῦν πᾶν τελοῦντι προξένει.</l>
</sp>
<sp>
<speaker>Χορός</speaker>
<l n="483">θοῦ νῦν καθαρμὸν τῶνδε δαιμόνων, ἐφʼ ἃς</l>
<l n="484">τὸ πρῶτον ἵκου καὶ κατέστειψας πέδον.</l>
</sp>
<sp>
<speaker>Οἰδίπους</speaker>
<l n="485">τρόποισι ποίοις; ὦ ξένοι, διδάσκετε.</l>
</sp>
<sp>
<speaker>Χορός</speaker>
<l n="486">πρῶτον μὲν ἱερὰς ἐξ ἀειρύτου χοὰς</l>
<l n="487">κρήνης ἐνεγκοῦ,  διʼ ὁσίων χειρῶν θιγών.</l>
</sp>
<sp>
<speaker>Οἰδίπους</speaker>
<l n="488">ὅταν δὲ τοῦτο χεῦμʼ ἀκήρατον λάβω;</l>
</sp>
<sp>
<speaker>Χορός</speaker>
<l n="489">κρατῆρές εἰσιν, ἀνδρὸς εὔχειρος τέχνη,</l>
<l n="490">ὧν κρᾶτʼ ἔρεψον καὶ λαβὰς ἀμφιστόμους.</l>
</sp>
<sp>
<speaker>Οἰδίπους</speaker>
<l n="491">θαλλοῖσιν ἢ κρόκαισιν, ἢ ποίῳ τρόπῳ;</l>
</sp>
<sp>
<speaker>Χορός</speaker>
<l n="492">οἰός  γε νεαρᾶς νεοπόκῳ μαλλῷ λαβών.</l>
</sp>
<sp>
<speaker>Οἰδίπους</speaker>
<l n="493">εἶεν·  τὸ δʼ ἔνθεν ποῖ τελευτῆσαί με χρή;</l>
</sp>
<sp>
<speaker>Χορός</speaker>
<l n="494">χοὰς χέασθαι στάντα πρὸς πρώτην ἕω.</l>
</sp>
<sp>
<speaker>Οἰδίπους</speaker>
<l n="495">ἦ τοῖσδε κρωσσοῖς οἷς λέγεις χέω τάδε;</l>
</sp>
<sp>
<speaker>Χορός</speaker>
<l n="496">τρισσάς γε πηγάς·  τὸν τελευταῖον δʼ ὅλον.</l>
</sp>
<sp>
<speaker>Οἰδίπους</speaker>
<l n="497">τοῦ τόνδε πλήσας θῶ; δίδασκε καὶ τόδε.</l>
</sp>
<sp>
<speaker>Χορός</speaker>
<l n="498">ὕδατος, μελίσσης·  μηδὲ προσφέρειν μέθυ.</l>
</sp>
<sp>
<speaker>Οἰδίπους</speaker>
<l n="499">ὅταν δὲ τούτων γῆ μελάμφυλλος τύχῃ;</l>
</sp>
<sp>
<speaker>Χορός</speaker>
<l n="500">τρὶς ἐννέʼ αὐτῇ κλῶνας ἐξ ἀμφοῖν χεροῖν</l>
<l n="501">τιθεὶς ἐλαίας τάσδʼ ἐπεύχεσθαι λιτάς.</l>
</sp>
<sp>
<speaker>Οἰδίπους</speaker>
<l n="502">τούτων ἀκοῦσαι βούλομαι·  μέγιστα γάρ.</l>
</sp>
<sp>
<speaker>Χορός</speaker>
<l n="503">ὥς σφας καλοῦμεν Εὐμενίδας, ἐξ εὐμενῶν</l>
<l n="504">στέρνων δέχεσθαι τὸν ἱκέτην σωτήριον,</l>
<l n="505">αἰτοῦ σύ τʼ αὐτὸς κεἴ τις ἄλλος ἀντὶ σοῦ,</l>
<l n="506">ἄπυστα φωνῶν μηδὲ μηκύνων βοήν·</l>
<l n="507">ἔπειτʼ  ἀφέρπειν ἄστροφος.   καὶ ταῦτά σοι</l>
<l n="508">δράσαντι θαρσῶν ἂν παρασταίην ἐγώ·</l>
<l n="509">ἄλλως δὲ δειμαίνοιμʼ ἄν, ὦ ξένʼ, ἀμφὶ σοι.</l>
</sp>
<sp>
<speaker>Οἰδίπους</speaker>
<l n="510">ὦ παῖδε, κλύετον τῶνδε προσχώρων ξένων;</l>
</sp>
<sp>
<speaker>Ἀντιγόνη</speaker>
<l n="511">ἠκούσαμέν τε χὤ  τι δεῖ πρόστασσε δρᾶν.</l>
</sp>
<sp>
<speaker>Οἰδίπους</speaker>
<l n="512">ἐμοὶ μὲν οὐχ ὁδωτά·  λείπομαι γὰρ ἐν</l>
<l n="513">τῷ μὴ δύνασθαι μήδʼ ὁρᾶν, δυοῖν κακοῖν·</l>
<l n="514">σφῷν δʼ ἁτέρα μολοῦσα πραξάτω τάδε.</l>
<l n="515">ἀρκεῖν γὰρ οἶμαι κἀντὶ μυρίων μίαν</l>
<l n="516">ψυχὴν τάδʼ ἐκτίνουσαν, ἢν εὔνους παρῇ.</l>
<l n="517">ἀλλʼ ἐν τάχει τι πράσσετον·  μόνον δέ με</l>
<l n="518">μὴ λείπετʼ·  οὐ γὰρ ἂν σθένοι τοὐμὸν δέμας</l>
<l n="519">ἔρημον ἕρπειν οὐδʼ ὑφηγητοῦ δίχα.</l>
</sp>
<sp>
<speaker>Ἰσμήνη</speaker>
<l n="520">ἀλλʼ εἶμʼ ἐγὼ τελοῦσα·  τὸν τόπον δʼ ἵνα</l>
<l n="521">χρῆσταί μʼ ἐφευρεῖν, τοῦτο βούλομαι μαθεῖν.</l>
</sp>
<sp>
<speaker>Χορός</speaker>
<l n="522">τοὐκεῖθεν ἄλσους, ὦ ξένη, τοῦδʼ·  ἢν δέ του</l>
<l n="523">σπάνιν τινʼ ἴσχῃς, ἔστʼ ἔποικος ὃς φράσει.</l>
</sp>
<sp>
<speaker>Ἰσμήνη</speaker>
<l n="524">χωροῖμʼ ἂν ἐς τόδʼ·  Ἀντιγόνη, σὺ δʼ ἐνθάδε</l>
<l n="525">φύλασσε πατέρα τόνδε·  τοῖς τεκοῦσι γὰρ</l>
<l n="526">οὐδʼ εἰ πονεῖ τις, δεῖ  πόνου μνήμην ἔχειν.</l>
</sp>
<milestone ed="p" n="510" unit="card"/>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="527">δεινὸν μὲν τὸ πάλαι κείμενον ἤδη κακόν, ὦ ξεῖνʼ, ἐπεγείρειν·</l>
<l n="528">ὅμως δʼ ἔραμαι πυθέσθαι</l>
</sp>
<sp>
<speaker>Οἰδίπους</speaker>
<l n="529">τί τοῦτο;</l>
</sp>
<sp>
<speaker>Χορός</speaker>
<l n="530">τᾶς δειλαίας ἀπόρου φανείσας</l>
<l n="531">ἀλγηδόνος, ᾇ ξυνέστας.</l>
</sp>
<sp>
<speaker>Οἰδίπους</speaker>
<l n="532">μὴ πρὸς ξενίας ἀνοίξῃς</l>
<l n="533">τᾶς σᾶς ἃ πέπονθʼ ἀναιδῆ.</l>
</sp>
<sp>
<speaker>Χορός</speaker>
<l n="534">τό τοι πολὺ καὶ μηδαμὰ λῆγον</l>
<l n="535">χρῄζω,  ξεῖνʼ, ὀρθὸν ἄκουσμʼ ἀκοῦσαι.</l>
</sp>
<sp>
<speaker>Οἰδίπους</speaker>
<l n="536">ὤμοι.</l>
</sp>
<sp>
<speaker>Χορός</speaker>
<l n="537">στέρξον, ἱκετεύω.</l>
</sp>
<sp>
<speaker>Οἰδίπους</speaker>
<l n="538">φεῦ φεῦ.</l>
</sp>
<sp>
<speaker>Χορός</speaker>
<l n="539">πείθου·  κἀγὼ γὰρ ὅσον σὺ προσχρῄζεις.</l>
</sp>
<milestone ed="p" n="521" unit="card"/>
</div>
<div type="antistrophe" n="1">
<sp>
<speaker>Οἰδίπους</speaker>
<l n="540">ἤνεγκʼ οὖν κακότατʼ, ὦ ξένοι, ἤνεγκʼ ἀέκων μέν,</l>
<l n="541">θεὸς ἴστω,</l>
<l n="542">τούτων δʼ αὐθαίρετον οὐδέν.</l>
</sp>
<sp>
<speaker>Χορός</speaker>
<l n="543">ἀλλʼ  ἐς τί;</l>
</sp>
<sp>
<speaker>Οἰδίπους</speaker>
<l n="544">κακᾷ μʼ εὐνᾷ πόλις οὐδὲν ἴδριν</l>
<l n="545">γάμων ἐνέδησεν ἄτᾳ.</l>
</sp>
<sp>
<speaker>Χορός</speaker>
<l n="546">ἦ ματρόθεν, ὡς ἀκούω,</l>
<l n="547">δυσώνυμα λέκτρʼ ἐπλήσω;</l>
</sp>
<sp>
<speaker>Οἰδίπους</speaker>
<l n="548">ὤμοι θάνατος μὲν τάδʼ ἀκούειν,</l>
<l n="549">ὦ ξεῖνʼ·  αὗται δὲ δύʼ ἐξ ἐμοῦ μὲν</l>
</sp>
<sp>
<speaker>Χορός</speaker>
<l n="550">πῶς φῄς;</l>
</sp>
<sp>
<speaker>Οἰδίπους</speaker>
<l n="551">παῖδε, δύο δʼ ἄτα</l>
</sp>
<sp>
<speaker>Χορός</speaker>
<l n="552">ὦ Ζεῦ.</l>
</sp>
<sp>
<speaker>Οἰδίπους</speaker>
<l n="553">ματρὸς κοινᾶς ἀπέβλαστον ὠδῖνος.</l>
</sp>
<milestone ed="p" n="534" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="554">σαί τʼ εἴσʼ ἄρʼ  ἀπόγονοί τε καὶ </l>
</sp>
<sp>
<speaker>Οἰδίπους</speaker>
<l n="555">κοιναί γε πατρὸς ἀδελφεαί.</l>
</sp>
<sp>
<speaker>Χορός</speaker>
<l n="556">ἰώ.</l>
</sp>
<sp>
<speaker>Οἰδίπους</speaker>
<l n="557">ἰὼ δῆτα μυρίων γʼ ἐπιστροφαὶ κακῶν.</l>
</sp>
<sp>
<speaker>Χορός</speaker>
<l n="558">ἔπαθες</l>
</sp>
<sp>
<speaker>Οἰδίπους</speaker>
<l n="559">ἔπαθον ἄλαστʼ ἔχειν.</l>
</sp>
<sp>
<speaker>Χορός</speaker>
<l n="560">ἔρεξας</l>
</sp>
<sp>
<speaker>Οἰδίπους</speaker>
<l n="561">οὐκ ἔρεξα.</l>
</sp>
<sp>
<speaker>Χορός</speaker>
<l n="562">τί γάρ;</l>
</sp>
<sp>
<speaker>Οἰδίπους</speaker>
<l n="563">ἐδεξάμην</l>
<l n="564">δῶρον, ὃ μήποτʼ ἐγὼ ταλακάρδιος</l>
<l n="565">ἐπωφέλησας  πόλεος ἐξελέσθαι.</l>
</sp>
<milestone ed="p" n="542" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="566">δύστανε, τί γάρ; ἔθου φόνον</l>
</sp>
<sp>
<speaker>Οἰδίπους</speaker>
<l n="567">τί τοῦτο; τί δʼ ἐθέλεις μαθεῖν;</l>
</sp>
<sp>
<speaker>Χορός</speaker>
<l n="568">πατρός;</l>
</sp>
<sp>
<speaker>Οἰδίπους</speaker>
<l n="569">παπαῖ. δευτέραν ἔπαισας, ἐπὶ νόσῳ νόσον,</l>
</sp>
<sp>
<speaker>Χορός</speaker>
<l n="570">ἔκανες</l>
</sp>
<sp>
<speaker>Οἰδίπους</speaker>
<l n="571">ἔκανον.  ἔχει δέ μοι</l>
</sp>
<sp>
<speaker>Χορός</speaker>
<l n="572">τί τοῦτο;</l>
</sp>
<sp>
<speaker>Οἰδίπους</speaker>
<l n="573">πρὸς δίκας τι.</l>
</sp>
<sp>
<speaker>Χορός</speaker>
<l n="574">τί γάρ;</l>
</sp>
<sp>
<speaker>Οἰδίπους</speaker>
<l n="575">ἐγὼ φράσω.</l>
<l n="576">καὶ  γὰρ ἄν, οὓς ἐφόνευσʼ, ἔμʼ ἀπώλεσαν·</l>
<l n="577">νόμῳ δὲ καθαρός,  ἄϊδρις εἰς τόδʼ ἦλθον.</l>
</sp>
<milestone ed="p" n="549" unit="card"/>
</div>
</div>
<div type="episode">
<sp>
<speaker>Χορός</speaker>
<l n="578">καὶ  μὴν ἄναξ ὅδʼ ἡμὶν Αἰγέως γόνος</l>
<l n="579">Θησεὺς κατʼ  ὀμφὴν σὴν ἐφʼ  ἁστάλη    πάρα.</l>
</sp>
<sp>
<speaker>Θησεύς</speaker>
<l n="580">πολλῶν ἀκούων ἔν τε τῷ πάρος χρόνῳ</l>
<l n="581">τὰς αἱματηρὰς ὀμμάτων διαφθορὰς</l>
<l n="582">ἔγνωκά σʼ, ὦ παῖ Λαΐου, τανῦν θʼ ὁδοῖς</l>
<l n="583">ἐν ταῖσδʼ ἀκούων μᾶλλον ἐξεπίσταμαι.</l>
<l n="584">σκευή τε γάρ σε καὶ τὸ δύστηνον κάρα</l>
<l n="585">δηλοῦτον ἡμῖν ὄνθʼ ὃς εἶ, καί σʼ οἰκτίσας</l>
<l n="586">θέλω ʼπερέσθαι, δύσμορʼ Οἰδίπους, τίνα</l>
<l n="587">πόλεως ἐπέστης προστροπὴν ἐμοῦ τʼ  ἔχων,</l>
<l n="588">αὐτός τε χἠ σὴ δύσμορος παραστάτις.</l>
<l n="589">δίδασκε·  δεινὴν γάρ τινʼ ἂν πρᾶξιν τύχοις</l>
<l n="590">λέξας ὁποίας ἐξαφισταίμην ἐγώ,</l>
<l n="591">ὃς οἶδα καὐτὸς ὡς ἐπαιδεύθην ξένος,</l>
<l n="592">ὥσπερ σύ, χὢς εἷς πλεῖστʼ ἀνὴρ ἐπὶ ξένης</l>
<l n="593">ἤθλησα κινδυνεύματʼ ἐν τὠμῷ κάρᾳ·</l>
<l n="594">ὥστε ξένον γʼ ἂν οὐδένʼ ὄνθʼ, ὥσπερ σὺ νῦν,</l>
<l n="595">ὑπεκτραποίμην μὴ οὐ συνεκσῴζειν·  ἐπεὶ</l>
<l n="596">ἔξοιδʼ ἀνὴρ ὢν χὤτι τῆς εἰς αὔριον</l>
<l n="597">οὐδὲν πλέον μοι σοῦ μέτεστιν ἡμέρας.</l>
</sp>
<sp>
<speaker>Οἰδίπους</speaker>
<l n="598">Θησεῦ, τὸ σὸν γενναῖον ἐν σμικρῷ λόγῳ</l>
<l n="599">παρῆκεν, ὥστε βραχέα μοι δεῖσθαι φράσαι.</l>
<l n="600">σὺ γάρ μʼ ὅς εἰμι κἀφʼ ὅτου πατρὸς γεγὼς</l>
<l n="601">καὶ γῆς ὁποίας ἦλθον, εἰρηκὼς κυρεῖς·</l>
<l n="602">ὥστʼ ἐστί μοι τὸ λοιπὸν οὐδὲν ἄλλο πλὴν</l>
<l n="603">εἰπεῖν ἃ χρῄζω, χὠ λόγος διοίχεται.</l>
</sp>
<sp>
<speaker>Θησεύς</speaker>
<l n="604">τοῦτʼ αὐτὸ νῦν δίδασχʼ, ὅπως ἂν ἐκμάθω.</l>
</sp>
<sp>
<speaker>Οἰδίπους</speaker>
<l n="605">δώσων ἱκάνω τοὐμὸν ἄθλιον δέμας</l>
<l n="606">σοὶ δῶρον, οὐ σπουδαῖον εἰς ὄψιν· τὰ δὲ</l>
<l n="607">κέρδη παρʼ αὐτοῦ κρείσσονʼ ἢ μορφὴ καλή.</l>
</sp>
<milestone ed="p" n="579" unit="card"/>
<sp>
<speaker>Θησεύς</speaker>
<l n="608">ποῖον δὲ κέρδος ἀξιοῖς ἥκειν φέρων;</l>
</sp>
<sp>
<speaker>Οἰδίπους</speaker>
<l n="609">χρόνῳ μάθοις ἄν, οὐχὶ τῷ παρόντι που.</l>
</sp>
<sp>
<speaker>Θησεύς</speaker>
<l n="610">ποίῳ γὰρ ἡ σὴ προσφορὰ δηλώσεται;</l>
</sp>
<sp>
<speaker>Οἰδίπους</speaker>
<l n="611">ὅταν θάνω ʼγὼ   καὶ σύ μου ταφεὺς γένῃ</l>
</sp>
<sp>
<speaker>Θησεύς</speaker>
<l n="612">τὰ λοίσθιʼ αἰτεῖ τοῦ βίου, τὰ δʼ ἐν μέσῳ</l>
<l n="613">ἢ λῆστιν ἴσχεις ἢ διʼ οὐδενὸς ποεῖ.</l>
</sp>
<sp>
<speaker>Οἰδίπους</speaker>
<l n="614">ἐνταῦθα γάρ μοι κεῖνα συγκομίζεται.</l>
</sp>
<sp>
<speaker>Θησεύς</speaker>
<l n="615">ἀλλʼ ἐν βραχεῖ δὴ τήνδε μʼ ἐξαιτεῖ χάριν.</l>
</sp>
<sp>
<speaker>Οἰδίπους</speaker>
<l n="616">ὅρα γε μήν·  οὐ σμικρός, οὔχ, ἁγὼν ὅδε.</l>
</sp>
<sp>
<speaker>Θησεύς</speaker>
<l n="617">πότερα τὰ τῶν σῶν ἐκγόνων κἀμοῦ  λέγεις;—</l>
</sp>
<sp>
<speaker>Οἰδίπους</speaker>
<l n="618">κεῖνοι κομίζειν κεῖσʼ ἄναξ, χρῄζουσί με.</l>
</sp>
<sp>
<speaker>Θησεύς</speaker>
<l n="619">ἀλλʼ  εἰ θέλοντά γʼ  οὐδὲ σοὶ φεύγειν καλόν.</l>
</sp>
<sp>
<speaker>Οἰδίπους</speaker>
<l n="620">ἀλλʼ οὐδʼ, ὅτʼ αὐτὸς ἤθελον, παρίεσαν.</l>
</sp>
<sp>
<speaker>Θησεύς</speaker>
<l n="621">ὦ μῶρε, θυμὸς δʼ ἐν κακοῖς οὐ ξύμφορον.</l>
</sp>
<sp>
<speaker>Οἰδίπους</speaker>
<l n="622">ὅταν μάθῃς μου, νουθέτει, τανῦν δʼ ἔα.</l>
</sp>
<sp>
<speaker>Θησεύς</speaker>
<l n="623">δίδασκʼ·  ἄνευ γνώμης γὰρ οὔ με χρὴ λέγειν.</l>
</sp>
<sp>
<speaker>Οἰδίπους</speaker>
<l n="624">πέπονθα, Θησεῦ, δεινὰ πρὸς κακοῖς κακά.</l>
</sp>
<sp>
<speaker>Θησεύς</speaker>
<l n="625">ἦ τὴν παλαιὰν ξυμφορὰν γένους ἐρεῖς;</l>
</sp>
<sp>
<speaker>Οἰδίπους</speaker>
<l n="626">οὐ δῆτʼ, ἐπεὶ πᾶς τοῦτό γʼ Ἑλλήνων θροεῖ.</l>
</sp>
<sp>
<speaker>Θησεύς</speaker>
<l n="627">τί γὰρ τὸ μεῖζον ἢ κατʼ ἄνθρωπον νοσεῖς;</l>
</sp>
<sp>
<speaker>Οἰδίπους</speaker>
<l n="628">οὕτως ἔχει μοι.  γῆς ἐμῆς ἀπηλάθην</l>
<l n="629">πρὸς τῶν ἐμαυτοῦ σπερμάτων·  ἔστιν δέ μοι</l>
<l n="630">πάλιν κατελθεῖν μήποθʼ, ὡς πατροκτόνῳ.</l>
</sp>
<sp>
<speaker>Θησεύς</speaker>
<l n="631">πῶς δῆτα σʼ ἂν πεμψαίαθʼ, ὥστʼ οἰκεῖν δίχα;</l>
</sp>
<sp>
<speaker>Οἰδίπους</speaker>
<l n="632">τὸ θεῖον αὐτοὺς ἐξαναγκάσει στόμα.</l>
</sp>
<sp>
<speaker>Θησεύς</speaker>
<l n="633">ποῖον πάθος δείσαντας ἐκ χρηστηρίων;</l>
</sp>
<sp>
<speaker>Οἰδίπους</speaker>
<l n="634">ὅτι σφʼ ἀνάγκη τῇδε πληγῆναι χθονί.</l>
</sp>
<sp>
<speaker>Θησεύς</speaker>
<l n="635">καὶ πῶς γένοιτʼ ἂν τἀμὰ κἀκείνων πικρά;</l>
</sp>
<milestone ed="p" n="607" unit="card"/>
<sp>
<speaker>Οἰδίπους</speaker>
<l n="636">ὦ φίλτατʼ Αἰγέως παῖ, μόνοις οὐ γίγνεται</l>
<l n="637">θεοῖσι γῆρας οὐδὲ κατθανεῖν ποτε.</l>
<l n="638">τὰ δʼ ἄλλα συγχεῖ πάνθʼ ὁ παγκρατὴς χρόνος.</l>
<l n="639">φθίνει μὲν ἰσχὺς γῆς, φθίνει δὲ σώματος,</l>
<l n="640">θνῄσκει δὲ πίστις, βλαστάνει δʼ ἀπιστία,</l>
<l n="641">καὶ πνεῦμα ταὐτὸν οὔποτʼ οὔτʼ ἐν ἀνδράσιν</l>
<l n="642">φίλοις βέβηκεν οὔτε πρὸς πόλιν πόλει.</l>
<l n="643">τοῖς μὲν γὰρ ἤδη, τοῖς δʼ ἐν ὑστέρῳ χρόνῳ</l>
<l n="644">τὰ τερπνὰ πικρὰ γίγνεται καὖθις φίλα.</l>
<l n="645">καὶ ταῖσι Θήβαις εἰ τανῦν εὐημερεῖ</l>
<l n="646">καλῶς τὰ πρὸς σέ, μυρίας ὁ μυρίος</l>
<l n="647">χρόνος τεκνοῦται νύκτας ἡμέρας τʼ ἰών,</l>
<l n="648">ἐν αἷς τὰ νῦν ξύμφωνα δεξιώματα</l>
<l n="649">δόρει διασκεδῶσιν ἐκ σμικροῦ λόγου·</l>
<l n="650">ἵνʼ οὑμὸς εὕδων καὶ κεκρυμμένος νέκυς</l>
<l n="651">ψυχρός ποτʼ αὐτῶν θερμὸν αἷμα πίεται,</l>
<l n="652">εἰ Ζεὺς ἔτι Ζεὺς χὠ Διὸς Φοῖβος σαφής.</l>
<l n="653">ἀλλʼ οὐ γὰρ αὐδᾶν ἡδὺ τἀκίνητʼ ἔπη,</l>
<l n="654">ἔα μʼ ἐν οἷσιν ἠρξάμην, τὸ σὸν μόνον</l>
<l n="655">πιστὸν φυλάσσων, κοὔποτʼ Οἰδίπουν ἐρεῖς</l>
<l n="656">ἀχρεῖον οἰκητῆρα δέξασθαι τόπων</l>
<l n="657">τῶν ἐνθάδʼ, εἴπερ μὴ θεοὶ ψεύσουσί με.</l>
</sp>
<sp>
<speaker>Χορός</speaker>
<l n="658">ἄναξ, πάλαι καὶ ταῦτα καὶ τοιαῦτʼ ἔπη</l>
<l n="659">γῇ τῇδʼ ὅδʼ ἁνὴρ ὡς τελῶν ἐφαίνετο.</l>
</sp>
<sp>
<speaker>Θησεύς</speaker>
<l n="660">τίς δῆτʼ ἂν ἀνδρὸς εὐμένειαν ἐκβάλοι</l>
<l n="661">τοιοῦδʼ, ὅτῳ πρῶτον μὲν ἡ δορύξενος</l>
<l n="662">κοινή παρʼ ἡμῖν αἰέν ἐστιν ἑστία;</l>
<l n="663">ἔπειτα δʼ ἱκέτης δαιμόνων ἀφιγμένος</l>
<l n="664">γῇ τῇδε κἀμοὶ δασμὸν οὐ σμικρὸν τίνει.</l>
<l n="665">ἁγὼ σεβισθεὶς οὔποτʼ ἐκβαλῶ χάριν</l>
<l n="666">τὴν τοῦδε, χώρᾳ δʼ ἔμπολιν  κατοικιῶ.</l>
<l n="667">εἰ δʼ ἐνθάδʼ ἡδὺ τῷ ξένῳ μίμνειν, σέ νιν</l>
<l n="668">τάξω φυλάσσειν, εἴτʼ ἐμοῦ στείχειν μέτα,</l>
<l n="669">τόδʼ  ἡδύ, τούτων, Οἰδίπους, δίδωμί σοι</l>
<l n="670">κρίναντι χρῆσθαι·  τῇδε γὰρ ξυνοίσομαι.</l>
</sp>
<milestone ed="p" n="642" unit="card"/>
<sp>
<speaker>Οἰδίπους</speaker>
<l n="671">ὦ Ζεῦ, διδοίης τοῖσι τοιούτοισιν εὖ.</l>
</sp>
<sp>
<speaker>Θησεύς</speaker>
<l n="672">τί δῆτα χρῄζεις; ἦ δόμους στείχειν ἐμούς;</l>
</sp>
<sp>
<speaker>Οἰδίπους</speaker>
<l n="673">εἴ μοι θέμις γʼ ἦν·  ἀλλʼ ὁ χῶρός ἐσθʼ ὅδε,</l>
</sp>
<sp>
<speaker>Θησεύς</speaker>
<l n="674">ἐν ᾧ τί πράξεις; οὐ γὰρ ἀντιστήσομαι.</l>
</sp>
<sp>
<speaker>Οἰδίπους</speaker>
<l n="675">ἐν ᾧ κρατήσω τῶν ἔμʼ ἐκβεβληκότων.</l>
</sp>
<sp>
<speaker>Θησεύς</speaker>
<l n="676">μέγʼ ἂν λέγοις δώρημα τῆς συνουσίας.</l>
</sp>
<sp>
<speaker>Οἰδίπους</speaker>
<l n="677">εἰ σοί γʼ ἅπερ φῂς ἐμμενεῖ τελοῦντί μοι.</l>
</sp>
<sp>
<speaker>Θησεύς</speaker>
<l n="678">θάρσει τὸ τοῦδέ γʼ ἀνδρός·  οὔ σε μὴ προδῶ.</l>
</sp>
<sp>
<speaker>Οἰδίπους</speaker>
<l n="679">οὔτοι σʼ ὑφʼ ὅρκου γʼ ὡς κακὸν πιστώσομαι.</l>
</sp>
<sp>
<speaker>Θησεύς</speaker>
<l n="680">οὔκουν πέρα γʼ ἂν οὐδὲν ἢ λόγῳ φέροις.</l>
</sp>
<sp>
<speaker>Οἰδίπους</speaker>
<l n="681">πῶς οὖν ποήσεις;</l>
</sp>
<sp>
<speaker>Θησεύς</speaker>
<l n="682">τοῦ μάλιστʼ ὄκνος σʼ ἔχει;</l>
</sp>
<sp>
<speaker>Οἰδίπους</speaker>
<l n="683">ἥξουσιν ἄνδρες</l>
</sp>
<sp>
<speaker>Θησεύς</speaker>
<l n="684">ἀλλὰ τοῖσδʼ ἔσται μέλον.</l>
</sp>
<sp>
<speaker>Οἰδίπους</speaker>
<l n="685">ὅρα με λείπων</l>
</sp>
<sp>
<speaker>Θησεύς</speaker>
<l n="686">μὴ δίδασχʼ ἃ χρή με δρᾶν.</l>
</sp>
<sp>
<speaker>Οἰδίπους</speaker>
<l n="687">ὀκνοῦντʼ ἀνάγκη.</l>
</sp>
<sp>
<speaker>Θησεύς</speaker>
<l n="688">τοὐμὸν οὐκ ὀκνεῖ κέαρ.</l>
</sp>
<sp>
<speaker>Οἰδίπους</speaker>
<l n="689">οὐκ οἶσθʼ ἀπειλὰς</l>
</sp>
<sp>
<speaker>Θησεύς</speaker>
<l n="690">οἶδʼ ἐγώ σε μή τινα</l>
<l n="691">ἐνθένδʼ ἀπάξοντʼ ἄνδρα πρὸς βίαν ἐμοῦ.</l>
<l n="692">πολλαὶ δʼ ἀπειλαὶ πολλὰ δὴ μάτην ἔπη</l>
<l n="693">θυμῷ κατηπείλησαν, ἀλλʼ ὁ νοῦς ὅταν</l>
<l n="694">αὑτοῦ γένηται, φροῦδα τἀπειλήματα.</l>
<l n="695">κείνοις δʼ ἴσως κεἰ δείνʼ ἐπερρώσθη λέγειν</l>
<l n="696">τῆς σῆς ἀγωγῆς, οἶδʼ ἐγώ, φανήσεται</l>
<l n="697">μακρὸν τὸ δεῦρο πέλαγος οὐδὲ πλώσιμον.</l>
<l n="698">θαρσεῖν μὲν οὖν ἔγωγε κἂν ἐμῆς ἄνευ</l>
<l n="699">γνώμης ἐπαινῶ,    Φοῖβος εἰ προὔπεμψέ σε·</l>
<l n="700">ὅμως δὲ κἀμοῦ μὴ παρόντος οἶδʼ ὅτι</l>
<l n="701">τοὐμὸν φυλάξει σʼ ὄνομα μὴ πάσχειν κακῶς.</l>
</sp>
<milestone ed="p" n="668" unit="card"/>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="702">εὐίππου, ξένε, τᾶσδε χώρας</l>
<l n="703">ἵκου τὰ κράτιστα γᾶς ἔπαυλα,</l>
<l n="704">τὸν ἀργῆτα Κολωνόν, ἔνθʼ</l>
<l n="705">ἁ λίγεια μινύρεται</l>
<l n="706">θαμίζουσα μάλιστʼ ἀηδὼν</l>
<l n="707">χλωραῖς ὑπὸ βάσσαις,</l>
<l n="708">τὸν οἰνωπὸν ἔχουσα κισσὸν</l>
<l n="709">καὶ τὰν ἄβατον θεοῦ</l>
<l n="710">φυλλάδα μυριόκαρπον ἀνήλιον</l>
<l n="711">ἀνήνεμόν τε πάντων</l>
<l n="712">χειμώνων· ἵνʼ ὁ βακχιώτας</l>
<l n="713">ἀεὶ Διόνυσος ἐμβατεύει</l>
<l n="714">θεαῖς ἀμφιπολῶν τιθήναις.</l>
</sp>
<milestone ed="p" n="681" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="715">θάλλει δʼ οὐρανίας ὑπʼ  ἄχνας</l>
<l n="716">ὁ καλλίβοτρυς κατʼ ἦμαρ ἀεὶ</l>
<l n="717">νάρκισσος, μεγάλαιν θεαῖν</l>
<l n="718">ἀρχαῖον στεφάνωμʼ, ὅ τε</l>
<l n="719">χρυσαυγὴς κρόκος·  οὐδʼ ἄϋπνοι</l>
<l n="720">κρῆναι μινύθουσιν</l>
<l n="721">Κηφισοῦ  νομάδες ῥεέθρων,</l>
<l n="722">ἀλλʼ αἰὲν ἐπʼ ἤματι</l>
<l n="723">ὠκυτόκος πεδίων ἐπινίσσεται</l>
<l n="724">ἀκηράτῳ σὺν ὄμβρῳ</l>
<l n="725">στερνούχου χθονός·  οὐδὲ Μουσᾶν</l>
<l n="726">χοροί νιν ἀπεστύγησαν οὐδʼ ἁ</l>
</sp>
<milestone ed="p" n="694" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="727">χρυσάνιος Ἀφροδίτα.</l>
<l n="728">ἔστιν δʼ οἷον ἐγὼ γᾶς Ἀσίας οὐκ ἐπακούω</l>
<l n="729">οὐδʼ ἐν τᾷ μεγάλᾳ Δωρίδι νάσῳ Πέλοπος πώποτε βλαστὸν</l>
<l n="730">φύτευμʼ ἀχείρωτον αὐτόποιον,</l>
<l n="731">ἐγχέων φόβημα δαΐων,</l>
<l n="732">ὃ τᾷδε θάλλει μέγιστα χώρᾳ,</l>
<l n="733">γλαυκᾶς παιδοτρόφου φύλλον ἐλαίας·</l>
<l n="734">τὸ μέν τις οὐ νεαρὸς οὐδὲ  γήρᾳ</l>
<l n="735">συνναίων  ἁλιώσει χερὶ πέρσας·  ὁ γὰρ αἰὲν ὁρῶν κύκλος</l>
<l n="736">λεύσσει νιν μορίου Διὸς</l>
<l n="737">χἀ γλαυκῶπις Ἀθάνα.</l>
</sp>
<milestone ed="p" n="707" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="738">ἄλλον δʼ αἶνον ἔχω ματροπόλει τᾷδε κράτιστον</l>
<l n="739">δῶρον τοῦ μεγάλου δαίμονος, εἰπεῖν, χθονὸς αὔχημα μέγιστον,</l>
<l n="740">εὔιππον, εὔπωλον, εὐθάλασσον.</l>
<l n="741">ὦ παῖ Κρόνου, σὺ γάρ νιν εἰς</l>
<l n="742">τόδʼ εἷσας αὔχημʼ, ἄναξ Ποσειδάν,</l>
<l n="743">ἵπποισιν τὸν ἀκεστῆρα χαλινὸν</l>
<l n="744">πρώταισι ταῖσδε κτίσας ἀγυιαῖς.</l>
<l n="745">ἁ δʼ εὐήρετμος ἔκπαγλʼ ἁλία χερσὶ παραπτομένα πλάτα</l>
<l n="746">θρῴσκει, τῶν ἑκατομπόδων</l>
<l n="747">Νηρῄδων ἀκόλουθος.</l>
</sp>
<milestone ed="p" n="720" unit="card"/>
</div>
</div>
<div type="episode">
<sp>
<speaker>Ἀντιγόνη</speaker>
<l n="748">ὦ πλεῖστʼ  ἐπαίνοις εὐλογούμενον πέδον,</l>
<l n="749">νῦν σὸν τὰ λαμπρὰ ταῦτα δὴ φαίνειν ἔπη.</l>
</sp>
<sp>
<speaker>Οἰδίπους</speaker>
<l n="750">τί δʼ ἔστιν, ὦ παῖ, καινόν;</l>
</sp>
<sp>
<speaker>Ἀντιγόνη</speaker>
<l n="751">ἆσσον ἔρχεται</l>
<l n="752">Κρέων ὅδʼ ἡμῖν οὐκ ἄνευ πομπῶν, πάτερ.</l>
</sp>
<sp>
<speaker>Οἰδίπους</speaker>
<l n="753">ὦ φίλτατοι γέροντες, ἐξ ὑμῶν ἐμοὶ</l>
<l n="754">φαίνοιτʼ ἂν ἤδη τέρμα τῆς σωτηρίας.</l>
</sp>
<sp>
<speaker>Χορός</speaker>
<l n="755">θάρσει, παρέσται·  καὶ γὰρ εἰ γέρων ἐγώ,</l>
<l n="756">τὸ τῆσδε χώρας οὐ γεγήρακεν σθένος.</l>
</sp>
<sp>
<speaker>Κρέων</speaker>
<l n="757">ἄνδρες χθονὸς τῆσδʼ εὐγενεῖς οἰκήτορες,</l>
<l n="758">ὁρῶ τινʼ ὑμᾶς ὀμμάτων εἰληφότας</l>
<l n="759">φόβον νεώρη τῆς ἐμῆς ἐπεισόδου,</l>
<l n="760">ὃν μήτʼ ὀκνεῖτε μήτʼ ἀφῆτʼ ἔπος κακόν.</l>
<l n="761">ἥκω γὰρ οὐχ ὡς δρᾶν τι βουληθείς, ἐπεὶ</l>
<l n="762">γέρων μέν εἰμι, πρὸς πόλιν δʼ ἐπίσταμαι</l>
<l n="763">σθένουσαν ἥκων, εἴ τινʼ Ἑλλάδος, μέγα.</l>
<l n="764">ἀλλʼ ἄνδρα τόνδε τηλικόσδʼ ἀπεστάλην</l>
<l n="765">πείσων ἕπεσθαι πρὸς τὸ Καδμείων πέδον,</l>
<l n="766">οὐκ ἐξ ἑνὸς στείλαντος, ἀλλʼ ἀνδρῶν ὑπὸ</l>
<l n="767">πάντων κελευσθείς, οὕνεχʼ ἧκέ μοι γένει</l>
<l n="768">τὰ τοῦδε πενθεῖν πήματʼ εἰς πλεῖστον πόλεως.</l>
<l n="769">ἀλλʼ ὦ ταλαίπωρʼ Οἰδίπους, κλύων ἐμοῦ</l>
<l n="770">ἱκοῦ πρὸς οἴκους.  πᾶς σε Καδμείων λεὼς</l>
<l n="771">καλεῖ δικαίως, ἐκ δὲ τῶν μάλιστʼ ἐγώ,</l>
<l n="772">ὅσῳπερ, εἰ μὴ πλεῖστον ἀνθρώπων ἔφυν</l>
<l n="773">κάκιστος, ἀλγῶ τοῖσι σοῖς κακοῖς, γέρον,</l>
<l n="774">ὁρῶν σε τὸν δύστηνον ὄντα μὲν ξένον,</l>
<l n="775">ἀεὶ δʼ ἀλήτην κἀπὶ προσπόλου μιᾶς</l>
<l n="776">βιοστερῆ χωροῦντα·  τὴν ἐγὼ τάλας</l>
<l n="777">οὐκ ἄν ποτʼ ἐς τοσοῦτον αἰκίας πεσεῖν</l>
<l n="778">ἔδοξʼ, ὅσον πέπτωκεν ἥδε δύσμορος,</l>
<l n="779">ἀεί σε κηδεύουσα καὶ  τὸ σὸν κάρα</l>
<l n="780">πτωχῷ διαίτῃ, τηλικοῦτος, οὐ γάμων</l>
<l n="781">ἔμπειρος, ἀλλὰ τοὐπιόντος ἁρπάσαι.</l>
<l n="782">ἆρʼ ἄθλιον τοὔνειδος, ὦ τάλας ἐγώ,</l>
<l n="783">ὠνείδισʼ εἰς σὲ κἀμὲ καὶ τὸ πᾶν γένος;</l>
<l n="784">ἀλλʼ οὐ γὰρ ἔστι τἀμφανῆ κρύπτειν, σύ νιν</l>
<l n="785">πρὸς θεῶν πατρῴων, Οἰδίπους, πεισθεὶς ἐμοὶ</l>
<l n="786">κρύψον, θελήσας ἄστυ καὶ δόμους μολεῖν</l>
<l n="787">τοὺς σοὺς πατρῴους, τήνδε τὴν πόλιν φίλως</l>
<l n="788">εἰπών·  ἐπαξία γάρ·  ἡ δʼ οἴκοι πλέον</l>
<l n="789">δίκῃ σέβοιτʼ ἄν, οὖσα σὴ πάλαι τροφός.</l>
</sp>
<milestone ed="p" n="761" unit="card"/>
<sp>
<speaker>Οἰδίπους</speaker>
<l n="790">ὦ πάντα τολμῶν κἀπὸ παντὸς ἂν φέρων</l>
<l n="791">λόγου δικαίου μηχάνημα ποικίλον,</l>
<l n="792">τί ταῦτα πειρᾷ κἀμὲ δεύτερον θέλεις</l>
<l n="793">ἑλεῖν ἐν οἷς μάλιστʼ ἂν ἀλγοίην ἁλούς;</l>
<l n="794">πρόσθεν τε γάρ με τοῖσιν οἰκείοις κακοῖς</l>
<l n="795">νοσοῦνθʼ, ὅτʼ ἦν μοι τέρψις ἐκπεσεῖν χθονός,</l>
<l n="796">οὐκ ἤθελες θέλοντι προσθέσθαι χάριν·</l>
<l n="797">ἀλλʼ ἡνίκʼ ἤδη μεστὸς ἦ θυμούμενος</l>
<l n="798">καὶ τοὐν δόμοισιν ἦν διαιτᾶσθαι γλυκύ,</l>
<l n="799">τότʼ  ἐξεώθεις κἀξέβαλλες, οὐδέ σοι</l>
<l n="800">τὸ συγγενὲς τοῦτʼ οὐδαμῶς τότʼ ἦν φίλον·</l>
<l n="801">νῦν τʼ αὖθις ἡνίκʼ εἰσορᾷς πόλιν τέ μοι</l>
<l n="802">ξυνοῦσαν εὔνουν τήνδε καὶ γένος τὸ πᾶν,</l>
<l n="803">πειρᾷ μετασπᾶν, σκληρὰ μαλθακῶς λέγων.</l>
<l n="804">καίτοι τίς αὕτη τέρψις ἄκοντας φιλεῖν;</l>
<l n="805">ὥσπερ τις εἴ σοι λιπαροῦντι μὲν τυχεῖν</l>
<l n="806">μηδὲν διδοίη μηδʼ ἐπαρκέσαι θέλοι,</l>
<l n="807">πλήρη δʼ ἔχοντι θυμὸν ὧν χρῄζοις, τότε</l>
<l n="808">δωροῖθʼ, ὅτʼ οὐδὲν ἡ χάρις χάριν φέροι·</l>
<l n="809">ἆρʼ ἂν ματαίου τῆσδʼ ἂν ἡδονῆς τύχοις;</l>
<l n="810">τοιαῦτα μέντοι καὶ σὺ προσφέρεις ἐμοί,</l>
<l n="811">λόγῳ μὲν ἐσθλά.  τοῖσι δʼ ἔργοισιν κακά.</l>
<l n="812">φράσω δὲ καὶ τοῖσδʼ, ὥς σε δηλώσω κακόν.</l>
<l n="813">ἥκεις ἔμʼ ἄξων, οὐχʼ ἵνʼ ἐς δόμους ἄγῃς,</l>
<l n="814">ἀλλʼ ὡς πάραυλον οἰκίσῃς, πόλις δέ σοι</l>
<l n="815">κακῶν ἄνατος τῆσδʼ ἀπαλλαχθῇ χθονός.</l>
<l n="816">οὐκ ἔστι σοι ταῦτʼ, ἀλλά σοι τάδʼ ἔστʼ, ἐκεῖ</l>
<l n="817">χώρας ἀλάστωρ οὑμὸς ἐνναίων ἀεί·</l>
<l n="818">ἔστιν δὲ παισὶ τοῖς ἐμοῖσι τῆς ἐμῆς</l>
<l n="819">χθονὸς λαχεῖν τοσοῦτον, ἐνθανεῖν μόνον.</l>
<l n="820">ἆρʼ οὐκ ἄμεινον ἢ σὺ τἀν Θήβαις φρονῶ;</l>
<l n="821">πολλῷ γʼ, ὅσῳπερ κἀκ σαφεστέρων κλύω,</l>
<l n="822">Φοίβου τε καὐτοῦ Ζηνός, ὃς κείνου πατήρ.</l>
<l n="823">τὸ σὸν δʼ ἀφῖκται δεῦρʼ ὑπόβλητον στόμα,</l>
<l n="824">πολλὴν ἔχον στόμωσιν·  ἐν δὲ τῷ λέγειν</l>
<l n="825">κάκʼ ἂν λάβοις τὰ πλείονʼ ἢ σωτήρια.</l>
<l n="826">ἀλλʼ οἶδα γάρ σε ταῦτα μὴ τείθων, ἴθι·</l>
<l n="827">ἡμᾶς δʼ ἔα ζῆν ἐνθάδʼ·  οὐ γὰρ ἂν κακῶς</l>
<l n="828">οὐδʼ ὧδʼ ἔχοντες ζῷμεν, εἰ τερποίμεθα.</l>
</sp>
<milestone ed="p" n="800" unit="card"/>
<sp>
<speaker>Κρέων</speaker>
<l n="829">πότερα νομίζεις δυστυχεῖν ἔμʼ ἐς τὰ σά,</l>
<l n="830">ἤ σʼ εἰς τὰ σαυτοῦ μᾶλλον, ἐς τῷ νῦν λόγῳ;</l>
</sp>
<sp>
<speaker>Οἰδίπους</speaker>
<l n="831">ἐμοὶ μέν ἐσθʼ ἥδιστον, εἰ σὺ μήτʼ ἐμὲ</l>
<l n="832">πείθειν οἷός τʼ εἶ μήτε τούσδε τοὺς πέλας.</l>
</sp>
<sp>
<speaker>Κρέων</speaker>
<l n="833">ὦ δύσμορʼ, οὐδὲ τῷ χρόνῳ φύσας φανεῖ</l>
<l n="834">φρένας ποτʼ ἀλλὰ λῦμα τῷ γήρᾳ τρέφει;</l>
</sp>
<sp>
<speaker>Οἰδίπους</speaker>
<l n="835">γλώσσῃ σὺ δεινός·  ἄνδρα δʼ οὐδένʼ οἶδʼ ἐγὼ</l>
<l n="836">δίκαιον ὅστις ἐξ ἅπαντος εὖ λέγει.</l>
</sp>
<sp>
<speaker>Κρέων</speaker>
<l n="837">χωρὶς τό τʼ εἰπεῖν πολλὰ καὶ τὰ καίρια.</l>
</sp>
<sp>
<speaker>Οἰδίπους</speaker>
<l n="838">ὡς δὴ σὺ βραχέα, ταῦτα δʼ ἐν καιρῷ λέγεις.</l>
</sp>
<sp>
<speaker>Κρέων</speaker>
<l n="839">οὐ δῆθʼ  ὅτῳ γε νοῦς ἴσος καὶ σοὶ πάρα.</l>
</sp>
<sp>
<speaker>Οἰδίπους</speaker>
<l n="840">ἄπελθʼ, ἐρῶ γὰρ καὶ πρὸ τῶνδε, μηδέ με</l>
<l n="841">φύλασσʼ ἐφορμῶν ἔνθα χρὴ ναίειν ἐμέ.</l>
</sp>
<sp>
<speaker>Κρέων</speaker>
<l n="842">μαρτύρομαι τούσδʼ, οὐ σέ· πρὸς δὲ τοὺς φίλους</l>
<l n="843">οἷʼ ἀνταμείβει ῥήματʼ, ἤν σʼ ἕλω ποτέ</l>
</sp>
<sp>
<speaker>Οἰδίπους</speaker>
<l n="844">τίς δʼ ἄν με τῶνδε συμμάχων ἕλοι βίᾳ;</l>
</sp>
<sp>
<speaker>Κρέων</speaker>
<l n="845">ἦ μὴν σὺ κἄνευ τοῦδε λυπηθεὶς ἔσει.</l>
</sp>
<sp>
<speaker>Οἰδίπους</speaker>
<l n="846">ποίῳ σὺν ἔργῳ τοῦτʼ ἀπειλήσας ἔχεις;</l>
</sp>
<sp>
<speaker>Κρέων</speaker>
<l n="847">παίδοιν δυοῖν σοι τὴν μὲν ἀρτίως ἐγὼ</l>
<l n="848">ξυναρπάσας ἔπεμψα, τὴν δʼ ἄξω τάχα.</l>
</sp>
<sp>
<speaker>Οἰδίπους</speaker>
<l n="849">οἴμοι.</l>
</sp>
<sp>
<speaker>Κρέων</speaker>
<l n="850">τάχʼ  ἕξεις μᾶλλον οἰμώζειν τάδε.</l>
</sp>
<sp>
<speaker>Οἰδίπους</speaker>
<l n="851">τὴν παῖδʼ ἔχεις μου;</l>
</sp>
<sp>
<speaker>Κρέων</speaker>
<l n="852">τήνδε τʼ οὐ μακροῦ χρόνου.</l>
</sp>
<sp>
<speaker>Οἰδίπους</speaker>
<l n="853">ἰὼ ξένοι, τί δράσετʼ; ἦ προδώσετε,</l>
<l n="854">κοὐκ ἐξελᾶτε τὸν ἀσεβῆ τῆσδε χθονός;</l>
</sp>
<sp>
<speaker>Χορός</speaker>
<l n="855">χώρει, ξένʼ, ἔξω θᾶσσον.  οὔτε γὰρ τὰ νῦν</l>
<l n="856">δίκαια πράσσεις οὔθʼ ἃ πρόσθεν εἴργασαι.</l>
</sp>
<sp>
<speaker>Κρέων</speaker>
<l n="857">ὑμῖν ἂν εἴη τήνδε καιρὸς ἐξάγειν</l>
<l n="858">ἄκουσαν, εἰ θέλουσα μὴ πορεύεται.</l>
</sp>
<sp>
<speaker>Ἀντιγόνη</speaker>
<l n="859">οἴμοι τάλαινα, ποῖ φύγω; ποίαν λάβω θεῶν ἄρηξιν ἢ βροτῶν;</l>
</sp>
<sp>
<speaker>Χορός</speaker>
<l n="860">τί δρᾷς, ξένε;</l>
</sp>
<sp>
<speaker>Κρέων</speaker>
<l n="861">οὐχ ἅψομαι τοῦδʼ ἀνδρός, ἀλλὰ τῆς ἐμῆς.</l>
</sp>
<sp>
<speaker>Οἰδίπους</speaker>
<l n="862">ὦ γῆς ἄνακτες.</l>
</sp>
<sp>
<speaker>Χορός</speaker>
<l n="863">ὦ ξένʼ, οὐ δίκαια δρᾷς.</l>
</sp>
<sp>
<speaker>Κρέων</speaker>
<l n="864">δίκαια.</l>
</sp>
<sp>
<speaker>Χορός</speaker>
<l n="865">πῶς δίκαια;</l>
</sp>
<sp>
<speaker>Κρέων</speaker>
<l n="866">τοὺς ἐμοὺς ἄγω.</l>
</sp>
<sp>
<speaker>Οἰδίπους</speaker>
<l n="867">ἰὼ πόλις.</l>
</sp>
<sp>
<speaker>Χορός</speaker>
<l n="868">τί δρᾷς, ὦ ξένʼ; οὐκ ἀφήσεις; τάχʼ εἰς βάσανον εἶ χερῶν.</l>
</sp>
<sp>
<speaker>Κρέων</speaker>
<l n="869">εἴργου.</l>
</sp>
<sp>
<speaker>Χορός</speaker>
<l n="870">σοῦ μὲν οὔ, τάδε γε μωμένου.</l>
</sp>
<sp>
<speaker>Κρέων</speaker>
<l n="871">πόλει μαχεῖ γάρ, εἴ τι πημανεῖς ἐμέ.</l>
</sp>
<sp>
<speaker>Οἰδίπους</speaker>
<l n="872">οὐκ ἠγόρευον ταῦτʼ ἐγώ;</l>
</sp>
<sp>
<speaker>Χορός</speaker>
<l n="873">μέθες χεροῖν τὴν παῖδα θᾶσσον.</l>
</sp>
<sp>
<speaker>Κρέων</speaker>
<l n="874">μὴ ʼπίτασσʼ ἃ μὴ κρατεῖς.</l>
</sp>
<sp>
<speaker>Χορός</speaker>
<l n="875">χαλᾶν λέγω σοι.</l>
</sp>
<sp>
<speaker>Κρέων</speaker>
<l n="876">σοὶ  δʼ ἔγωγʼ ὁδοιπορεῖν.</l>
</sp>
<sp>
<speaker>Χορός</speaker>
<l n="877">πρόβαθʼ ὧδε, βᾶτε βᾶτʼ, ἔντοποι·</l>
<l n="878">πόλις ἐναίρεται, πόλις ἐμά, σθένει·  πρόβαθʼ ὧδέ μοι.</l>
</sp>
<sp>
<speaker>Ἀντιγόνη</speaker>
<l n="879">ἀφέλκομαι δύστηνος,  ὦ ξένοι ξένοι.</l>
</sp>
<sp>
<speaker>Οἰδίπους</speaker>
<l n="880">ποῦ, τέκνον, εἴ μοι;</l>
</sp>
<sp>
<speaker>Ἀντιγόνη</speaker>
<l n="881">πρὸς βίαν πορεύομαι.</l>
</sp>
<sp>
<speaker>Οἰδίπους</speaker>
<l n="882">ὄρεξον, ὦ παῖ, χεῖρας.</l>
</sp>
<sp>
<speaker>Ἀντιγόνη</speaker>
<l n="883">ἀλλʼ οὐδὲν σθένω.</l>
</sp>
<sp>
<speaker>Κρέων</speaker>
<l n="884">οὐκ ἄξεθʼ ὑμεῖς;</l>
</sp>
<sp>
<speaker>Οἰδίπους</speaker>
<l n="885">ὦ τάλας ἐγώ, τάλας.</l>
</sp>
<milestone ed="p" n="848" unit="card"/>
<sp>
<speaker>Κρέων</speaker>
<l n="886">οὔκουν ποτʼ ἐκ τούτοιν γε μὴ σκήπτροιν ἔτι</l>
<l n="887">ὁδοιπορήσῃς·  ἀλλʼ ἐπεὶ νικᾶν θέλεις</l>
<l n="888">πατρίδα τε τὴν σὴν καὶ φίλους, ὑφʼ  ὧν ἐγὼ</l>
<l n="889">ταχθεὶς τάδʼ ἔρδω, καὶ τύραννος ὢν ὅμως,</l>
<l n="890">νίκα.  χρόνῳ γάρ, οἶδʼ ἐγώ, γνώσει τάδε,</l>
<l n="891">ὁθούνεκʼ αὐτὸς αὑτὸν οὔτε νῦν καλὰ</l>
<l n="892">δρᾷς οὔτε πρόσθεν εἰργάσω βίᾳ φίλων,</l>
<l n="893">ὀργῇ χάριν δούς, ἥ σʼ ἀεὶ λυμαίνεται.</l>
</sp>
<sp>
<speaker>Χορός</speaker>
<l n="894">ἐπίσχες αὐτοῦ,  ξεῖνε.</l>
</sp>
<sp>
<speaker>Κρέων</speaker>
<l n="895">μὴ ψαύειν λέγω.</l>
</sp>
<sp>
<speaker>Χορός</speaker>
<l n="896">οὔτοι σʼ ἀφήσω, τῶνδέ γʼ ἐστερημένος.</l>
</sp>
<sp>
<speaker>Κρέων</speaker>
<l n="897">καὶ μεῖζον ἆρα ῥύσιον πόλει τάχα</l>
<l n="898">θήσεις·  ἐφάψομαι γὰρ οὐ ταύταιν μόναιν.</l>
</sp>
<sp>
<speaker>Χορός</speaker>
<l n="899">ἀλλʼ ἐς τί τρέψει;</l>
</sp>
<sp>
<speaker>Κρέων</speaker>
<l n="900">τόνδʼ  ἀπάξομαι λαβών.</l>
</sp>
<sp>
<speaker>Χορός</speaker>
<l n="901">δεινὸν λέγοις ἄν.</l>
</sp>
<sp>
<speaker>Κρέων</speaker>
<l n="902">τοῦτο νῦν πεπράξεται.</l>
</sp>
<sp>
<speaker>Χορός</speaker>
<l n="903">ἢν μή σʼ ὁ κραίνων τῆσδε γῆς ἀπειργάθῃ.</l>
</sp>
<sp>
<speaker>Οἰδίπους</speaker>
<l n="904">ὦ φθέγμʼ ἀναιδές, ἦ σὺ γὰρ ψαύσεις ἐμοῦ;</l>
</sp>
<sp>
<speaker>Κρέων</speaker>
<l n="905">αὐδῶ σιωπᾶν.</l>
</sp>
<sp>
<speaker>Οἰδίπους</speaker>
<l n="906">μὴ γὰρ αἵδε δαίμονες</l>
<l n="907">θεῖέν μʼ ἄφωνον τῆσδε τῆς ἀρᾶς ἔτι,</l>
<l n="908">ὅς μʼ, ὦ κάκιστε, ψιλὸν ὄμμʼ ἀποσπάσας</l>
<l n="909">πρὸς ὄμμασιν τοῖς πρόσθεν ἐξοίχει βίᾳ.</l>
<l n="910">τοιγὰρ σέ τʼ αὐτὸν καὶ γένος τὸ σὸν θεῶν</l>
<l n="911">ὁ πάντα λεύσσων Ἥλιος δοίη βίον</l>
<l n="912">τοιοῦτον οἷον κἀμὲ γηρᾶναί ποτε.</l>
</sp>
<sp>
<speaker>Κρέων</speaker>
<l n="913">ὁρᾶτε ταῦτα, τῆσδε γῆς ἐγχώριοι;</l>
</sp>
<sp>
<speaker>Οἰδίπους</speaker>
<l n="914">ὁρῶσι κἀμὲ καὶ σέ, καὶ φρονοῦσʼ ὅτι</l>
<l n="915">ἔργοις πεπονθὼς ῥήμασίν σʼ ἀμύνομαι.</l>
</sp>
<sp>
<speaker>Κρέων</speaker>
<l n="916">οὔτοι καθέξω θυμόν, ἀλλʼ ἄξω βίᾳ</l>
<l n="917">κεἰ μοῦνός εἰμι τόνδε καὶ χρόνῳ βραδύς.</l>
</sp>
<sp>
<speaker>Οἰδίπους</speaker>
<l n="918">ἰὼ τάλας.</l>
</sp>
<sp>
<speaker>Χορός</speaker>
<l n="919">ὅσον λῆμʼ ἔχων ἀφίκου, ξένʼ, εἰ τάδε δοκεῖς τελεῖν.</l>
</sp>
<sp>
<speaker>Κρέων</speaker>
<l n="920">δοκῶ.</l>
</sp>
<sp>
<speaker>Χορός</speaker>
<l n="921">τάνδʼ ἄρʼ οὐκέτι νεμῶ πόλιν.</l>
</sp>
<sp>
<speaker>Κρέων</speaker>
<l n="922">τοῖς τοι δικαίοις χὠ βραχὺς νικᾷ μέγαν.</l>
</sp>
<sp>
<speaker>Οἰδίπους</speaker>
<l n="923">ἀκούεθʼ οἷα φθέγγεται;</l>
</sp>
<sp>
<speaker>Χορός</speaker>
<l n="924">τά γʼ οὐ τελεῖ.</l>
<l n="925">
<del>ἴστω μέγας Ζεύς.</del>
</l>
</sp>
<sp>
<speaker>Κρέων</speaker>
<l n="926">Ζεύς γʼ ἂν εἰδείη, σὺ δʼ οὔ.</l>
</sp>
<sp>
<speaker>Χορός</speaker>
<l n="927">ἆρʼ οὐχ ὕβρις τάδʼ;</l>
</sp>
<sp>
<speaker>Κρέων</speaker>
<l n="928">ὕβρις, ἀλλʼ ἀνεκτέα.</l>
</sp>
<sp>
<speaker>Χορός</speaker>
<l n="929">ἰὼ πᾶς λεώς, ἰὼ γᾶς πρόμοι,</l>
<l n="930">μόλετε σὺν τάχει, μόλετʼ, ἐπεὶ πέραν περῶσʼ οἵδε δή.</l>
</sp>
<sp>
<speaker>Οἰδίπους</speaker>
<l n="931">τίς ποθʼ ἡ βοή; τί τοὔργον; ἐκ τίνος φόβου ποτὲ</l>
<l n="932">βουθυτοῦντά μʼ ἀμφὶ βωμὸν ἔσχετʼ ἐναλίῳ θεῷ</l>
<l n="933">τοῦδʼ ἐπιστάτῃ Κολωνοῦ; λέξαθʼ, ὡς εἰδῶ τὸ πᾶν,</l>
<l n="934">οὗ χάριν δεῦρʼ ᾖξα θᾶσσον ἢ καθʼ  ἡδονὴν   ποδός.</l>
</sp>
<sp>
<speaker>Οἰδίπους</speaker>
<l n="935">ὦ φίλτατʼ, ἔγνων γὰρ τὸ προσφώνημά σου,</l>
<l n="936">πέπονθα δεινὰ τοῦδʼ ὑπʼ ἀνδρὸς ἀρτίως.</l>
</sp>
<sp>
<speaker>Θησεύς</speaker>
<l n="937">τὰ ποῖα ταῦτα, τίς δʼ ὁ πημήνας; λέγε.</l>
</sp>
<sp>
<speaker>Οἰδίπους</speaker>
<l n="938">Κρέων ὅδʼ, ὃν δέδορκας, οἴχεται τέκνων</l>
<l n="939">ἀποσπάσας μου τὴν μόνην ξυνωρίδα.</l>
</sp>
<sp>
<speaker>Θησεύς</speaker>
<l n="940">πῶς εἶπας;</l>
</sp>
<sp>
<speaker>Οἰδίπους</speaker>
<l n="941">οἷά περ πέπονθʼ ἀκήκοας.</l>
</sp>
<milestone ed="p" n="897" unit="card"/>
<sp>
<speaker>Θησεύς</speaker>
<l n="942">οὔκουν τις ὡς τάχιστα προσπόλων μολὼν</l>
<l n="943">πρὸς τούσδε βωμούς, πάντʼ ἀναγκάσει λεὼν</l>
<l n="944">ἄνιππον ἱππότην τε θυμάτων ἄπο</l>
<l n="945">σπεύδειν ἀπὸ ῥυτῆρος, ἔνθα δίστομοι</l>
<l n="946">μάλιστα συμβάλλουσιν ἐμπόρων ὁδοί,</l>
<l n="947">ὡς μὴ παρέλθωσʼ αἱ κόραι, γέλως δʼ ἐγὼ</l>
<l n="948">ξένῳ γένωμαι τῷδε, χειρωθεὶς βίᾳ.</l>
<l n="949">ἴθʼ, ὡς ἄνωγα, σὺν τάχει.  τοῦτον δʼ ἐγώ,</l>
<l n="950">εἰ μὲν διʼ ὀργῆς ἧκον, ἧς ὅδʼ ἄξιος,</l>
<l n="951">ἄτρωτον οὐ μεθῆκʼ ἂν ἐξ ἐμῆς χερός.</l>
<l n="952">νῦν δʼ οὕσπερ αὐτὸς τοὺς νόμους εἰσῆλθʼ ἔχων,</l>
<l n="953">τούτοισι κοὐκ ἄλλοισιν ἁρμοσθήσεται.</l>
<l n="954">οὐ γάρ ποτʼ ἔξει τῆσδε τῆς χώρας, πρὶν ἂν</l>
<l n="955">κείνας ἐναργεῖς δεῦρό μοι στήσῃς ἄγων·</l>
<l n="956">ἐπεὶ δέδρακας οὔτʼ ἐμοῦ καταξίως</l>
<l n="957">οὔθʼ ὧν πέφυκας αὐτὸς οὔτε σῆς χθονός·</l>
<l n="958">ὅστις δίκαιʼ ἀσκοῦσαν εἰσελθὼν πόλιν</l>
<l n="959">κἄνευ νόμου κραίνουσαν οὐδέν, εἶτʼ ἀφεὶς</l>
<l n="960">τὰ τῆσδε τῆς γῆς κύριʼ, ὧδʼ ἐπεισπεσὼν</l>
<l n="961">ἄγεις θʼ ἃ χρῄζεις καὶ παρίστασαι βίᾳ,</l>
<l n="962">καί μοι πόλιν κένανδρον ἢ δούλην τινὰ</l>
<l n="963">ἔδοξας εἶναι κἄμʼ ἴσον τῷ μηδενί.</l>
<l n="964">καίτοι σε Θῆβαί γʼ οὐκ ἐπαίδευσαν κακόν·</l>
<l n="965">οὐ γὰρ φιλοῦσιν ἄνδρας ἐκδίκους τρέφειν,</l>
<l n="966">οὐδʼ ἄν σʼ ἐπαινέσειαν, εἰ πυθοίατο</l>
<l n="967">συλῶντα τἀμὰ καὶ τὰ τῶν θεῶν, βίᾳ</l>
<l n="968">ἄγοντα φωτῶν ἀθλίων ἱκτήρια.</l>
<l n="969">οὔκουν ἔγωγʼ ἂν σῆς ἐπεμβαίνων χθονός,</l>
<l n="970">οὐδʼ εἰ τὰ πάντων εἶχον ἐνδικώτατα,</l>
<l n="971">ἄνευ γε τοῦ κραίνοντος, ὅστις ἦν, χθονὸς</l>
<l n="972">οὔθʼ εἷλκον οὔτʼ ἂν ἦγον, ἀλλʼ ἠπιστάμην</l>
<l n="973">ξένον παρʼ ἀστοῖς ὡς διαιτᾶσθαι χρεών.</l>
<l n="974">σὺ δʼ ἀξίαν οὐκ οὖσαν αἰσχύνεις πόλιν</l>
<l n="975">τὴν αὐτὸς αὑτοῦ, καί σʼ  ὁ πληθύων χρόνος</l>
<l n="976">γέρονθʼ ὁμοῦ τίθησι καὶ τοῦ νοῦ κενόν.</l>
<l n="977">εἶπον μὲν οὖν καὶ πρόσθεν, ἐννέπω δὲ νῦν,</l>
<l n="978">τὰς παῖδας ὡς τάχιστα δεῦρʼ ἄγειν τινά,</l>
<l n="979">εἰ μὴ μέτοικος τῆσδε τῆς χώρας θέλεις</l>
<l n="980">εἶναι βίᾳ τε κοὐχ ἑκών·  καὶ ταῦτά σοι</l>
<l n="981">τῷ νῷ θʼ ὁμοίως κἀπὸ τῆς γλώσσης λέγω.</l>
</sp>
<sp>
<speaker>Χορός</speaker>
<l n="982">ὁρᾷς ἵνʼ ἥκεις, ὦ ξένʼ; ὡς ἀφʼ ὧν μὲν εἶ</l>
<l n="983">φαίνει δίκαιος, δρῶν δʼ ἐφευρίσκει κακά.</l>
</sp>
<milestone ed="p" n="939" unit="card"/>
<sp>
<speaker>Κρέων</speaker>
<l n="984">ἐγὼ οὔτʼ ἄνανδρον τήνδε τὴν πόλιν νέμων,</l>
<l n="985">ὦ τέκνον Αἰγέως, οὔτʼ ἄβουλον, ὡς σὺ φῄς,</l>
<l n="986">τοὔργον τόδʼ ἐξέπραξα, γιγνώσκων δʼ ὅτι</l>
<l n="987">οὐδείς ποτʼ αὐτοὺς τῶν ἐμῶν ἂν ἐμπέσοι</l>
<l n="988">ζῆλος ξυναίμων, ὥστʼ ἐμοῦ τρέφειν βίᾳ.</l>
<l n="989">ᾔδη δʼ ὁθούνεκʼ ἄνδρα καὶ πατροκτόνον</l>
<l n="990">κἄναγνον οὐ δεξοίατʼ, οὐδʼ ὅτῳ γάμοι</l>
<l n="991">ξυνόντες ηὑρέθησαν ἀνόσιοι τέκνων.</l>
<l n="992">τοιοῦτον αὐτοῖς Ἄρεος εὔβουλον πάγον</l>
<l n="993">ἐγὼ ξυνῄδη χθόνιον ὄνθʼ, ὃς οὐκ ἐᾷ</l>
<l n="994">τοιούσδʼ ἀλήτας τῇδʼ ὁμοῦ ναίειν πόλει·</l>
<l n="995">ᾧ πίστιν ἴσχων τήνδʼ ἐχειρούμην ἄγραν.</l>
<l n="996">καὶ ταῦτʼ ἂν οὐκ ἔπρασσον, εἰ μή μοι πικρὰς</l>
<l n="997">αὐτῷ τʼ ἀρὰς ἠρᾶτο καὶ τὠμῷ γένει·</l>
<l n="998">ἀνθʼ ὧν πεπονθὼς ἠξίουν τάδʼ ἀντιδρᾶν.</l>
<l n="999">θυμοῦ γὰρ οὐδὲν γῆράς ἐστιν ἄλλο πλὴν</l>
<l n="1000">θανεῖν·  θανόντων δʼ οὐδὲν ἄλγος ἅπτεται.</l>
<l n="1001">πρὸς ταῦτα πράξεις οἷον ἂν θέλῃς·  ἐπεὶ</l>
<l n="1002">ἐρημία με, κεἰ δίκαιʼ, ὅμως λέγω,</l>
<l n="1003">σμικρὸν τίθησι· πρὸς δὲ τὰς πράξεις ὅμως,</l>
<l n="1004">καὶ τηλικόσδʼ ὤν, ἀντιδρᾶν πειράσομαι.</l>
</sp>
<milestone ed="p" n="960" unit="card"/>
<sp>
<speaker>Οἰδίπους</speaker>
<l n="1005">ὦ λῆμʼ  ἀναιδές, τοῦ καθυβρίζειν δοκεῖς,</l>
<l n="1006">πότερον ἐμοῦ γέροντος ἢ σαυτοῦ, τόδε;</l>
<l n="1007">ὅστις φόνους μοι καὶ γάμους καὶ συμφορὰς</l>
<l n="1008">τοῦ σοῦ διῆκας στόματος, ἃς ἐγὼ τάλας</l>
<l n="1009">ἤνεγκον ἄκων·  θεοῖς γὰρ ἦν οὕτω φίλον,</l>
<l n="1010">τάχʼ ἄν τι μηνίουσιν εἰς γένος πάλαι.</l>
<l n="1011">ἐπεὶ καθʼ αὑτόν γʼ οὐκ ἂν ἐξεύροις ἐμοὶ</l>
<l n="1012">ἁμαρτίας ὄνειδος οὐδέν, ἀνθʼ ὅτου</l>
<l n="1013">τάδʼ εἰς ἐμαυτὸν τοὺς ἐμούς θʼ ἡμάρτανον.</l>
<l n="1014">ἐπεὶ δίδαξον, εἴ τι θέσφατον πατρὶ</l>
<l n="1015">χρησμοῖσιν ἱκνεῖθʼ ὥστε πρὸς παίδων θανεῖν,</l>
<l n="1016">πῶς ἂν δικαίως τοῦτʼ ὀνειδίζοις ἐμοί,</l>
<l n="1017">ὃς οὔτε βλάστας πω γενεθλίους πατρός,</l>
<l n="1018">οὐ μητρὸς εἶχον, ἀλλʼ ἀγέννητος τότʼ ἦ;</l>
<l n="1019">εἰ δʼ αὖ φανεὶς δύστηνος, ὡς ἐγὼ ʼφάνην,</l>
<l n="1020">ἐς χεῖρας ἦλθον πατρὶ καὶ κατέκτανον,</l>
<l n="1021">μηδὲν ξυνιεὶς ὧν ἔδρων εἰς οὕς τʼ ἔδρων,</l>
<l n="1022">πῶς ἂν τό γʼ ἆκον πρᾶγμʼ ἂν εἰκότως ψέγοις;</l>
<l n="1023">μητρὸς δέ, τλῆμον, οὐκ ἐπαισχύνει γάμους</l>
<l n="1024">οὔσης ὁμαίμου σῆς μʼ ἀναγκάζων λέγειν,</l>
<l n="1025">οἵους ἐρῶ τάχʼ·  οὐ γὰρ οὖν σιγήσομαι,</l>
<l n="1026">σοῦ γʼ εἰς τόδʼ ἐξελθόντος ἀνόσιον στόμα.</l>
<l n="1027">ἔτικτε γάρ μʼ ἔτικτεν, ὤμοι μοι κακῶν,</l>
<l n="1028">οὐκ εἰδότʼ οὐκ εἰδυῖα, καὶ τεκοῦσά με,</l>
<l n="1029">αὑτῆς ὄνειδος παῖδας ἐξέφυσέ μοι.</l>
<l n="1030">ἀλλʼ ἓν γὰρ οὖν ἔξοιδα, σὲ μὲν ἑκόντʼ ἐμὲ</l>
<l n="1031">κείνην τε ταῦτα δυσστομεῖν·  ἐγὼ δέ νιν</l>
<l n="1032">ἄκων ἔγημα φθέγγομαί τʼ ἄκων τάδε.</l>
<l n="1033">ἀλλʼ οὐ γὰρ οὔτʼ ἐν τοῖσδʼ ἁλώσομαι κακὸς</l>
<l n="1034">γάμοισιν οὔθʼ οὓς αἰὲν ἐμφορεῖς σύ μοι</l>
<l n="1035">φόνους πατρῴους ἐξονειδίζων πικρῶς.</l>
<l n="1036">ἓν γάρ μʼ ἄμειψαι μοῦνον ὧν σʼ ἀνιστορῶ.</l>
<l n="1037">εἴ τις σὲ τὸν δίκαιον αὐτίκʼ ἐνθάδε</l>
<l n="1038">κτείνοι παραστάς,   πότερα πυνθάνοιʼ ἂν εἰ</l>
<l n="1039">πατήρ σʼ ὁ καίνων ἢ τίνοιʼ ἂν εὐθέως;</l>
<l n="1040">δοκῶ μέν, εἴπερ ζῆν φιλεῖς, τὸν αἴτιον</l>
<l n="1041">τίνοιʼ ἂν οὐδὲ τοὔνδικον περιβλέποις.</l>
<l n="1042">τοιαῦτα μέντοι καὐτὸς εἰσέβην κακά,</l>
<l n="1043">θεῶν ἀγόντων·  οἷς ἐγὼ οὐδὲ τὴν πατρὸς</l>
<l n="1044">ψυχὴν ἂν οἶμαι ζῶσαν ἀντειπεῖν ἐμοί.</l>
<l n="1045">σὺ δʼ, εἶ γὰρ οὐ δίκαιος, ἀλλʼ ἅπαν καλὸν</l>
<l n="1046">λέγειν νομίζων ῥητὸν ἄρρητόν τʼ ἔπος,</l>
<l n="1047">τοιαῦτʼ ὀνειδίζεις με τῶνδʼ ἐναντίον.</l>
<l n="1048">καί σοι τὸ Θησέως ὄνομα θωπεῦσαι καλόν,</l>
<l n="1049">καὶ τὰς Ἀθήνας, ὡς κατῴκηνται καλῶς·</l>
<l n="1050">κᾆθʼ ὧδʼ ἐπαινῶν πολλὰ τοῦδʼ ἐκλανθάνει,</l>
<l n="1051">ὁθούνεκʼ εἴ τις γῆ θεοὺς ἐπίσταται</l>
<l n="1052">τιμαῖς σεβίζειν, ἥδε τοῦθʼ ὑπερφέρει·</l>
<l n="1053">ἀφʼ ἧς σὺ κλέψας τὸν ἱκέτην γέροντʼ ἐμὲ</l>
<l n="1054">αὐτόν τʼ ἐχειροῦ τὰς κόρας τʼ οἴχει λαβών.</l>
<l n="1055">ἀνθʼ ὧν ἐγὼ νῦν τάσδε τὰς θεὰς ἐμοὶ</l>
<l n="1056">καλῶν ἱκνοῦμαι καὶ κατασκήπτω λιταῖς</l>
<l n="1057">ἐλθεῖν ἀρωγοὺς ξυμμάχους θʼ, ἵνʼ ἐκμάθῃς</l>
<l n="1058">οἵων ὑπʼ ἀνδρῶν ἥδε φρουρεῖται πόλις.</l>
</sp>
<milestone ed="p" n="1014" unit="card"/>
<sp>
<speaker>Χορός</speaker>
<l n="1059">ὁ ξεῖνος, ὦναξ, χρηστός·  αἱ δὲ συμφοραὶ</l>
<l n="1060">αὐτοῦ πανώλεις, ἄξιαι δʼ ἀμυναθεῖν.</l>
</sp>
<sp>
<speaker>Θησεύς</speaker>
<l n="1061">ἅλις λόγων, ὡς οἱ μὲν ἐξειργασμένοι</l>
<l n="1062">σπεύδουσιν, ἡμεῖς δʼ οἱ παθόντες ἕσταμεν.</l>
</sp>
<sp>
<speaker>Κρέων</speaker>
<l n="1063">τί δῆτʼ ἀμαυρῷ φωτὶ προστάσσεις ποεῖν;</l>
</sp>
<sp>
<speaker>Θησεύς</speaker>
<l n="1064">ὁδοῦ κατάρχειν τῆς ἐκεῖ, πομπὸν δέ με</l>
<l n="1065">χωρεῖν, ἵνʼ, εἰ μὲν ἐν τόποισι τοῖσδʼ ἔχεις</l>
<l n="1066">τὰς παῖδας ἡμῖν  αὐτὸς ἐκδείξῃς ἐμοί·</l>
<l n="1067">εἰ δʼ ἐγκρατεῖς φεύγουσιν, οὐδὲν δεῖ πονεῖν.</l>
<l n="1068">ἄλλοι γὰρ οἱ σπεύδοντες, οὓς οὐ μή ποτε</l>
<l n="1069">χώρας φυγόντες τῆσδʼ ἐπεύξωνται θεοῖς.</l>
<l n="1070">ἀλλʼ ἐξυφηγοῦ·  γνῶθι δʼ ὡς ἔχων ἔχει</l>
<l n="1071">καί σʼ εἷλε θηρῶνθʼ ἡ τύχη·  τὰ γὰρ δόλῳ</l>
<l n="1072">τῷ μὴ δικαίῳ κτήματʼ οὐχὶ σῴζεται.</l>
<l n="1073">κοὐκ ἄλλον ἕξεις εἰς τάδʼ·  ὡς ἔξοιδά σε</l>
<l n="1074">οὐ ψιλὸν οὐδʼ ἄσκευον ἐς τοσήνδʼ ὕβριν</l>
<l n="1075">ἥκοντα τόλμης τῆς παρεστώσης τανῦν,</l>
<l n="1076">ἀλλʼ ἔσθʼ ὅτῳ σὺ πιστὸς ὢν ἔδρας τάδε.</l>
<l n="1077">ἃ δεῖ μʼ ἀθρῆσαι, μηδὲ τήνδε τὴν πόλιν</l>
<l n="1078">ἑνὸς ποῆσαι φωτὸς ἀσθενεστέραν.</l>
<l n="1079">νοεῖς τι τούτων, ἢ μάτην τὰ νῦν τέ σοι</l>
<l n="1080">δοκεῖ λελέχθαι χὤτε ταῦτʼ ἐμηχανῶ;</l>
</sp>
<sp>
<speaker>Κρέων</speaker>
<l n="1081">οὐδὲν σὺ μεμπτὸν ἐνθάδʼ ὢν ἐρεῖς ἐμοί·</l>
<l n="1082">οἴκοι δὲ χἠμεῖς εἰσόμεσθʼ ἃ χρὴ ποεῖν.</l>
</sp>
<sp>
<speaker>Θησεύς</speaker>
<l n="1083">χωρῶν ἀπείλει νῦν·  σὺ δʼ ἡμίν, Οἰδίπους,</l>
<l n="1084">ἕκηλος αὐτοῦ μίμνε, πιστωθεὶς ὅτι,</l>
<l n="1085">ἢν μὴ θάνω ʼγὼ πρόσθεν, οὐχὶ παύσομαι</l>
<l n="1086">πρὶν ἄν σε τῶν σῶν κύριον στήσω τέκνων.</l>
</sp>
<sp>
<speaker>Οἰδίπους</speaker>
<l n="1087">ὄναιο, Θησεῦ, τοῦ τε γενναίου χάριν</l>
<l n="1088">καὶ τῆς πρὸς ἡμᾶς ἐνδίκου προμηθίας.</l>
</sp>
<milestone ed="p" n="1044" unit="card"/>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1089">εἴην ὅθι δαΐων</l>
<l n="1090">ἀνδρῶν τάχʼ ἐπιστροφαὶ</l>
<l n="1091">τὸν χαλκοβόαν Ἄρη</l>
<l n="1092">μείξουσιν, ἢ πρὸς Πυθίαις</l>
<l n="1093">ἢ λαμπάσιν ἀκταῖς,</l>
<l n="1094">οὗ πότνιαι σεμνὰ τιθηνοῦνται τέλη</l>
<l n="1095">θνατοῖσιν, ὧν καὶ χρυσέα</l>
<l n="1096">κλῂς ἐπὶ γλώσσᾳ βέβακε</l>
<l n="1097">προσπόλων Εὐμολπιδᾶν·</l>
<l n="1098">ἔνθʼ οἶμαι τὸν ἐγρεμάχαν</l>
<l n="1099">Θησέα καὶ τὰς διστόλους</l>
<l n="1100">ἀδμῆτας ἀδελφὰς</l>
<l n="1101">αὐτάρκει τάχʼ ἐμμίξειν βοᾷ</l>
<l n="1102">τούσδʼ ἀνὰ χώρους·</l>
</sp>
<milestone ed="p" n="1059" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1103">ἤ που τὸν ἐφεσπέρου</l>
<l n="1104">πέτρας νιφάδος πελῶσʼ</l>
<l n="1105">Οἰάτιδος εἰς νόμον,</l>
<l n="1106">πώλοισιν ἢ ῥιμφαρμάτοις</l>
<l n="1107">φεύγοντες ἁμίλλαις.</l>
<l n="1108">ἁλώσεται·  δεινὸς ὁ προσχώρων Ἄρης,</l>
<l n="1109">δεινὰ δὲ Θησειδᾶν ἀκμά.</l>
<l n="1110">πᾶς γὰρ ἀστράπτει χαλινός,</l>
<l n="1111">πᾶσα δʼ ὁρμᾶται καθεῖσʼ</l>
<l n="1112">ἀμπυκτήρια  στομίων</l>
<l n="1113">ἄμβασις, οἳ τὰν ἱππίαν</l>
<l n="1114">τιμῶσιν Ἀθάναν</l>
<l n="1115">καὶ τὸν πόντιον γαιάοχον</l>
<l n="1116">Ῥέας φίλον υἱόν.</l>
</sp>
<milestone ed="p" n="1074" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="1117">ἔρδουσʼ ἢ μέλλουσιν;  ὡς</l>
<l n="1118">προμνᾶταί τί μοι</l>
<l n="1119">γνώμα τάχʼ ἀντάσειν</l>
<l n="1120">τᾶν δεινὰ τλασᾶν, δεινὰ δʼ εὑρουσᾶν πρὸς αὐθαίμων πάθη.</l>
<l n="1121">τελεῖ τελεῖ Ζεύς τι κατʼ ἆμαρ</l>
<l n="1122">μάντις εἴμʼ ἐσθλῶν ἀγώνων.</l>
<l n="1123">εἴθʼ ἀελλαία ταχύρρωστος πελειὰς</l>
<l n="1124">αἰθερίας νεφέλας κύρσαιμʼ  ἄνωθʼ  ἀγώνων</l>
<l n="1125">αἰωρήσασα  τοὐμὸν ὄμμα.</l>
</sp>
<milestone ed="p" n="1085" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="1126">ἰὼ θεῶν πάνταρχε, παντ-</l>
<l n="1127">όπτα Ζεῦ, πόροις</l>
<l n="1128">γᾶς τᾶσδε δαμούχοις</l>
<l n="1129">σθένει ʼπινικείῳ τὸν εὔαγρον τελειῶσαι λόχον,</l>
<l n="1130">σεμνά τε παῖς Παλλὰς Ἀθάνα.</l>
<l n="1131">καὶ τὸν ἀγρευτὰν Ἀπόλλω</l>
<l n="1132">καὶ κασιγνήταν πυκνοστίκτων ὀπαδὸν</l>
<l n="1133">ὠκυπόδων ἐλάφων στέργω διπλᾶς ἀρωγὰς</l>
<l n="1134">μολεῖν γᾷ τᾷδε καὶ πολίταις.</l>
<l n="1135">ὦ ξεῖνʼ ἀλῆτα, τῷ σκοπῷ μὲν οὐκ ἐρεῖς</l>
<l n="1136">ὡς ψευδόμαντις·  τὰς κόρας γὰρ εἰσορῶ</l>
<l n="1137">τάσδʼ ἆσσον αὖθις ὧδε προσπολουμένας.</l>
</sp>
<milestone ed="p" n="1099" unit="card"/>
</div>
</div>
<div type="episode">
<sp>
<speaker>Οἰδίπους</speaker>
<l n="1138">ποῦ ποῦ; τί φής; πῶς εἶπας;</l>
</sp>
<sp>
<speaker>Ἀντιγόνη</speaker>
<l n="1139">ὦ πάτερ πάτερ,</l>
<l n="1140">τίς ἂν θεῶν σοι τόνδʼ ἄριστον ἄνδρʼ ἰδεῖν</l>
<l n="1141">δοίη, τὸν ἡμᾶς δεῦρο προσπέμψαντά σοι;</l>
</sp>
<sp>
<speaker>Οἰδίπους</speaker>
<l n="1142">ὦ τέκνον, ἦ πάρεστον;</l>
</sp>
<sp>
<speaker>Ἀντιγόνη</speaker>
<l n="1143">αἵδε γὰρ χέρες</l>
<l n="1144">Θησέως ἔσωσαν φιλτάτων τʼ ὀπαόνων.</l>
</sp>
<sp>
<speaker>Οἰδίπους</speaker>
<l n="1145">προσέλθετʼ ὦ παῖ, πατρὶ καὶ τὸ μηδαμὰ</l>
<l n="1146">ἐλπισθὲν ἥξειν σῶμα βαστάσαι δότε.</l>
</sp>
<sp>
<speaker>Ἀντιγόνη</speaker>
<l n="1147">αἰτεῖς ἃ τεύξει· σὺν πόθῳ γὰρ ἡ χάρις.</l>
</sp>
<sp>
<speaker>Οἰδίπους</speaker>
<l n="1148">ποῦ δῆτα, ποῦ ʼστόν;</l>
</sp>
<sp>
<speaker>Ἀντιγόνη</speaker>
<l n="1149">αἵδʼ ὁμοῦ πελάζομεν.</l>
</sp>
<sp>
<speaker>Οἰδίπους</speaker>
<l n="1150">ὦ φίλτατʼ ἔρνη.</l>
</sp>
<sp>
<speaker>Ἀντιγόνη</speaker>
<l n="1151">τῷ τεκόντι πᾶν φίλον.</l>
</sp>
<sp>
<speaker>Οἰδίπους</speaker>
<l n="1152">ὦ σκῆπτρα φωτός.</l>
</sp>
<sp>
<speaker>Ἀντιγόνη</speaker>
<l n="1153">δυσμόρου γε δύσμορα.</l>
</sp>
<sp>
<speaker>Οἰδίπους</speaker>
<l n="1154">ἔχω τὰ φίλτατʼ, οὐδʼ  ἔτʼ  ἂν πανάθλιος</l>
<l n="1155">θανὼν ἂν εἴην σφῷν παρεστώσαιν ἐμοί.</l>
<l n="1156">ἐρείσατʼ, ὦ παῖ, πλευρὸν ἀμφιδέξιον</l>
<l n="1157">ἐμφύντε  τῷ φύσαντι, κἀναπαύσατον</l>
<l n="1158">τοῦ πρόσθʼ ἐρήμου τοῦδε δυστήνου πλάνου.</l>
<l n="1159">καί μοι τὰ πραχθέντʼ εἴπαθʼ ὡς βράχιστʼ, ἐπεὶ</l>
<l n="1160">ταῖς τηλικαῖσδε σμικρὸς ἐξαρκεῖ λόγος.</l>
</sp>
<sp>
<speaker>Ἀντιγόνη</speaker>
<l n="1161">ὅδʼ ἔσθʼ ὁ σώσας·  τοῦδε χρὴ κλύειν, πάτερ,</l>
<l n="1162">οὗ κἄστι τοὔργον·  τοὐμὸν ὧδʼ ἔσται βραχύ.</l>
</sp>
<sp>
<speaker>Οἰδίπους</speaker>
<l n="1163">ὦ ξεῖνε, μὴ θαύμαζε, πρὸς τὸ λιπαρὲς</l>
<l n="1164">τέκνʼ  εἰ φανέντʼ  ἄελπτα μηκύνω λόγον.</l>
<l n="1165">ἐπίσταμαι γὰρ τήνδε τὴν ἐς τάσδε μοι</l>
<l n="1166">τέρψιν παρʼ ἄλλου μηδενὸς πεφασμένην·</l>
<l n="1167">σὺ  γάρ νιν ἐξέσωσας, οὐκ ἄλλος βροτῶν.</l>
<l n="1168">καί σοι θεοὶ πόροιεν ὡς ἐγὼ θέλω,</l>
<l n="1169">αὐτῷ τε καὶ γῇ τῇδʼ, ἐπεὶ τό γʼ εὐσεβὲς</l>
<l n="1170">μόνοις παρʼ ὑμῖν ηὗρον ἀνθρώπων ἐγὼ</l>
<l n="1171">καὶ τοὐπιεικὲς καὶ τὸ μὴ ψευδοστομεῖν.</l>
<l n="1172">εἰδὼς δʼ ἀμύνω τοῖσδε τοῖς λόγοις τάδε·</l>
<l n="1173">ἔχω γὰρ ἅχω διὰ σὲ κοὐκ ἄλλον βροτῶν·</l>
<l n="1174">καί μοι χέρʼ, ὦναξ, δεξιὰν ὄρεξον, ὡς</l>
<l n="1175">ψαύσω φιλήσω τʼ, εἰ θέμις, τὸ σὸν κάρα.</l>
<l n="1176">καίτοι τί φωνῶ; πῶς σʼ ἂν ἄθλιος γεγὼς</l>
<l n="1177">θιγεῖν θελήσαιμʼ ἀνδρός, ᾧ τίς οὐκ ἔνι</l>
<l n="1178">κηλὶς κακῶν ξύνοικος; οὐκ ἔγωγέ σε,</l>
<l n="1179">οὐδʼ οὖν ἐάσω·  τοῖς γὰρ ἐμπείροις βροτῶν</l>
<l n="1180">μόνοις οἷόν τε συνταλαιπωρεῖν τάδε.</l>
<l n="1181">σὺ δʼ αὐτόθεν μοι χαῖρε καὶ τὰ λοιπά μου</l>
<l n="1182">μέλου δικαίως, ὥσπερ ἐς τόδʼ ἡμέρας.</l>
</sp>
<milestone ed="p" n="1139" unit="card"/>
<sp>
<speaker>Θησεύς</speaker>
<l n="1183">οὔτʼ εἴ τι μῆκος τῶν λόγων ἔθου πλέον,</l>
<l n="1184">τέκνοισι τερφθεὶς τοῖσδε, θαυμάσας ἔχω,</l>
<l n="1185">οὔτʼ εἰ πρὸ τοὐμοῦ προύλαβες τὰ τῶνδʼ ἔπη.</l>
<l n="1186">βάρος γὰρ ἡμᾶς οὐδὲν ἐκ τούτων ἔχει.</l>
<l n="1187">οὐ γὰρ λόγοισι τὸν βίον σπουδάζομεν</l>
<l n="1188">λαμπρὸν ποεῖσθαι μᾶλλον ἢ τοῖς δρωμένοις.</l>
<l n="1189">δείκνυμι δʼ·  ὧν γὰρ ὤμοσʼ οὐκ ἐψευσάμην</l>
<l n="1190">οὐδέν σε, πρέσβυ·  τάσδε γὰρ πάρειμʼ ἄγων</l>
<l n="1191">ζώσας, ἀκραιφνεῖς τῶν κατηπειλημένων.</l>
<l n="1192">χὤπως μὲν ἁγὼν ᾑρέθη, τί δεῖ μάτην</l>
<l n="1193">κομπεῖν, ἅ γʼ εἴσει καὐτὸς ἐκ ταύταιν ξυνών;</l>
<l n="1194">λόγος δʼ  ὃς ἐμπέπτωκεν ἀρτίως ἐμοὶ</l>
<l n="1195">στείχοντι δεῦρο, συμβαλοῦ γνώμην, ἐπεὶ</l>
<l n="1196">σμικρὸς μὲν εἰπεῖν, ἄξιος δὲ θαυμάσαι·</l>
<l n="1197">πρᾶγος δʼ ἀτίζειν οὐδὲν ἄνθρωπον χρεών.</l>
</sp>
<sp>
<speaker>Οἰδίπους</speaker>
<l n="1198">τί δʼ ἔστι, τέκνον Αἰγέως; δίδασκέ με</l>
<l n="1199">ὡς μὴ εἰδότʼ αὐτὸν μηδὲν ὧν σὺ πυνθάνει.</l>
</sp>
<sp>
<speaker>Θησεύς</speaker>
<l n="1200">φασίν τινʼ ἡμῖν ἄνδρα, σοὶ μὲν ἔμπολιν</l>
<l n="1201">οὐκ ὄντα, συγγενῆ δέ, προσπεσόντα πως</l>
<l n="1202">βωμῷ καθῆσθαι τῷ Ποσειδῶνος, παρʼ ᾧ</l>
<l n="1203">θύων ἔκυρον, ἡνίχʼ ὡρμώμην ἐγώ.</l>
</sp>
<sp>
<speaker>Οἰδίπους</speaker>
<l n="1204">ποδαπόν;  τί προσχρῄζοντα τῷ θακήματι·</l>
</sp>
<sp>
<speaker>Θησεύς</speaker>
<l n="1205">οὐκ οἶδα πλὴν ἕν·  σοῦ γάρ, ὡς λέγουσί μοι,</l>
<l n="1206">βραχύν τινʼ αἰτεῖ μῦθον οὐκ ὄγκου πλέων.</l>
</sp>
<sp>
<speaker>Οἰδίπους</speaker>
<l n="1207">ποῖόν τινʼ; οὐ γὰρ ἥδʼ ἕδρα σμικροῦ λόγου.</l>
<l n="1208">σοὶ φασὶν αὐτὸν ἐς λόγους ἐλθεῖν μόνον</l>
<l n="1209">αἰτεῖν ἀπελθεῖν τʼ ἀσφαλῶς τῆς δεῦρʼ ὁδοῦ.</l>
</sp>
<sp>
<speaker>Οἰδίπους</speaker>
<l n="1210">τίς δῆτʼ ἂν εἴη τήνδʼ ὁ προσθακῶν ἕδραν;</l>
</sp>
<sp>
<speaker>Θησεύς</speaker>
<l n="1211">ὅρα κατʼ Ἄργος εἴ τις ὑμὶν ἐγγενὴς</l>
<l n="1212">ἔσθʼ, ὅστις ἄν σου τοῦτο προσχρῄζοι τυχεῖν.</l>
</sp>
<sp>
<speaker>Οἰδίπους</speaker>
<l n="1213">ὦ φίλτατε, σχὲς οὗπερ εἶ.</l>
</sp>
<sp>
<speaker>Θησεύς</speaker>
<l n="1214">τί δʼ ἔστι σοι;</l>
</sp>
<sp>
<speaker>Οἰδίπους</speaker>
<l n="1215">μή μου δεηθῇς.</l>
</sp>
<sp>
<speaker>Θησεύς</speaker>
<l n="1216">πράγματος ποίου;  λέγε.</l>
</sp>
<sp>
<speaker>Οἰδίπους</speaker>
<l n="1217">ἔξοιδʼ ἀκούων τῶνδʼ ὅς ἐσθʼ ὁ προστάτης.</l>
</sp>
<sp>
<speaker>Θησεύς</speaker>
<l n="1218">καὶ τίς ποτʼ ἐστὶν ὅν γʼ ἐγὼ ψέξαιμί τι;</l>
</sp>
<sp>
<speaker>Οἰδίπους</speaker>
<l n="1219">παῖς οὑμός, ὦναξ, στυγνός, οὗ λόγων ἐγὼ</l>
<l n="1220">ἄλγιστʼ ἂν ἀνδρῶν ἐξανασχοίμην κλύων.</l>
</sp>
<sp>
<speaker>Θησεύς</speaker>
<l n="1221">τί δʼ; οὐκ ἀκούειν ἔστι καὶ μὴ δρᾶν ἃ μὴ</l>
<l n="1222">χρῄζεις; τί σοι τοῦτʼ ἐστὶ λυπηρὸν κλύειν;</l>
</sp>
<sp>
<speaker>Οἰδίπους</speaker>
<l n="1223">ἔχθιστον, ὦναξ, φθέγμα τοῦθʼ ἥκει πατρί·</l>
<l n="1224">καὶ μή μʼ ἀνάγκῃ προσβάλῃς τάδʼ εἰκαθεῖν.</l>
</sp>
<sp>
<speaker>Θησεύς</speaker>
<l n="1225">ἀλλʼ εἰ τὸ θάκημʼ ἐξαναγκάζει, σκόπει</l>
<l n="1226">μή σοι πρόνοιʼ ᾖ τοῦ θεοῦ φυλακτέα.</l>
</sp>
<milestone ed="p" n="1181" unit="card"/>
<sp>
<speaker>Ἀντιγόνη</speaker>
<l n="1227">πάτερ, πιθοῦ μοι, κεἰ νέα παραινέσω.</l>
<l n="1228">τὸν ἄνδρʼ ἔασον τόνδε τῇ θʼ αὑτοῦ φρενὶ</l>
<l n="1229">χάριν παρασχεῖν τῷ θεῷ θʼ ἃ βούλεται,</l>
<l n="1230">καὶ νῷν ὕπεικε τὸν κασίγνητον μολεῖν.</l>
<l n="1231">οὐ γάρ σε, θάρσει, πρὸς βίαν παρασπάσει</l>
<l n="1232">γνώμης, ἃ μή σοι συμφέροντα λέξεται.</l>
<l n="1233">λόγων δʼ ἀκοῦσαι τίς βλάβη; τά τοι κακῶς</l>
<l n="1234">ηὑρημένʼ ἔργα τῷ λόγῳ μηνύεται.</l>
<l n="1235">ἔφυσας αὐτόν·  ὥστε μηδὲ δρῶντά σε</l>
<l n="1236">τὰ τῶν κακίστων δυσσεβέστατʼ, ὦ πάτερ,</l>
<l n="1237">θέμις σέ γʼ εἶναι κεῖνον ἀντιδρᾶν κακῶς.</l>
<l n="1238">ἀλλʼ  ἔασον·    εἰσὶ χἀτέροις γοναὶ κακαὶ</l>
<l n="1239">καὶ θυμὸς ὀξύς, ἀλλὰ νουθετούμενοι</l>
<l n="1240">φίλων ἐπῳδαῖς ἐξεπᾴδονται φύσιν.</l>
<l n="1241">σὺ δʼ εἰς ἐκεῖνα, μὴ τὰ νῦν, ἀποσκόπει</l>
<l n="1242">πατρῷα καὶ μητρῷα πήμαθʼ ἅπαθες·</l>
<l n="1243">κἂν κεῖνα λεύσσῃς, οἶδʼ ἐγώ, γνώσει κακοῦ</l>
<l n="1244">θυμοῦ τελευτὴν ὡς κακὴ προσγίγνεται.</l>
<l n="1245">ἔχεις γὰρ οὐχὶ βαιὰ τἀνθυμήματα,</l>
<l n="1246">τῶν σῶν ἀδέρκτων ὀμμάτων τητώμενος.</l>
<l n="1247">ἀλλʼ ἡμὶν εἶκε·  λιπαρεῖν γὰρ οὐ καλὸν</l>
<l n="1248">δίκαια προσχρῄζουσιν, οὐδʼ αὐτὸν μὲν εὖ</l>
<l n="1249">πάσχειν, παθόντα δʼ οὐκ ἐπίστασθαι τίνειν.</l>
</sp>
<sp>
<speaker>Οἰδίπους</speaker>
<l n="1250">τέκνον, βαρεῖαν ἡδονὴν νικᾶτέ με</l>
<l n="1251">λέγοντες·  ἔστω δʼ οὖν ὅπως ὑμῖν φίλον.</l>
<l n="1252">μόνον, ξένʼ, εἴπερ κεῖνος ὧδʼ ἐλεύσεται,</l>
<l n="1253">μηδεὶς κρατείτω τῆς ἐμῆς ψυχῆς ποτε.</l>
</sp>
<sp>
<speaker>Θησεύς</speaker>
<l n="1254">ἅπαξ τὰ τοιαῦτʼ, οὐχὶ δὶς χρῄζω κλύειν,</l>
<l n="1255">ὦ πρέσβυ.  κομπεῖν δʼ οὐχὶ βούλομαι·  σὺ δʼ ὢν</l>
<l n="1256">σῶς ἴσθʼ, ἐάν περ κἀμέ τις σῴζῃ θεῶν.</l>
</sp>
<milestone ed="p" n="1211" unit="card"/>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1257">ὅστις τοῦ πλέονος μέρους χρῄζει τοῦ μετρίου παρεὶς</l>
<l n="1258">ζώειν, σκαιοσύναν φυλάσσων</l>
<l n="1259">ἐν ἐμοὶ κατάδηλος ἔσται.</l>
<l n="1260">ἐπεὶ πολλὰ μὲν αἱ μακραὶ ἁμέραι κατέθεντο δὴ</l>
<l n="1261">λύπας ἐγγυτέρω, τὰ τέρποντα δʼ οὐκ ἂν ἴδοις ὅπου,</l>
<l n="1262">ὅταν τις ἐς πλέον πέσῃ</l>
<l n="1263">τοῦ δέοντος·  ὁ δʼ ἐπίκουρος ἰσοτέλεστος,</l>
<l n="1264">Ἄϊδος ὅτε μοῖρʼ ἀνυμέναιος</l>
<l n="1265">ἄλυρος ἄχορος ἀναπέφηνε,</l>
<l n="1266">θάνατος ἐς τελευτάν.</l>
</sp>
<milestone ed="p" n="1225" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1267">μὴ φῦναι τὸν ἅπαντα νικᾷ λόγον·  τὸ δʼ, ἐπεὶ φανῇ,</l>
<l n="1268">βῆναι κεῖθεν ὅθεν περ ἥκει,</l>
<l n="1269">πολὺ δεύτερον, ὡς τάχιστα.</l>
<l n="1270">ὡς εὖτʼ ἂν τὸ νέον παρῇ κούφας ἀφροσύνας φέρον,</l>
<l n="1271">τίς πλαγὰ  πολύμοχθος ἔξω; τίς οὐ καμάτων ἔνι;</l>
<l n="1272">φθόνος, στάσεις, ἔρις, μάχαι</l>
<l n="1273">καὶ φόνοι·  τό τε κατάμεμπτον ἐπιλέλογχε</l>
<l n="1274">πύματον ἀκρατὲς ἀπροσόμιλον</l>
<l n="1275">γῆρας ἄφιλον, ἵνα πρόπαντα</l>
<l n="1276">κακὰ κακῶν ξυνοικεῖ.</l>
</sp>
<milestone ed="p" n="1239" unit="card"/>
</div>
<div type="epode">
<sp>
<speaker>Χορός</speaker>
<l n="1277">ἐν ᾧ τλάμων ὅδʼ, οὐκ ἐγὼ μόνος,</l>
<l n="1278">πάντοθεν βόρειος ὥς τις</l>
<l n="1279">ἀκτὰ κυματοπλὴξ χειμερία κλονεῖται,</l>
<l n="1280">ὣς καὶ τόνδε κατʼ ἄκρας</l>
<l n="1281">δειναὶ κυματοαγεῖς</l>
<l n="1282">ἆται κλονέουσιν ἀεὶ ξυνοῦσαι,</l>
<l n="1283">αἱ μὲν ἀπʼ ἀελίου δυσμᾶν,</l>
<l n="1284">αἱ δʼ ἀνατέλλοντος·</l>
<l n="1285">αἱ δʼ ἀνὰ μέσσαν ἀκτῖνʼ,</l>
<l n="1286">αἱ δʼ ἐννυχιᾶν ἀπὸ Ῥιπᾶν.</l>
</sp>
<milestone ed="p" n="1249" unit="card"/>
</div>
</div>
<div type="episode">
<sp>
<speaker>Ἀντιγόνη</speaker>
<l n="1287">καὶ μὴν ὅδʼ ἡμῖν, ὡς ἔοικεν, ὁ ξένος</l>
<l n="1288">ἀνδρῶν γε μοῦνος, ὦ πάτερ, διʼ  ὄμματος</l>
<l n="1289">ἀστακτὶ λείβων δάκρυον ὧδʼ ὁδοιπορεῖ.</l>
</sp>
<sp>
<speaker>Οἰδίπους</speaker>
<l n="1290">τίς οὗτος;</l>
</sp>
<sp>
<speaker>Οἰδίπους</speaker>
<l n="1291">ὅνπερ καὶ πάλαι κατείχομεν</l>
<l n="1292">γνώμῃ, πάρεστι δεῦρο Πολυνείκης ὅδε.</l>
</sp>
<sp>
<speaker>Πολυνείκης</speaker>
<l n="1293">οἴμοι, τί δράσω; πότερα τἀμαυτοῦ κακὰ</l>
<l n="1294">πρόσθεν δακρύσω, παῖδες, ἢ τὰ τοῦδʼ ὁρῶν</l>
<l n="1295">πατρὸς γέροντος; ὃς ξένης ἐπὶ χθονὸς</l>
<l n="1296">σὺν σφῷν ἐφηύρηκʼ ἐνθάδʼ ἐκβεβλημένον</l>
<l n="1297">ἐσθῆτι σὺν τοιᾷδε, τῆς ὁ δυσφιλὴς</l>
<l n="1298">γέρων γέροντι συγκατῴκηκεν πίνος</l>
<l n="1299">πλευρὰν μαραίνων, κρατὶ δʼ ὀμματοστερεῖ</l>
<l n="1300">κόμη διʼ  αὔρας ἀκτένιστος ᾄσσεται·</l>
<l n="1301">ἀδελφὰ δʼ, ὡς ἔοικε, τούτοισιν φορεῖ</l>
<l n="1302">τὰ τῆς ταλαίνης νηδύος θρεπτήρια.</l>
<l n="1303">ἁγὼ πανώλης ὄψʼ ἄγαν ἐκμανθάνω·</l>
<l n="1304">καὶ μαρτυρῶ κάκιστος ἀνθρώπων τροφαῖς</l>
<l n="1305">ταῖς σαῖσιν ἥκειν·  τἀμὰ μὴ ʼξ ἄλλων πύθῃ.</l>
<l n="1306">ἀλλʼ ἔστι γὰρ καὶ Ζηνὶ σύνθακος θρόνων</l>
<l n="1307">Αἰδὼς ἐπʼ ἔργοις πᾶσι, καὶ πρὸς σοί, πάτερ,</l>
<l n="1308">παρασταθήτω·  τῶν γὰρ ἡμαρτημένων</l>
<l n="1309">ἄκη μέν ἐστι, προσφορὰ δʼ  οὐκ ἔστʼ  ἔτι.</l>
<l n="1310">τί σιγᾷς;</l>
<l n="1311">φώνησον, ὦ πάτερ, τι·  μή μʼ ἀποστραφῇς.</l>
<l n="1312">οὐδʼ ἀνταμείβει μʼ οὐδέν, ἀλλʼ ἀτιμάσας</l>
<l n="1313">πέμψεις ἄναυδος, οὐδʼ ἃ μηνίεις φράσας;</l>
<l n="1314">ὦ σπέρματʼ ἀνδρὸς τοῦδʼ, ἐμαὶ δʼ ὁμαίμονες,</l>
<l n="1315">πειράσατʼ ἀλλʼ ὑμεῖς γε κινῆσαι πατρὸς</l>
<l n="1316">τὸ δυσπρόσοιστον κἀπροσήγορον στόμα,</l>
<l n="1317">ὡς μή μʼ ἄτιμον, τοῦ θεοῦ γε προστάτην,</l>
<l n="1318">οὕτως ἀφῇ με μηδὲν ἀντειπὼν ἔπος.</l>
</sp>
<sp>
<speaker>Ἀντιγόνη</speaker>
<l n="1319">λέγʼ, ὦ ταλαίπωρʼ, αὐτὸς ὧν χρείᾳ πάρει·</l>
<l n="1320">τὰ πολλὰ γάρ τοι ῥήματʼ ἢ τέρψαντά τι,</l>
<l n="1321">ἢ δυσχεράναντʼ ἢ κατοικτίσαντά πως,</l>
<l n="1322">παρέσχε φωνὴν τοῖς ἀφωνήτοις τινά.</l>
</sp>
<milestone ed="p" n="1284" unit="card"/>
<sp>
<speaker>Πολυνείκης</speaker>
<l n="1323">ἀλλʼ ἐξερῶ·  καλῶς γὰρ ἐξηγεῖ σύ μοι·</l>
<l n="1324">πρῶτον μὲν αὐτὸν τὸν θεὸν ποιούμενος</l>
<l n="1325">ἀρωγόν, ἔνθεν μʼ ὧδʼ ἀνέστησεν μολεῖν</l>
<l n="1326">ὁ τῆσδε τῆς γῆς κοίρανος, διδοὺς ἐμοὶ</l>
<l n="1327">λέξαι τʼ ἀκοῦσαί τʼ ἀσφαλεῖ σὺν ἐξόδῳ.</l>
<l n="1328">καὶ ταῦτʼ ἀφʼ ὑμῶν, ὧ ξένοι, βουλήσομαι</l>
<l n="1329">καὶ ταῖνδʼ ἀδελφαῖν καὶ πατρὸς κυρεῖν ἐμοί.</l>
<l n="1330">ἃ δʼ ἦλθον, ἤδη σοι θέλω λέξαι, πάτερ.</l>
<l n="1331">γῆς ἐκ πατρῴας ἐξελήλαμαι φυγάς,</l>
<l n="1332">τοῖς σοῖς πανάρχοις οὕνεκʼ ἐνθακεῖν θρόνοις</l>
<l n="1333">γονῇ πεφυκὼς ἠξίουν γεραίτερος.</l>
<l n="1334">ἀνθʼ ὧν μʼ Ἐτεοκλῆς, ὢν φύσει νεώτερος,</l>
<l n="1335">γῆς ἐξέωσεν, οὔτε νικήσας λόγῳ</l>
<l n="1336">οὔτʼ εἰς ἔλεγχον χειρὸς οὐδʼ ἔργου μολών,</l>
<l n="1337">πόλιν δὲ πείσας.  ὧν ἐγὼ μάλιστα μὲν</l>
<l n="1338">τὴν σὴν ἐρινὺν αἰτίαν εἶναι λέγω.</l>
<l n="1339">ἔπειτα κἀπὸ μάντεων ταύτῃ κλύω.</l>
<l n="1340">ἐπεὶ γὰρ ἦλθον Ἄργος ἐς τὸ Δωρικόν,</l>
<l n="1341">λαβὼν Ἄδραστον πενθερόν, ξυνωμότας</l>
<l n="1342">ἔστησʼ ἐμαυτῷ γῆς ὅσοιπερ Ἀπίας</l>
<l n="1343">πρῶτοι καλοῦνται καὶ τετίμηνται δόρει,</l>
<l n="1344">ὅπως τὸν ἑπτάλογχον ἐς Θήβας στόλον</l>
<l n="1345">ξὺν τοῖσδʼ ἀγείρας ἢ θάνοιμι πανδίκως</l>
<l n="1346">ἢ τοὺς τάδʼ ἐκπράξαντας ἐκβάλοιμι γῆς.</l>
<l n="1347">εἶεν·  τί δῆτα νῦν ἀφιγμένος κυρῶ;</l>
<l n="1348">σοὶ προστροπαίους, ὦ πάτερ, λιτὰς ἔχων</l>
<l n="1349">αὐτός τʼ  ἐμαυτοῦ ξυμμάχων τε τῶν ἐμῶν,</l>
<l n="1350">οἳ νῦν σὺν ἑπτὰ τάξεσιν σὺν ἑπτά τε</l>
<l n="1351">λόγχαις τὸ Θήβης πέδιον ἀμφεστᾶσι πᾶν·</l>
<l n="1352">οἷος δορυσσοῦς Ἀμφιάρεως, τὰ πρῶτα μὲν</l>
<l n="1353">δόρει κρατύνων, πρῶτα δʼ οἰωνῶν ὁδοῖς·</l>
<l n="1354">ὁ δεύτερος δʼ Αἰτωλὸς Οἰνέως τόκος</l>
<l n="1355">Τυδεύς.  τρίτος δʼ Ἐτέοκλος, Ἀργεῖος γεγώς·</l>
<l n="1356">τέταρτον Ἱππομέδοντʼ ἀπέστειλεν πατὴρ</l>
<l n="1357">Ταλαός·  ὁ πέμπτος δʼ εὔχεται κατασκαφῇ</l>
<l n="1358">Καπανεὺς τὸ Θήβης ἄστυ δῃώσειν πυρί·</l>
<l n="1359">ἕκτος δὲ Παρθενοπαῖος Ἀρκὰς ὄρνυται,</l>
<l n="1360">ἐπώνυμος τῆς πρόσθεν ἀδμήτης χρόνῳ</l>
<l n="1361">μητρὸς λοχευθείς, πιστὸς Ἀταλάντης γόνος·</l>
<l n="1362">ἐγὼ δὲ σός, κεἰ μὴ σός, ἀλλὰ τοῦ κακοῦ</l>
<l n="1363">πότμου φυτευθείς, σός γέ τοι καλούμενος,</l>
<l n="1364">ἄγω τὸν Ἄργους ἄφοβον ἐς Θήβας στρατόν.</l>
<l n="1365">οἵ σʼ ἀντὶ παίδων τῶνδε καὶ ψυχῆς, πάτερ,</l>
<l n="1366">ἱκετεύομεν ξύμπαντες ἐξαιτούμενοι</l>
<l n="1367">μῆνιν βαρεῖαν εἰκαθεῖν ὁρμωμένῳ</l>
<l n="1368">τῷδʼ ἀνδρὶ τοὐμοῦ πρὸς κασιγνήτου τίσιν,</l>
<l n="1369">ὅς μʼ ἐξέωσε κἀπεσύλησεν πάτρας.</l>
<l n="1370">εἰ γάρ τι πιστόν ἐστιν ἐκ χρηστηρίων,</l>
<l n="1371">οἷς ἂν σὺ προσθῇ, τοῖσδʼ ἔφασκʼ εἶναι κράτος.</l>
<l n="1372">πρὸς νῦν σε κρηνῶν καὶ θεῶν ὁμογνίων</l>
<l n="1373">αἰτῶ πιθέσθαι καὶ παρεικαθεῖν, ἐπεὶ</l>
<l n="1374">πτωχοὶ μὲν ἡμεῖς καὶ ξένοι, ξένος δὲ σύ.</l>
<l n="1375">ἄλλους δὲ θωπεύοντες οἰκοῦμεν σύ τε</l>
<l n="1376">κἀγώ, τὸν αὐτὸν δαίμονʼ ἐξειληχότες.</l>
<l n="1377">ὁ δʼ ἐν δόμοις τύραννος, ὦ τάλας ἐγώ,</l>
<l n="1378">κοινῇ καθʼ ἡμῶν ἐγγελῶν ἁβρύνεται·</l>
<l n="1379">ὅν, εἰ σὺ τἠμῇ ξυμπαραστήσει φρενί,</l>
<l n="1380">βραχεῖ σὺν ὄγκῳ καὶ χρόνῳ διασκεδῶ.</l>
<l n="1381">ὥστʼ ἐν δόμοισι τοῖσι σοῖς στήσω σʼ ἄγων.</l>
<l n="1382">στήσω δʼ ἐμαυτόν, κεῖνον ἐκβαλὼν βίᾳ.</l>
<l n="1383">καὶ ταῦτα σοῦ μὲν ξυνθέλοντος ἔστι μοι</l>
<l n="1384">κομπεῖν, ἄνευ σοῦ δʼ οὐδὲ σωθῆναι σθένω.</l>
</sp>
<milestone ed="p" n="1346" unit="card"/>
<sp>
<speaker>Χορός</speaker>
<l n="1385">τὸν ἄνδρα τοῦ πέμψαντος οὕνεκʼ, Οἰδίπους</l>
<l n="1386">εἰπὼν ὁποῖα ξύμφορʼ ἔκπεμψαι πάλιν.</l>
</sp>
<sp>
<speaker>Οἰδίπους</speaker>
<l n="1387">ἀλλʼ εἰ μέν, ἄνδρες, τῆσδε δημοῦχοι χθονός</l>
<l n="1388">μὴ ʼτύγχανʼ αὐτὸν δεῦρο προσπέμψας ἐμοὶ</l>
<l n="1389">Θησεύς, δικαιῶν ὥστʼ ἐμοῦ κλύειν λόγους,</l>
<l n="1390">οὔ τἄν ποτʼ ὀμφῆς τῆς ἐμῆς ἐπῄσθετο·</l>
<l n="1391">νῦν δʼ ἀξιωθεὶς εἶσι κἀκούσας γʼ ἐμοῦ</l>
<l n="1392">τοιαῦθʼ ἃ τὸν τοῦδʼ οὔ ποτʼ εὐφρανεῖ βίον·</l>
<l n="1393">ὅς γʼ, ὦ κάκιστε, σκῆπτρα καὶ θρόνους ἔχων,</l>
<l n="1394">ἃ νῦν ὁ σὸς ξύναιμος ἐν Θήβαις ἔχει,</l>
<l n="1395">τὸν αὐτὸς αὑτοῦ πατέρα τόνδʼ ἀπήλασας</l>
<l n="1396">κἄθηκας ἄπολιν καὶ στολὰς ταύτας φορεῖν,</l>
<l n="1397">ἃς νῦν δακρύεις εἰσορῶν, ὅτʼ ἐν πόνῳ</l>
<l n="1398">ταὐτῷ βεβηκὼς τυγχάνεις κακῶν ἐμοί.</l>
<l n="1399">οὐ κλαυστὰ δʼ ἐστίν, ἀλλʼ ἐμοὶ μὲν οἰστέα</l>
<l n="1400">τάδʼ, ἕωσπερ ἂν ζῶ, σοῦ φονέως μεμνημένος·</l>
<l n="1401">σὺ γάρ με μόχθῳ τῷδʼ ἔθηκας ἔντροφον,</l>
<l n="1402">σύ μʼ ἐξέωσας, ἐκ σέθεν δʼ ἀλώμενος</l>
<l n="1403">ἄλλους ἐπαιτῶ τὸν καθʼ ἡμέραν βίον.</l>
<l n="1404">εἰ δʼ ἐξέφυσα τάσδε μὴ ʼμαυτῷ τροφοὺς</l>
<l n="1405">τὰς παῖδας, ἦ τἂν οὐκ ἂν ἦ, τὸ σὸν μέρος·</l>
<l n="1406">νῦν δʼ αἵδε μʼ ἐκσῴζουσιν, αἵδʼ ἐμαὶ τροφοί,</l>
<l n="1407">αἵδʼ ἄνδρες, οὐ γυναῖκες, εἰς τὸ συμπονεῖν·</l>
<l n="1408">ὑμεῖς δʼ ἀπʼ ἄλλου κοὐκ ἐμοῦ πεφύκατον.</l>
<l n="1409">τοιγάρ σʼ ὁ δαίμων εἰσορᾷ μὲν οὔ τί πω</l>
<l n="1410">ὡς αὐτίκʼ, εἴπερ οἵδε κινοῦνται λόχοι</l>
<l n="1411">πρὸς ἄστυ Θήβης.  οὐ γὰρ ἔσθʼ ὅπως πόλιν</l>
<l n="1412">κείνην ἐρείψεις, ἀλλὰ πρόσθεν αἵματι</l>
<l n="1413">πεσεῖ μιανθεὶς χὼ σύναιμος ἐξ ἴσου.</l>
<l n="1414">τοιάσδʼ ἀρὰς σφῷν πρόσθε τʼ ἐξανῆκʼ ἐγὼ</l>
<l n="1415">νῦν τʼ ἀνακαλοῦμαι ξυμμάχους ἐλθεῖν ἐμοί,</l>
<l n="1416">ἵνʼ ἀξιῶτον τοὺς φυτεύσαντας σέβειν</l>
<l n="1417">καὶ μὴ ʼξατιμάζητον, εἰ τυφλοῦ πατρὸς</l>
<l n="1418">τοιώδʼ ἐφύτην·  αἵδε γὰρ τάδʼ οὐκ ἔδρων.</l>
<l n="1419">τοιγὰρ τὸ σὸν θάκημα καὶ τοὺς σοὺς θρόνους</l>
<l n="1420">κρατοῦσιν, εἴπερ ἐστὶν ἡ παλαίφατος</l>
<l n="1421">Δίκη ξύνεδρος Ζηνὸς ἀρχαίοις νόμοις.</l>
<l n="1422">σὺ δʼ ἔρρʼ ἀπόπτυστός τε κἀπάτωρ ἐμοῦ,</l>
<l n="1423">κακῶν κάκιστε, τάσδε συλλαβὼν ἀράς,</l>
<l n="1424">ἅς σοι καλοῦμαι, μήτε γῆς ἐμφυλίου</l>
<l n="1425">δόρει κρατῆσαι μήτε νοστῆσαί ποτε</l>
<l n="1426">τὸ κοῖλον Ἄργος, ἀλλὰ συγγενεῖ χερὶ</l>
<l n="1427">θανεῖν κτανεῖν θʼ ὑφʼ οὗπερ ἐξελήλασαι.</l>
<l n="1428">τοιαῦτʼ ἀρῶμαι καὶ καλῶ τὸ Ταρτάρου</l>
<l n="1429">στυγνὸν πατρῷον ἔρεβος, ὥς σʼ ἀποικίσῃ,</l>
<l n="1430">καλῶ δὲ τάσδε δαίμονας, καλῶ δʼ Ἄρη</l>
<l n="1431">τὸν σφῷν τὸ δεινὸν μῖσος ἐμβεβληκότα.</l>
<l n="1432">καὶ ταῦτʼ ἀκούσας στεῖχε, κἀξάγγελλʼ ἰὼν</l>
<l n="1433">καὶ πᾶσι Καδμείοισι τοῖς σαυτοῦ θʼ ἅμα</l>
<l n="1434">πιστοῖσι συμμάχοισιν, οὕνεκʼ Οἰδίπους</l>
<l n="1435">τοιαῦτʼ ἔνειμε παισὶ τοῖς αὑτοῦ γέρα.</l>
</sp>
<milestone ed="p" n="1397" unit="card"/>
<sp>
<speaker>Χορός</speaker>
<l n="1436">Πολύνεικες, οὔτε ταῖς παρελθούσαις ὁδοῖς</l>
<l n="1437">ξυνήδομαί σοι, νῦν τʼ ἴθʼ ὡς τάχος πάλιν.</l>
</sp>
<sp>
<speaker>Πολυνείκης</speaker>
<l n="1438">οἴμοι κελεύθου τῆς τʼ ἐμῆς δυσπραξίας,</l>
<l n="1439">οἴμοι δʼ ἑταίρων·  οἷον ἆρʼ ὁδοῦ τέλος</l>
<l n="1440">Ἄργους ἀφωρμήθημεν, ὦ τάλας ἐγώ,</l>
<l n="1441">τοιοῦτον οἷον οὐδὲ φωνῆσαί τινι</l>
<l n="1442">ἔξεσθʼ ἑταίρων, οὐδʼ ἀποστρέψαι πάλιν,</l>
<l n="1443">ἀλλʼ ὄντʼ ἄναυδον τῇδε συγκῦρσαι τύχῃ.</l>
<l n="1444">ὦ τοῦδʼ ὅμαιμοι παῖδες, ἀλλʼ ὑμεῖς, ἐπεὶ</l>
<l n="1445">τὰ σκληρὰ πατρὸς κλύετε ταῦτʼ ἀρωμένου,</l>
<l n="1446">μή τοί με πρὸς θεῶν σφώ γʼ, ἐὰν αἱ τοῦδʼ ἀραὶ</l>
<l n="1447">πατρὸς τελῶνται καί τις ὑμῖν ἐς δόμους</l>
<l n="1448">νόστος γένηται, μή μʼ ἀτιμάσητέ γε,</l>
<l n="1449">ἀλλʼ ἐν τάφοισι θέσθε κἀν κτερίσμασιν.</l>
<l n="1450">καὶ σφῷν ὁ νῦν ἔπαινος, ὃν κομίζετον</l>
<l n="1451">τοῦδʼ, ἀνδρὸς οἷς πονεῖτον, οὐκ ἐλάσσονα</l>
<l n="1452">ἔτʼ ἄλλον οἴσει τῆς ἐμῆς ὑπουργίας.</l>
</sp>
<sp>
<speaker>Ἀντιγόνη</speaker>
<l n="1453">Πολύνεικες, ἱκετεύω σε πεισθῆναί τί μοι.</l>
</sp>
<sp>
<speaker>Πολυνείκης</speaker>
<l n="1454">ὦ φιλτάτη, τὸ ποῖον, Ἀντιγόνη; λέγε.</l>
</sp>
<sp>
<speaker>Ἀντιγόνη</speaker>
<l n="1455">στρέψαι στράτευμʼ ἐς Ἄργος ὡς τάχιστά γε,</l>
<l n="1456">καὶ μὴ σέ τʼ αὐτὸν καὶ πόλιν διεργάσῃ.</l>
</sp>
<sp>
<speaker>Πολυνείκης</speaker>
<l n="1457">ἀλλʼ οὐχ οἷόν τε·  πῶς γὰρ αὖθις ἂν πάλιν</l>
<l n="1458">στράτευμʼ ἄγοιμι ταὐτόν. εἰσάπαξ τρέσας;</l>
</sp>
<sp>
<speaker>Ἀντιγόνη</speaker>
<l n="1459">τί δʼ αὖθις, ὦ παῖ, δεῖ σε θυμοῦσθαι; τί σοι</l>
<l n="1460">πάτραν κατασκάψαντι κέρδος ἔρχεται;</l>
</sp>
<sp>
<speaker>Πολυνείκης</speaker>
<l n="1461">αἰσχρὸν τὸ φεύγειν καὶ τὸ πρεσβεύοντʼ ἐμὲ</l>
<l n="1462">οὕτω γελᾶσθαι τοῦ κασιγνήτου πάρα.</l>
</sp>
<sp>
<speaker>Ἀντιγόνη</speaker>
<l n="1463">ὁρᾷς τὰ τοῦδʼ οὖν ὡς ἐς ὀρθὸν ἐκφέρει</l>
<l n="1464">μαντεύμαθʼ, ὃς σφῷν θάνατον ἐξ ἀμφοῖν θροεῖ;</l>
</sp>
<sp>
<speaker>Πολυνείκης</speaker>
<l n="1465">χρῄζει γάρ·  ἡμῖν δʼ οὐχὶ συγχωρητέα.</l>
</sp>
<sp>
<speaker>Ἀντιγόνη</speaker>
<l n="1466">οἴμοι τάλαινα· τίς δὲ τολμήσει κλύων</l>
<l n="1467">τὰ τοῦδʼ ἕπεσθαι τἀνδρός, οἷʼ ἐθέσπισεν;</l>
</sp>
<sp>
<speaker>Πολυνείκης</speaker>
<l n="1468">οὐκ ἀγγελοῦμεν φλαῦρʼ·  ἐπεὶ στρατηλάτου</l>
<l n="1469">χρηστοῦ τὰ κρείσσω μηδὲ τἀνδεᾶ λέγειν.</l>
</sp>
<milestone ed="p" n="1431" unit="card"/>
<sp>
<speaker>Ἀντιγόνη</speaker>
<l n="1470">οὕτως ἄρʼ, ὦ παῖ, ταῦτά σοι δεδογμένα;</l>
</sp>
<sp>
<speaker>Πολυνείκης</speaker>
<l n="1471">καὶ μή μʼ ἐπίσχῃς γʼ·  ἀλλʼ ἐμοὶ μὲν ἥδʼ ὁδὸς</l>
<l n="1472">ἔσται μέλουσα δύσποτμός τε καὶ κακὴ</l>
<l n="1473">πρὸς τοῦδε πατρὸς τῶν τε τοῦδʼ ἐρινύων·</l>
<l n="1474">σφῷν δʼ εὖ διδοίη Ζεύς, τάδʼ εἰ θανόντι μοι</l>
<l n="1475">τελεῖτʼ, ἐπεὶ οὔ μοι ζῶντί γʼ αὖθις ἕξετον.</l>
<l n="1476">μέθεσθε δʼ ἤδη χαίρετόν τʼ·  οὐ γάρ μʼ ἔτι βλέποντʼ ἐσόψεσθʼ αὖθις.</l>
</sp>
<sp>
<speaker>Ἀντιγόνη</speaker>
<l n="1477">ὦ τάλαινʼ ἐγώ.</l>
</sp>
<sp>
<speaker>Πολυνείκης</speaker>
<l n="1478">μή τοί μʼ ὀδύρου.</l>
</sp>
<sp>
<speaker>Ἀντιγόνη</speaker>
<l n="1479">καὶ τίς ἄν σʼ ὁρμώμενον</l>
<l n="1480">εἰς προὖπτον Ἅιδην οὐ καταστένοι, κάσι;</l>
</sp>
<sp>
<speaker>Πολυνείκης</speaker>
<l n="1481">εἰ χρή, θανοῦμαι.</l>
</sp>
<sp>
<speaker>Ἀντιγόνη</speaker>
<l n="1482">μὴ σύ γʼ, ἀλλʼ ἐμοὶ πιθοῦ.</l>
</sp>
<sp>
<speaker>Πολυνείκης</speaker>
<l n="1483">μὴ πεῖθʼ ἃ μὴ δεῖ.</l>
</sp>
<sp>
<speaker>Ἀντιγόνη</speaker>
<l n="1484">δυστάλαινά τἄρʼ ἐγώ, εἴ σου στερηθῶ.</l>
</sp>
<sp>
<speaker>Πολυνείκης</speaker>
<l n="1485">ταῦτα δʼ ἐν τῷ δαίμονι</l>
<l n="1486">καὶ τῇδε φῦναι χἀτέρᾳ.  σφὼ δʼ οὖν ἐγὼ</l>
<l n="1487">θεοῖς ἀρῶμαι μή ποτʼ ἀντῆσαι κακῶν·</l>
<l n="1488">ἀνάξιαι γὰρ πᾶσίν ἐστε δυστυχεῖν.</l>
</sp>
<milestone ed="p" n="1448" unit="card"/>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1489">νέα τάδε νεόθεν ἦλθέ μοι</l>
<l n="1490">κακὰ βαρύποτμὰ παρʼ ἀλαοῦ ξένου,</l>
<l n="1491">εἴ τι μοῖρα μὴ κιγχάνει.</l>
<l n="1492">μάταν  γὰρ οὐδὲν ἀξίωμα δαιμόνων ἔχω φράσαι.</l>
<l n="1493">ὁρᾷ ὁρᾷ ταῦτʼ   ἀεὶ χρόνος, τρέχων μὲν  ἕτερα,</l>
<l n="1494">τὰ δὲ παρʼ  ἦμαρ αὖθις αὔξων ἄνω.</l>
<l n="1495">ἔκτυπεν αἰθήρ, ὦ Ζεῦ.</l>
</sp>
<sp>
<speaker>Οἰδίπους</speaker>
<l n="1496">ὦ τέκνα τέκνα, πῶς ἄν, εἴ τις ἔντοπος,</l>
<l n="1497">τὸν πάντʼ ἄριστον δεῦρο Θησέα πόροι;</l>
</sp>
<sp>
<speaker>Ἀντιγόνη</speaker>
<l n="1498">πάτερ, τί δʼ ἐστὶ τἀξίωμʼ ἐφʼ ᾧ καλεῖς;</l>
</sp>
<sp>
<speaker>Οἰδίπους</speaker>
<l n="1499">Διὸς πτερωτὸς ἥδε μʼ  αὐτίκʼ  ἄξεται</l>
<l n="1500">βροντὴ πρὸς Ἅιδην·  ἀλλὰ πέμψαθʼ ὡς τάχος.</l>
</sp>
<milestone ed="p" n="1463" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1501">μέγας, ἴδε, μάλʼ ὅδʼ ἐρείπεται</l>
<l n="1502">κτύπος ἄφατος διόβολος· ἐς δʼ ἄκραν</l>
<l n="1503">δεῖμʼ ὑπῆλθε κρατὸς φόβαν.</l>
<l n="1504">ἔπτηξα θυμόν·  οὐρανία γὰρ ἀστραπὴ φλέγει πάλιν.</l>
<l n="1505">τί μὰν ἀφήσει τέλος; δέδοικα δʼ·  οὐ γὰρ ἅλιον</l>
<l n="1506">ἀφορμᾷ ποτʼ, οὐκ ἄνευ ξυμφορᾶς.</l>
<l n="1507">ὦ μέγας αἰθήρ, ὦ Ζεῦ.</l>
</sp>
<sp>
<speaker>Οἰδίπους</speaker>
<l n="1508">ὦ παῖδες, ἥκει τῷδʼ ἐπʼ ἀνδρὶ θέσφατος</l>
<l n="1509">βίου τελευτὴ κοὐκέτʼ ἔστʼ ἀποστροφή.</l>
</sp>
<sp>
<speaker>Ἀντιγόνη</speaker>
<l n="1510">πῶς οἶσθα; τῷ δὲ τοῦτο συμβαλὼν ἔχεις;</l>
</sp>
<sp>
<speaker>Οἰδίπους</speaker>
<l n="1511">καλῶς κάτοιδʼ·  ἀλλʼ ὡς τάχιστά μοι μολὼν</l>
<l n="1512">ἄνακτα χώρας τῆσδέ τις πορευσάτω.</l>
</sp>
<milestone ed="p" n="1477" unit="card"/>
</div>
<div type="strophe" n="2">
<sp>
<speaker>Χορός</speaker>
<l n="1513">ἔα ἔα, ἰδοὺ μάλʼ  αὖθις ἀμφίσταται διαπρύσιος ὄτοβος.</l>
<l n="1514">ἵλαος, ὦ δαίμων, ἵλαος  εἴ τι γᾷ</l>
<l n="1515">ματέρι τυγχάνεις ἀφεγγὲς φέρων.</l>
<l n="1516">ἐναισίου δὲ σοῦ τύχοιμι, μηδʼ ἄλαστον ἄνδρʼ ἰδὼν</l>
<l n="1517">ἀκερδῆ χάριν μετάσχοιμί πως.  Ζεῦ ἄνα σοὶ φωνῶ.</l>
</sp>
<sp>
<speaker>Οἰδίπους</speaker>
<l n="1518">ἆρʼ ἐγγὺς ἁνήρ; ἆρʼ ἔτʼ ἐμψύχου, τέκνα,</l>
<l n="1519">κιχήσεταί μου καὶ κατορθοῦντος φρένα;</l>
</sp>
<sp>
<speaker>Ἀντιγόνη</speaker>
<l n="1520">τί δʼ ἂν θέλοις τὸ πιστὸν ἐμφῦναι φρενί;</l>
</sp>
<sp>
<speaker>Οἰδίπους</speaker>
<l n="1521">ἀνθʼ ὧν ἔπασχον εὖ, τελεσφόρον χάριν</l>
<l n="1522">δοῦναί σφιν, ἥνπερ τυγχάνων ὑπεσχόμην.</l>
</sp>
<milestone ed="p" n="1491" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="1523">ἰὼ ἰὼ παῖ, βᾶθι βᾶθʼ, εἴτʼ  ἄκρα,</l>
<l n="1524">περὶ γύαλʼ ἐναλίῳ Ποσειδωνίῳ θεῷ, τυγχάνεις</l>
<l n="1525">βούθυτον ἑστίαν ἁγίζων, ἱκοῦ.</l>
<l n="1526">ὁ γὰρ ξένος σε καὶ πόλισμα καὶ φίλους ἐπαξιοῖ</l>
<l n="1527">δικαίαν χάριν παρασχεῖν παθών.</l>
<l n="1528">
<del>σπεῦσον</del> ἄϊσσʼ, ὦναξ.</l>
</sp>
<milestone ed="p" n="1500" unit="card"/>
</div>
</div>
<div type="episode">
<sp>
<speaker>Θησεύς</speaker>
<l n="1529">τίς αὖ παρʼ  ὑμῶν κοινὸς ἠχεῖται κτύπος,</l>
<l n="1530">σαφὴς μὲν ἀστῶν, ἐμφανὴς δὲ τοῦ ξένου;</l>
<l n="1531">μή τις Διὸς κεραυνὸς ἤ τις ὀμβρία</l>
<l n="1532">χάλαζʼ ἐπιρράξασα; πάντα γὰρ θεοῦ</l>
<l n="1533">τοιαῦτα χειμάζοντος εἰκάσαι πάρα.</l>
</sp>
<sp>
<speaker>Οἰδίπους</speaker>
<l n="1534">ἄναξ, ποθοῦντι προυφάνης, καί σοι θεῶν</l>
<l n="1535">τύχην τις ἐσθλὴν τῆσδʼ ἔθηκε τῆς ὁδοῦ.</l>
</sp>
<sp>
<speaker>Θησεύς</speaker>
<l n="1536">τί δʼ ἐστίν, ὦ παῖ Λαΐου, νέορτον αὖ;</l>
</sp>
<sp>
<speaker>Οἰδίπους</speaker>
<l n="1537">ῥοπὴ βίου μοι·  καί σʼ ἅπερ ξυνῄνεσα</l>
<l n="1538">θέλω πόλιν τε τήνδε μὴ ψεύσας θανεῖν.</l>
</sp>
<sp>
<speaker>Θησεύς</speaker>
<l n="1539">τῷ δʼ  ἐκπέπεισαι τοῦ μόρου τεκμηρίῳ;</l>
</sp>
<sp>
<speaker>Οἰδίπους</speaker>
<l n="1540">αὐτοὶ θεοὶ κήρυκες ἀγγέλλουσί μοι,</l>
<l n="1541">ψεύδοντες οὐδὲν σῆμα τῶν προκειμένων.</l>
</sp>
<sp>
<speaker>Θησεύς</speaker>
<l n="1542">πῶς εἶπας, ὦ γεραιέ, δηλοῦσθαι τάδε;</l>
</sp>
<sp>
<speaker>Οἰδίπους</speaker>
<l n="1543">αἱ πολλὰ βρονταὶ διατελεῖς τὰ πολλά τε</l>
<l n="1544">στράψαντα χειρὸς τῆς ἀνικήτου βέλη.</l>
</sp>
<sp>
<speaker>Θησεύς</speaker>
<l n="1545">πείθεις με·  πολλὰ γάρ σε θεσπίζονθʼ ὁρῶ</l>
<l n="1546">κοὐ ψευδόφημα·  χὤ τι χρὴ ποιεῖν λέγε.</l>
</sp>
<sp>
<speaker>Οἰδίπους</speaker>
<l n="1547">ἐγὼ διδάξω, τέκνον Αἰγέως, ἅ σοι</l>
<l n="1548">γήρως ἄλυπα τῇδε κείσεται πόλει.</l>
<l n="1549">χῶρον μὲν αὐτὸς αὐτίκʼ ἐξηγήσομαι,</l>
<l n="1550">ἄθικτος ἡγητῆρος, οὗ με χρὴ θανεῖν.</l>
<l n="1551">τοῦτον δὲ φράζε μή ποτʼ ἀνθρώπων τινί,</l>
<l n="1552">μήθʼ οὗ κέκευθε μήτʼ ἐν οἷς κεῖται τόποις·</l>
<l n="1553">ὥς σοι πρὸ πολλῶν ἀσπίδων ἀλκὴν ὅδε</l>
<l n="1554">δορός τʼ ἐπακτοῦ γειτονῶν ἀεὶ τιθῇ.</l>
<l n="1555">ἃ δʼ ἐξάγιστα μηδὲ κινεῖται λόγῳ,</l>
<l n="1556">αὐτὸς μαθήσει, κεῖσʼ ὅταν μόλῃς μόνος·</l>
<l n="1557">ὡς οὔτʼ ἂν ἀστῶν τῶνδʼ ἂν ἐξείποιμί τῳ</l>
<l n="1558">οὔτʼ ἂν τέκνοισι τοῖς ἐμοῖς, στέργων ὅμως.</l>
<l n="1559">ἀλλʼ  αὐτὸς αἰεὶ σῷζε, χὤταν εἰς τέλος</l>
<l n="1560">τοῦ ζῆν ἀφικνῇ, τῷ προφερτάτῳ μόνῳ</l>
<l n="1561">σήμαινʼ, ὁ δʼ αἰεὶ τὠπιόντι δεικνύτω.</l>
<l n="1562">χοὔτως ἀδῇον τήνδʼ ἐνοικήσεις πόλιν</l>
<l n="1563">σπαρτῶν ἀπʼ ἀνδρῶν·  αἱ δὲ μυρίαι πόλεις,</l>
<l n="1564">κἂν εὖ τις οἰκῇ, ῥᾳδίως καθύβρισαν.</l>
<l n="1565">θεοὶ γὰρ εὖ μέν, ὀψὲ δʼ εἰσορῶσʼ, ὅταν</l>
<l n="1566">τὰ θεῖʼ ἀφείς τις εἰς τὸ μαίνεσθαι τραπῇ·</l>
<l n="1567">ὃ μὴ σύ, τέκνον Αἰγέως, βούλου παθεῖν.</l>
<l n="1568">τὰ μὲν τοιαῦτʼ οὖν εἰδότʼ ἐκδιδάσκομεν.</l>
<l n="1569">χῶρον δʼ, ἐπείγει γάρ με τοὐκ θεοῦ παρόν,</l>
<l n="1570">στείχωμεν ἤδη μηδʼ ἔτʼ ἐντρεπώμεθα.</l>
<l n="1571">ὦ παῖδες, ὧδʼ ἕπεσθʼ·  ἐγὼ γὰρ ἡγεμὼν</l>
<l n="1572">σφῷν αὖ πέφασμαι καινός, ὥσπερ σφὼ πατρί.</l>
<l n="1573">χωρεῖτε καὶ μὴ ψαύετʼ, ἀλλʼ ἐᾶτέ με</l>
<l n="1574">αὐτὸν τὸν ἱερὸν τύμβον ἐξευρεῖν, ἵνα</l>
<l n="1575">μοῖρʼ ἀνδρὶ τῷδε τῇδε κρυφθῆναι χθονί.</l>
<l n="1576">τῇδʼ ὧδε, τῇδε βᾶτε·  τῇδε γάρ μʼ ἄγει</l>
<l n="1577">Ἑρμῆς ὁ πομπὸς ἥ τε νερτέρα θεός.</l>
<l n="1578">ὦ φῶς ἀφεγγές, πρόσθε πού ποτʼ ἦσθʼ ἐμόν,</l>
<l n="1579">νῦν δʼ ἔσχατόν σου τοὐμὸν ἅπτεται δέμας.</l>
<l n="1580">ἤδη γὰρ ἕρπω τὸν τελευταῖον βίον</l>
<l n="1581">κρύψων παρʼ Ἅιδην.  ἀλλά, φίλτατε ξένων,</l>
<l n="1582">αὐτός τε χώρα θʼ ἥδε πρόσπολοί τε σοὶ</l>
<l n="1583">εὐδαίμονες γένοισθε, κἀπʼ εὐπραξίᾳ</l>
<l n="1584">μέμνησθέ μου θανόντος εὐτυχεῖς ἀεί.</l>
</sp>
<milestone ed="p" n="1556" unit="card"/>
</div>
<div type="choral">
<div type="strophe" n="1">
<sp>
<speaker>Χορός</speaker>
<l n="1585">εἰ θέμις ἐστί μοι τὰν ἀφανῆ θεὸν</l>
<l n="1586">καὶ σὲ λιταῖς σεβίζειν,</l>
<l n="1587">ἐννυχίων ἄναξ,</l>
<l n="1588">Αἰδωνεῦ Αἰδωνεῦ, λίσσωμαι</l>
<l n="1589">ἄπονα μήτʼ ἐπὶ  βαρυαχεῖ</l>
<l n="1590">ξένον ἐξανύσαι</l>
<l n="1591">μόρῳ τὰν παγκευθῆ κάτω</l>
<l n="1592">νεκρῶν πλάκα καὶ Στύγιον δόμον.</l>
<l n="1593">πολλῶν γὰρ ἂν καὶ μάταν</l>
<l n="1594">πημάτων ἱκνουμένων</l>
<l n="1595">πάλιν σφε δαίμων δίκαιος αὔξοι.</l>
</sp>
<milestone ed="p" n="1568" unit="card"/>
</div>
<div type="antistrophe" n="1">
<sp>
<speaker>Χορός</speaker>
<l n="1596">ὦ χθόνιαι θεαὶ σῶμά τʼ ἀνικάτου</l>
<l n="1597">θηρός, ὃν ἐν πύλαισι</l>
<l n="1598">ταῖσι πολυξένοις</l>
<l n="1599">εὐνᾶσθαι κνυζεῖσθαί τʼ ἐξ ἄντρων</l>
<l n="1600">ἀδάματον φύλακα παρʼ Ἁίδᾳ</l>
<l n="1601">λόγος αἰὲν ἔχει·</l>
<l n="1602">τόν, ὦ Γᾶς παῖ καὶ Ταρτάρου,</l>
<l n="1603">κατεύχομαι ἐν καθαρῷ βῆναι</l>
<l n="1604">ὁρμωμένῳ νερτέρας</l>
<l n="1605">τῷ ξένῳ νεκρῶν πλάκας·</l>
<l n="1606">σέ τοι κικλήσκω τὸν αἰένυπνον.</l>
</sp>
<milestone ed="p" n="1579" unit="card"/>
</div>
</div>
<div type="episode">
<sp>
<speaker>Ἄγγελος</speaker>
<l n="1607">ἄνδρες πολῖται, ξυντομωτάτως, μὲν ἂν</l>
<l n="1608">τύχοιμι λέξας Οἰδίπουν ὀλωλότα·</l>
<l n="1609">ἃ δʼ ἦν τὰ πραχθέντʼ, οὔθʼ ὁ μῦθος ἐν βραχεῖ</l>
<l n="1610">φράσαι πάρεστιν οὔτε τἄργʼ ὅσʼ ἦν ἐκεῖ.</l>
</sp>
<sp>
<speaker>Χορός</speaker>
<l n="1611">ὄλωλε γὰρ δύστηνος;</l>
</sp>
<sp>
<speaker>Ἄγγελος</speaker>
<l n="1612">ὡς λελοιπότα</l>
<l n="1613">κεῖνον τὸν ἀεὶ βίοτον ἐξεπίστασο.</l>
</sp>
<sp>
<speaker>Χορός</speaker>
<l n="1614">πῶς; ἆρα θείᾳ κἀπόνῳ τάλας τύχῃ;</l>
</sp>
<sp n="*)aggelos">
<speaker>Ἄγγελος</speaker>
<l n="1615">ταῦτʼ ἐστὶν ἤδη κἀποθαυμάσαι πρέπον.</l>
<l n="1616">ὡς μὲν γὰρ ἐνθένδʼ εἷρπε, καὶ σύ που παρὼν</l>
<l n="1617">ἔξοισθʼ, ὑφηγητῆρος οὐδενὸς φίλων,</l>
<l n="1618">ἀλλʼ αὐτὸς ἡμῖν πᾶσιν ἐξηγούμενος.</l>
<l n="1619">ἐπεὶ δʼ ἀφῖκτο τὸν καταρράκτην ὀδὸν</l>
<l n="1620">χαλκοῖς βάθροισι γῆθεν ἐρριζωμένον,</l>
<l n="1621">ἔστη κελεύθων ἐν πολυσχίστων μιᾷ,</l>
<l n="1622">κοίλου πέλας κρατῆρος, οὗ τὰ Θησέως</l>
<l n="1623">Περίθου τε κεῖται πίστʼ ἀεὶ ξυνθήματα.</l>
<l n="1624">ἀφʼ οὗ μέσος στὰς τοῦ τε Θορικίου πέτρου</l>
<l n="1625">κοίλης τʼ ἀχέρδου κἀπὸ λαΐνου τάφου,</l>
<l n="1626">καθέζετʼ·  εἶτʼ ἔλυσε δυσπινεῖς στολάς.</l>
<l n="1627">κἄπειτʼ ἀΰσας παῖδας ἠνώγει ῥυτῶν</l>
<l n="1628">ὑδάτων ἐνεγκεῖν λουτρὰ καὶ χοάς ποθεν·</l>
<l n="1629">τὼ δʼ  εὐχλόου Δήμητρος εἰς προσόψιον</l>
<l n="1630">πάγον μολοῦσαι τάσδʼ ἐπιστολὰς πατρὶ</l>
<l n="1631">ταχεῖ ʼπόρευσαν σῦν χρόνῳ, λουτροῖς τέ νιν</l>
<l n="1632">ἐσθῆτί τʼ ἐξήσκησαν ᾗ νομίζεται.</l>
<l n="1633">ἐπεὶ δὲ παντὸς εἶχε δρῶντος ἡδονὴν</l>
<l n="1634">κοὐκ ἦν ἔτʼ οὐδὲν ἀργὸν ὧν ἐφίετο,</l>
<l n="1635">κτύπησε μὲν Ζεὺς χθόνιος αἱ δὲ παρθένοι</l>
<l n="1636">ῥίγησαν, ὡς ἤκουσαν·  ἐς δὲ γούνατα</l>
<l n="1637">πατρὸς πεσοῦσαι ʼκλαιον οὐδʼ ἀνίεσαν</l>
<l n="1638">στέρνων ἀραγμοὺς οὐδὲ παμμήκεις γόους.</l>
<l n="1639">ὁ δʼ  ὡς ἀκούει φθόγγον ἐξαίφνης πικρόν,</l>
<l n="1640">πτύξας ἐπʼ αὐταῖς χεῖρας εἶπεν·  ὦ τέκνα,</l>
<l n="1641">οὐκ ἔστʼ ἔθʼ ὑμῖν τῇδʼ ἐν ἡμέρᾳ πατήρ.</l>
<l n="1642">ὄλωλε γὰρ δὴ πάντα τἀμά, κοὐκέτι</l>
<l n="1643">τὴν δυσπόνητον ἕξετʼ ἀμφʼ ἐμοὶ τροφήν·</l>
<l n="1644">σκληρὰν μέν, οἶδα, παῖδες·  ἀλλʼ ἓν γὰρ μόνον</l>
<l n="1645">τὰ πάντα λύει ταῦτʼ ἔπος μοχθήματα.</l>
<l n="1646">τὸ γὰρ φιλεῖν οὐκ ἔστιν ἐξ ὅτου πλέον</l>
<l n="1647">ἢ τοῦδε τἀνδρὸς ἔσχεθʼ, οὗ τητώμεναι</l>
<l n="1648">τὸ λοιπὸν ἤδη τὸν βίον διάζετον.</l>
<milestone ed="p" n="1620" unit="card"/>
<l n="1649">τοιαῦτʼ  ἐπʼ  ἀλλήλοισιν ἀμφικείμενοι</l>
<l n="1650">λύγδην ἔκλαιον πάντες.  ὡς δὲ πρὸς τέλος</l>
<l n="1651">γόων ἀφίκοντʼ οὐδʼ ἔτʼ ὠρώρει βοή,</l>
<l n="1652">ἦν μὲν σιωπή· φθέγμα δʼ ἐξαίφνης τινὸς</l>
<l n="1653">θώϋξεν αὐτόν, ὥστε πάντας ὀρθίας</l>
<l n="1654">στῆσαι φόβῳ δείσαντας ἐξαίφνης τρίχας,</l>
<l n="1655">καλεῖ γὰρ αὐτὸν πολλὰ πολλαχῇ θεός·</l>
<l n="1656">ὦ οὗτος οὗτος, Οἰδίπους, τί μέλλομεν</l>
<l n="1657">χωρεῖν; πάλαι δὴ τἀπὸ σοῦ βραδύνεται.</l>
<l n="1658">ὁ δʼ ὡς ἐπῄσθετʼ ἐκ θεοῦ καλούμενος,</l>
<l n="1659">αὐδᾷ μολεῖν οἱ γῆς ἄνακτα Θησέα.</l>
<l n="1660">κἀπεὶ προσῆλθεν, εἶπεν·  ὦ φίλον κάρα,</l>
<l n="1661">δός μοι χερὸς σῆς πίστιν ὁρκίαν τέκνοις,</l>
<l n="1662">ὑμεῖς τε, παῖδες, τῷδε·  καὶ καταίνεσον</l>
<l n="1663">μήποτε προδώσειν τάσδʼ ἑκών, τελεῖν δʼ ὅσʼ ἂν</l>
<l n="1664">μέλλῃς φρονῶν εὖ ξυμφέροντʼ αὐτοῖς ἀεί.</l>
<l n="1665">ὁ δʼ, ὡς ἀνὴρ γενναῖος, οὐκ οἴκτου μέτα</l>
<l n="1666">κατῄνεσεν τάδʼ ὅρκιος δράσειν ξένῳ.</l>
<l n="1667">ὅπως δὲ ταῦτʼ ἔδρασεν, εὐθὺς Οἰδίπους</l>
<l n="1668">ψαύσας ἀμαυραῖς χερσὶν ὧν παίδων λέγει·</l>
<l n="1669">ὦ παῖδε, τλάσας χρὴ τὸ γενναῖον φρενὶ</l>
<l n="1670">χωρεῖν τόπων ἐκ τῶνδε, μηδʼ ἃ μὴ θέμις</l>
<l n="1671">λεύσσειν δικαιοῦν μηδὲ φωνούντων κλύειν,</l>
<l n="1672">ἀλλʼ ἕρπεθʼ ὡς τάχιστα·  πλὴν ὁ κύριος</l>
<l n="1673">Θησεὺς παρέστω μανθάνων τὰ δρώμενα.</l>
<l n="1674">τοσαῦτα φωνήσαντος εἰσηκούσαμεν</l>
<l n="1675">ξύμπαντες·  ἀστακτὶ δὲ σὺν ταῖς παρθένοις</l>
<l n="1676">στένοντες ὡμαρτοῦμεν.  ὡς δʼ ἀπήλθομεν,</l>
<l n="1677">χρόνῳ βραχεῖ στραφέντες ἐξαπείδομεν</l>
<l n="1678">τὸν ἄνδρα τὸν μὲν οὐδαμοῦ παρόντʼ ἔτι,</l>
<l n="1679">ἄνακτα δʼ  αὐτὸν ὀμμάτων ἐπίσκιον</l>
<l n="1680">χεῖρʼ ἀντέχοντα κρατός, ὡς δεινοῦ τινος</l>
<l n="1681">φόβου φανέντος οὐδʼ ἀνασχετοῦ βλέπειν.</l>
<l n="1682">ἔπειτα μέντοι βαιὸν οὐδὲ σὺν χρόνῳ</l>
<l n="1683">ὁρῶμεν αὐτὸν γῆν τε προσκυνοῦνθʼ ἅμα</l>
<l n="1684">καὶ τὸν θεῶν Ὄλυμπον ἐν ταὐτῷ λόγῳ.</l>
<l n="1685">μόρῳ δʼ ὁποίῳ κεῖνος ὤλετʼ, οὐδʼ ἂν εἷς</l>
<l n="1686">θνητῶν φράσειε, πλὴν τὸ Θησέως κάρα.</l>
<l n="1687">οὐ γάρ τις αὐτὸν οὔτε πυρφόρος θεοῦ</l>
<l n="1688">κεραυνὸς ἐξέπραξεν οὔτε ποντία</l>
<l n="1689">θύελλα κινηθεῖσα τῷ τότʼ ἐν χρόνῳ,</l>
<l n="1690">ἀλλʼ ἤ τις ἐκ θεῶν πομπὸς ἢ τὸ νερτέρων</l>
<l n="1691">εὔνουν διαστὰν γῆς ἀλύπητον βάθρον.</l>
<l n="1692">ἁνὴρ γὰρ οὐ στενακτὸς οὐδὲ σὺν νόσοις</l>
<l n="1693">ἀλγεινὸς ἐξεπέμπετʼ, ἀλλʼ εἴ τις βροτῶν</l>
<l n="1694">θαυμαστός.  εἰ δὲ μὴ δοκῶ φρονῶν λέγειν,</l>
<l n="1695">οὐκ ἂν παρείμην οἷσι μὴ δοκῶ φρονεῖν.</l>
</sp>
<sp>
<speaker>Χορός</speaker>
<l n="1696">ποῦ δʼ αἵ τε παῖδες χοἰ προπέμψαντες φίλων;</l>
</sp>
<sp>
<speaker>Ἄγγελος</speaker>
<l n="1697">αἵδʼ οὐχ ἑκάς·  γόων γὰρ οὐκ ἀσήμονες</l>
<l n="1698">φθόγγοι σφε σημαίνουσι δεῦρʼ ὁρμωμένας.</l>
</sp>
<milestone ed="p" n="1670" unit="card"/>
</div>
<div type="choral">
<div type="strophe" n="1">
<sp>
<speaker>Ἀντιγόνη</speaker>
<l n="1699">αἰαῖ, φεῦ, ἔστιν ἔστι νῷν δὴ        </l>
<l n="1700">οὐ τὸ μέν, ἄλλο δὲ μή, πατρὸς ἔμφυτον</l>
<l n="1701">ἄλαστον αἷμα δυσμόροιν στενάζειν,</l>
<l n="1702">ᾧτινι τὸν πολὺν</l>
<l n="1703">ἄλλοτε μὲν πόνον ἔμπεδον εἴχομεν,</l>
<l n="1704">ἐν πυμάτῳ δʼ ἀλόγιστα παροίσομεν</l>
<l n="1705">ἰδόντε καὶ παθόντε.</l>
</sp>
<sp>
<speaker>Χορός</speaker>
<l n="1706">τί δʼ ἔστιν;</l>
</sp>
<sp>
<speaker>Ἀντιγόνη</speaker>
<l n="1707">ἔστιν μὲν εἰκάσαι, φίλοι.</l>
</sp>
<sp>
<speaker>Χορός</speaker>
<l n="1708">βέβηκεν;</l>
</sp>
<sp>
<speaker>Ἀντιγόνη</speaker>
<l n="1709">ὡς μάλιστʼ ἂν ἐν πόθῳ λάβοις.</l>
<l n="1710">τί γάρ, ὅτῳ μήτʼ Ἄρης</l>
<l n="1711">μήτε πόντος ἀντέκυρσεν,</l>
<l n="1712">ἄσκοποι δὲ πλάκες ἔμαρψαν</l>
<l n="1713">ἐν ἀφανεῖ τινι μόρῳ φερόμενον.</l>
<l n="1714">τάλαινα·  νῶν δʼ ὀλεθρία</l>
<l n="1715">νὺξ ἐπʼ ὄμμασιν βέβακε.</l>
<l n="1716">πῶς γὰρ ἤ τινʼ ἀπίαν</l>
<l n="1717">γᾶν  ἢ πόντιον κλύδωνʼ ἀλώμεναι, βίου δύσοιστον ἕξομεν τροφάν;</l>
</sp>
<sp>
<speaker>Ἰσμήνη</speaker>
<l n="1718">οὐ κάτοιδα.  κατά με φόνιος</l>
<l n="1719">Ἀΐδας ἕλοι πατρὶ ξυνθανεῖν γεραιῷ</l>
<l n="1720">τάλαιναν, ὡς ἔμοιγʼ ὁ μέλλων βίος οὐ βιωτός.</l>
</sp>
<sp>
<speaker>Χορός</speaker>
<l n="1721">ὦ διδύμα τέκνων ἀρίστα,</l>
<l n="1722">τὸ φέρον ἐκ θεοῦ φέρειν,</l>
<l n="1723">μηδὲν ἄγαν φλέγεσθον·  οὔ τοι κατάμεμπτʼ ἔβητον.</l>
</sp>
<milestone ed="p" n="1699" unit="card"/>
</div>
<div type="antistrophe" n="1">
<sp>
<speaker>Ἀντιγόνη</speaker>
<l n="1724">πόθος τοὶ  καὶ κακῶν ἄρʼ  ἦν τις.</l>
<l n="1725">καὶ γὰρ ὃ μηδαμὰ δὴ φίλον ἦν φίλον,</l>
<l n="1726">ὁπότε γε καὶ τὸν ἐν χεροῖν κατεῖχον.</l>
<l n="1727">ὦ πάτερ, ὦ φίλος,</l>
<l n="1728">ὦ τὸν ἀεὶ κατὰ γᾶς σκότον εἱμένος·</l>
<l n="1729">οὐδέ γʼ ἔνερθʼ  ἀφίλητος ἐμοί ποτε</l>
<l n="1730">καὶ τᾷδε μὴ κυρήσῃς.</l>
</sp>
<sp>
<speaker>Χορός</speaker>
<l n="1731">ἔπραξεν;</l>
</sp>
<sp>
<speaker>Ἀντιγόνη</speaker>
<l n="1732">ἔπραξεν οἷον ἤθελεν.</l>
</sp>
<sp>
<speaker>Χορός</speaker>
<l n="1733">τὸ ποῖον;</l>
</sp>
<sp>
<speaker>Ἀντιγόνη</speaker>
<l n="1734">ἇς ἔχρῃζε γᾶς ἐπὶ ξένας</l>
<l n="1735">ἔθανε·  κοίταν δʼ ἔχει</l>
<l n="1736">νέρθεν εὐσκίαστον αἰέν,</l>
<l n="1737">οὐδὲ πένθος ἔλιπʼ ἄκλαυτον.</l>
<l n="1738">ἀνὰ γὰρ ὄμμα σε τόδʼ, ὦ πάτερ, ἐμὸν</l>
<l n="1739">στένει δακρῦον, οὐδʼ  ἔχω</l>
<l n="1740">πῶς με χρὴ τὸ σὸν τάλαιναν</l>
<l n="1741">ἀφανίσαι τοσόνδʼ ἄχος.</l>
<l n="1742">ὤμοι, γᾶς ἐπὶ ξένας θανεῖν ἔχρῃζες ἀλλʼ</l>
<l n="1743">ἔρημος ἔθανες ὧδέ μοι.</l>
</sp>
<sp>
<speaker>Ἰσμήνη</speaker>
<l n="1744">ὦ τάλαινα, τίς ἄρα με πότμος αὖθις ὧδʼ</l>
<l n="1745">
<add>
<gap><desc>*</desc></gap>
</add>
</l>
<l n="1746">ἐπαμμένει σέ τʼ, ὦ φίλα, τὰς πατρὸς ὧδʼ ἐρήμας;</l>
</sp>
<sp>
<speaker>Χορός</speaker>
<l n="1747">ἀλλʼ ἐπεὶ ὀλβίως γʼ ἔλυσεν</l>
<l n="1748">τὸ τέλος, ὦ φίλαι, βίου,</l>
<l n="1749">λήγετε τοῦδʼ ἄχους·  κακῶν γὰρ δυσάλωτος οὐδείς.</l>
</sp>
<milestone ed="p" n="1723" unit="card"/>
</div>
<div type="strophe" n="2">
<sp>
<speaker>Ἀντιγόνη</speaker>
<l n="1750">πάλιν, φίλα, συθῶμεν.</l>
</sp>
<sp>
<speaker>Ἰσμήνη</speaker>
<l n="1751">ὡς τί ῥέξομεν;</l>
</sp>
<sp>
<speaker>Ἀντιγόνη</speaker>
<l n="1752">ἵμερος ἔχει με.</l>
</sp>
<sp>
<speaker>Ἰσμήνη</speaker>
<l n="1753">τίς;</l>
</sp>
<sp>
<speaker>Ἀντιγόνη</speaker>
<l n="1754">τὰν χθόνιον ἑστίαν ἰδεῖν</l>
</sp>
<sp>
<speaker>Ἰσμήνη</speaker>
<l n="1755">τίνος;</l>
</sp>
<sp>
<speaker>Ἀντιγόνη</speaker>
<l n="1756">πατρός, τάλαινʼ ἐγώ.</l>
</sp>
<sp>
<speaker>Ἰσμήνη</speaker>
<l n="1757">θέμις δὲ πῶς τάδʼ ἐστί; μῶν οὐχ ὁρᾷς;</l>
</sp>
<sp>
<speaker>Ἀντιγόνη</speaker>
<l n="1758">τί τόδε  ἐπέπληξας;</l>
</sp>
<sp>
<speaker>Ἰσμήνη</speaker>
<l n="1759">καὶ τόδʼ, ὡς</l>
</sp>
<sp>
<speaker>Ἀντιγόνη</speaker>
<l n="1760">τί τόδε μάλʼ αὖθις;</l>
</sp>
<sp>
<speaker>Ἰσμήνη</speaker>
<l n="1761">ἄταφος ἔπιτνε δίχα τε παντός.</l>
</sp>
<sp>
<speaker>Ἀντιγόνη</speaker>
<l n="1762">ἄγε με, καὶ  τότʼ ἐπενάριξον.</l>
</sp>
<sp>
<speaker>Ἰσμήνη</speaker>
<l n="1763">αἰαῖ, δυστάλαινα, ποῦ δῆτʼ</l>
<l n="1764">αὖθις ὧδʼ ἔρημος ἄπορος</l>
<l n="1765">αἰῶνα τλάμονʼ ἕξω;</l>
</sp>
<milestone ed="p" n="1737" unit="card"/>
</div>
<div type="antistrophe" n="2">
<sp>
<speaker>Χορός</speaker>
<l n="1766">φίλαι, τρέσητε μηδέν.</l>
</sp>
<sp>
<speaker>Ἀντιγόνη</speaker>
<l n="1767">ἀλλὰ ποῖ φύγω;</l>
</sp>
<sp>
<speaker>Χορός</speaker>
<l n="1768">καὶ πάρος ἀπέφυγε</l>
</sp>
<sp>
<speaker>Ἀντιγόνη</speaker>
<l n="1769">τί;</l>
</sp>
<sp>
<speaker>Χορός</speaker>
<l n="1770">τὰ σφῷν τὸ  μὴ πίτνειν κακῶς.</l>
</sp>
<sp>
<speaker>Ἀντιγόνη</speaker>
<l n="1771">φρονῶ.</l>
</sp>
<sp>
<speaker>Χορός</speaker>
<l n="1772">τί δῆθʼ ὅπερ νοεῖς;</l>
</sp>
<sp>
<speaker>Ἀντιγόνη</speaker>
<l n="1773">ὅπως μολούμεθʼ ἐς δόμους οὐκ ἔχω.</l>
</sp>
<sp>
<speaker>Χορός</speaker>
<l n="1774">μηδέ γε μάτευε.</l>
</sp>
<sp>
<speaker>Ἀντιγόνη</speaker>
<l n="1775">μόγος ἔχει.</l>
</sp>
<sp>
<speaker>Χορός</speaker>
<l n="1776">καὶ πάρος ἐπεῖχε.</l>
</sp>
<sp>
<speaker>Ἀντιγόνη</speaker>
<l n="1777">τοτὲ μὲν ἄπορα, τοτὲ δʼ ὕπερθεν.</l>
</sp>
<sp>
<speaker>Χορός</speaker>
<l n="1778">μέγʼ ἄρα πέλαγος ἐλάχετόν τι.</l>
</sp>
<sp>
<speaker>Ἀντιγόνη</speaker>
<l n="1779">ναὶ ναί.</l>
</sp>
<sp>
<speaker>Χορός</speaker>
<l n="1780">ξύμφημι καὐτός.</l>
</sp>
<sp>
<speaker>Ἀντιγόνη</speaker>
<l n="1781">αἰαῖ, ποῖ μόλωμεν, ὦ Ζεῦ;</l>
<l n="1782">ἐλπίδων γὰρ ἐς τίνʼ ἔτι με</l>
<l n="1783">δαίμων τανῦν γʼ ἐλαύνει;</l>
</sp>
<milestone ed="p" n="1751" unit="card"/>
</div>
</div>
<div type="episode">
<sp>
<speaker>Θησεύς</speaker>
<l n="1784">παύετε θρήνων, παῖδες·  ἐν οἷς γὰρ</l>
<l n="1785">χάρις ἡ χθονία ξύνʼ ἀπόκειται,</l>
<l n="1786">πενθεῖν οὐ χρή·  νέμεσις γάρ.</l>
</sp>
<sp>
<speaker>Ἀντιγόνη</speaker>
<l n="1787">ὦ τέκνον Αἰγέως, προσπίτνομέν σοι.</l>
</sp>
<sp>
<speaker>Θησεύς</speaker>
<l n="1788">τίνος, ὦ παῖδες, χρείας ἀνύσαι;</l>
</sp>
<sp>
<speaker>Ἀντιγόνη</speaker>
<l n="1789">τύμβον θέλομεν προσιδεῖν αὐταὶ πατρὸς ἡμετέρου.</l>
</sp>
<sp>
<speaker>Θησεύς</speaker>
<l n="1790">ἀλλʼ οὐ θεμιτόν.</l>
</sp>
<sp>
<speaker>Ἀντιγόνη</speaker>
<l n="1791">πῶς εἶπας, ἄναξ,     κοίρανʼ Ἀθηνῶν;</l>
</sp>
<div type="close" met="anapests">
<sp>
<speaker>Θησεύς</speaker>
<l n="1792">ὦ παῖδες, ἀπεῖπεν ἐμοὶ κεῖνος</l>
<l n="1793">μήτε πελάζειν ἐς τούσδε τόπους</l>
<l n="1794">μήτʼ ἐπιφωνεῖν μηδένα θνητῶν</l>
<l n="1795">θήκην ἱεράν, ἣν κεῖνος ἔχει.</l>
<l n="1796">καὶ ταῦτά μʼ ἔφη πράσσοντα καλῶς</l>
<l n="1797">χώραν ἕξειν αἰὲν ἄλυπον.</l>
<l n="1798">ταῦτʼ οὖν ἔκλυεν δαίμων ἡμῶν</l>
<l n="1799">χὠ πάντʼ ἀΐων Διὸς Ὅρκος.</l>
</sp>
<sp>
<speaker>Ἀντιγόνη</speaker>
<l n="1800">ἀλλʼ εἰ τάδʼ ἔχει κατὰ νοῦν κείνῳ,</l>
<l n="1801">ταῦτʼ ἂν ἀπαρκοῖ· Θήβας δʼ ἡμᾶς</l>
<l n="1802">τὰς ὠγυγίους πέμψον, ἐάν πως</l>
<l n="1803">διακωλύσωμεν ἰόντα φόνον</l>
<l n="1804">τοῖσιν ὁμαίμοις.</l>
</sp>
<sp>
<speaker>Θησεύς</speaker>
<l n="1805">δράσω καὶ τάδε καὶ πάνθʼ ὁπόσʼ ἂν</l>
<l n="1806">μέλλω πράσσειν πρόσφορά θʼ ὑμῖν</l>
<l n="1807">καὶ τῷ κατὰ γῆς, ὃς νέον ἔρρει,</l>
<l n="1808">πρὸς χάριν·  οὐ δεῖ μʼ ἀποκάμνειν.</l>
</sp>
<sp>
<speaker>Χορός</speaker>
<l n="1809">ἀλλʼ ἀποπαύετε μηδʼ ἐπὶ πλείω</l>
<l n="1810">θρῆνον ἐγείρετε·</l>
<l n="1811">πάντως γὰρ ἔχει τάδε κῦρος.</l>
</sp>
</div>
</div>
</div></body>
</text>
</TEI>