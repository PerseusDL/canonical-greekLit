<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader xml:lang="eng">
    <fileDesc>
      <titleStmt>
        <title xml:lang="grc">Πρὸς τοὺς νέους, ὅπως ἂν ἐξ Ἑλληνικῶν ὠφελοῖντο λόγων</title>
        <author>Basil, Saint, Bishop of Caesarea</author>
        <editor>Roy J. Deferrari</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>Rashmi Singhal</name> 
          <name>Bridget Almas</name>
        </respStmt>   
        <funder n="org:Google">Google Digital Humanities Awards Program</funder>
      </titleStmt>
      
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Digital Library Project</authority>
        <date type="release" when="2011-09-12" cert="high">Perseus 4.0</date>
        <idno type="filename">tlg2040.tlg002.perseus-grc2.xml</idno>
        <availability>
          <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
        </availability>
      </publicationStmt>
      
      <sourceDesc>
        <biblStruct>
          <monogr>
            <title>The Letters</title>
            <author>Saint Basil</author>
            <editor>Roy J. Deferrari</editor>
           
            <imprint>
              <publisher>William Heinemann</publisher>
              <pubPlace>London</pubPlace>
              <publisher>Harvard University Press</publisher>
              <pubPlace>Cambridge, MA</pubPlace>
              <date type="printing">1934</date>
            </imprint>
            <biblScope unit="volume">4</biblScope>
          </monogr>
          <series>
            <title>Loeb Classical Library</title>
          </series>
          <ref target="https://archive.org/details/letterswithengli04basiuoft/page/378/mode/2up">Internet Archive</ref>
        </biblStruct>
      </sourceDesc>
    </fileDesc>
      
    <encodingDesc>
      <editorialDecl>
        <correction status="high">
          <p>Keyboarding</p>
          <p>NB Beta code was not clear on difference between Greek apostrophe, breathing marks and parentheses. This was done in a separate pass to distinguish prior to another beta code conversion.</p>
        </correction>
      </editorialDecl>
      
      <refsDecl n="CTS">
        <!--<cRefPattern n="section" matchPattern="(\w+).(\w+).(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2']/tei:div[@n='$3'])">
          <p>This pointer pattern extracts book and chapter and section.</p>
        </cRefPattern>-->
        <cRefPattern n="section" matchPattern="(\w+).(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
          <p>This pointer pattern extracts chapter and section.</p>
        </cRefPattern>
        <cRefPattern n="chapter" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>This pointer pattern extracts chapter.</p>
        </cRefPattern>
      </refsDecl>
      
    </encodingDesc>

    <profileDesc>
      <langUsage>
        <language ident="grc">Greek</language>
        <language ident="eng">English</language>
        <language ident="lat">Latin</language>
      </langUsage>
    </profileDesc>
    <revisionDesc>
      <change when="2024-02-23" who="Lisa Cerrato">EpiDoc and CTS conversion, beta code conversion, file/encoding cleanup, and general header review.</change>
    </revisionDesc>
  </teiHeader>

 <text>
 <body>
   <div type="edition" n="urn:cts:greekLit:tlg2040.tlg002.perseus-grc2" xml:lang="grc">
<pb n="v.4.p.378"/>
     <head>ΠΡΟΣ ΤΟΥΣ ΝΕΟΥΣ ὍΠΩΣ ἌΝ ἘΞ ἙΛΛΗΝΙΚΩΝ ὨΦΕΛΟΙΝΤΟ ΛΟΓΩΝ <note xml:lang="mul">ὁμιλία εἰς τοὺς etc. Reg.</note></head>
<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="1">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:1" n="1">
  <p rend="align(indent)">Πολλά με τὰ παρακαλοῦντά ἐστι ξυμβουλεῦσαι ὑμῖν, ὦ παῖδες, ἃ βέλτιστα εἶναι κρίνω, καὶ ἃ ξυνοίσειν ὑμῖν ἑλομένοις πεπίστευκα. τό τε γὰρ ἡλικίας οὕτως ἔχειν καὶ τὸ διὰ πολλῶν ἤδη γεγυμνάσθαι πραγμάτων καὶ μὴν καὶ τὸ τῆς πάντα παιδευούσης ἐπ’ ἄμφω μεταβολῆς ἱκανῶς μετασχεῖν, ἔμπειρόν με εἶναι τῶν ἀνθρωπίνων πεποίηκεν, ὥστε τοῖς ἄρτι καθισταμένοις τὸν βίον ἔχειν ὥσπερ ὁδῶν τὴν ἀσφαλεστάτην ὑποδεικνύναι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:1" n="2">
  <p> τῇ τε παρὰ τῆς φύσεως οἰκειότητι εὐθὺς μετὰ τοὺς γονέας ὑμῖν τυγχάνω, ὥστε μήτε αὐτὸς <note xml:lang="mul">αὐτὸν editi antiqui.</note> ἔλαττόν τι πατέρων εὐνοίας νέμειν ὑμῖν· ὑμᾶς δὲ νομίζω, εἰ μή τι ὑμῶν διαμαρτάνω τῆς γνώμης, μὴ ποθεῖν τοὺς τεκόντας, πρὸς ἐμὲ βλέποντας. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:1" n="3">
<p> εἰ μὲν οὖν προθύμως δέχοισθε τὰ λεγόμενα, τῆς δευτέρας τῶν ἐπαινουμένων ἔσεσθε παρ’ Ἡσιόδῳ τάξεως· εἰ δὲ μή, ἐγὼ μὲν οὐδὲν ἂν εἴποιμι <pb n="v.4.p.380"/> δυσχερές, αὐτοὶ δὲ μέμνησθε τῶν ἐπῶν δηλονότι, ἐν οἷς ἐκεῖνός φησιν ἄριστον μὲν εἶναι τὸν παρ’ ἑαυτοῦ τὰ δέοντα ξυνορῶντα, ἐσθλὸν δὲ κἀκεῖνον τὸν τοῖς παρ’ ἑτέρων ὑποδειχθεῖσιν ἑπόμενον, τὸν δὲ πρὸς οὐδέτερον ἐπιτήδειον, ἀχρεῖον εἶναι πρὸς ἅπαντα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:1" n="4">
<p rend="align(indent)"> Μὴ θαυμάζετε δὲ εἰ καὶ καθ’ ἑκάστην ἡμέραν εἰς διδασκάλους φοιτῶσι, καὶ τοῖς ἐλλογίμοις τῶν παλαιῶν ἀνδρῶν, δι’ ὧν καταλελοίπασι λόγων, συγγινομένοις ὑμῖν αὐτός τι παρ’ ἐμαυτοῦ λυσιτελέστερον ἐξευρηκέναι φημί. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:1" n="5">
<p> τοῦτο μὲν οὖν αὐτὸ καὶ ξυμβουλεύσων ἥκω, τὸ μὴ δεῖν εἰς ἅπαξ τοῖς ἀνδράσι τούτοις, ὥσπερ πλοίου, τὰ πηδάλια τῆς διανοίας ὑμῶν παραδόντας, ᾗπερ ἂν ἄγωσι, ταύτῃ συνέπεσθαι· ἀλλ’ ὅσον ἐστὶ χρήσιμον αὐτῶν δεχομένους, εἰδέναι τί χρὴ καὶ παριδεῖν. τίνα οὖν ἐστι ταῦτα, καὶ ὅπως διακρινοῦμεν, τοῦτο δὴ καὶ διδάξω ἔνθεν ἑλών. </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="2">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:2" n="1">
  <p rend="align(indent)">Ἡμεῖς, ὦ παῖδες, οὐδὲν εἶναι χρῆμα παντάπασι τὸν ἀνθρώπινον βίον τοῦτον ὑπολαμβάνομεν, οὔτ’ ἀγαθόν τι νομίζομεν ὅλως, οὔτ’ ὀνομάζομεν, ὃ τὴν συντέλειαν ἡμῖν ἄχρι τούτου παρέχεται. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:2" n="2">
  <p> οὔκουν προγόνων <note xml:lang="mul">οὐκοῦν προγόνων editi, οὐκοῦν οὐ προγόνων Colb. tertius.</note> περιφάνειαν, οὐκ ἰσχὺν σώματος, οὐ κάλλος, οὐ μέγεθος, οὐ τὰς παρὰ πάντων ἀνθρώπων τιμάς, οὐ βασιλείαν αὐτήν, οὐχ ὅ τι ἂν εἴποι τις τῶν ἀνθρωπίνων μέγα, ἀλλ’ οὐδὲ εὐχῆς ἄξιον κρίνομεν, ἢ τοὺς ἔχοντας ἀποβλέπομεν, ἀλλ’ ἐπὶ μακρότερον πρόϊμεν ταῖς ἐλπίσι, καὶ πρὸς ἑτέρου βίου <pb n="v.4.p.382"/> παρασκευὴν <note xml:lang="mul">κατασκευὴν unus Reg.</note> ἅπαντα πράττομεν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:2" n="3">
  <p> ἃ μὲν οὖν ἂν συντελῇ πρὸς τοῦτον ἡμῖν, ἀγαπᾶν τε καὶ διώκειν παντὶ σθένει χρῆναί φαμεν, τὰ δὲ οὐκ ἐξικνούμενα πρὸς ἐκεῖνον, ὡς οὐδενὸς ἄξια παρορᾶν. τίς δὴ οὖν οὗτος <note xml:lang="mul">τίς δὲ οὗτος unus Combef.</note> ὁ βίος καὶ ὅπη καὶ ὅπως αὐτὸν βιωσόμεθα, μακρότερον μὲν ἢ κατὰ τὴν παροῦσαν ὁρμὴν ἐφικέσθαι, μειζόνων δὲ ἢ καθ’ ὑμᾶς ἀκροατῶν ἀκοῦσαι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:2" n="4">
<p> τοσοῦτόν γε μὴν εἰπὼν ἱκανῶς ἂν ἴσως ὑμῖν ἐνδειξαίμην, ὅτι πᾶσαν ὁμοῦ τὴν ἀφ’ οὗ γεγόνασιν ἄνθρωποι, τῷ λόγῳ τις συλλαβὼν καὶ εἰς ἓν ἀθροίσας εὐδαιμονίαν, οὐδὲ πολλοστῷ μέρει τῶν ἀγαθῶν ἐκείνων εὑρήσει παρισουμένην, ἀλλὰ πλεῖον τοῦ ἐν ἐκείνοις ἐλαχίστου τὰ σύμπαντα τῶν τῇδε καλῶν κατὰ τὴν ἀξίαν ἀφεστηκότα, ἢ καθ’ ὅσον σκιὰ καὶ ὄναρ τῶν ἀληθῶν ἀπολείπεται. </p></div>

  <div type="textpart" subtype="section" xml:base="urn:cts:greekLit:tlg2040.tlg002.perseus-grc2:2" n="5">
<p> μᾶλλον δὲ ἵν’ οἰκειοτέρῳ χρήσωμαι παραδείγματι, ὅσῳ ψυχὴ τοῖς πᾶσι τιμιωτέρα σώματος, τοσούτῳ καὶ τῶν βίων ἑκατέρων ἐστὶ τὸ διάφορον. εἰς δὴ τοῦτον ἄγουσι μὲν ἱεροὶ λόγοι, δι’ ἀπορρήτων ἡμᾶς ἐκπαιδεύοντες. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:2" n="6">
<p> ἕως γε μὴν ὑπὸ τῆς ἡλικίας ἐπακούειν τοῦ βάθους τῆς διανοίας αὐτῶν οὐχ οἷόν τε, ἐν ἑτέροις οὐ πάντη διεστηκόσιν, ὥσπερ ἐν σκιαῖς τισι καὶ κατόπτροις, τῷ τῆς ψυχῆς ὄμματι τέως προγυμναζόμεθα, τοὺς ἐν τοῖς τακτικοῖς τὰς μελέτας ποιουμένους μιμούμενοι, οἵ γε ἐν χειρονομίαις καὶ ὀρχήσεσι τὴν ἐμπειρίαν <pb n="v.4.p.384"/> κτησάμενοι, ἐπὶ τῶν ἀγώνων τοῦ ἐκ τῆς παιδιᾶς ἀπολαύουσι κέρδους. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:2" n="7">
<p> καὶ ἡμῖν δὴ οὖν ἀγῶνα προκεῖσθαι πάντων ἀγώνων μέγιστον νομίζειν χρεών, ὑπὲρ οὗ πάντα ποιητέον ἡμῖν καὶ πονητέον εἰς δύναμιν ἐπὶ τὴν τούτου παρασκευήν, καὶ ποιηταῖς καὶ λογοποιοῖς καὶ ῥήτορσι καὶ πᾶσιν ἀνθρώποις ὁμιλητέον, ὅθεν ἂν μέλλῃ πρὸς τὴν τῆς ψυχῆς ἐπιμέλειαν ὠφέλειά τις ἔσεσθαι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:2" n="8">
  <p> ὥσπερ οὖν οἱ δευσοποιοὶ παρασκευάσαντες πρότερον θεραπείαις τισὶν ὅ τι ποτ’ ἂν ᾖ τὸ δεξόμενον τὴν βαφήν, οὕτω τὸ ἄνθος ἐπάγουσιν, ἄν τε ἁλουργὸν ἄν τέ τι ἕτερον ᾖ, τὸν αὐτὸν δὴ καὶ ἡμεῖς τρόπον, εἰ μέλλοι ἀνέκπλυτος ἡμῖν <note xml:lang="mul">ἡμῖν add. editi antiqui et MSS. sed non Colb. secundus et tertius.</note> ἅπαντα τὸν χρόνον ἡ τοῦ καλοῦ παραμένειν δόξα, τοῖς ἔξω δὴ τούτοις προτελεσθέντες, τηνικαῦτα τῶν ἱερῶν καὶ ἀπορρήτων ἐπακουσόμεθα παιδευμάτων· καὶ οἷον ἐν ὕδατι τὸν ἥλιον ὁρᾶν ἐθισθέντες, οὕτως αὐτῷ προσβαλοῦμεν τῷ φωτὶ τὰς ὄψεις. </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="3">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:3" n="1">
  <p rend="align(indent)">Εἰ μὲν οὖν ἐστί τις οἰκειότης πρὸς ἀλλήλους τοῖς λόγοις, προὔργου <note xml:lang="mul">προὔργον editi antiqui.</note> ἂν ἡμῖν αὐτῶν ἡ γνῶσις γένοιτο· εἰ δὲ μή, ἀλλὰ τό γε παράλληλα θέντας καταμαθεῖν τὸ διάφορον, οὐ μικρὸν εἰς βεβαίωσιν τοῦ βελτίονος. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:3" n="2">
<p> τίνι μέντοι καὶ παρεικάσας τῶν παιδεύσεων ἑκατέραν, τῆς εἰκόνος ἂν τύχοις; ἦπου καθάπερ φυτοῦ οἰκεία μὲν ἀρετὴ τῷ καρπῷ βρύειν ὡραίῳ, φέρει δέ τινα κόσμον καὶ φύλλα τοῖς κλάδοις περισειόμενα, οὕτω δὴ καὶ ψυχῇ προηγουμένως μὲν καρπὸς ἡ ἀλήθεια, οὐκ ἄχαρί γε μὴν οὐδὲ τὴν θύραθεν σοφίαν <pb n="v.4.p.386"/> περιβεβλῆσθαι, οἷόν τινα φύλλα σκέπην τε τῷ καρπῷ καὶ ὄψιν οὐκ ἄωρον παρεχόμενα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:3" n="3">
<p> λέγεται τοίνυν καὶ Μωϋσῆς ἐκεῖνος ὁ πάνυ, οὗ μέγιστόν ἐστιν ἐπὶ σοφίᾳ παρὰ πᾶσιν ἀνθρώποις ὄνομα, τοῖς Αἰγυπτίων μαθήμασιν ἐγγυμνασάμενος τὴν διάνοιαν, οὕτω προσελθεῖν τῇ θεωρίᾳ τοῦ Ὄντος. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:3" n="4">
  <p> παραπλησίως δὲ τούτῳ, κἀν τοῖς κάτω χρόνοις, τὸν σοφὸν Δανιὴλ ἐπὶ Βαβυλῶνός φασι <note xml:lang="mul">φησὶ unus Reg.</note> τὴν σοφίαν Χαλδαίων καταμαθόντα, τότε τῶν θείων ἅψασθαι παιδευμάτων. </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="4">
  <div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="1">
    <p rend="align(indent)">Ἀλλ’ ὅτι μὲν οὐκ ἄχρηστον ψυχαῖς μαθήματα τὰ ἔξωθεν δὴ ταῦτα ἱκανῶς εἴρηται· ὅπως γε μὴν αὐτῶν μεθεκτέον ὑμῖν ἑξῆς ἂν εἴη λέγειν.</p>
    <p rend="align(indent)">Πρῶτον μὲν οὖν τοῖς παρὰ τῶν ποιητῶν, ἵν’ ἐντεῦθεν ἄρξωμαι· ἐπεὶ παντοδαποί τινές εἰσι <note xml:lang="mul">εἰσί. Μή editi antiqui.</note> κατὰ τοὺς λόγους, μὴ πᾶσιν ἐφεξῆς προσέχειν τὸν νοῦν· ἀλλ’ ὅταν μὲν τὰς τῶν ἀγαθῶν ἀνδρῶν πράξεις ἢ λόγους ὑμῖν διεξίωσιν, ἀγαπᾶν τε καὶ ζηλοῦν, καὶ ὅτι μάλιστα πειρᾶσθαι τοιούτους <pb n="v.4.p.388"/> εἶναι· </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="2">
  <p> ὅταν δὲ ἐπὶ μοχθηροὺς ἄνδρας ἔλθωσι, τὴν μίμησιν ταύτην <note xml:lang="mul">ἔλθωσι τῇ μιμήσει, ταῦτα Colb. duo et Reg. primus; ἔλθωσι, τὴν μίμησιν ταύτην codex a Combefisio collatus; ἔλθωσι τῇ μιμήσει, ταύτην editi antiqui.</note> δεῖ φεύγειν, ἐπιφρασσομένους τὰ ὦτα, οὐχ ἧττον ἢ τὸν Ὀδυσσέα φασὶν ἐκεῖνοι τὰ τῶν Σειρήνων μέλη. ἡ γὰρ πρὸς τοὺς φαύλους τῶν λόγων συνήθεια, ὁδός τίς ἐστιν ἐπὶ τὰ πράγματα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="3">
<p> διὸ δὴ πάσῃ φυλακῇ τὴν ψυχὴν τηρητέον, μὴ διὰ τῆς τῶν λόγων ἡδονῆς παραδεξάμενοί τι λάθωμεν τῶν χειρόνων, ὥσπερ οἱ τὰ δηλητήρια μετὰ τοῦ μέλιτος προσιέμενοι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="4">
  <p> οὐ τοίνυν ἐπαινεσόμεθα τοὺς ποιητὰς οὐ λοιδορουμένους, οὐ σκώπτοντας, οὐκ ἐρῶντας ἢ μεθύοντας μιμουμένους, οὐχ ὅταν τραπέζῃ πληθούσῃ καὶ ᾠδαῖς ἀνειμέναις τὴν εὐδαιμονίαν ὁρίζωνται. <note xml:lang="mul">ὁρίζονται editi antiqui.</note> πάντων δὲ ἥκιστα περὶ θεῶν τι διαλεγομένοις προσέξομεν, καὶ μάλισθ’ ὅταν ὡς περὶ πολλῶν τε αὐτῶν διεξίωσι καὶ τούτων οὐδὲ ὁμονοούντων. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="5">
  <p> ἀδελφὸς γὰρ δὴ παρ’ ἐκείνοις διαστασιάζει πρὸς ἀδελφὸν καὶ γονεὺς πρὸς παῖδας καὶ τούτοις αὖθις πρὸς τοὺς τεκόντας πόλεμός ἐστιν ἀκήρυκτος. μοιχείας δὲ θεῶν καὶ ἔρωτας καὶ μίξεις ἀναφανδόν, καὶ ταῦτάς γε μάλιστα τοῦ κορυφαίου πάντων καὶ ὑπάτου Διός, ὡς αὐτοὶ λέγουσιν, ἃ <note xml:lang="mul">ἃς editi antiqui.</note> κἂν περὶ βοσκημάτων τις λέγων ἐρυθριάσειε, τοῖς ἐπὶ σκηνῆς καταλείψομεν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="6">
  <p rend="align(indent)"> Ταὐτὰ δὴ ταῦτα λέγειν καὶ περὶ συγγραφέων <pb n="v.4.p.390"/> ἔχω, καὶ μάλισθ’ ὅταν ψυχαγωγίας ἕνεκα τῶν ἀκουόντων λογοποιῶσι. καὶ ῥητόρων δὲ τὴν περὶ τὸ ψεύδεσθαι τέχνην οὐ μιμησόμεθα. οὔτε γὰρ ἐν δικαστηρίοις οὔτ’ ἐν ταῖς ἄλλαις πράξεσιν ἐπιτήδειον ἡμῖν τὸ ψεῦδος, τοῖς τὴν ὀρθὴν ὁδὸν καὶ ἀληθῆ προελομένοις τοῦ βίου, οἷς τὸ μὴ δικάζεσθαι νόμῳ προστεταγμένον ἐστίν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="7">
  <p> ἀλλ’ ἐκεῖνα αὐτῶν μᾶλλον ἀποδεξόμεθα, ἐν οἷς ἀρετὴν ἐπῄνεσαν ἢ πονηρίαν <note xml:lang="mul">κακίαν unus MS.</note> διέβαλον. ὡς γὰρ τῶν ἀνθέων τοῖς μὲν λοιποῖς ἄχρι τῆς εὐωδίας ἢ τῆς χρόας ἐστὶν ἡ ἀπόλαυσις, ταῖς μελίτταις δ’ ἄρα καὶ μέλι λαμβάνειν ἀπ’ αὐτῶν ὑπάρχει, οὕτω δὴ κἀνταῦθα τοῖς μὴ τὸ ἡδὺ καὶ ἐπίχαρι μόνον τῶν τοιούτων λόγων διώκουσιν, ἔστι τινὰ καὶ ὠφέλειαν ἀπ’ αὐτῶν εἰς τὴν ψυχὴν ἀποθέσθαι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="8">
<p> κατὰ πᾶσαν δὴ οὖν τῶν μελιττῶν τὴν εἰκόνα τῶν λόγων ὑμῖν μεθεκτέον. ἐκεῖναί τε γὰρ οὔτε ἅπασι τοῖς ἄνθεσι παραπλησίως ἐπέρχονται, οὔτε μὴν οἷς ἂν ἐπιπτῶσιν, ὅλα φέρειν ἐπιχειροῦσιν, ἀλλ’ ὅσον αὐτῶν ἐπιτήδειον πρὸς τὴν ἐργασίαν λαβοῦσαι, τὸ λοιπὸν χαίρειν ἀφῆκαν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="9">
  <p> ἡμεῖς τε, ἢν <note xml:lang="mul">ἵνα Reg. primus.</note> σωφρονῶμεν, ὅσον οἰκεῖον ἡμῖν καὶ συγγενὲς τῇ ἀληθείᾳ παρ’ αὐτῶν κομισάμενοι, ὑπερβησόμεθα τὸ λειπόμενον. καὶ καθάπερ τῆς ῥοδωνιᾶς τοῦ ἄνθους δρεψάμενοι τὰς ἀκάνθας ἐκκλίνομεν, οὕτω καὶ ἐπὶ τῶν τοιούτων λόγων <pb n="v.4.p.392"/> ὅσον χρήσιμον καρπωσάμενοι, τὸ βλαβερὸν φυλαξώμεθα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:4" n="10">
  <p> <note xml:lang="mul">φυλαξόμεθα editi antiqui.</note> εὐθὺς οὖν ἐξ ἀρχῆς ἐπισκοπεῖν <note xml:lang="mul">περισκοπεῖν Colb. tertius.</note> ἕκαστον τῶν μαθημάτων καὶ συναρμόζειν τῷ τέλει προσῆκε, κατὰ τὴν Δωρικὴν παροιμίαν τὸν λίθον ποτὶ τὰν σπάρτον ἄγοντας. </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="5">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="1">
  <p rend="align(indent)">Καὶ ἐπειδήπερ δι’ ἀρετῆς ἡμᾶς <note xml:lang="mul">ἡμιν editio Basil. et duo MSS.</note> ἐπὶ τὸν βίον καθεῖναι δεῖ τὸν ἡμέτερον, εἰς ταύτην δὲ πολλὰ μὲν ποιηταῖς, πολλὰ δὲ συγγραφεῦσι, πολλῷ δὲ ἔτι πλείω φιλοσόφοις ἀνδρᾶσιν ὕμνηται, τοῖς τοιούτοις τῶν λόγων μάλιστα προσεκτέον. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="2">
<p> οὐ μικρὸν γὰρ τὸ ὄφελος οἰκειότητά τινα καὶ συνήθειαν ταῖς τῶν νέων ψυχαῖς τῆς ἀρετῆς ἐγγενέσθαι, ἐπείπερ ἀμετάστατα πέφυκεν εἶναι τὰ τῶν τοιούτων μαθήματα, δι’ ἁπαλότητα τῶν ψυχῶν εἰς βάθος ἐνσημαινόμενα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="3">
<p> ἢ τί ποτε ἄλλο διανοηθέντα τὸν Ἡσίοδον ὑπολάβωμεν ταυτὶ ποιῆσαι τὰ ἔπη ἃ πάντες ᾄδουσιν, ἢ οὐχὶ προτρέποντα τοὺς νέους ἐπ’ ἀρετήν; ὅτι τραχεῖα μὲν πρῶτον καὶ δύσβατος, καὶ ἱδρῶτος συχνοῦ καὶ πόνου πλήρης ἡ πρὸς ἀρετὴν φέρουσα καὶ ἀνάντης ὁδός. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="4">
  <p> διόπερ οὐ παντὸς οὔτε προσβῆναι αὐτῇ διὰ τὸ ὄρθιον, οὔτε προσβάντι ῥᾳδίως ἐπὶ τὸ ἄκρον ἐλθεῖν. ἄνω δὲ <pb n="v.4.p.394"/> γενομένῳ ὁρᾶν ὑπάρχει ὡς μὲν λεία τε καὶ καλή, ὡς δὲ ῥᾳδία τε καὶ εὔπορος καὶ τῆς ἑτέρας ἡδίων τῆς ἐπὶ τὴν κακίαν ἀγούσης, ἣν ἀθρόαν <note xml:lang="mul">ἀθρόον aliqui MSS.</note> εἶναι λαβεῖν ἐκ τοῦ σύνεγγυς, ὁ αὐτὸς οὗτος ποιητὴς ἔφησεν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="5">
  <p> ἐμοὶ μὲν γὰρ δοκεῖ οὐδὲν ἕτερον ἢ προτρέπων ἡμᾶς ἐπ’ ἀρετὴν καὶ προκαλούμενος ἅπαντας ἀγαθοὺς εἶναι, ταῦτα διελθεῖν, καὶ ὥστε μὴ καταμαλακισθέντας πρὸς τοὺς πόνους, προαποστῆναι τοῦ τέλους. καὶ μέντοι καὶ εἴ τις ἕτερος ἐοικότα τούτοις τὴν ἀρετὴν ὕμνησεν. ὡς εἰς ταὐτὸν ἡμῖν φέροντας τοὺς λόγους ἀποδεχώμεθα. <note xml:lang="mul">δεχόμεθα aliqui MSS.</note> </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="6">
  <p rend="align(indent)"> Ὡς δ’ ἐγώ τινος ἤκουσα δεινοῦ καταμαθεῖν ἀνδρὸς ποιητοῦ διάνοιαν, πᾶσα μὲν ἡ ποίησις τῷ Ὁμήρῳ ἀρετῆς ἐστιν ἔπαινος, καὶ πάντα αὐτῷ πρὸς τοῦτο φέρει, ὅ τι μὴ πάρεργον, οὐχ ἥκιστα δὲ ἐν οἷς τὸν στρατηγὸν τῶν Κεφαλλήνων πεποίηκε γυμνὸν ἐκ τοῦ ναυαγίου περισῳθέντα, πρῶτον μὲν αἰδέσαι τὴν βασιλίδα φανέντα μόνον· τοσούτου δεῖν αἰσχύνην ὀφλῆσαι γυμνὸν ὀφθέντα μόνον, <note xml:lang="mul">μόνον om. codex Oliv. et Colb. tertius.</note> ἐπειδήπερ αὐτὸν ἀρετῇ ἀντὶ ἱματίων κεκοσμημένον ἐποίησε· </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="7">
  <p> ἔπειτα μέντοι καὶ τοῖς λοιποῖς Φαίαξι τοσούτου ἄξιον νομισθῆναι, ὥστε ἀφέντας τὴν τρυφὴν ᾗ συνέζων, ἐκεῖνον <note xml:lang="mul">εἰς ἐκεῖνον Colb. duo.</note> ἀποβλέπειν καὶ ζηλοῦν ἅπαντας καὶ <pb n="v.4.p.396"/> μηδένα Φαιάκων ἐν τῷ τότε εἶναι ἄλλο τι ἂν εὔξασθαι μᾶλλον ἢ Ὀδυσσέα γενέσθαι, καὶ ταῦτα ἐκ ναυαγίου περισῳθέντα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="8">
  <p> ἐν τούτοις γὰρ ἔλεγεν ὁ τοῦ ποιητοῦ τῆς διανοίας ἐξηγητὴς μόνον οὐχὶ βοῶντα λέγειν τὸν Ὅμηρον· ὅτι ἀρετῆς ὑμῖν ἐπιμελητέον, ὦ ἄνθρωποι, ἣ καὶ ναυαγήσαντι συνεκνήχεται καὶ ἐπὶ τῆς χέρσου γενόμενον <note xml:lang="mul">γυμνὸν ὀφθέντα Colb. tertius.</note> γυμνὸν τιμιώτερον ἀποδείξει τῶν εὐδαιμόνων Φαιάκων. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="9">
<p> καὶ γὰρ οὕτως ἔχει. τὰ μὲν ἄλλα τῶν κτημάτων, οὐ μᾶλλον τῶν ἐχόντων ἢ καὶ οὑτινοσοῦν τῶν ἐπιτυχόντων ἐστὶν ὥσπερ ἐν παιδιᾷ κύβων τῇδε κἀκεῖσε μεταβαλλόμενα· μόνη δὲ κτημάτων ἡ ἀρετὴ ἀναφαίρετον καὶ ζῶντι καὶ τελευτήσαντι παραμένουσα. ὅθεν δὴ καὶ Σόλων μοι δοκεῖ πρὸς τοὺς εὐπόρους εἰπεῖν τό· <quote rend="blockquote">Ἀλλ’ ἡμεῖς αὐτοῖς οὐ διαμειψόμεθα <lb/>Τῆς ἀρετῆς τὸν πλοῦτον, ἐπεὶ τὸ μὲν ἔμπεδον αἰεί, <lb/>Χρήματα δ’ ἀνθρώπων ἄλλοτε ἄλλος ἔχει.</quote> </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="10">
<p> Παραπλήσια δὲ τούτοις καὶ τὰ Θεόγνιδος, ἐν οἷς φησι τὸν θεόν, ὅντινα δὴ καί φησι, τοῖς ἀνθρώποις τὸ τάλαντον ἐπιρρέπειν ἄλλοτε ἄλλως· ἄλλοτε μὲν πλουτεῖν, ἄλλοτε δὲ μηδὲν ἔχειν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="11">
  <p rend="align(indent)"> Καὶ μὴν καὶ ὁ Κεῖός που σοφιστὴς Πρόδικος τῶν ἑαυτοῦ συγγραμμάτων ἀδελφὰ τούτοις εἰς ἀρετὴν καὶ κακίαν ἐφιλοσόφησεν· ᾧ δὴ καὶ <pb n="v.4.p.398"/> αὐτῷ τὴν διάνοιαν προσεκτέον· οὐ γὰρ ἀπόβλητος ὁ ἀνήρ. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="12">
<p> ἔχει δὲ οὕτω πως ὁ λόγος αὐτῷ, ὅσα ἐγὼ τοῦ ἀνδρὸς τῆς διανοίας μέμνημαι, ἐπεὶ τά γε ῥήματα οὐκ ἐπίσταμαι, πλήν γε δὴ ὅτι ἁπλῶς οὕτως εἴρηκεν ἄνευ μέτρου, ὅτι νέῳ ὄντι τῷ Ἡρακλεῖ κομιδῇ καὶ σχεδὸν ταύτην ἄγοντι τὴν ἡλικίαν, ἣν καὶ ὑμεῖς νῦν, βουλευομένῳ ποτέραν τράπηται τῶν ὁδῶν, τὴν διὰ τῶν πόνων ἄγουσαν πρὸς ἀρετὴν ἢ τὴν ῥᾴστην, προσελθεῖν δύο γυναῖκας, ταύτας δὲ εἶναι Ἀρετὴν καὶ Κακίαν· </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="13">
<p> εὐθὺς μὲν οὖν καὶ σιωπώσας ἐμφαίνειν ἀπὸ τοῦ σχήματος τὸ διάφορον· εἶναι γὰρ τὴν μὲν ὑπὸ κομμωτικῆς διεσκευασμένην εἰς κάλλος, καὶ ὑπὸ τρυφῆς διαρρεῖν, καὶ πάντα ἐσμὸν ἡδονῆς ἐξηρτημένην ἄγειν· ταῦτά τε οὖν δεικνύναι, καὶ ἔτι πλείω τούτων ὑπισχνουμένην, ἕλκειν ἐπιχειρεῖν τὸν Ἡρακλέα πρὸς ἑαυτήν· </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:5" n="14">
  <p> τὴν δ’ ἑτέραν κατεσκληκέναι καὶ αὐχμεῖν καὶ σύντονον βλέπειν καὶ λέγειν τοιαῦτα ἕτερα· ὑπισχνεῖσθαι γὰρ οὐδὲν ἀνειμένον οὐδὲ ἡδύ, ἀλλ’ ἱδρῶτας μυρίους καὶ πόνους καὶ κινδύνους διὰ πάσης ἠπείρου τε καὶ θαλάσσης· ἆθλον δὲ τούτων εἶναι θεὸν γενέσθαι, ὡς ὁ ἐκείνου λόγος· ᾗπερ δὴ <note xml:lang="mul">οὖν add. unus Colb.</note> καὶ τελευτῶντα τὸν Ἡρακλέα ξυνέπεσθαι. </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="6">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:6" n="1">
  <p rend="align(indent)">Καὶ σχεδὸν ἅπαντες, ὧν δὴ καὶ λόγος τίς ἐστιν ἐπὶ σοφίᾳ, ἢ μικρὸν ἢ μεῖζον εἰς δύναμιν ἕκαστος ἐν τοῖς ἑαυτῶν συγγράμμασιν ἀρετῆς ἔπαινον διεξῆλθον, οἷς πειστέον καὶ πειρατέον ἐπὶ τοῦ βίου δεικνύναι τοὺς λόγους. ὡς ὅ γε τὴν ἄχρι ῥημάτων παρὰ τοῖς ἄλλοις φιλοσοφίαν <pb n="v.4.p.400"/> ἔργῳ βεβαιῶν, οἶος πέπνυται, τοὶ δὲ σκιαὶ ἀΐσσουσι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:6" n="2">
  <p rend="align(indent)"> Καί μοι δοκεῖ τὸ τοιοῦτον παραπλήσιον εἶναι, ὥσπερ ἂν εἰ ζωγράφου θαυμαστόν τι οἷον κάλλος ἀνθρώπου μιμησαμένου, ὁ δὲ αὐτὸς <note xml:lang="mul">τις add. Colb. tertius.</note> εἴη τοιοῦτος ἐπὶ τῆς ἀληθείας, οἷον ἐπὶ τῶν πινάκων ἐκεῖνος ἔδειξεν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:6" n="3">
  <p> ἐπεὶ τό γε λαμπρῶς μὲν ἐπαινέσαι <note xml:lang="mul">ἐπαινεῖν Colb. tertius.</note> τὴν ἀρετὴν εἰς τὸ μέσον καὶ μακροὺς ὑπὲρ αὐτῆς ἀποτείνειν λόγους, ἰδίᾳ δὲ τὸ ἡδὺ πρὸ τῆς σωφροσύνης καὶ τὸ πλέον ἔχειν πρὸ τοῦ δικαίου τιμᾶν, ἐοικέναι φαίην ἂν ἔγωγε τοῖς ἐπὶ σκηνῆς ὑποκρινομένοις τὰ δράματα, οἳ ὡς βασιλεῖς καὶ δυνάσται πολλάκις εἰσέρχονται, οὔτε βασιλεῖς ὄντες οὔτε δυνάσται, οὐδὲ μὲν οὖν τυχὸν ἐλεύθεροι τὸ παράπαν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:6" n="4">
<p> εἶτα μουσικὸς μὲν οὐκ ἂν ἑκὼν δέξαιτο ἀνάρμοστον αὐτῷ τὴν λύραν εἶναι, καὶ χοροῦ κορυφαῖος μὴ ὅτι μάλιστα συνᾴδοντα τὸν χορὸν ἔχειν· αὐτὸς δέ τις ἕκαστος διαστασιάσει πρὸς ἑαυτόν, καὶ οὐχὶ τοῖς λόγοις ὁμολογοῦντα τὸν βίον παρέξεται ; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:6" n="5">
<p> ἀλλ’ ἡ γλῶττα μὲν ὀμώμοκεν, ἡ δὲ φρὴν ἀνώμοτος, κατ’ Εὐριπίδην ἐρεῖ, καὶ τὸ δοκεῖν ἀγαθὸς πρὸ τοῦ εἶναι διώξεται. ἀλλ’ οὗτός ἐστιν ὁ ἔσχατος τῆς ἀδικίας ὅρος, εἴ τι δεῖ Πλάτωνι πείθεσθαι, τὸ δοκεῖν δίκαιον εἶναι μὴ ὄντα. </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="7">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="1">
  <p rend="align(indent)">Τοὺς μὲν οὖν τῶν λόγων, οἳ τὰς τῶν καλῶν ἔχουσιν ὑποθήκας, οὕτως ἀποδεχώμεθα· ἐπειδὴ δὲ καὶ πράξεις σπουδαῖαι τῶν παλαιῶν <pb n="v.4.p.402"/> ἀνδρῶν ἢ μνήμης ἀκολουθίᾳ πρὸς ἡμᾶς διασῴζονται, ἢ ποιητῶν ἢ συγγραφέων φυλαττόμεναι λόγοις, μηδὲ τῆς ἐντεῦθεν ὠφελείας ἀπολειπώμεθα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="2">
  <p> οἷον, ἐλοιδόρει τὸν Περικλέα τῶν ἐξ ἀγορᾶς τις ἀνθρώπων· ὁ δὲ οὐ προσεῖχε· καὶ εἰς πᾶσαν διήρκεσε <note xml:lang="mul">διήρκεσαν Colb. tertius.</note> τὴν ἡμέραν, ὁ μὲν ἀφειδῶς πλύνων αὐτὸν τοῖς ὀνείδεσιν, ὁ δέ, οὐ μέλων αὐτῷ. εἶτα, ἑσπέρας ἤδη καὶ σκότους ἀπαλλαττόμενον μόλις ὑπὸ φωτὶ παρέπεμψε Περικλῆς, ὅπως αὐτῷ μὴ διαφθαρείη τὸ πρὸς φιλοσοφίαν γυμνάσιον. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="3">
<p> πάλιν τις Εὐκλείδῃ τῷ Μεγαρόθεν παροξυνθεὶς θάνατον ἠπείλησε καὶ ἐπώμοσεν· ὁ δὲ ἀντώμοσεν ἦ μὴν ἱλεώσασθαι αὐτόν, καὶ παύσειν χαλεπῶς πρὸς αὐτὸν ἔχοντα. πόσου ἄξιον τῶν τοιούτων τι παραδειγμάτων εἰσελθεῖν τὴν μνήμην ἀνδρὸς ὑπὸ ὀργῆς ἤδη κατεχομένου; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="4">
<p> τῇ τραγῳδίᾳ γὰρ οὐ πιστευτέον ἁπλῶς λεγούσῃ, ἐπ’ ἐχθροὺς θυμὸς ὁπλίζει χεῖρα· ἀλλὰ μάλιστα μὲν μηδὲ διανίστασθαι πρὸς θυμὸν τὸ παράπαν· εἰ δὲ μὴ ῥᾴδιον τοῦτο, ἀλλ’ ὥσπερ χαλινὸν αὐτῷ τὸν λογισμὸν ἐμβάλλοντας, μὴ ἐᾶν ἐκφέρεσθαι περαιτέρω. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="5">
  <p rend="align(indent)"> Ἐπαναγάγωμεν δὲ τὸν λόγον αὖθις πρὸς τὰ τῶν σπουδαίων πράξεων παραδείγματα. ἔτυπτέ τις τὸν Σωφρονίσκου Σωκράτην εἰς αὐτὸ τὸ <pb n="v.4.p.404"/> πρόσωπον ἐμπεσὼν ἀφειδῶς· ὁ δὲ οὐκ ἀντῆρεν, ἀλλὰ παρεῖχε τῷ παροινοῦντι τῆς ὀργῆς ἐμφορεῖσθαι, ὥστε ἐξοιδεῖν ἤδη καὶ ὕπουλον αὐτῷ τὸ πρόσωπον ὑπὸ τῶν πληγῶν <note xml:lang="mul">ἃς ἔλαβεν add. Colb. tertius.</note> εἶναι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="6">
  <p>ὡς δ’ οὖν ἐπαύσατο τύπτων, ἄλλο μὲν οὐδὲν ὁ Σωκράτης ποιῆσαι, ἐπιγράψαι δὲ τῷ μετώπῳ λέγεται, ὥσπερ <note xml:lang="mul">ἐν add. Colb. tertius.</note> ἀνδριάντι τὸν δημιουργόν· Ὁ δεῖνα ἐποίει· </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="7">
  <p> καὶ τοσοῦτον <note xml:lang="mul">τοσούτου editi antiqui et Reg. tertius.</note> ἀμύνασθαι. ταῦτα σχεδὸν εἰς ταὐτὸν τοῖς ἡμετέροις φέροντα, πολλοῦ ἄξιον εἶναι μιμήσασθαι τοὺς τηλικούτους φημί. τουτὶ μὲν γὰρ τὸ τοῦ Σωκράτους ἀδελφὸν ἐκείνῳ τῷ παραγγέλματι, ὅτι τῷ τύπτοντι κατὰ τῆς σιαγόνος, καὶ τὴν ἑτέραν παρέχειν προσῆκε· </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="8">
  <p> τοσούτου <note xml:lang="mul">τοσοῦτον editi antiqui.</note> δεῖν ἀπαμύνασθαι. τὸ δὲ τοῦ Περικλέους ἢ τὸ Εὐκλείδου, τῷ τοὺς διώκοντας ὑπομένειν καὶ πρᾴως αὐτῶν τῆς ὀργῆς ἀνέχεσθαι, καὶ τῷ τοῖς ἐχθροῖς εὔχεσθαι τὰ ἀγαθά, ἀλλὰ μὴ ἐπαρᾶσθαι. ὡς ὅ γε ἐν τούτοις προπαιδευθεὶς οὐκ ἔτ’ ἂν ἐκείνοις ὡς ἀδυνάτοις διαπιστήσειεν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="9">
  <p> οὐκ ἂν παρέλθοιμι τὸ τοῦ Ἀλεξάνδρου, ὃς τὰς θυγατέρας Δαρείου αἰχμαλώτους λαβὼν θαυμαστόν τι <note xml:lang="mul">τι om. editi antiqui.</note>οἷον τὸ κάλλος παρέχειν μαρτυρουμένας, οὐδὲ προσιδεῖν ἠξίωσεν, αἰσχρὸν εἶναι <pb n="v.4.p.406"/> κρίνων τὸν ἄνδρας ἑλόντα γυναικῶν ἡττηθῆναι. τουτὶ γὰρ εἰς ταὐτὸν ἐκείνῳ φέρει, ὅτι ὁ ἐμβλέψας πρὸς ἡδονὴν γυναικὶ κἂν μὴ τῷ ἔργῳ τὴν μοιχείαν ἐπιτελέσῃ, ἀλλὰ τῷ γε τὴν ἐπιθυμίαν τῇ ψυχῇ παραδέξασθαι, οὐκ ἀφίεται τοῦ ἐγκλήματος. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:7" n="10">
<p> τὸ δὲ τοῦ Κλεινίου, τῶν Πυθαγόρου γνωρίμων ἑνὸς χαλεπὸν πιστεῦσαι ἀπὸ ταὐτομάτου συμβῆναι τοῖς ἡμετέροις, ἀλλ’ οὐχὶ μιμησαμένου σπουδῇ. τί δὲ ἦν ὃ ἐποίησεν ἐκεῖνος; ἐξὸν δι’ ὅρκου τριῶν ταλάντων ζημίαν ἀποφυγεῖν, ὁ δὲ ἀπέτισε μᾶλλον ἢ ὤμοσε, καὶ ταῦτα εὐορκεῖν μέλλων· ἀκούσας, ἐμοὶ δοκεῖν, τοῦ προστάγματος τὸν ὅρκον ἡμῖν ἀπαγορεύοντος. </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="8">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="1">
  <p rend="align(indent)">Ἀλλ’ ὅπερ ἐξ ἀρχῆς ἔλεγον, πάλιν εἰς ταὐτὸν ἐπανίωμεν. οὐ πάντα ἑξῆς παραδεκτέον ἡμῖν, ἀλλ’ ὅσα χρήσιμα. καὶ γὰρ αἰσχρὸν τῶν μὲν σιτίων τὰ βλαβερὰ διωθεῖσθαι, τῶν δὲ μαθημάτων, ἃ τὴν ψυχὴν ἡμῶν τρέφει, μηδένα λόγον ἔχειν, ἀλλ’ ὥσπερ χειμάρρουν παρασύροντας ἅπαν τὸ προστυχὸν ἐμβάλλεσθαι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="2">
<p> καίτοι τίνα ἔχει λόγον κυβερνήτην μὲν οὐκ εἰκῆ τοῖς πνεύμασιν ἐφιέναι, ἀλλὰ πρὸς ὅρμους εὐθύνειν τὸ σκάφος· καὶ τοξότην κατὰ σκοποῦ βάλλειν· καὶ μὲν δὴ καὶ χαλκευτικόν τινα ἢ τεκτονικὸν ὄντα τοῦ κατὰ τὴν τέχνην ἐφίεσθαι τέλους· ἡμᾶς δὲ καὶ τῶν τοιούτων δημιουργῶν <pb n="v.4.p.408"/> ἀπολείπεσθαι, πρός γε τὸ συνορᾶν δύνασθαι τὰ ἡμέτερα; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="3">
<p> οὐ γὰρ δὴ τῶν μὲν χειρωνακτῶν ἐστί τι πέρας τῆς ἐργασίας, τοῦ δὲ ἀνθρωπίνου βίου σκοπὸς οὐκ ἔστι, πρὸς ὃν ἀφορῶντα πάντα ποιεῖν καὶ λέγειν χρὴ τόν γε μὴ τοῖς ἀλόγοις παντάπασι προσεοικέναι μέλλοντα; ἢ οὕτως ἂν εἴημεν ἀτεχνῶς κατὰ τῶν πλοίων τὰ ἀνερμάτιστα, οὐδενὸς ἡμῖν νοῦ ἐπὶ τῶν τῆς ψυχῆς οἰάκων καθεζομένου, εἰκῆ κατὰ τὸν βίον ἄνω καὶ κάτω περιφερόμενοι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="4">
  <p> ἀλλ’ ὥσπερ ἐν τοῖς γυμνικοῖς ἀγῶσιν, εἰ δὲ βούλει, τῆς μουσικῆς· ἐκείνων εἰσὶ τῶν ἀγώνων αἱ μελέται, ὧνπερ οἱ στέφανοι πρόκεινται, καὶ οὐδείς <note xml:lang="mul">καὶ οὐδεὶς add. editi antiqui.</note> γε πάλην ἀσκῶν ἢ παγκράτιον, εἶτα κιθαρίζειν ἢ αὐλεῖν μελετᾷ. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="5">
<p> οὔκουν ὁ Πολυδάμας γε· ἀλλ’ ἐκεῖνος πρὸ τοῦ ἀγῶνος τοῦ Ὀλυμπιάσι, τὰ ἅρματα ἵστη τρέχοντα, καὶ διὰ τούτων τὴν ἰσχὺν ἐκράτυνε. καὶ ὅ γε Μίλων ἀπὸ τῆς ἀληλειμμένης ἀσπίδος οὐκ ἐξωθεῖτο, ἀλλ’ ἀντεῖχεν ὠθούμενος, οὐχ ἧττον ἢ οἱ ἀνδριάντες οἱ τῷ μολύβδῳ συνδεδεμένοι. </p></div>

  <div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="6">
<p> καὶ ἁπαξαπλῶς αἱ μελέται αὐτοῖς παρασκευαὶ τῶν ἄθλων ἦσαν. εἰ δὲ τὰ Μαρσύου ἢ τὰ Ὀλύμπου τῶν Φρυγῶν περιειργάζοντο κρούματα, καταλιπόντες τὴν κόνιν καὶ τὰ γυμνάσια, ταχύ γ’ ἂν στεφάνων ἢ δόξης ἔτυχον ἢ <pb n="v.4.p.410"/> διέφυγον τὸ μὴ καταγέλαστοι εἶναι κατὰ τὸ σῶμα; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="7">
  <p> ἀλλ’ οὐ μέντοι οὐδὲ ὁ Τιμόθεος τὴν μελῳδίαν ἀφεὶς ἐν ταῖς παλαίστραις διῆγεν· οὐ γὰρ ἂν τοσοῦτον ὑπῆρξεν αὐτῷ διενεγκεῖν ἁπάντων τῇ μουσικῇ· ᾧ γε τοσοῦτον περιῆν τῆς τέχνης, ὥστε καὶ θυμὸν ἐγείρειν διὰ τῆς συντόνου καὶ αὐστηρᾶς ἁρμονίας, καὶ μέντοι καὶ χαλᾶν καὶ μαλάττειν <note xml:lang="mul">ἐκμαλάττειν Colb. tertius.</note> πάλιν διὰ τῆς ἀνειμένης, ὁπότε βούλοιτο. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="8">
  <p> ταύτῃ τοι καὶ <note xml:lang="mul">ταῦτά τοι καὶ τὸ ἐναγώνιον Colb. tertius.</note> Ἀλεξάνδρῳ ποτὲ τὸ Φρύγιον ἐπαυλήσαντα, ἐξαναστῆσαι αὐτὸν ἐπὶ τὰ ὅπλα λέγεται μεταξὺ δειπνοῦντα, καὶ ἐπαναγαγεῖν πάλιν πρὸς τοὺς συμπότας, τὴν ἁρμονίαν χαλάσαντα. τοσαύτην ἰσχὺν ἔν τε μουσικῇ καὶ τοῖς γυμνικοῖς ἀγῶσι, πρὸς τὴν τοῦ τέλους κτῆσιν ἡ μελέτη παρέχεται. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="9">
  <p rend="align(indent)"> Ἐπεὶ δὲ στεφάνων καὶ ἀθλητῶν ἐμνήσθην, ἐκεῖνοι μυρία παθόντες ἐπὶ μυρίοις, καὶ πολλαχόθεν τὴν ῥώμην ἑαυτοῖς συναυξήσαντες, πολλὰ μὲν γυμναστικοῖς ἐνιδρώσαντες πόνοις, πολλὰς δὲ πληγὰς ἐν παιδοτρίβου λαβόντες, δίαιταν δὲ οὐ τὴν ἡδίστην, ἀλλὰ τὴν παρὰ τῶν γυμναστῶν αἱρούμενοι, καὶ τἄλλα, ἵνα μὴ διατρίβω λέγων, οὕτω διάγοντες, ὡς τὸν πρὸ τῆς ἀγωνίας βίον μελέτην εἶναι τῆς ἀγωνίας, τηνικαῦτα ἀποδύονται πρὸς τὸ στάδιον, καὶ πάντα πονοῦσι καὶ κινδυνεύουσιν, ὥστε κοτίνου λαβεῖν στέφανον ἢ <pb n="v.4.p.412"/> σελίνου ἢ ἄλλου τινὸς τῶν τοιούτων καὶ νικῶντες ἀναρρηθῆναι παρὰ τοῦ κήρυκος. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="10">
<p> ἡμῖν δέ, οἷς ἆθλα τοῦ βίου πρόκειται οὕτω θαυμαστὰ πλήθει τε καὶ μεγέθει, ὥστε ἀδύνατα εἶναι ῥηθῆναι λόγῳ, ἐπ’ ἄμφω καθεύδουσι καὶ κατὰ πολλὴν διαιτωμένοις ἄδειαν, τῇ ἑτέρᾳ λαβεῖν τῶν χειρῶν ὑπάρξει; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="11">
  <p> πολλοῦ μέντ’ ἂν ἄξιον ἦν ἡ ῥᾳθυμία τῷ βίῳ, καὶ ὅ γε Σαρδανάπαλος τὰ πρῶτα πάντων εἰς εὐδαιμονίαν ἐφέρετο, ἢ καὶ ὁ Μαργίτης, <note xml:lang="mul">Μαργαρίτης Colb. tertius.</note> εἰ βούλει, ὃν οὔτ’ ἀροτῆρα οὔτε σκαπτῆρα οὔτε ἄλλο τι τῶν κατὰ τὸν βίον ἐπιτηδείων εἶναι Ὅμηρος ἔφησεν, εἰ δὴ Ὁμήρου ταῦτα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="12">
  <p> ἀλλὰ μὴ ἀληθὴς μᾶλλον ὁ τοῦ Πιττακοῦ λόγος, ὃς χαλεπὸν ἔφησεν <note xml:lang="mul">φησιν Colb. tertius.</note> ἐσθλὸν ἔμμεναι; διὰ πολλῶν γὰρ δὴ τῷ ὄντι πόνων διεξελθοῦσι μόλις ἂν τῶν ἀγαθῶν ἐκείνων τυχεῖν ἡμῖν περιγένοιτο, ὧν ἐν τοῖς ἄνω λόγοις οὐδὲν εἶναι παράδειγμα τῶν ἀνθρωπίνων ἐλέγομεν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="13">
<p> οὐ δὴ οὖν ῥᾳθυμητέον ἡμῖν, οὐδὲ τῆς ἐν βραχεῖ ῥᾳστώνης μεγάλας ἐλπίδας ἀνταλλακτέον, εἴπερ μὴ μέλλοιμεν ὀνείδη τε ἕξειν καὶ τιμωρίας ὑφέξειν, οὔ τι παρὰ τοῖς ἀνθρώποις ἐνθάδε, καίτοι καὶ τοῦτο οὐ μικρὸν τῷ γε νοῦν ἔχοντι, ἀλλ’ ἐν τοῖς, εἴτε ὑπὸ <pb n="v.4.p.414"/> γῆν, εἴτε καὶ ὅπου δὴ τοῦ παντὸς ὄντα τυγχάνει, </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:8" n="14">
  <p> δικαιωτηρίοις. <note xml:lang="mul">δικαστηρίοις editi antiqui.</note> ὡς τῷ μὲν ἀκουσίως τοῦ προσήκοντος ἁμαρτόντι κἂν συγγνώμη τις ἴσως παρὰ τοῦ Θεοῦ γένοιτο· τῷ δὲ ἐξεπίτηδες τὰ χείρω προελομένῳ οὐδεμία παραίτησις, τὸ μὴ οὐχὶ πολλαπλασίω τὴν κόλασιν ὑποσχεῖν. </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="9">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="1">
  <p rend="align(indent)">Τί οὖν ποιῶμεν; φαίη τις ἄν. τί ἄλλο γε ἢ τῆς ψυχῆς ἐπιμέλειαν ἔχειν, πᾶσαν σχολὴν ἀπὸ τῶν ἄλλων ἄγοντας; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="2">
  <p> <note xml:lang="mul">ἄγοντες antiqui duo libri.</note> οὐ δὴ οὖν τῷ σώματι δουλευτέον, ὅτι μὴ πᾶσα ἀνάγκη· ἀλλὰ τῇ ψυχῇ τὰ βέλτιστα ποριστέον, ὥσπερ ἐκ δεσμωτηρίου, τῆς πρὸς τὰ τοῦ σώματος πάθη κοινωνίας <note xml:lang="mul">πρὸς τὸ σῶμα κοινωνίας Colb. tertius.</note> αὐτὴν διὰ φιλοσοφίας λύοντας, ἅμα δὲ καὶ τὸ σῶμα τῶν παθῶν κρεῖττον ἀπεργαζομένους, γαστρὶ μέν γε τὰ ἀναγκαῖα ὑπηρετοῦντας, οὐχὶ τὰ ἥδιστα, ὡς οἵ γε τραπεζοποιούς τινας καὶ μαγείρους περινοοῦντες, καὶ πᾶσαν διερευνώμενοι γῆν τε καὶ θάλασσαν, οἷόν τινι χαλεπῷ δεσπότῃ φόρους ἀπάγοντες, ἐλεεινοὶ τῆς ἀσχολίας, τῶν ἐν ᾄδου κολαζομένων οὐδὲν πάσχοντες ἀνεκτότερον, ἀτεχνῶς εἰς πῦρ ξαίνοντες, καὶ κοσκίνῳ φέροντες ὕδωρ, καὶ εἰς τετρημένον <note xml:lang="mul">τετριμμένον Colb. tertius, editi antiqui.</note> ἀντλοῦντες πίθον, </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="3">
<p> οὐδὲν πέρας τῶν πόνων ἔχοντες. κουρὰς δὲ καὶ <pb n="v.4.p.416"/> ἀμπεχόνας ἔξω τῶν ἀναγκαίων περιεργάζεσθαι, ἢ δυστυχούντων ἐστί, κατὰ τὸν Διογένους λόγον, ἢ ἀδικούντων. ὥστε καλλωπιστὴν εἶναι καὶ ὀνομάζεσθαι ὁμοίως αἰσχρὸν ἡγεῖσθαί φημι δεῖν τοὺς τοιούτους, ὡς τὸ ἑταιρεῖν ἢ ἀλλοτρίοις γάμοις ἐπιβουλεύειν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="4">
  <p> τί γὰρ ἂν διαφέροι τῷ γε νοῦν ἔχοντι, ξυστίδα ἀναβεβλῆσθαι ἤ τι τῶν φαύλων ἱμάτιον φέρειν, ἕως ἂν μηδὲν ἐνδέῃ <note xml:lang="mul">ἐνδέει, om. ἂν editi antiqui.</note> τοῦ πρὸς χειμῶνά τε εἶναι καὶ θάλπος ἀλεξητήριον; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="5">
<p> καὶ τἄλλα δὴ τὸν αὐτὸν τρόπον μὴ περιττότερον τῆς χρείας κατεσκευάσθαι, μηδὲ περιέπειν τὸ σῶμα πλέον ἢ ὡς ἄμεινον τῇ ψυχῇ. οὐχ ἧττον γὰρ ὄνειδος ἀνδρὶ τῷ γε ὡς ἀληθῶς τῆς προσηγορίας ταύτης ἀξίῳ, καλλωπιστὴν καὶ φιλοσώματον εἶναι, ἢ πρὸς ἄλλο τι τῶν παθῶν ἀγεννῶς διακεῖσθαι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="6">
  <p> τὸ γὰρ τὴν πᾶσαν σπουδὴν εἰσφέρεσθαι, ὅπως ὡς κάλλιστα αὐτῷ <note xml:lang="mul">αὐτοῦ Colb. tertius.</note> τὸ σῶμα ἕξοι, οὐ διαγινώσκοντός <note xml:lang="mul">γινώσκοντος Colb. tertius.</note> ἐστιν ἑαυτόν, οὐδὲ συνιέντος τοῦ σοφοῦ παραγγέλματος, ὅτι οὐ τὸ ὁρώμενόν ἐστιν ὁ ἄνθρωπος· ἀλλά τινος δεῖται περιττοτέρας σοφίας, δι’ ἧς ἕκαστος ἡμῶν, ὅστις ποτέ ἐστιν, ἑαυτὸν ἐπιγνώσεται. τοῦτο δὲ μὴ καθηραμένοις τὸν νοῦν ἀδυνατώτερον ἢ λημῶντι πρὸς τὸν ἥλιον ἀναβλέψαι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="7">
  <p rend="align(indent)"> Κάθαρσις δὲ ψυχῆς, ὡς ἀθρόως τε εἰπεῖν <pb n="v.4.p.418"/> καὶ ὑμῖν ἱκανῶς, τὰς διὰ τῶν αἰσθήσεων ἡδονὰς ἀτιμάζειν, μὴ ὀφθαλμοὺς ἑστιᾶν ταῖς ἀτόποις τῶν θαυματοποιῶν ἐπιδείξεσιν ἢ σωμάτων θέαις ἡδονῆς κέντρον ἐναφιέντων, μὴ διὰ τῶν ὤτων διεφθαρμένην μελῳδίαν τῶν ψυχῶν καταχεῖν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="8">
<p> ἀνελευθερίας γὰρ δὴ καὶ ταπεινότητος ἔκγονα πάθη ἐκ τοῦ τοιοῦδε τῆς μουσικῆς εἴδους ἐγγίνεσθαι πέφυκεν. ἀλλὰ τὴν ἑτέραν μεταδιωκτέον ἡμῖν, τὴν ἀμείνω τε καὶ εἰς ἄμεινον φέρουσαν ᾗ καὶ Δαβὶδ χρώμενος ὁ ποιητὴς τῶν ἱερῶν ᾀσμάτων, ἐκ τῆς μανίας, ὥς φασι, τὸν βασιλέα καθίστη. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="9">
<p> λέγεται δὲ καὶ Πυθαγόραν κωμασταῖς περιτυχόντα μεθύουσι κελεῦσαι τὸν αὐλητὴν τὸν τοῦ κώμου κατάρχοντα, μεταβαλόντα τὴν ἁρμονίαν, ἐπαυλῆσαί σφισι τὸ Δώριον, τοὺς δὲ οὕτως ἀναφρονῆσαι ὑπὸ τοῦ μέλους, ὥστε τοὺς στεφάνους ῥίψαντας, αἰσχυνομένους ἐπανελθεῖν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="10">
  <p> ἕτεροι δὲ πρὸς αὐλὸν κορυβαντιῶσι καὶ ἐκβακχεύονται· τοσοῦτόν ἐστι τὸ διάφορον ὑγιοῦς ἢ μοχθηρᾶς μελῳδίας ἀναπλησθῆναι. <note xml:lang="mul">ἀναπληρῶσαι Colb. tertius.</note> ὥστε, τῆς νῦν δὴ κρατούσης ταύτης, ἧττον ὑμῖν μεθεκτέον, ἢ οὑτινοσοῦν τῶν <note xml:lang="mul">προδήλως add. Colb. tertius.</note> αἰσχίστων. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="11">
  <p> ἀτμούς γε μὴν παντοδαποὺς ἡδονὴν ὀσφρήσει <pb n="v.4.p.420"/> φέροντας τῷ ἀέρι καταμιγνύναι, ἢ μύροις ἑαυτοὺς ἀναχρώννυσθαι, καὶ ἀπαγορεύειν αἰσχύνομαι. τί δ’ ἄν τις εἴποι περὶ τοῦ μὴ χρῆναι τὰς ἐν ἁφῇ καὶ γεύσει διώκειν ἡδονάς, ἢ ὅτι καταναγκάζουσιν αὗται τοὺς περὶ τὴν ἑαυτῶν θήραν ἐσχολακότας, ὥσπερ τὰ θρέμματα, πρὸς τὴν γαστέρα καὶ τὰ ὑπ’ αὐτὴν συννενευκότας <note xml:lang="mul">συννενευκότα antiqui tres libri.</note> ζῆν; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="12">
  <p rend="align(indent)"> Ἑνὶ δὲ λόγῳ, παντὸς ὑπεροπτέον τοῦ σώματος τῷ μή, ὡς ἐν βορβόρῳ, ταῖς ἡδοναῖς αὐτοῦ κατορωρύχθαι μέλλοντι, ἢ τοσοῦτον ἀνθεκτέον αὐτοῦ, ὅσον, φησὶ Πλάτων; ὑπηρεσίαν φιλοσοφίᾳ κτωμένου, ἐοικότα που λέγων τῷ Παύλῳ, ὃς παραινεῖ μηδεμίαν χρῆναι τοῦ σώματος πρόνοιαν ἔχειν εἰς ἐπιθυμιῶν ἀφορμήν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="13">
<p> ἢ τί διαφέρουσιν οἳ τοῦ μὲν σώματος ὡς ἂν κάλλιστα ἔχοι φροντίζουσι, τὴν δὲ χρησομένην αὐτῷ ψυχὴν ὡς οὐδενὸς ἀξίαν περιορῶσι, τῶν περὶ τὰ ὄργανα σπουδαζόντων, τῆς δὲ δι’ αὐτῶν ἐνεργούσης τέχνης καταμελούντων; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="14">
<p> πᾶν μὲν οὖν τοὐναντίον κολάζειν αὐτὸ καὶ κατέχειν ὥσπερ θηρίου τὰς <pb n="v.4.p.422"/> ὁρμὰς προσῆκε, καὶ τοὺς ἀπ’ αὐτοῦ θορύβους ἐγγινομένους τῇ ψυχῇ, οἱονεὶ μάστιγι, τῷ λογισμῷ καθικνουμένους κοιμίζειν, ἀλλὰ μὴ πάντα χαλινὸν ἡδονῆς ἀνέντας περιορᾶν τὸν νοῦν, ὥσπερ ἡνίοχον, ὑπὸ δυσηνίων ἵππων ὕβρει φερομένων παρασυρόμενον ἄγεσθαι· καὶ τοῦ Πυθαγόρου μεμνῆσθαι, ὃς τῶν συνόντων τινὰ καταμαθὼν γυμνασίοις τε καὶ σιτίοις ἑαυτὸν εὖ μάλα κατασαρκοῦντα, οὕτως ἔφη· Οὐ παύσῃ χαλεπώτερον σεαυτῷ κατασκευάζων τὸ δεσμωτήριον; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="15">
  <p> διὸ δὴ καὶ Πλάτωνά φασι τὴν ἐκ σώματος βλάβην προειδόμενον, τὸ νοσῶδες χωρίον τῆς Ἀττικῆς τὴν Ἀκαδημίαν καταλαβεῖν ἐξεπίτηδες, ἵνα τὴν ἄγαν εὐπάθειαν τοῦ σώματος, οἷον ἀμπέλου τὴν εἰς τὰ περιττὰ φοράν, περικόπτοι. <note xml:lang="mul">περικόπτῃ editio Paris.</note> ἐγὼ δὲ καὶ σφαλερὰν εἶναι τὴν ἐπ’ ἄκρον εὐεξίαν ἰατρῶν ἤκουσα. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="16">
  <p rend="align(indent)"> Ὅτε τοίνυν ἡ ἄγαν αὕτη τοῦ σώματος ἐπιμέλεια, αὐτῷ τε ἀλυσιτελὴς τῷ σώματι καὶ πρὸς τὴν ψυχὴν ἐμπόδιόν ἐστι, τό γε ὑποπεπτωκέναι τούτῳ καὶ θεραπεύειν, μανία σαφής. </p></div>

  <div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="17">
    <p> ἀλλὰ μὴν εἰ τούτου γε ὑπερορᾶν μελετήσαιμεν, <note xml:lang="mul">μελετήσαμεν editi antiqui.</note> σχολῇ γ’ ἂν ἄλλο τι τῶν ἀνθρωπίνων θαυμάσαιμεν. τί γὰρ ἔτι χρησόμεθα πλούτῳ, τὰς διὰ τοῦ σώματος ἡδονὰς ἀτιμάζοντες; ἐγὼ μὲν οὐχ ὁρῶ, πλὴν εἰ <pb n="v.4.p.424"/> μή, κατὰ τοὺς ἐν τοῖς μύθοις δράκοντας, ἡδονήν τινα φέροι θησαυροῖς κατορωρυγμένοις ἐπαγρυπνεῖν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="18">
<p> ὅ γε μὴν ἐλευθερίως πρὸς τὰ τοιαῦτα διακεῖσθαι πεπαιδευμένος, πολλοῦ ἂν δέοι ταπεινόν τι καὶ αἰσχρὸν ἔργῳ ἢ λόγῳ ποτὲ προελέσθαι. τὸ γὰρ τῆς χρείας περιττότερον, κἂν Λύδιον ᾖ ψῆγμα, κἂν τῶν μυρμήκων ἔργον τῶν χρυσοφόρων, τοσούτῳ πλέον ἀτιμάσει, ὅσῳπερ ἂν ἧττον προσδέηται· αὐτὴν δὲ δήπου τὴν χρείαν τοῖς τῆς φύσεως ἀναγκαίοις, ἀλλ’ οὐ ταῖς ἡδοναῖς ὁριεῖται. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="19">
  <p> ὡς οἵ γε τῶν ἀναγκαίων ὅρων ἔξω γενόμενοι, <note xml:lang="mul">γινόμενοι editi antiqui.</note> παραπλησίως τοῖς κατὰ τοῦ πρανοῦς φερομένοις, πρὸς οὐδὲν στάσιμον ἔχοντες ἀποβῆναι, οὐδαμοῦ τῆς εἰς τὸ πρόσω φορᾶς ἵστανται· ἀλλ’ ὅσῳπερ ἂν πλείω προσπεριβάλωνται, <note xml:lang="mul">προσπεριλάβωνται codex Combef.</note> τοῦ ἴσου δέονται ἢ καὶ πλείονος πρὸς τὴν τῆς ἐπιθυμίας ἐκπλήρωσιν, κατὰ τὸν Ἐξηκεστίδου Σόλωνα, ὅς φησι· <quote rend="blockquote">Πλούτου δ’ οὐδὲν τέρμα πεφασμένον ἀνδράσι κεῖται.</quote> </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="20">
<p> τῷ δὲ Θεόγνιδι πρὸς ταῦτα διδασκάλῳ χρηστέον λέγοντι· <quote rend="blockquote">Οὐκ ἔραμαι πλουτεῖν οὔτ’ εὔχομαι, ἀλλά μοι εἴη <lb/>Ζῆν ἀπὸ τῶν ὀλίγων μηδὲν ἔχοντι κακόν.</quote></p>
  <p rend="align(indent)">Ἐγὼ δὲ καὶ Διογένους ἄγαμαι τὴν πάντων ὁμοῦ τῶν ἀνθρωπίνων ὑπεροψίαν· ὅς γε καὶ βασιλέως τοῦ μεγάλου ἑαυτὸν ἀπέφηνε πλουσιώτερον, <pb n="v.4.p.426"/> τῷ ἐλαττόνων ἢ ἐκεῖνος κατὰ τὸν βίον προσδεῖσθαι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="21">
  <p> ἡμῖν δὲ ἄρα εἰ μὴ τὰ Πυθίου τοῦ Μυσοῦ προσείη τάλαντα, καὶ πλέθρα γῆς τόσα καὶ τόσα, καὶ βοσκημάτων ἐσμοὶ πλείους ἢ ἀριθμῆσαι, οὐδὲν ἐξαρκέσει. ἀλλ̓, οἶμαι, προσήκει <note xml:lang="mul">προσήκειν tres MSS.</note> ἀπόντα τε μὴ ποθεῖν τὸν πλοῦτον, καὶ παρόντος μὴ τῷ κεκτῆσθαι μᾶλλον φρονεῖν, ἢ τῷ εἰδέναι αὐτὸν εὖ <note xml:lang="mul">εὖ add. editio Paris.</note> διατίθεσθαι. τὸ γὰρ τοῦ Σωκράτους εὖ ἔχει· </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="22">
<p> ὃς μέγα φρονοῦντος πλουσίου ἀνδρὸς ἐπὶ τοῖς χρήμασιν οὐ πρότερον αὐτὸν θαυμάσειν ἔφη, πρὶν ἂν καὶ ὅτι κεχρῆσθαι τούτοις ἐπίσταται, πειραθῆναι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="23">
  <p> ἢ Φειδίας μὲν καὶ Πολύκλειτος, εἰ τῷ χρυσίῳ μέγα ἐφρόνουν καὶ τῷ ἐλέφαντι, ὧν ὁ μὲν Ἠλείοις τὸν Δία, ὁ δὲ τὴν Ἥραν Ἀργείοις ἐποιησάτην, καταγελάστω ἂν ἤστην ἀλλοτρίῳ πλούτῳ καλλωπιζόμενοι, ἀφέντες τὴν τέχνην, ὑφ’ ἧς καὶ ὁ χρυσὸς ἡδίων καὶ τιμιώτερος ἀπεδείχθη· ἡμεῖς δὲ τὴν ἀνθρωπείαν ἀρετὴν οὐκ ἐξαρκεῖν ἑαυτῇ <note xml:lang="mul">ἑαυτὴν editio Basil., καθ’ ἑαυτὴν editio Paris.</note> πρὸς κόσμον ὑπολαμβάνοντες, ἐλάττονος αἰσχύνης ἄξια ποιεῖν οἰόμεθα; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="24">
  <p rend="align(indent)"> Ἀλλὰ δῆτα πλούτου μὲν ὑπεροψόμεθα καὶ τὰς διὰ τῶν αἰσθήσεων ἡδονὰς ἀτιμάσομεν, κολακείας δὲ καὶ θωπείας διωξόμεθα, καὶ τῆς Ἀρχιλόχου <pb n="v.4.p.428"/> ἀλώπεκος τὸ κερδαλέον τε καὶ ποικίλον ζηλώσομεν; </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="25">
<p> ἀλλ’ οὐκ ἔστιν ὃ μᾶλλον φευκτέον τῷ σωφρονοῦντι, τοῦ πρὸς δόξαν ζῆν, καὶ τὰ τοῖς πολλοῖς δοκοῦντα περισκοπεῖν, καὶ μὴ τὸν ὀρθὸν λόγον ἡγεμόνα ποιεῖσθαι τοῦ βίου, ὥστε, κἂν πᾶσιν ἀνθρώποις ἀντιλέγειν, κἂν ἀδοξεῖν καὶ κινδυνεύειν ὑπὲρ τοῦ καλοῦ δέῃ, μηδὲν αἱρεῖσθαι τῶν ὀρθῶς ἐγνωσμένων παρακινεῖν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="26">
<p> ἢ τὸν μὴ οὕτως ἔχοντα τί τοῦ Αἰγυπτίου σοφιστοῦ φήσομεν ἀπολείπειν, ὃς φυτὸν ἐγίγνετο καὶ θηρίον, ὁπότε βούλοιτο, καὶ πῦρ καὶ ὕδωρ καὶ πάντα χρήματα, </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:9" n="27">
  <p> εἴπερ δὴ καὶ αὐτὸς νῦν μὲν τὸ δίκαιον ἐπαινέσεται παρὰ τοῖς τοῦτο τιμῶσι, νῦν δὲ τοὺς ἐναντίους ἀφήσει λόγους, ὅταν τὴν ἀδικίαν εὐδοκιμοῦσαν αἴσθηται, ὅπερ δίκης <note xml:lang="mul">δίκη editio Paris., ἥπερ δίκη Colb. tertius.</note> ἐστὶ κολάκων ; καὶ ὥσπερ φασὶ τὸν πολύποδα τὴν χρόαν πρὸς τὴν ὑποκειμένην γῆν, οὕτως αὐτὸς τὴν διάνοιαν πρὸς τὰς τῶν συνόντων γνώμας μεταβαλεῖται. <note xml:lang="mul">μεταβάλλεται duo MSS.</note> </p></div></div>

<div type="textpart" subtype="chapter" xml:base="urn:cts:greekLit:tlg2040.tlg002.perseus-grc2" n="10">
<div type="textpart" subtype="section" xml:base="urn:cts:greekLit:tlg2040.tlg002.perseus-grc2:10" n="1">
  <p rend="align(indent)">Ἀλλὰ ταῦτα μέν που κἀν τοῖς ἡμετέροις <pb n="v.4.p.430"/> λόγοις τελειότερον μαθησόμεθα· ὅσον δὲ σκιαγραφίαν τινὰ τῆς ἀρετῆς, τό γε νῦν εἶναι, ἐκ τῶν ἔξωθεν παιδευμάτων περιγραψώμεθα. <note xml:lang="mul">περιγραψόμεθα editi antiqui et Reg. tertius.</note> τοῖς γὰρ ἐπιμελῶς ἐξ ἑκάστου τὴν ὠφέλειαν ἀθροίζουσιν, ὥσπερ τοῖς μεγάλοις τῶν ποταμῶν, <note xml:lang="mul">κατὰ τὸν Ἡσίοδον add. editio Paris.</note> πολλαὶ γίνεσθαι πολλαχόθεν αἱ προσθῆκαι πεφήκασι. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:10" n="2">
<p> τὸ γὰρ καὶ σμικρὸν ἐπὶ σμικρῷ κατατίθεσθαι, οὐ μᾶλλον εἰς ἀργυρίου προσθήκην, ἢ καὶ εἰς ἡντιναοῦν ἐπιστήμην ὀρθῶς ἡγεῖσθαι ἔχειν τῷ ποιητῇ προσῆκεν. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:10" n="3">
  <p> ὁ μὲν οὖν Βίας τῷ υἱεῖ πρὸς Αἰγυπτίους ἀπαίροντι καὶ πυνθανομένῳ τί ἂν ποιῶν αὐτῷ μάλιστα κεχαρισμένα πράττοι· Ἐφόδιον, ἔφη, πρὸς γῆρας κτησάμενος, τὴν ἀρετὴν δὴ τὸ ἐφόδιον λέγων, μικροῖς ὅροις αὐτὴν περιγράφων, ὅς γε ἀνθρωπίνῳ βίῳ τὴν ἀπ’ <note xml:lang="mul">ἐπ’ editio utraque.</note> </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:10" n="4">
  <p> αὐτῆς ὠφέλειαν ὡρίζετο. ἐγὼ δέ, κἂν τὸ Τιθωνοῦ τις γῆρας, κἂν τὸ Ἀργανθωνίου λέγῃ, κἂν τὸ τοῦ μακροβιωτάτου παρ’ ἡμῖν <note xml:lang="mul">ἡμῶν editi antiqui.</note> Μαθουσάλα, ὃς χίλια ἔτη, τριάκοντα δεόντων, βιῶναι λέγεται, κἂν σύμπαντα τὸν ἀφ’ οὗ γεγόνασιν ἄνθρωποι, χρόνον ἀναμετρῇ, ὡς ἐπὶ παίδων διανοίας γελάσομαι, εἰς τὸν μακρὸν ἀποσκοπῶν <pb n="v.4.p.432"/> καὶ ἀγήρω αἰῶνα, οὗ πέρας οὐδέν ἐστι τῇ ἐπινοίᾳ λαβεῖν, οὐ μᾶλλόν γε ἢ τελευτὴν ὑποθέσθαι τῆς ἀθανάτου ψυχῆς. </p></div>

  <div type="textpart" subtype="section" xml:base="urn:cts:greekLit:tlg2040.tlg002.perseus-grc2:10" n="5">
    <p> πρὸς ὅνπερ κτᾶσθαι παραινέσαιμ’ ἂν τὰ ἐφόδια, πάντα λίθον κατὰ τὴν παροιμίαν κινοῦντας, ὅθεν ἂν μέλλῃ τις ὑμῖν ἐπ’ αὐτὸν ὠφέλεια γενήσεσθαι. μηδ’ ὅτι χαλεπὰ ταῦτα καὶ πόνου δεόμενα, διὰ τοῦτ’ ἀποκνήσωμεν· ἀλλ’ ἀναμνησθέντας <note xml:lang="mul">ἀναμνησθέντες antiqui duo libri.</note> τοῦ παραινέσαντος, ὅτι δέοι βίον μὲν ἄριστον αὐτὸν <note xml:lang="mul">αὐτῶν editi antiqui.</note> ἕκαστον προαιρεῖσθαι, ἡδὺν δὲ προσδοκᾶν τῇ συνηθείᾳ γενήσεσθαι, ἐγχειρεῖν τοῖς βελτίστοις. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:10" n="6">
<p> αἰσχρὸν γὰρ τὸν παρόντα καιρὸν προεμένους, ὕστερόν ποτ’ ἀνακαλεῖσθαι τὸ παρελθόν, ὅτε οὐδὲν ἔσται πλέον ἀνιωμένοις. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:10" n="7">
  <p rend="align(indent)"> Ἐγὼ μὲν οὖν ἃ κράτιστα εἶναι κρίνω, τὰ μὲν νῦν εἴρηκα, τὰ δὲ παρὰ πάντα τὸν βίον ὑμῖν ξυμβουλεύσω. ὑμεῖς δέ, τριῶν ἀρρωστημάτων ὄντων, <note xml:lang="mul">ὄντων om. Editio Basil. et MSS.</note> μὴ τῷ ἀνιάτῳ προσεοικέναι δόξητε, μηδὲ τὴν τῆς γνώμης νόσον παραπλησίαν τῇ τῶν εἰς τὰ σώματα δυστυχησάντων δείξητε. </p></div>

<div type="textpart" subtype="section" xml:base="urn:cts:greekLit:tlg2040.tlg002.perseus-grc2:10" n="8">
  <p> οἱ μὲν γὰρ τὰ μικρὰ τῶν παθῶν κάμνοντες, αὐτοὶ παρὰ τοὺς ἰατροὺς ἔρχονται· οἱ δὲ ὑπὸ μειζόνων καταληφθέντες ἀρρωστημάτων, ἐφ’ ἑαυτοὺς καλοῦσι <pb n="v.4.p.434"/> τοὺς θεραπεύσοντας· <note xml:lang="mul">θεραπεύοντας codices duo.</note> οἱ δ’ εἰς ἀνήκεστον παντελῶς μελαγχολίας παρενεχθέντες, οὐδὲ προσιόντας προσίενται. ὃ μὴ πάθητε <note xml:lang="mul">πάθοιτε unus codex.</note> τῶν νῦν ὑμεῖς, τοὺς ὀρθῶς ἔχοντας τῶν λογισμῶν <note xml:lang="mul">τὸν λογισμὸν duo MSS.</note> ἀποφεύγοντες. </p></div></div></div></body></text></TEI>
