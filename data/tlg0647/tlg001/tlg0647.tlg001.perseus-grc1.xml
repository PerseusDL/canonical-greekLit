<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title>The Taking of Ilios</title>
<author>Tryphiodorus</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:Google">Google Digital Humanities Awards Program</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<notesStmt>
<note anchored="yes" place="unspecified"/>
</notesStmt>
<sourceDesc>
<biblStruct>
<monogr>
<author>Tryphiodorus</author>
<editor role="editor">A. W. Mair</editor>
<title>Oppian, Colluthus, Tryphiodorus with an English Translation by A.W. Mair</title>
<imprint>
<publisher>London, William Heinemann, Ltd.; New York: G.P. Putnam's Sons</publisher>
<date>1928</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="book" delim="."/>
<state unit="line"/>
</refsDecl>
</encodingDesc>
<encodingDesc>
<p>The rend="displayNum" attribute on the lb tags is used to indicate that line numbers on the line breaks are intended for display</p>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date/>
<respStmt>
<name/>
<resp/>
</respStmt>
<item/>
</change>
</revisionDesc>
</teiHeader>
<text id="stoa0045.stoa0">
<body>
<div1 type="book" n="1">
<pb id="p.580"/>
<l n="1">τέρμα πολυκμήτοιο μεταχρόνιον πολέμοιο</l>
<l n="2">καὶ λόχον, Ἀργείης ἱππήλατον ἔργον Ἀθήνης,</l>
<l n="3">αὐτίκα μοι σπεύδοντι πολὺν διὰ μῦθον ἀνεῖσα</l>
<l n="4">ἔννεπε, Καλλιόπεια, καὶ ἀρχαίην ἔριν ἀνδρῶν</l>
<l n="5">κεκριμένου πολέμοιο ταχείῃ λῦσον ἀοιδῇ. </l>
<l n="6">ἤδη μὲν δεκάτοιο κυλινδομένου λυκάβαντος</l>
<l n="7">γηραλέη τετάνυστο φόνων ἀκόρητος Ἐνυὼ</l>
<l n="8">Τρωσί τε καὶ Δαναοῖσιν· ἐναιρομένων δʼ ἄρα φωτῶν</l>
<l n="9">δούρατα κεκμήκει, ξιφέων δʼ ἔθνῃσκον ἀπειλαί,</l>
<l n="10">σβέννυτο θωρήκων ἐνοπή, μινύθεσκε δʼ ἑλικτὴ </l>
<l n="11">ἁρμονίη ῥηχθεῖσα φερεσσακέων τελαμώνων,</l>
<l n="12">ἀσπίδες οὐκ ἀνέχοντο μένειν ἔτι δοῦπον ἀκόντων,</l>
<l n="13">λύετο καμπύλα τόξα, κατέρρεον ὠκέες ἰοί.</l>
<l n="14">ἵπποι δʼ οἱ μὲν ἄνευθεν ἀεργηλῆς ἐπὶ φάτνης</l>
<l n="15">οἰκτρὰ κάτω μύοντες ὁμόζυγας ἔστενον ἵππους, </l>
<l n="16">οἱ δʼ αὐτοὺς ποθέοντες ὀλωλότας ἡνιοχῆας.</l>
<l n="17">κεῖτο δὲ Πηλείδης μὲν ἔχων ἅμα νεκρὸν ἑταῖρον,</l>
<l n="18">Ἀντιλόχῳ δʼ ἐπὶ παιδὶ γέρων ὠδύρετο Νέστωρ,</l>
<l n="19">Αἴας δʼ αὐτοφόνῳ βριαρὸν δέμας ἕλκεϊ λύσας</l>
<l n="20">φάσγανον ἐχθρὸν ἔλουσε μεμηνότος αἵματος ὄμβρῳ. </l>
<pb id="p.582"/>
<l n="21">Τρωσὶ δὲ λωβητῆρσιν ἐφʼ Ἕκτορος ἑλκυθμοῖσι</l>
<l n="22">μυρομένοις οὐ μοῦνον ἔην ἐπιδήμιον ἄλγος,</l>
<l n="23">ἀλλὰ καὶ ἀλλοθρόοις ἐπὶ πένθεσι κωκύοντες</l>
<l n="24">δάκρυσιν ἠμείβοντο πολυγλώσσων ἐπικούρων.</l>
<l n="25">κλαῖον μὲν Λύκιοι Σαρπηδόνα, τόν ποτε μήτηρ </l>
<l n="26">ἐς Τροίην μὲν ἔπεμψεν ἀγαλλομένη Διὸς εὐνῇ,</l>
<l n="27">δουρὶ δὲ Πατρόκλοιο Μενοιτιάδαο πεσόντα</l>
<l n="28">αἵματι δακρύσας ἐχύθη πατρώιος ἀήρ.</l>
<l n="29">καὶ δολίην ὑπὸ νύκτα κακῷ πεπεδημένον ὕπνῳ</l>
<l n="30">Ῥῆσον μὲν Θρήικες ἐκώκυον· ἡ δʼ ἐπὶ πότμῳ </l>
<l n="31">Μέμνονος οὐρανίην νεφέλην ἀνεδήσατο μήτηρ</l>
<l n="32">φέγγος ὑποκλέψασα κατηφέος ἤματος Ἠώς.</l>
<l n="33">αἱ δʼ ἀπὸ Θερμώδοντος ἀρηιφίλοιο γυναῖκες</l>
<l n="34">κοπτόμεναι περίκυκλον ἀθηλέος ὄμφακα μαζοῦ</l>
<l n="35">παρθένον ὠδύροντο δαΐφρονα Πενθεσίλειαν, </l>
<l n="36">ἥτε πολυξείνοιο χορὸν πολέμοιο μολοῦσα</l>
<l n="37">θηλείης ὑπὸ χειρὸς ἀπεσκέδασεν νέφος ἀνδρῶν</l>
<l n="38">νῆας ἐς ἀγχιάλους· μελίῃ δέ ἑ μοῦνος ὑποστὰς</l>
<l n="39">καὶ κτάνε καὶ σύλησε καὶ ἐκτερέιξεν Ἀχιλλεύς.</l>
<l n="40">εἱστήκει δʼ ἔτι πᾶσα θεοδμήτων ὑπὸ πύργων </l>
<l n="41">Ἴλιος ἀκλινέεσσιν ἐπεμβεβαυῖα θεμέθλοις,</l>
<l n="42">ἀμβολίῃ δʼ ἤσχαλλε δυσαχθέι λαὸς Ἀχαιῶν.</l>
<pb id="p.584"/>
<l n="43">καί νύ κεν ὑστατίοισιν ἐποκνήσασα πόνοισιν</l>
<l n="44">ἀκάματός περ ἐοῦσα μάτην ἵδρωσεν Ἀθήνη,</l>
<l n="45">εἰ μὴ Δηιφόβοιο γαμοκλόπον ὕβριν ἐάσας </l>
<l n="46">Ἰλιόθεν Δαναοῖσιν ἐπὶ ξένος ἤλυθε μάντις,</l>
<l n="47">οἷα δέ που μογέοντι χαριζόμενος Μενελάῳ</l>
<l n="48">ὀψιτέλεστον ὄλεθρον ἑῇ μαντεύσατο πάτρῃ.</l>
<l n="49">οἱ δὲ βαρυζήλοιο θεοπροπίῃς Ἑλένοιο</l>
<l n="50">αὐτίκα μηκεδανοῖο μόθου τέλος ἠρτύναντο. </l>
<l n="51">καὶ Σκῦρον μὲν ἔβαινε λιπὼν εὐπάρθενον ἄστυ</l>
<l n="52">υἱὸς Ἀχιλλῆος καὶ ἐπαινῆς Δηιδαμείης·</l>
<l n="53">μήπω δʼ εὐφυέεσσιν ἰουλίζων κροτάφοισιν</l>
<l n="54">ἀλκὴν πατρὸς ἔφαινε νέος περ ἐὼν πολεμιστής.</l>
<l n="55">ἦλθε δὲ καὶ Δαναοῖσιν ἑὸν βρέτας ἁγνὸν ἄγουσα </l>
<l n="56">ληιστὴ μὲν ἐοῦσα, φίλοις δʼ ἐπίκουρος Ἀθήνη.</l>
<l n="57">ἤδη καὶ βουλῇσι θεῆς ὑποεργὸς Ἐπειὸς</l>
<l n="58">Τροίης ἐχθρὸν ἄγαλμα πελώριον ἵππον ἐποίει.</l>
<l n="59">καὶ δὴ τέμνετο δοῦρα καὶ ἐς πεδίον κατέβαινεν</l>
<l n="60">Ἴδης ἐξ αὐτῆς, ὁπόθεν καὶ πρόσθε Φέρεκλος </l>
<l n="61">νῆας Ἀλεξάνδρῳ τεκτήνατο, πήματος ἀρχήν.</l>
<l n="62">ποίει δʼ εὐρυτάτῃς μὲν ἐπὶ πλευρῇς ἀραρυῖαν</l>
<l n="63">γαστέρα κοιλήνας, ὁπόσον νεὸς ἀμφιελίσσης</l>
<l n="64">ὀρθὸν ἐπὶ στάθμην μέγεθος τορνώσατο τέκτων.</l>
<pb id="p.586"/>
<l n="65">αὐχένα δὲ γλαφυροῖσιν ἐπὶ στήθεσσιν ἔπηξε </l>
<l n="66">ξανθῷ πορφυρόπεζαν ἐπιρρήνας τρίχα χρυσῷ·</l>
<l n="67">ἡ δʼ ἐπικυμαίνουσα μετήορος αὐχένι κυρτῷ</l>
<l n="68">ἐκ κορυφῆς λοφόεντι κατεσφρηγίζετο δεσμῷ.</l>
<l n="69">ὀφθαλμοὺς δʼ ἐνέθηκε λιθώπεας ἐν δυσὶ κύκλοις</l>
<l n="70">γλαυκῆς βηρύλλοιο καὶ αἱμαλέης ἀμεθύσσου· </l>
<l n="71">τῶν δʼ ἐπιμισγομένων διδύμης ἀμαρύγματι χροιῆς</l>
<l n="72">γλαυκῶν φοινίσσοντο λίθων ἑλίκεσσιν ὀπωπαί.</l>
<l n="73">ἀργυφέους δʼ ἐχάραξεν ἐπὶ γναθμοῖσιν ὀδόντας</l>
<l n="74">ἄκρα δακεῖν σπεύδοντας ἐυστρέπτοιο χαλινοῦ·</l>
<l n="75">καὶ στόματος μεγάλοιο λαθὼν ἀνέῳξε κελεύθους </l>
<l n="76">ἀνδράσι κευθομένοισι παλίρροον ἆσθμα φυλάσσων,</l>
<l n="77">καὶ διὰ μυκτήρων φυσίζοος ἔρρεεν ἀήρ.</l>
<l n="78">οὔατα δʼ ἀκροτάτοισιν ἐπὶ κροτάφοισιν ἄρηρεν</l>
<l n="79">ὀρθὰ μάλʼ, αἰὲν ἑτοῖμα μένειν σάλπιγγος ἀκουήν.</l>
<l n="80">νῶτα δʼ ὁμοῦ λαγόνεσσι συνήρμοσε καὶ ῥάχιν ὑγρήν, </l>
<l n="81">ἰσχία δὲ γλουτοῖσιν ὀλισθηροῖσι συνῆψε.</l>
<l n="82">σύρετο δὲ πρυμνοῖσιν ἐπʼ ἴχνεσιν ἔκλυτος οὐρὴ</l>
<l n="83">ἄμπελος ὣς γναμπτοῖσι καθελκομένη θυσάνοισιν.</l>
<l n="84">οἱ δὲ πόδες βαλίοισιν ἐπερχόμενοι γονάτεσσιν</l>
<l n="85">εὔπτερον ὥσπερ ἔμελλον ἐπὶ δρόμον ὁπλίζεσθαι, </l>
<l n="86">οὕτως ἠπείγοντο· μένειν δʼ ἐκέλευεν ἀνάγκη.</l>
<l n="87">οὐ μὲν ὑπὸ κνήμῃσιν ἀχαλκέες ἔξεχον ὁπλαί,</l>
<l n="88">μαρμαρέης δʼ ἑλίκεσσι κατεσφήκωντο χελώνης</l>
<l n="89">ἁπτόμεναι πεδίοιο μόγις κρατερώνυχι χαλκῷ.</l>
<l n="90">κληιστὴν δʼ ἐνέθηκε θύρην καὶ κλίμακα τυκτήν, </l>
<l n="91">ἡ μὲν ὅπως ἀίδηλος ἐπὶ πλευρῇς ἀραρυῖα</l>
<l n="92">ἔνθα καὶ ἔνθα φέρῃσι λόχον κλυτόπωλον Ἀχαιῶν,</l>
<l n="93">ἡ δʼ ἵνα λυομένη τε καὶ ἔμπεδον εἰς ἓν ἰοῦσα</l>
<l n="94">εἴη σφιν καθύπερθεν ὁδὸς καὶ νέρθεν ὀροῦσαι.</l>
<l n="95">ἀμφὶ δέ μιν λευκοῖο κατʼ αὐχένος ἠδὲ γενείων </l>
<l n="96">ἄνθεσι πορφυρέοισι πέριξ ἔζωσεν ἱμάντων</l>
<pb id="p.588"/>
<l n="97">καὶ σκολιῇς ἑλίκεσσιν ἀναγκαίοιο χαλινοῦ</l>
<l n="98">κολλήσας ἐλέφαντι καὶ ἀργυροδίνεϊ χαλκῷ.</l>
<l n="99">αὐτὰρ ἐπειδὴ πάντα κάμεν μενεδήιον ἵππον,</l>
<l n="100">κύκλον ἐυκνήμιδα ποδῶν ὑπέθηκεν ἑκάστῳ </l>
<l n="101">ἑλκόμενος πεδίοισιν ὅπως πειθήνιος εἴη</l>
<l n="102">μηδὲ βιαζομένοισι δυσέμβατον οἶμον ὁδεύῃ.</l>
<l n="103">ὣς ὁ μὲν ἐξήστραπτε φόβῳ καὶ κάλλεϊ πολλῷ</l>
<l n="104">εὐρύς θʼ ὑψηλός τε· τὸν οὐδέ κεν ἀρνήσαιτο,</l>
<l n="105">εἴ μιν ζωὸν ἔτετμεν, ἐλαυνέμεν ἵππιος Ἄρης. </l>
<l n="106">ἀμφὶ δέ μιν μέγα τεῖχος ἐλήλατο, μή τις Ἀχαιῶν</l>
<l n="107">πρίν μιν ἐσαθρήσειε, δόλον δʼ ἀνάπυστον ἀνάψῃ.</l>
<l n="108">οἱ δὲ Μυκηναίης Ἀγαμέμνονος ἐγγύθι νηὸς</l>
<l n="109">λαῶν ὀρνυμένων ὅμαδον καὶ κῦμα φυγόντες</l>
<l n="110">ἐς βουλὴν βασιλῆες ἀολλίσθησαν Ἀχαιῶν. </l>
<l n="111">ἡ δὲ τανυφθόγγοιο δέμας κήρυκος ἑλοῦσα</l>
<l n="112">συμφράδμων Ὀδυσῆι παρίστατο θοῦρις Ἀθήνη</l>
<l n="113">ἀνδρὸς ἐπιχρίουσα μελίχροϊ νέκταρι φωνήν.</l>
<l n="114">αὐτὰρ ὁ δαιμονίῃσι νόον βουλῇσιν ἑλίσσων</l>
<l n="115">πρῶτα μὲν εἱστήκει κενεόφρονι φωτὶ ἐοικὼς </l>
<l n="116">ὄμματος ἀτρέπτοιο βολὴν ἐπὶ γαῖαν ἐρείσας,</l>
<l n="117">ἄφνω δʼ ἀενάων ἐπέων ὠδῖνας ἀνοίξας</l>
<l n="118">δεινὸν ἀνεβρόντησε καὶ ἠερίης ἅτε πηγῆς</l>
<l n="119">ἐξέχεεν μέγα λαῖτμα μελισταγέος νιφετοῖο·</l>
<l n="120">ὦ φίλοι, ἤδη μὲν κρύφιος λόχος ἐκτετέλεσται </l>
<l n="121">χερσὶ μὲν ἀνδρομέῃσιν, ἀτὰρ βουλῇσιν Ἀθήνης.</l>
<l n="122">ὑμεῖς δʼ, οἵτε μάλιστα πεποίθατε κάρτεϊ χειρῶν,</l>
<l n="123">πρόφρονες ἀλκήεντι νόῳ καὶ τλήμονι θυμῷ</l>
<l n="124">σπέσθε μοι· οὐ γὰρ ἔοικε πολὺν χρόνον ἐνθάδʼ ἐόντας</l>
<pb id="p.590"/>
<l n="125">μοχθίζειν ἀτέλεστα καὶ ἀχρέα γηράσκοντας, </l>
<l n="126">ἀλλὰ χρὴ ζώοντας ἀοίδιμον ἔργον ἀνύσσαι</l>
<l n="127">ἢ θανάτῳ βροτόεντι κακοκλεὲς αἶσχος ἀλύξαι.</l>
<l n="128">ἡμῖν θαλπωραὶ προφερέστεραι ἤπερ ἐκείνοις,</l>
<l n="129">εἰ μήπω στρουθοῖο καὶ ἀρχαίοιο δράκοντος</l>
<l n="130">καὶ καλῆς πλατάνοιο καὶ ὠκυμόροις ἐπὶ τέκνοις </l>
<l n="131">μητέρος ἑλκομένης ἁπαλῶν τʼ ἐλάθεσθε νεοσσῶν.</l>
<l n="132">εἰ δὲ θεοπροπίῃσι γέρων ἀνεβάλλετο Κάλχας,</l>
<l n="133">ἀλλὰ καὶ ὣς Ἑλένοιο μετήλυδος ὀμφητῆρος</l>
<l n="134">μαντοσύναι καλέουσιν ἑτοιμοτάτην ἐπὶ νίκην.</l>
<l n="135">τούνεκά μοι πείθεσθε, καὶ ἱππείην ἐπὶ νηδὺν </l>
<l n="136">θαρσαλέοι σπεύδωμεν, ὅπως αὐτάγρετον ἄλγος</l>
<l n="137">Τρῶες ἀταρβήτοιο θεῆς ἀπατήνορα τέχνην</l>
<l n="138">Ἴλιον εἰσανάγωσιν ἑὸν κακὸν ἀμφαγαπῶντες.</l>
<l n="139">οἱ δʼ ἄλλοι πρυμναῖα μεθίετε πείσματα νηῶν</l>
<l n="140">πῦρ ἴδιον πλεκτῇσιν ἐνὶ κλισίῃσι βαλόντες· </l>
<l n="141">Ἰλιάδος δὲ λιπόντες ἐρημαίην χθονὸς ἀκτὴν</l>
<l n="142">πλώετε πασσυδίῃ ψευδώνυμον οἴκαδε νόστον,</l>
<l n="143">εἰσόκεν εὐόρμου τετανυσμένον ὲκ περιωπῆς</l>
<l n="144">ὔμμι συναγρομένοις ἐπὶ γείτονος αἰγιαλοῖο</l>
<l n="145">σημαίνῃ παλίνορσον ἐπὶ πλόον ἑσπέριον πῦρ. </l>
<l n="146">καὶ τότε μήτε τις ὄκνος ἐπειγομένων ἐρετάων</l>
<l n="147">γινέσθω μήτʼ ἄλλο φόβου νέφος, οἷά τε νύκτες</l>
<l n="148">ἀνθρώποισι φέρουσιν ἐλαφροῦ δείματα θυμοῦ.</l>
<l n="149">ἔστω δὲ προτέρης ἀρετῆς ἐμφύλιος αἰδώς,</l>
<pb id="p.592"/>
<l n="150">μηδέ τις αἰσχύνειεν ἑὸν κλέος, ὥς κεν ἕκαστος </l>
<l n="151">ἄξιον ὧν ἐμόγησε λάβῃ γέρας ἱπποσυνάων.</l>
<l n="152">ὣς φάμενος βουλῆς ἐξήρχετο· τοῖο δὲ μύθοις</l>
<l n="153">πρῶτος ἐφωμάρτησε Νεοπτόλεμος θεοειδής,</l>
<l n="154">πῶλος ἅτε δροσόεντος ἐπειγόμενος πεδίοιο,</l>
<l n="155">ὅστε νεοζυγέεσσιν ἀγαλλόμενος φαλάροισιν </l>
<l n="156">ἔφθασε καὶ μάστιγα καὶ ἡνιοχῆος ἀπειλήν.</l>
<l n="157">Τυδείδης δʼ ἐπόρουσε Νεοπτολέμῳ Διομήδης</l>
<l n="158">θαυμάζων, ὅτι τοῖος ὄην καὶ πρόσθεν Ἀχιλλεύς.</l>
<l n="159">ἕσπετο καὶ Κυάνιππος, ὃν εὐπατέρεια Κομαιθὼ</l>
<l n="160">Τυδηὶς θαλάμοιο μινυνθαδίοιο τυχοῦσα </l>
<l n="161">ὠκυμόρῳ τέκε παῖδα σακεσπάλῳ Αἰγιαλῆι.</l>
<l n="162">ἔστη καὶ Μενέλαος· ἄγεν δέ μιν ἄγριος ὁρμὴ</l>
<l n="163">Δηιφόβου ποτὶ δῆριν, ἀπηνέι δʼ ἔζεε θυμῷ</l>
<l n="164">δεύτερον ἁρπακτῆρα γάμου λελιημένος εὑρεῖν.</l>
<l n="165">τῷ δʼ ἐπὶ Λοκρὸς ὄρουσεν Ὀιλῆος ταχὺς Αἴας, </l>
<l n="166">εἰσέτι θυμὸν ἔχων πεπνυμένον οὐδʼ ἐπὶ κούραις</l>
<l n="167">μαργαίνων ἀθέμιστον· ἀνέστησεν δὲ καὶ ἄλλον,</l>
<l n="168">Κρητῶν Ἰδομενῆα μεσαιπόλιον βασιλῆα.</l>
<l n="169">Νεστορίδης δʼ ἅμα τοῖσιν ἔβη κρατερὸς Θρασυμήδης,</l>
<l n="170">καὶ Τελαμώνιος υἱὸς ἑκηβόλος ἤιε Τεῦκρος </l>
<l n="171">τοῖσι δʼ ἐπʼ Ἀδμήτοιο πάις πολύιππος ἀνέστη</l>
<l n="172">Εὔμηλος· μετὰ τὸν δὲ θεοπρόπος ἔσσυτο Κάλχας</l>
<l n="173">εὖ εἰδώς, ὅτι μόχθον ἀμήχανον ἐκτελέσαντες</l>
<l n="174">ἤδη Τρώιον ἄστυ καθιππεύσουσιν Ἀχαιοί.</l>
<l n="175">οὐδὲ μὲν οὐδʼ οἳ ἔλειφθεν ἀποστρεφθέντες ἀρωγῆς </l>
<l n="176">Εὐρύπυλός τʼ Εὐαιμονίδης ἀγαθός τε Λεοντεύς,</l>
<l n="177">Δημοφόων τʼ Ἀκάμας τε, δύω Θησήια τέκνα,</l>
<l n="178">Ὀρτυγίδης τʼ Ἄντικλος, ὃν αὐτόθι τεθνειῶτα</l>
<l n="179">ἵππῳ δακρύσαντες ἐνεκτερέιξαν Ἀχαιοί,</l>
<pb id="p.594"/>
<l n="180">Πηνέλεώς τε Μέγης τε καὶ Ἀντιφάτης ἀγαπήνωρ </l>
<l n="181">Ἰφιδάμας τε καὶ Εὐρυδάμας, Πελίαο γενέθλη,</l>
<l n="182">τόξῳ δʼ Ἀμφιδάμας κεκορυθμένος· ὕστατος αὖτε</l>
<l n="183">τέχνης ἀγλαόμητις ἑῆς ἐπέβαινεν Ἐπειός.</l>
<l n="184">εὐξάμενοι δὴ ἔπειτα Διὸς γλαυκώπιδι κούρῃ</l>
<l n="185">ἱππείην ἔσπευδον ἐς ὁλκάδα· τοῖσι δʼ Ἀθήνη </l>
<l n="186">ἀμβροσίῃ κεράσασα θεῶν ἐκόμισσεν ἐδωδὴν</l>
<l n="187">δεῖπνον ἔχειν, ἵνα μή τι πανημέριοι λοχόωντες</l>
<l n="188">τειρόμενοι βαρύθοιεν ἀτερπέι γούνατα λιμῷ.</l>
<l n="189">ὣς δʼ ὁπότε κρυμοῖσιν ἀελλοπόδων νεφελάων</l>
<l n="190">ἠέρα παχνώσασα χιὼν ἐπάλυνεν ἀρούρας, </l>
<l n="191">τηκομένη δʼ ἀνέηκε πολὺν ῥόον· οἱ δʼ ἀπὸ πέτρης</l>
<l n="192">ὀξὺ καταθρῴσκοντα κυβιστητῆρι κυδοιμῷ</l>
<l n="193">δοῦπον ὑποπτήξαντες ὀριτρεφέος ποταμοῖο</l>
<l n="194">θῆρες ἐρωήσαντες ὑπὸ πτύχα κοιλάδος εὐνῆς</l>
<l n="195">σιγῇ φρικαλέῃσιν ἐπὶ πλευρῇσι μένουσι, </l>
<l n="196">πικρὰ δὲ πεινάοντες ὀιζυρῆς ὑπʼ ἀνάγκης</l>
<l n="197">τλήμονες ἐκδέχαται, πότε παύεται ὄβριμον ὕδωρ·</l>
<l n="198">ὣς οἵγε γλαφυροῖο διὰ ξυλόχοιο θορόντες</l>
<l n="199">ἀτλήτους ἀνέχοντο πόνους ἀκμῆτες Ἀχαιοί.</l>
<l n="200">τοῖσι δʼ ἐπεκλήισσε θύρην ἐγκύμονος ἵππου </l>
<l n="201">πιστὸς ἀτεκμάρτοιο δόλου πυλαωρὸς Ὀδυσσεύς.</l>
<l n="202">αὐτὸς δʼ ἐν κεφαλῇ σκοπὸς ἕζετο· τὼ δέ οἱ ἄμφω</l>
<l n="203">ὀφθαλμὼ ποθέοντες ἐλάνθανον ἐκτὸς ἐόντας. <note n="1" place="unspecified" anchored="yes">v.l. e)o/ntes.</note>
</l>
<l n="204">Ἀτρείδης δʼ ἐκέλευσεν ὑποδρηστῆρας Ἀχαιοὺς</l>
<l n="205">λῦσαι λάινον ἕρκος ἐυγνάμπτοισι μακέλλαις, </l>
<l n="206">ἵππος ὅπερ κεκάλυπτο· θέλεν δέ ἑ γυμνὸν ἀᾶσαι,</l>
<l n="207">τηλεφανὴς ἴνα πᾶσιν ἑὴν χάριν ἀνδράσι πέμποι.</l>
<l n="208">καὶ τὸ μὲν ἐξελάχαινον ἐφημοσύνῃ βασιλῆος.</l>
<l n="209">ἠέλιος δʼ ὅτε νύκτα παλίνσκιον ἀνδράσιν ἕλκων</l>
<l n="210">ἐς δύσιν ἀχλυόπεζαν ἑκηβόλον ἔτραπεν ἠῶ, </l>
<pb id="p.596"/>
<l n="211">δὴ τότε κηρύκων ἀπεκίδνατο λαὸν ἀυτὴ</l>
<l n="212">φεύγειν ἀγγελέουσα καὶ ἑλκέμεν εἰς ἅλα κοίλην</l>
<l n="213">νῆας ἐυκραίρους ἀνά τε πρυμνήσια λῦσαι.</l>
<l n="214">ἔνθα δὲ πευκήεντος ἀνασχόμενοι πυρὸς ὁρμὴν</l>
<l n="215">ἕρκεά τε πρήσαντες ἐυσταθέων κλισιάων </l>
<l n="216">νηυσὶν ἀνεπλώεσκον ἀπὸ Ῥοιτειάδος ἀκτῆς</l>
<l n="217">ὅρμον ἐς ἀντιπέραιον ἐυστεφάνου Τενέδοιο</l>
<l n="218">γλαυκὸν ἀναπτύσσοντες ὕδωρ Ἀθαμαντίδος Ἕλλης.</l>
<l n="219">μοῦνος δὲ πληγῇσιν ἑκούσια γυῖα χαραχθεὶς</l>
<l n="220">Αἰσιμίδης ἐλέλειπτο Σίνων, ἀπατήλιος ἥρως, </l>
<l n="221">κρυπτὸν ἐπὶ Τρώεσσι δόλον καὶ πήματα κεύθων.</l>
<l n="222">ὡς δʼ ὁπότε σταλίκεσσι λίνον περικυκλώσαντες</l>
<l n="223">θηρσὶν ὀριπλανέεσσι λόχον πολυωπὸν ἔπηξαν</l>
<l n="224">ἀνέρες ἀγρευτῆρες· ὁ δʼ ἐκκριδὸν οἶος ἀπʼ ἄλλων,</l>
<l n="225">λαθρίδιος πυκινοῖσιν ὑπὸ πτόρθοισι δεδυκώς, </l>
<l n="226">δίκτυα παπταίνων ἔλαθεν θηροσκόπος ἀνήρ·</l>
<l n="227">ὣς τότε λωβητοῖσι περίστικτος μελέεσσι</l>
<l n="228">Τροίῃ λυγρὸν ὄλεθρον ἐμήδετο. κὰδ δέ οἱ ὤμους</l>
<l n="229">ἕλκεσι ποιητοῖσι κατέρρεε νήχυτον αἷμα.</l>
<l n="230">ἡ δὲ περὶ κλισίῃσιν ἐμαίνετο παννυχίη φλὸξ </l>
<l n="231">καπνὸν ἐρευγομένη περιδινέα φοιτάδι ῥιπῇ·</l>
<l n="232">Ἥφαιστος δʼ ἐκέλευεν ἐρίβρομος· ἐκ δὲ θυέλλας</l>
<l n="233">παντοίας ἐτίνασσεν ἐπιπνείουσα καὶ αὐτή,</l>
<pb id="p.598"/>
<l n="234">μήτηρ ἀθανάτοιο πυρός, φαεσίμβροτος Ἥρη.</l>
<l n="235">ἤδη δὲ Τρώεσσι καὶ Ἰλιάδεσσι γυναιξὶν </l>
<l n="236">ὄρθρον ὑπὸ σκιόεντα πολύθροος ἤλυθε φήμη</l>
<l n="237">δήιον ἀγγέλλουσα φόβον σημάντορι καπνῷ.</l>
<l n="238">αὐτίκα δʼ ἐξέθορον πυλέων πετάσαντες ὀχῆας</l>
<l n="239">πεζοί θʼ ἱππῆές τε καὶ ἐς πεδίον προχέοντο</l>
<l n="240">διζόμενοι, μή τού τις ἔην δόλος ἄλλος Ἀχαιῶν. </l>
<l n="241">οἱ δὲ θοοὺς οὐρῆας ὑποζεύξαντες ἀπήναις</l>
<l n="242">ἐκ πόλιος κατέβαινον ἅμα Πριάμῳ βασιλῆι</l>
<l n="243">ἄλλοι δημογέροντες· ἐλαφρότατοι δʼ ἐγένοντο</l>
<l n="244">θαλπόμενοι περὶ παισίν, ὅσους λίπε φοίνιος Ἄρης,</l>
<l n="245">ὀσσόμενοι καὶ γῆρας ἐλεύθερον· οὐ μὲν ἔμελλον </l>
<l n="246">γηθήσειν ἐπὶ δηρόν, ἐπεὶ Διὸς ἤθελε βουλή.</l>
<l n="247">οἱ δʼ ὅτε τεχνήεντος ἴδον δέμας αἰόλον ἵππου,</l>
<l n="248">θαύμασαν ἀμφιχυθέντες, ἅτʼ ἠχήεντες ἰδόντες</l>
<l n="249">αἰετὸν ἀλκήεντα περικλάζουσι κολοιοί.</l>
<l n="250">τοῖσι δὲ τετρηχυῖα καὶ ἄκριτος ἔμπεσε βουλή· </l>
<l n="251">οἱ μὲν γὰρ πολέμῳ βαρυπενθέι κεκμηῶτες,</l>
<l n="252">ἵππον ἀπεχθήραντες, ἐπεὶ πέλεν ἔργον Ἀχαιῶν,</l>
<l n="253">ἤθελον ἢ δολιχοῖσιν ἐπὶ κρημνοῖσιν ἀράξαι</l>
<l n="254">ἠὲ καὶ ἀμφιτόμοισι διαρρῆξαι πελέκεσσιν·</l>
<l n="255">οἱ δὲ νεοξέστοιο πεποιθότες ἔργμασι τέχνης </l>
<l n="256">ἀθανάτοις ἐκέλευον ἀρήιον ἵππον ἀνάψαι,</l>
<l n="257">ὕστερον Ἀργείοιο μόθου σημήιον εἶναι.</l>
<l n="258">φραζομένοις δʼ ἐπὶ τοῖσι παναίολα γυῖα κομίζων</l>
<l n="259">γυμνὸς ὑπὲρ πεδίοιο φάνη κεκακωμένος ἀνήρ·</l>
<pb id="p.600"/>
<l n="260">αἵματι δὲ σμώδιγγες ἀεικέϊ βεβριθυῖαι </l>
<l n="261">ἴχνια λωβήεντα θοῶν ἀνέφαινον ἱμάντων.</l>
<l n="262">αὐτίκα δὲ Πριάμοιο ποδῶν προπάροιθεν ἐλυσθεὶς</l>
<l n="263">ἱκεσίαις παλάμῃσι παλαιῶν ἥψατο γούνων,</l>
<l n="264">λισσόμενος δὲ γέροντα δολοπλόκον ἴαχε μῦθον·</l>
<l n="265">ἄνδρα μὲν Ἀργείοισιν ὁμόπλοον εἴ μʼ ἐλεαίρεις, </l>
<l n="266">Τρώων δὲ ῥυστῆρα καὶ ἄστεος εἴ με σαώσεις,</l>
<l n="267">Δαρδανίδη σκηπτοῦχε, καὶ ὕστατον ἐχθρὸν Ἀχαιῶν—</l>
<l n="268">οἷά με λωβήσαντο θεῶν ὄπιν οὐκ ἀλέγοντες</l>
<l n="269">οὐδὲν ἀλιτραίνοντα, κακοὶ καὶ ἀπηνέες αἰεί·</l>
<l n="270">ὣς μέν Ἀχιλλῆος γέρας ἥρπασαν Αἰακίδαο, </l>
<l n="271">ὣς δὲ Φιλοκτήτην ἔλιπον πεπεδημένον ὕδρῳ,</l>
<l n="272">ἔκτειναν δὲ καὶ αὐτὸν ἀγασσάμενοι Παλαμήδην.</l>
<l n="273">καὶ νῦν οἷά μʼ ἔρεξαν ἀτάσθαλοι, οὕνεκα φεύγειν</l>
<l n="274">οὐκ ἔθελον σὺν τοῖσι, μένειν δʼ ἐκέλευον ἑταίρους·</l>
<l n="275">οἱ δὲ νοοπλήγεσσιν ἀτασθαλίῃσι δαμέντες </l>
<l n="276">εἵματα μέν μʼ ἀπέδυσαν, ἀεικελίῃσι δʼ ἱμάσθλαις</l>
<l n="277">πᾶν δέμας οὐτήσαντες ἐπὶ ξείνῃ λίπον ἀκτῇ.</l>
<l n="278">ἀλλά, μάκαρ, πεφύλαξο Διὸς σέβας ἱκεσίοιο·</l>
<l n="279">χάρμα γὰρ Ἀργείοισι γενήσομαι, εἴ κεν ἐάσῃς</l>
<l n="280">χερσὶν ὕπο Τρώων ἱκέτην καὶ ξεῖνον ὀλέσθαι. </l>
<l n="281">αὐτὰρ ἐγὼ πάντεσσιν ἐπάρκιος ἔσσομαι ὑμῖν</l>
<l n="282">μηκέτι δειμαίνειν πόλεμον παλίνορσον Ἀχαιῶν.</l>
<l n="283">ὣς φάτο· τὸν δʼ ὁ γέρων ἀγανῇ μειλίξατο φωνῇ·</l>
<l n="284">ξεῖνε, σὲ μὲν Τρώεσσι μεμιγμένον οὐκέτʼ ἔοικε</l>
<pb id="p.602"/>
<l n="285">τάρβος ἔχειν· ἔφυγες γὰρ ἀνάρσιον ὕβριν Ἀχαιῶν. </l>
<l n="286">αἰεὶ δʼ ἡμέτερος φίλος ἔσσεαι, οὐδέ σε πάτρης</l>
<l n="287">οὐδὲ πολυκτεάνων θαλάμων γλυκὺς ἵμερος αἱρεῖ.</l>
<l n="288">ἀλλʼ ἄγε καὶ σύ μοι εἰπέ, τί τοι τόδε θαῦμα τέτυκται,</l>
<l n="289">ἵππος, ἀμειλίκτοιο φόβου τέρας· εἰπὲ δὲ σεῖο</l>
<l n="290">οὔνομα καὶ γενεήν, ὁπόθεν δέ σε νῆες ἔνεικαν. </l>
<l n="291">τὸν δʼ ἐπιθαρσήσας προσέφη πολυμήχανος ἥρως·</l>
<l n="292">ἐξερέω καὶ ταῦτα· σὺ γάρ μʼ ἐθέλοντα κελεύεις.</l>
<l n="293">ἄργός μοι πόλις ἐστί, Σίνων δέ μοι οὔνομα κεῖται·</l>
<l n="294">αἴσιμον αὖ καλέουσιν ἐμὸν πολιὸν γενετῆρα·</l>
<l n="295">ἵππον δʼ Ἀργείοισι παλαίφατον εὗρεν Ἐπειός· </l>
<l n="296">εἰ μὲν γάρ μιν ἐᾶτε μένειν αὐτοῦ ἐνὶ χώρῃ,</l>
<l n="297">Τροίην θέσφατόν ἐστιν ἑλεῖν πόλιν ἔγχος Ἀχαιῶν·</l>
<l n="298">εἰ δέ μιν ἁγνὸν ἄγαλμα λάβῃ νηοῖσιν Ἀθήνη,</l>
<l n="299">φεύξονται προφυγόντες ἀνηνύστοις ἐπʼ ἀέθλοις.</l>
<l n="300">ἀλλʼ ἄγε δὴ σειρῇσι περίπλοκον ἀμφιβαλόντες </l>
<l n="301">ἕλκετʼ ἐς ἀκρόπολιν μεγάλην χρυσήνιον ἵππον·</l>
<l n="302">ἄμμι δʼ Ἀθηναίη ἐρυσίπτολις ἡγεμονεύοι</l>
<l n="303">δαιδάλεον σπεύδουσα λαβεῖν ἀνάθημα καὶ αὐτή.</l>
<l n="304">ὣς ἄρʼ ἔφη· καὶ τὸν μὲν ἄναξ ἐκέλευσε λαβόντα</l>
<l n="305">ἕσσασθαι χλαῖνάν τε χιτῶνά τε, τοὶ δέ, βοείαις </l>
<l n="306">δησάμενοι σειρῇσιν, ἐυπλέκτοισι κάλωσιν</l>
<l n="307">εἷλκον ὑπὲρ πεδίοιο, θοῶν ἐπιβήτορα κύκλων,</l>
<l n="308">ἵππον ἀριστήεσσι βεβυσμένον· οἱ δὲ πάροιθεν</l>
<l n="309">αὐλοὶ καὶ φόρμιγγες ὁμὴν ἐλίγαινον ἀοιδήν.</l>
<l n="310">σχέτλιον ἀφραδέων μερόπων γένος, οἷσιν ὁμίχλη </l>
<l n="311">ἄσκοπος ἐσσομένων· κενεῷ δʼ ὑπὸ χάρματι πολλοὶ</l>
<l n="312">πολλάκις ἀγνώσσουσι περιπταίοντες ὀλέθρῳ.</l>
<l n="313">οἵη καὶ Τρώεσσι τότε φθισίμβροτος ἄτη</l>
<pb id="p.604"/>
<l n="314">ἐς πόλιν αὐτοκέλευθος ἐκώμασεν· οὐδέ τις ἀνδρῶν</l>
<l n="315">ᾔδεεν, οὕνεκα λάβρον ἐφέλκετο πένθος ἄλαστον. </l>
<l n="316">ἄνθεα δὲ δροσόεντος ἀμησάμενοι ποταμοῖο</l>
<l n="317">ἔστεφον αὐχενίους πλοκάμους σφετέροιο φονῆος.</l>
<l n="318">γαῖα δὲ χαλκείοισιν ἐρεικομένη περὶ κύκλοις</l>
<l n="319">δεινὸν ὑπεβρυχᾶτο, σιδήρειοι δὲ διʼ αὐτῶν</l>
<l n="320">τριβόμενοι τρηχεῖαν ἀνέστενον ἄξονες ἠχήν· </l>
<l n="321">τετρίγει δὲ κάλων ξυνοχή, καὶ πᾶσα ταθεῖσα</l>
<l n="322">λιγνὺν αἰθαλόεσσαν ἕλιξ ἀνεκήκιε σειρή.</l>
<l n="323">πολλὴ δʼ ἑλκόντων ἐνοπὴ καὶ κόμπος ὀρώρει·</l>
<l n="324">ἔβρεμε νυμφαίῃσιν ἅμα δρυσὶ δάσκιος Ἴδη,</l>
<l n="325">ἴαχε καὶ Ξάνθου ποταμοῦ κυκλούμενον ὕδωρ, </l>
<l n="326">καὶ στόμα κεκλήγει Σιμοείσιον· οὐρανίη δὲ</l>
<l n="327">ἐκ Διὸς ἑλκόμενον πόλεμον μαντεύετο σάλπιγξ.</l>
<l n="328">οἱ δʼ ἦγον προπάροιθεν· ὁδὸς δʼ ἐβαρύνετο μακρὴ</l>
<l n="329">σχιζομένη ποταμοῖσι καὶ οὐ πεδίοισιν ὁμοίη.</l>
<l n="330">εἵπετο δʼ αἰόλος ἵππος ἀρηιφίλους ἐπὶ βωμοὺς </l>
<l n="331">κυδιόων ὑπέροπλα, βίην δʼ ἐπέρεισεν Ἀθήνη</l>
<l n="332">χεῖρας ἐπιβρίσασα νεογλυφέων ἐπὶ μηρῶν.</l>
<l n="333">ὧδε θέων ἀκίχητος ἐπέδραμε θᾶσσον ὀιστοῦ</l>
<l n="334">Τρῶας ἐυσκάρθμοισιν ὁδοιπορίῃσι διώκων,</l>
<l n="335">εἰσόκε δὴ πυλέων ἐπεβήσατο Δαρδανιάων. </l>
<l n="336">αἱ δέ οἱ ἐρχομένῳ θυρέων πτύχες ἐστείνοντο·</l>
<l n="337">ἀλλʼ Ἥρη μὲν ἔλυσεν ἐπὶ δρόμον αὖθις ὁδοῖο</l>
<l n="338">πρόσθεν ἀναστέλλουσα, Ποσειδάων δʼ ἀπὸ πύργων</l>
<l n="339">σταθμὸν ἀνοιγομένων πυλέων ἀνέκοπτε τριαίνῃ.</l>
<l n="340">Τρωιάδες δὲ γυναῖκες ἀνὰ πτόλιν ἄλλοθεν ἄλλαι, </l>
<l n="341">νύμφαι τε πρόγαμοί τε καὶ ἴδμονες Εἰλειθυίης,</l>
<l n="342">μολπῇ τʼ ὀρχηθμῷ τε περὶ βρέτας εἱλίσσοντο·</l>
<pb id="p.606"/>
<l n="343">ἄλλαι δὲ χνοόωσαν ἀμελγόεναι χάριν ὄμβρου</l>
<l n="344">ὁλκῷ δουρατέῳ ῥοδέους στορέσαντο τάπητας.</l>
<l n="345">αἱ δὲ θαλασσαίης ἐπιμάζια νήματα μίτρης </l>
<l n="346">λυσάμεναι κλωστοῖσι κατέπλεκον ἄνθεσιν ἵππον.</l>
<l n="347">καί τις ἀπειρεσίοιο πίθου κρήδεμνον ἀνεῖσα</l>
<l n="348">χρυσείῳ προχέουσα κρόκῳ κεκερασμένον οἶνον</l>
<l n="349">γαῖαν ἀνεκνίσσωσε χυτὴν εὐώδεϊ πηλῷ.</l>
<l n="350">ἀνδρομέῃ δὲ βοῇ συνεβάλλετο θῆλυς ἰωή, </l>
<l n="351">καὶ παίδων ἀλαλητὸς ἐμίσγετο γήραος ἠχῇ.</l>
<l n="352">οἷαι δʼ ἀφνειοῖο μετήλυδες Ὠκεανοῖο,</l>
<l n="353">χείματος ἀμφίπολοι, γεράνων στίχες ἠεροφώνων,</l>
<l n="354">κύκλον ἐπογμεύουσιν ἀλήμονος ὀρχηθμοῖο</l>
<l n="355">γειοπόνοις ἀρότῃσιν ἀπεχθέα κεκληγυῖαι· </l>
<l n="356">ὣς οἵγε κλαγγῇ τε διʼ ἄστεος ἠδὲ κυδοιμῷ</l>
<l n="357">ἦγον ἐς ἀκρόπολιν βεβαρημένον ἔνδοθεν ἵππον.</l>
<l n="358">κούρη δὲ Πριάμοιο θεήλατος οὐκέτι μίμνειν</l>
<l n="359">ἤθελεν ἐν θαλάμοισι· διαρρήξασα δʼ ὀχῆας</l>
<l n="360">ἔδραμεν ἠύτε πόρτις ἀήσυρος, ἥντε τυπεῖσαν </l>
<l n="361">κέντρον ἀνεπτοίησε βοορραίσταο μύωπος·</l>
<l n="362">ἡ δʼ οὐκ εἰς ἀγέλην ποτιδέρκεται οὐδὲ βοτῆρι</l>
<l n="363">πείθεται οὐδὲ νομοῖο λιλαίεται, ἀλλὰ βελέμνῳ</l>
<l n="364">ὀξέι θηγομένη βοέων ἐξήλυθε θεσμῶν·</l>
<l n="365">τοίη μαντιπόλοιο βολῆς ὑπὸ νύγματι κούρη </l>
<l n="366">πλαζομένη κραδίην ἱερὴν ἀνεσείετο δάφνην.</l>
<l n="367">πάντη δʼ ἐβρυχᾶτο κατὰ πτόλιν· οὐδὲ τοκήων</l>
<l n="368">οὐδὲ φίλων ἀλέγιζε· λίπεν δέ ἑ παρθένος αἰδώς.</l>
<pb id="p.608"/>
<l n="369">οὐχ οὕτω Θρήισσαν ἐνὶ δρυμοῖσι γυναῖκα</l>
<l n="370">νήδυμος αὐλὸς ἔτυψεν ὀρειμανέος Διονύσου, </l>
<l n="371">ἥτε θεῷ πληγεῖσα παρήορον ὄμμα τιταίνει</l>
<l n="372">γυμνὸν ἐπισσείουσα κάρη κυανάμπυκι κισσῷ,</l>
<l n="373">ὡς ἥγε πτερόεντος ἀναΐξασα νόοιο</l>
<l n="374">Κασσάνδρη θεόφοιτος ἐμαίνετο· πυκνὰ δὲ χαίτην</l>
<l n="375">κοπτομένη καὶ στέρνον ἀνίαχε μαινάδι φωνῇ· </l>
<l n="376">ὦ μέλεοι, τίνα τοῦτον ἀνάρσιον ἵππον ἄγοντες</l>
<l n="377">δαιμόνιοι μαίνεσθε καὶ ὑστατίην ἐπὶ νύκτα</l>
<l n="378">σπεύδετε καὶ πολέμοιο πέρας καὶ νήγρετον ὕπνον;</l>
<l n="379">δυσμενέων ὅδε κῶμος ἀρήιος· αἱ δέ που ἤδη</l>
<l n="380">τίκτουσιν μογερῆς Ἑκάβης ὠδῖνες ὀνείρων, </l>
<l n="381">λήγει δʼ ἀμβολιεργὸν ἔτος πολέμοιο λυθέντος.</l>
<l n="382">τοῖος ἀριστήων λόχος ἔρχεται, οὓς ἐπὶ χάρμην</l>
<l n="383">τεύχεσιν ἀστράπτοντας ἀμαυροτάτην ὑπὸ νύκτα</l>
<l n="384">τέξεται ὄβριμος ἵππος· ἐπὶ χθόνα δʼ ἄρτι θορόντες</l>
<l n="385">ἐς μόθον ὁρμήσουσι τελειότατοι πολεμισταί. </l>
<l n="386">οὐ γὰρ ἐπʼ ὠδίνεσσι μογοστόκον ἵππον ἀνεῖσαι</l>
<l n="387">ἀνδράσι τικτομένοισιν ἐπισχήσουσι γυναῖκες,</l>
<l n="388">αὐτὴ δʼ Εἰλείθυια γενήσεται, ἥ μιν ἔτευξε·</l>
<l n="389">γαστέρα δὲ πλήθουσαν ἀνακλίνασα βοήσει</l>
<l n="390">μαῖα πολυκλαύτοιο τόκου πτολίπορθος Ἀθήνη. </l>
<l n="391">καὶ δὴ πορφύρεον μὲν ἑλίσσεται ἔνδοθι πύργων</l>
<l n="392">αἵματος ἐκχυμένου πέλαγος καὶ κῦμα φόνοιο,</l>
<l n="393">δεσμά τε συμπαθέων πλέκεται περὶ χερσὶ γυναικῶν</l>
<l n="394">νυμφία, φωλεύει δʼ ὑπὸ δούρασι κευθόμενον πῦρ.</l>
<l n="395">ὤμοι ἐμῶν ἀχέων, ὤμοι σέο, πάτριον ἄστυ, </l>
<l n="396">αὐτίκα λεπταλέη κόνις ἔσσεαι, οἴχεται ἔργον</l>
<l n="397">ἀθανάτων, προθέλυμνα θεμείλια Λαομέδοντος.</l>
<pb id="p.610"/>
<l n="398">καὶ σέ, πάτερ, καὶ μῆτερ, ὀδύρομαι, οἷά μοι ἤδη</l>
<l n="399">ἀμφότεροι πείσεσθε· σὺ μέν, πάτερ, οἰκτρὰ δεδουπὼς</l>
<l n="400">κείσεαι Ἑρκείοιο Διὸς μεγάλου παρὰ βωμῷ· </l>
<l n="401">μῆτερ ἀριστοτόκεια, σὲ δὲ βροτέης ἀπὸ μορφῆς</l>
<l n="402">λυσσαλέην ἐπὶ παισὶ θεοὶ κύνα ποιήσουσι.</l>
<l n="403">δῖα Πολυξείνη, σὲ δὲ πατρίδος ἐγγύθι γαίης</l>
<l n="404">κεκλιμένην ὀλίγον δακρύσομαι· ὡς ὄφελέν τις</l>
<l n="405">Ἀργείων ἐπὶ σοῖσι γόοις ὀλέσαι με καὶ αὐτήν. </l>
<l n="406">τίς γάρ μοι χρειὼ βιότου πλέον, εἴ με φυλάσσει</l>
<l n="407">οἰκτροτάτῳ θανάτῳ, ξείνη δέ με γαῖα καλύψει;</l>
<l n="408">τοιάδε μοι δέσποινα καὶ αὐτῷ δῶρον ἄνακτι</l>
<l n="409">ἀντὶ τόσων καμάτων Ἀγαμέμνονι πότμον ὑφαίνει.</l>
<l n="410">ἀλλʼ ἤδη φράζεσθε—τὰ δὲ γνώσεσθε παθόντες— </l>
<l n="411">καὶ νεφέλην ἀπόθεσθε, φίλοι, βλαψίφρονος ἄτης.</l>
<l n="412">ῥηγνύσθω πελέκεσσι δέμας πολυχανδέος ἵππου</l>
<l n="413">ἢ πυρὶ καιέσθω· δολόεντα δὲ σώματα κεῦθον</l>
<l n="414">ὀλλύσθω, μεγάλη δὲ ποθὴ Δαναοῖσι γενέσθω.</l>
<l n="415">καὶ τότε μοι δαίνυσθε καὶ ἐς χορὸν ὀτρύνεσθε</l>
<l n="416">στησάμενοι κρητῆρας ἐλευθερίης ἐρατεινῆς.</l>
<l n="417">ἡ μὲν ἔφη· τῇ δʼ οὔτις ἐπείθετο· τὴν γὰρ Ἀπόλλων</l>
<l n="418">ἀμφότερον μάντιν τʼ ἀγαθὴν καὶ ἄπιστον ἔθηκεν.</l>
<l n="419">τὴν δὲ πατὴρ ἐνένιπεν ὁμοκλήσας ἐπέεσσι·</l>
<pb id="p.612"/>
<l n="420">τίς σε πάλιν, κακόμαντι, δυσώνυμος ἤγαγε δαίμων,</l>
<l n="421">θαρσαλέη κυνόμυια; μάτην ὑλάουσʼ ἀπερύκεις.</l>
<l n="422">οὔπω σοι κέκμηκε νόος λυσσώδεϊ νούσῳ,</l>
<l n="423">οὐδὲ παλιμφήμων ἐκορέσσαο λαβροσυνάων;</l>
<l n="424">ἀλλὰ καὶ ἡμετέρῃσιν ἐπαχνυμένη θαλίῃσιν</l>
<l n="425">ἤλυθες, ὁππότε πᾶσιν ἐλεύθερον ἦμαρ ἀνῆψεν</l>
<l n="426">ἡμῖν Ζεὺς Κρονίδης, ἐκέδασσε δὲ νῆας Ἀχαιῶν.</l>
<l n="427">οὐδʼ ἔτι δούρατα μακρὰ τινάσσεται, οὐδʼ ἔτι τόξα</l>
<l n="428">ἕλκεται, οὐ ξιφέων σελαγή, σιγῶσι δʼ ὀιστοί,</l>
<l n="429">ἀλλὰ χοροὶ καὶ μοῦσα μελίπνοος, οὐδʼ ἔτι νείκη,</l>
<l n="430">οὐ μήτηρ ἐπὶ παιδὶ κινύρεται, οὐδʼ ἐπὶ δῆριν</l>
<l n="431">ἄνδρα γυνὴ πέμψασα νέκυν δακρύσατο χήρη·</l>
<l n="432">ἵππον ἀνελκόμενον δέχεται πολιοῦχος Ἀθήνη.</l>
<l n="433">παρθένε τολμήεσσα, σὺ δὲ πρὸ δόμοιο θοροῦσα</l>
<l n="434">ψεύδεα θεσπίζουσα καὶ ἄγρια μαργαίνουσα</l>
<l n="435">μοχθίζεις ἀτέλεστα καὶ ἱερὸν ἄστυ μιαίνεις.</l>
<l n="436">ἔρρʼ οὕτως· ἡμῖν δὲ χοροὶ θαλίαι τε μέλονται.</l>
<l n="437">οὐ γὰρ ἔτι Τροίης ὑπὸ τείχεσι δεῖμα λέλειπται,</l>
<l n="438">οὐδʼ ἔτι μαντιπόλοιο τεῆς κεχρήμεθα φωνῆς.</l>
<l n="439">ὣς εἰπὼν ἐκέλευσεν ἄγειν ἑτερόφρονα κούρην</l>
<l n="440">κεύθων ἐν θαλάμοισι· μόγις δʼ ἀέκουσα τοκῆι</l>
<l n="441">πείθετο, παρθενίῳ δὲ περὶ κλιντῆρι πεσοῦσα</l>
<l n="442">κλαῖεν ἐπισταμένη τὸν ἑὸν μόρον· ἔβλεπε δʼ ἤδη</l>
<l n="443">πατρίδος αἰθομένης ἐπὶ τείχεσι μαρνάμενον πῦρ.</l>
<l n="444">οἱ δὲ πολισσούχοιο θεῆς ὑπὸ νηὸν Ἀθήνης</l>
<l n="445">ἵππον ἀναστήσαντες ἐυξέστων ἐπὶ βάθρων</l>
<l n="446">ἔφλεγον ἱερὰ καλὰ πολυκνίσσων ἐπὶ βωμῶν·</l>
<l n="447">ἀθάνατοι δʼ ἀνένευον ἀνηνύστους ἑκατόμβας.</l>
<l n="448">εἰλαπίνη δʼ ἐπίδημος ἔην καὶ ἀμήχανος ὕβρις,</l>
<l n="449">ὕβρις ἐλαφρίζουσα μέθην λυσήνορος οἴνου.</l>
<l n="450">ἀφραδίῃ τε βέβυστο, μεθημοσύνῃ τε κεχήνει</l>
<pb id="p.614"/>
<l n="451">πᾶσα πόλις, πυλέων δʼ ὀλίγοις φυλάκεσσι μεμήλει·</l>
<l n="452">ἤδη γὰρ καὶ φέγγος ἐδύετο, δαιμονίη δὲ</l>
<l n="453">Ἴλιον αἰπεινὴν ὀλεσίπτολις ἀμφέβαλεν νύξ.</l>
<l n="454">Ἀργείῃ δʼ Ἑλένῃ πολιὸν δέμας ἀσκήσασα</l>
<l n="455">ἦλθε δολοφρονέουσα πολυφράδμων Ἀφροδίτη, </l>
<l n="456">ἐκ δὲ καλεσσαμένη προσέφη πειθήμονι φωνῇ·</l>
<l n="457">νύμφα φίλη, καλέει σε πόσις Μενέλαος ἀγήνωρ</l>
<l n="458">ἵππῳ δουρατέῳ κεκαλυμμένος, ἀμφὶ δʼ Ἀχαιῶν</l>
<l n="459">ἡγεμόνες λοχόωσι τεῶν μνηστῆρες ἀέθλων.</l>
<l n="460">ἀλλʼ ἴθι, μηδʼ ἔτι τοι μελέτω Πριάμοιο γέροντος </l>
<l n="461">μήτʼ ἄλλων Τρώων μήτʼ αὐτοῦ Δηιφόβοιο·</l>
<l n="462">ἤδη γάρ σε δίδωμι πολυτλήτῳ Μενελάῳ.</l>
<l n="463">ὣς φαμένη θεὸς αὖθις ἀνέδραμεν· ἡ δὲ δόλοισι</l>
<l n="464">θελγομένη κραδίην θάλαμον λίπε κηώεντα,</l>
<l n="465">καί οἱ Δηίφοβος πόσις εἴπετο· τὴν δὲ κιοῦσαν </l>
<l n="466">Τρῳάδες ἑλκεχίτωνες ἐθηήσαντο γυναῖκες.</l>
<l n="467">ἡ δʼ ὁπόθʼ ὑψιμέλαθρον ἐς ἱερὸν ἦλθεν Ἀθήνης,</l>
<l n="468">ἔστη παπταίνουσα φυὴν εὐήνορος ἵππου.</l>
<l n="469">τρὶς δὲ περιστείχουσα καὶ Ἀργείους ἐρέθουσα</l>
<l n="470">πάσας ἠυκόμους ἀλόχους ὀνόμαζεν Ἀχαιῶν </l>
<l n="471">φωνῇ λεπταλέῃ· τοὶ δʼ ἔνδοθι θυμὸν ἄμυσσον</l>
<l n="472">ἀλγεινοὶ κατέχοντες ἐεργμένα δάκρυα σιγῇ.</l>
<l n="473">ἔστενε μὲν Μενέλαος, ἐπεὶ κλύε Τυνδαρεώνης,</l>
<l n="474">κλαῖε δὲ Τυδείδης μεμνημένος Αἰγιαλείης,</l>
<l n="475">οὔνομα δʼ ἐπτοίησεν Ὀδυσσέα Πηνελοπείης, </l>
<l n="476">Ἄντικλος δʼ ὅτε κέντρον ἐδέξατο Λαοδαμείης,</l>
<pb id="p.616"/>
<l n="477">μοῦνος ἀμοιβαίην ἀνεβάλλετο γῆρυν ἀνοίξας·</l>
<l n="478">ἀλλʼ Ὀδυσεὺς κατέπαλτο καὶ ἀμφοτέρῃς παλάμῃσιν</l>
<l n="479">ἀμφιπεσὼν ἐπίεζεν ἐπειγόμενον στόμα λῦσαι.</l>
<l n="480">μάστακα δʼ ἀρρήκτοισιν ἀλυκτοπέδῃσι μεμαρπὼς </l>
<l n="481">εἶχεν ἐπικρατέως· ὁ δʼ ἐπάλλετο χερσὶ πιεσθείς,</l>
<l n="482">φεύγων ἀνδροφόνοιο πελώρια δεσμὰ σιωπῆς.</l>
<l n="483">καὶ τὸν μὲν λίπεν ἆσθμα φερέσβιον· οἱ δέ μιν ἄλλοι</l>
<l n="484">δάκρυσι λαθριδίοισι κατακλαύσαντες Ἀχαιοὶ</l>
<l n="485">κοῖλον ἀποκρύψαντες ἐς ἰσχίον ἔνθεσαν ἵππου </l>
<l n="486">καὶ χλαῖναν μελέεσσιν ἐπὶ ψυχροῖσι βαλόντες.</l>
<l n="487">καί νύ κεν ἄλλον ἔθελγε γυνὴ δολόμητις Ἀχαιῶν,</l>
<l n="488">εἰ μή οἱ βλοσυρῶπις ἀπʼ αἰθέρος ἀντήσασα</l>
<l n="489">Παλλὰς ἐπηπείλησε, φίλου δʼ ἐξήγαγε νηοῦ</l>
<l n="490">μούνῃ φαινομένη, στερεῇ δʼ ἀπεπέμψατο φωνῇ· </l>
<l n="491">δειλαίη, τέο μέχρις ἀλιτροσύναι σε φέρουσι</l>
<l n="492">καὶ πόθος ἀλλοτρίων λεχέων καὶ Κύπριδος ἄτη;</l>
<l n="493">οὔποτε δʼ οἰκτείρεις πρότερον πόσιν οὐδὲ θύγατρα</l>
<l n="494">Ἑρμιόνην ποθέεις; ἔτι δὲ Τρώεσσιν ἀρήγεις;</l>
<l n="495">χάζεο καὶ θαλάμων ὑπερώιον εἰσαναβᾶσα </l>
<l n="496">σὺν πυρὶ μειλιχίῳ ποτιδέχνυσο νῆας Ἀχαιῶν.</l>
<l n="497">ὣς φαμένη κενεὴν ἀπάτην ἐκέδασσε γυναικός.</l>
<l n="498">καὶ τὴν μὲν θαλαμόνδε πόδες φέρον· οἱ δὲ χοροῖο</l>
<l n="499">παυσάμενοι καμάτῳ ἀδδηκότες ἤριπον ὕπνῳ.</l>
<l n="500">καὶ δή που φόρμιγξ ἀνεπαύσατο, κεῖτο δὲ κάμνων </l>
<l n="501">αὐλὸς ἐπὶ κρητῆρι, κύπελλα δὲ πολλὰ χυθέντα</l>
<l n="502">αὐτομάτως ῥείεσκε καθελκομένων ἀπὸ χειρῶν.</l>
<l n="503">ἡσυχίη δὲ πόλιν κατεβόσκετο, νυκτὸς ἑταίρη,</l>
<l n="504">οὐδʼ ὑλακὴ σκυλάκων ἠκούετο, πᾶσα δὲ σιγὴ</l>
<l n="505">εἱστήκει καλέουσα φόνον πνείουσαν ἀυτήν. </l>
<pb id="p.618"/>
<l n="506">ἤδη δὲ Τρώεσσιν ὀλέθριον εἷλκε τάλαντον</l>
<l n="507">Ζεὺς ταμίης πολέμοιο, μόγις <note n="1" place="unspecified" anchored="yes">mo/lis F</note> δʼ ἐλέλιξεν Ἀχαιούς·</l>
<l n="508">χάζετο δʼ Ἰλιόθεν Λυκίης ἐπὶ πίονα νηὸν</l>
<l n="509">ἀχνύμενος μεγάλοις ἐπὶ τείχεσι Φοῖβος Ἀπάλλων.</l>
<l n="510">αὐτίκα δ Ἀργείοισιν Ἀχιλλῆος παρὰ τύμβον </l>
<l n="511">ἀγγελίην ἀνάφαινε Σίνων εὐφεγγέι δαλῷ</l>
<l n="512">παννυχίη δʼ ἑτάροισιν ὑπὲρ θαλάμοιο καὶ αὐτὴ</l>
<l n="513">εὐειδής Ἑλένη χρυσέην ἐπεδείκνυτο πεύκην.</l>
<l n="514">ὡς δʼ ὁπότε πλήθουσα πυρὸς γλαυκοῖο σελήνη</l>
<l n="515">οὐρανὸν αἰγλήεντα κατεχρύσωσε προσώπῳ· </l>
<l n="516">οὐχ ὅτε που γλωχῖνας ἀποξύνουσα κεραίης</l>
<l n="517">πρωτοφαὴς ὑπὸ μηνὸς ἀνίσταται ἄσκιον ἀχλύν,</l>
<l n="518">ἀλλʼ ὅτε κυκλώσασα περίτροχον ὄμματος αὐγὴν</l>
<l n="519">ἀντιτύπους ἀκτῖνας ἐφέλκεται ἠελίοιο·</l>
<l n="520">τοίη μαρμαίρουσα Θεραπναίη τότε νύμφη </l>
<l n="521">οἴνοπα πῆχυν ἀνεῖλκε, φίλου πυρὸς ἡνιοχῆα.</l>
<l n="522">οἱ δὲ σέλας πυρσοῖο μετήορον ἀθρήσαντες</l>
<l n="523">νῆας ἀνεκρούσαντο παλιγγνάμπτοισι κελεύθοις</l>
<l n="524">Ἀργεῖοι σπεύδοντες, ἅπας δʼ ἠπείγετο ναύτης</l>
<l n="525">δηναιοῦ πολέμοιο τέλος διζήμενος εὑρεῖν. </l>
<l n="526">οἱ δʼ αὐτοὶ πλωτῆρες ἔσαν κρατεροί τε μαχηταὶ</l>
<l n="527">ἀλλήλοις τʼ ἐκέλευον ἐλαυνέμεν· αἱ δʼ ἄρα νῆες</l>
<l n="528">ὠκύτεραι κραιπνῶν ἀνέμων ἀνέμων ταχυπειθέι ῥιπῇ</l>
<l n="529">Ἴλιον εἰσανάγοντο Ποσειδάωνος ἀρωγῇ.</l>
<pb id="p.620"/>
<l n="530">ἐνθάδε δὴ πεζοί πρότεροι κίον, οἱ δʼ ἐπέλειφθεν </l>
<l n="531">ἱππῆες κατόπισθεν, ὅπως μὴ Τρώιον ἵπποι</l>
<l n="532">λαὸν ἀναστήσωσιν ἀειρομένῳ χρεμετισμῷ.</l>
<l n="533">οἱ δʼ ἕτεροι γλαφυρῆς ἀπὸ γαστέρος ἔρρεον ἵππου,</l>
<l n="534">τευχησταὶ βασιλῆες, ἀπὸ δρυὸς οἶα μέλισσαι,</l>
<l n="535">αἵτʼ ἐπεὶ οὖν ἔκαμον πολυχανδέος ἔνδοθι σίμβλου </l>
<l n="536">κηρὸν ὑφαίνουσαι μελιηδέα ποικιλοτέχναι,</l>
<l n="537">ἐς νομὸν εὐγυάλοιο κατʼ ἄγγεος ἀμφιχυθεῖσαι</l>
<l n="538">νύγμασι πημαίνουσι παραστείχοντας ὁδίτας·</l>
<l n="539">ὣς Δαναοὶ κρυφίοιο λόχου κληῖδας ἀνέντες</l>
<l n="540">θρῷσκον ἐπὶ Τρώεσσι καὶ εἰσέτι κοῖτον ἔχοντας </l>
<l n="541">χαλκείου θανάτοιο κακοῖς ἐκάλυψαν ὀνείροις.</l>
<l n="542">νήχετο δʼ αἵματι γαῖα, βοὴ δʼ ἄλληκτος ὀρώρει</l>
<l n="543">Τρώων φευγόντων, ἐστείνετο δʼ Ἴλιος ἱρὴ</l>
<l n="544">πιπτόντων νεκύων, οἱ δʼ ἀνδροφόνῳ κολοσυρτῷ</l>
<l n="545">
<add>ἔζεον</add>
<note n="1" place="unspecified" anchored="yes">om. F; e)/zeon Rhodoman.</note> ἔνθα καὶ ἔνθα μεμηνότες οἶα λέοντες </l>
<l n="546">σώμασιν ἀρτιφάτοισι γεφυρώσαντες ἀγυιάς.</l>
<l n="547">Τρωιάδες δὲ γυναῖκες ὑπέρ τεγέων ἀίουσαι</l>
<l n="548">αἱ μὲν ἐλευθερίης ἐρατῆς ἔτι διψώουσαι</l>
<l n="549">αὐχένας ἐς θάνατον δειλοῖς ὑπέβαλλον ἀκοίταις,</l>
<l n="550">αἱ δὲ φίλοις ἐπὶ παισί, χελιδόνες οἷάτε κοῦφαι, </l>
<l n="551">μητέρες ὠδύροντο· νέη δέ τις ἀσπαίροντα</l>
<l n="552">ἠίθεον κλαύσασα θανεῖν ἔσπευδε καὶ αὐτὴ</l>
<l n="553">οὐδὲ δορυκτήτοισιν ὁμοῦ δεσμοῖσιν ἕπεσθαι</l>
<l n="554">ἤθελεν, ἀλλʼ ἐχόλωσε καὶ οὐκ ἐθέλοντα φονῆα</l>
<l n="555">καὶ ξυνὸν λέχος ἔσχεν ὀφειλόμενον παρακοίτῃ. </l>
<l n="556">πολλαὶ δʼ ἠλιτόμηνα καὶ ἄπνοα τέκνα φέρουσαι</l>
<l n="557">γαστέρος ὠμοτόκοιο χύδην ὠδῖνα μεθεῖσαι</l>
<l n="558">ῥιγεδανῶς σὺν παισὶν ἀπεψύχοντο καὶ αὐταί.</l>
<l n="559">παννυχίη δʼ ἐχόρευσεν ἀνὰ πτόλιν, οἷα θύελλα,</l>
<l n="560">κύμασι παφλάζουσα πολυφλοίσβου πολέμοιο </l>
<pb id="p.622"/>
<l n="561">αἵματος ἀκρήτοιο μέθης ἐπίκωμος Ἐνυώ.</l>
<l n="562">σὺν δʼ Ἔρις οὐρανόμηκες ἀναστήσασα κάρηνον</l>
<l n="563">Ἀργείους ὀρόθυνεν, ἐπεὶ καὶ φοίνιος Ἄρης</l>
<l n="564">ὀψὲ μὲν ἀλλὰ καὶ ὣς πολέμων ἑτεραλκέα νίκην</l>
<l n="565">ἦλθε φέρων Δαναοῖσι καὶ ἀλλοπρόσαλλον ἀρωγήν. </l>
<l n="566">ἴαχε δὲ γλαυκῶπις ἐπʼ ἀκροπόληος Ἀθήνη</l>
<l n="567">αἰγίδα κινήσασα, Διὸς σάκος, ἔτρεμε δʼ αἰθὴρ</l>
<l n="568">Ἥρης σπερχομένης, ἐπὶ δʼ ἔβραχε γαῖα βαρεῖα</l>
<l n="569">παλλομένη τριόδοντι Ποσειδάωνος ἀκωκῇ,</l>
<l n="570">ἔφριξεν δʼ Ἀίδης, χθονίων δʼ ἐξέδρακε θώκων </l>
<l n="571">ταρβήσας, μή πού τι Διὸς μέγα χωσαμένοιο</l>
<l n="572">πᾶν γένος ἀνθρώπων κατάγοι ψυχοστόλος Ἑρμῆς.</l>
<l n="573">πάντα δʼ ὁμοῦ κεκύκητο, φόνος δέ τις ἄκριτος ἦεν·</l>
<l n="574">τοὺς μὲν γὰρ φεύγοντας ἐπὶ Σκαιῇσι πύλῃσι</l>
<l n="575">κτεῖνον ἐφεστηῶτες, ὁ δʼ ἐξ εὐνῆς ἀνορούσας </l>
<l n="576">τεύχεα μαστεύων δνοφερῇ περικάππεσεν αἰχμῇ.</l>
<l n="577">καί τις ὑπὸ σκιόεντι δόμῳ κεκρυμμένος ἀνήρ,</l>
<l n="578">ξεῖνος ἐών, ἐκάλεσσεν ὀιόμενος φίλον εἶναι·</l>
<l n="579">νήπιος, οὐ μὲν ἔμελλεν ἐνηέι φωτὶ μιγῆναι,</l>
<l n="580">ξείνια δʼ ἐχθρὰ κόμισσεν· ὑπέρ τέγεος δέ τις ἄλλος </l>
<l n="581">μήπω παπταίνων τι θοῷ διέπιπτεν ὀιστῷ.</l>
<l n="582">καί τινες ἀλγεινῷ κραδίην βεβαρηότες οἴνῳ,</l>
<l n="583">ἐκπλαγέες ποτὶ δοῦπον, ἐπειγόμενοι καταβῆναι,</l>
<l n="584">κλίμακος ἐξελάθοντο καθʼ ὑψηλῶν τε μελάθρων</l>
<l n="585">ἔκπεσον ἀγνώσσοντες, ἐπαυχενίους δὲ λυθέντες </l>
<pb id="p.624"/>
<l n="586">ἀστραγάλους ἐάγησαν, ὁμοῦ δʼ ἐξήρυγον οἶνον.</l>
<l n="587">πολλοὶ δʼ εἰς ἕνα χῶρον ἀολλέες ἐκτείνοντο</l>
<l n="588">μαρνάμενοι, πολλοὶ δὲ διωκόμενοι κατὰ πύργων</l>
<l n="589">ἤριπον εἰς Ἀίδαο πανύστατον ἅλμα θορόντες.</l>
<l n="590">παῦροι δὲ στεινῆς διὰ κοιλάδος, οἷάτε φῶρες, </l>
<l n="591">πατρίδος ὀλλυμένης ἔλαθον χειμῶνα φυγόντες.</l>
<l n="592">οἱ δʼ ἔνδον πολέμῳ τε καὶ ἀχλύι κυμαίνοντες,</l>
<l n="593">ἀνδράσιν οἰχομένοισι καὶ οὐ φεύγουσιν ὁμοῖοι,</l>
<l n="594">πίπτον ἐπʼ ἀλλήλοισι· πόλις δʼ οὐ χάνδανε λύθρον</l>
<l n="595">ἀνδρῶν χηρεύουσα, περιπλήθουσα δὲ νεκρῶν. </l>
<l n="596">οὐδέ τι φειδωλή τις ἐγίνετο· φοιταλέῃ δὲ</l>
<l n="597">σπερχόμενοι μάστιγι φιλαγρύπνοιο κυδοιμοῦ</l>
<l n="598">οὐδὲ θεῶν ὄπιν εἶχον, ἀθεσμοτάτης δʼ ὑπὸ ῥιπῆς</l>
<l n="599">ἀθανάτων ἔχραινον ἀπενθέας αἵματι βωμούς.</l>
<l n="600">οἰκτρότατοι δὲ γέροντες ἀτιμοτάτοισι φόνοισιν </l>
<l n="601">οὐδʼ ὀρθοὶ κτείνοντο, χαμαὶ δʼ ἱκετήσια γυῖα</l>
<l n="602">τεινάμενοι πολιοῖσι κατεκλίνοντο καρήνοις.</l>
<l n="603">πολλὰ δὲ νήπια τέκνα μινυνθαδίων ἀπὸ μαζῶν</l>
<l n="604">μητέρος ἡρπάζοντο καὶ οὐ νοέοντα τοκήων</l>
<l n="605">ἀμπλακίας ἀπέτινον, ἀνημέλκτου δὲ γάλακτος </l>
<l n="606">παιδὶ μάτην ὀρέγουσα χοὰς ἐκόμισσε τιθήνη.</l>
<l n="607">οἰωνοί τε κύνες τε κατὰ πτόλιν ἄλλοθεν ἄλλοι,</l>
<l n="608">ἠέριοι πεζοί τε συνέστιοι εἰλαπινασταί,</l>
<l n="609">αἷμα μέλαν πίνοντες ἀμείλιχον εἶχον ἐδωδήν,</l>
<l n="610">καὶ τῶν μὲν κλαγγὴ φόνον ἔπνεεν, οἱ δʼ ὑλάοντες </l>
<l n="611">ἄγρια κοπτομένοισιν ἐπʼ ἀνδράσιν ὠρύοντο,</l>
<l n="612">νηλέες, οὐδʼ ἀλέγιζον ἑοὺς ἐρύοντες ἄνακτας.</l>
<l n="613">τὼ δὲ γυναιμανέος ποτὶ δώματα Δηιφόβοιο</l>
<l n="614">στελλέσθην Ὀδυσσεύς τε καὶ εὐχαίτης Μενέλαος</l>
<pb id="p.626"/>
<l n="615">καρχαλέοισι λύκοισιν ἐοικότες, οἵθʼ ὑπὸ νύκτα </l>
<l n="616">χειμερίην φονόωντες ἀσημάντοις ἐπὶ μήλοις</l>
<l n="617">οἴχονται, κάματον δὲ κατατρύχουσι νομήων.</l>
<l n="618">ἔνθα δύω περ ἐόντες ἀπειρεσίοισιν ἔμιχθεν</l>
<l n="619">ἀνδράσι δυσμενέεσσι· νέη δʼ ἠγείρετο χάρμη</l>
<l n="620">τῶν μὲν ἐπορνυμένων, τῶν δʼ ὑψόθεν ἐκ θαλάμοιο </l>
<l n="621">βαλλόντων λιθάκεσσι καὶ ὠκυμόροισιν ὀιστοῖς.</l>
<l n="622">ἀλλὰ καὶ ὣς ὑπέροπλα καρήατα πυργώσαντες</l>
<l n="623">ἀρρήκτοις κορύθεσσι καὶ ἀσπίσι κυκλώσαντες</l>
<l n="624">εἰσέθορον μέγα δῶμα· καὶ ἀντίβιον μὲν ὅμιλον,</l>
<l n="625">θῆρας δειμαλέους, ἐλάων ἐδάιξεν Ὀδυσσεύς, </l>
<l n="626">Ἀτρείδης δʼ ἑτέρωθεν ὑποπτήξαντα διώξας</l>
<l n="627">Δηίφοβον κατέμαρψε, μέσην κατὰ γαστέρα τύψας</l>
<l n="628">ἧπαρ ὀλισθηρῇσι συνεξέχεεν χολάδεσσιν.</l>
<l n="629">ὣς ὁ μὲν αὐτόθι κεῖτο λελασμένος ἱπποσυνάων,</l>
<l n="630">τῷ δʼ ἕπετο τρομέουσα δορυκτήτη παράκοιτις </l>
<l n="631">ἄλλοτε μὲν χαίρουσα κακῶν ἐπὶ τέρματι μόχθων,</l>
<l n="632">ἄλλοτε δʼ αἰδομένη, τοτὲ δʼ ὀψέ περ ὡς ἐν ὀνείρῳ</l>
<l n="633">λαθρίδιον στενάχουσα φίλης μιμνῄσκετο πάτρης.</l>
<l n="634">Αἰακίδης δὲ γέροντα Νεοπτόλεμος βασιλῆα</l>
<l n="635">πήμασι κεκμηῶτα παρʼ Ἑρκείῳ κτάνε βωμῷ </l>
<l n="636">οἶκτον ἀπωσάμενος πατρώιον· οὐδὲ λιτάων</l>
<l n="637">ἔκλυεν, οὐ Πηλῆος ὁρώμενος ἥλικα χαίτην</l>
<l n="638">ᾐδέσαθʼ, ἧς ὕπο θυμὸν ἀπέκλασεν ἠδὲ γέροντος</l>
<l n="639">καίπερ ἐὼν βαρύμηνις ἐφείσατο τὸ πρὶν Ἀχιλλεύς.</l>
<l n="640">σχέτλιος, ἦ μὲν ἔμελλε καὶ αὐτῷ πότμος ὁμοῖος </l>
<l n="641">ἑσπέσθαι παρὰ βωμὸν ἀληθέος Ἀπόλλωνος</l>
<pb id="p.628"/>
<l n="642">ὕστερον, ὁππότε μιν ζαθέου δηλήμονα νηοῦ</l>
<l n="643">Δελφὸς ἀνὴρ ἐλάσας ἱερῇ κατέπεφνε μαχαίρῃ.</l>
<l n="644">ἡ δὲ κυβιστήσαντα διηερίων ἀπὸ πύργων—</l>
<l n="645">χειρὸς Ὀδυσσείης ὀλοὸν βέλος—ἀθρήσασα </l>
<l n="646">Ἀνδρομάχη μινύωρον ἐκώκυεν Ἀστυάνακτα.</l>
<l n="647">Κασσάνδρην δʼ ᾔσχυνεν Ὀιλῆος ταχὺς Αἴας</l>
<l n="648">Παλλάδος ἀχράντοιο θεῆς ὑπὸ γοῦνα πεσοῦσαν·</l>
<l n="649">ἡ δὲ βίην ἀνένευσε θεή, τὸ πρόσθεν ἀρηγὼν</l>
<l n="650">ἀνθʼ ἑνὸς Ἀργείοισιν ἐχώσατο πᾶσιν Ἀθήνη. </l>
<l n="651">Αἰνείαν δʼ ἔκλεψε καὶ Ἀγχίσην Ἀφροδίτη</l>
<l n="652">οἰκτείρουσα γέροντα καὶ υἱέα, τῆλε δὲ πάτρης</l>
<l n="653">Αὐσονίην ἀπένασσε· θεῶν δʼ ἐτελείετο βουλὴ</l>
<l n="654">Ζηνὸς ἐπαινήσαντος, ἵνα κράτος ἄφθιτον εἴη</l>
<l n="655">παισὶ καὶ υἱωνοῖσιν ἀρηιφίλης Ἀφροδίτης. </l>
<l n="656">τέκνα δὲ καὶ γενεὴν Ἀντήνορος ἀντιθέοιο</l>
<l n="657">Ἀτρείδης ἐφύλαξε, φιλοξείνοιο γέροντος,</l>
<l n="658">μειλιχίης προτέρης <add>τίνων</add> χάριν ἠδὲ τραπέζης</l>
<l n="659">κείνης, ᾗ μιν ἔδεκτο γυνὴ πρηεῖα Θεανώ.</l>
<l n="660">δειλὴ Λαοδίκη, σὲ δὲ πατρίδος ἐγγύθι γαίης </l>
<l n="661">γαῖα περιπτύξασα κεχηνότι δέξατο κόλπῳ·</l>
<pb id="p.630"/>
<l n="662">οὐδέ σε Θησείδης Ἀκάμας οὐδʼ ἄλλος Ἀχαιῶν</l>
<l n="663">ἤγαγε ληιδίην, ἔθανες δʼ ἅμα πατρίδι γαίῃ.</l>
<l n="664">πᾶσαν δʼ οὐκ ἂν ἔγωγε μόθου χύσιν ἀείσαιμι</l>
<l n="665">κρινάμενος τὰ ἕκαστα καὶ ἄλγεα νυκτὸς ἐκείνης· </l>
<l n="666">Μουσάων ὅδε μόχθος, ἐγὼ δʼ ἅπερ ἵππον ἐλάσσω</l>
<l n="667">τέρματος ἀμφιέλισσαν ἐπιψαύουσαν ἀοιδήν.</l>
<l n="668">ἄρτι γὰρ ἀντολίηθεν ἀπόσσυτος Ὠκεανοῖο</l>
<l n="669">ἠρέμα λευκαίνουσα κατέγραφεν ἠέρα πολλήν,</l>
<l n="670">νύκτα διαρρήξασα μιαιφόνον ἱππότις Ἠώς· </l>
<l n="671">οἱ δʼ ἐπαγαλλόμενοι πολέμων ὑπεραυχέι νίκῃ</l>
<l n="672">πάντοσε παπταίνεσκον ἀνὰ πτόλιν, εἴ τινες ἄλλοι</l>
<l n="673">κλεπτόμενοι φεύγουσι φόνου πάνδημον ἀυτήν.</l>
<l n="674">ἀλλʼ οἱ μὲν δέδμηντο λίνῳ θανάτοιο πανάγρῳ,</l>
<l n="675">ἰχθύες ὡς ἁλίῃσιν ἐπὶ ψαμάθοισι χυθέντες, </l>
<l n="676">Ἀργεῖοι δʼ ἀπὸ μὲν μεγάρων νεοτευχέα κόσμον</l>
<l n="677">ἐξέφερον, νηῶν ἀναθήματα, πολλὰ δʼ ἐρήμων</l>
<l n="678">ἥρπαζον θαλάμων κειμήλια· σὺν δὲ γυναῖκας</l>
<l n="679">ληιδίας σὺν παισὶν ἄγον ποτὶ νῆας ἀνάγκῃ.</l>
<l n="680">τείχεσι δὲ πτολίπορθον ἐπὶ φλόγα θωρήξαντες </l>
<l n="681">ἔργα Ποσειδάωνος ἰῇ συνέχευον ἀυτμῇ.</l>
<l n="682">αὐτοῦ καὶ μέγα σῆμα φίλοις ἀστοῖσιν ἐτύχθη</l>
<l n="683">Ἴλιος αἰθαλόεσσα· πυρὸς δʼ ὀλεσίπτολιν ἄτην</l>
<l n="684">Ξάνθος ἰδὼν ἔκλαυσε γόων ἁλιμυρέι πηγῇ,</l>
<l n="685">Ἡφαίστῳ δʼ ὑπόεικεν ἀτυζόμενος χόλον Ἥρης. </l>
<pb id="p.632"/>
<l n="686">οἱ δὲ Πολυξείνης ἐπιτύμβιον αἷμα χέαντες,</l>
<l n="687">υῆνιν ἱλασσάμενοι τεθνειότος Αἰακίδαο</l>
<l n="688">Τρωιάδας τε γυναῖκας ἐλάγχανον, ἄλλα τε πάντα</l>
<l n="689">χρυσὸν ἐμοιρήσαντο καὶ ἄργυρον· οἷσι βαθείας</l>
<l n="690">νῆας ἐπαχθήσαντες ἐριγδούπου διὰ πόντου </l>
<l n="691">ἐκ Τροίης ἀνάγοντο μόθον τελέσαντες Ἀχαιοί.</l>
</div1>
</body>
</text>
</TEI.2>
