<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>

<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>To Demeter </title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl>
        <refState unit="hymn" n="chunk" delim="."/>
        <refState unit="line"/>
      </refsDecl>
      <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
        <language ident="greek">Greek</language>
      </langUsage>
    </profileDesc>

    <revisionDesc>
      <!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>

  </teiHeader>
  <text xml:lang="grc">
    <body>
      <div type="edition" n="urn:cts:greekLit:tlg0013.tlg002.perseus-grc2">
      <milestone unit="card" n="1" ed="P"/>
      <l n="1"><milestone unit="Para" ed="P"/>Δήμητρʼ ἠύκομον, σεμνὴν θεόν, ἄρχομʼ ἀείδειν, </l>
      <l n="2">αὐτὴν ἠδὲ θύγατρα τανύσφυρον, ἣν Ἀιδωνεὺς </l>
      <l n="3">ἥρπαξεν, δῶκεν δὲ βαρύκτυπος εὐρύοπα Ζεύς, </l>
      <l n="4">νόσφιν Δήμητρος χρυσαόρου, ἀγλαοκάρπου, </l>
      <l n="5"> παίζουσαν κούρῃσι σὺν Ὠκεανοῦ βαθυκόλποις </l>
      <l n="6">ἄνθεά τʼ αἰνυμένην, ῥόδα καὶ κρόκον ἠδʼ ἴα καλὰ </l>
      <l n="7">λειμῶνʼ ἂμ μαλακὸν καὶ ἀγαλλίδας ἠδʼ ὑάκινθον </l>
      <l n="8">νάρκισσόν θʼ, ὃν φῦσε δόλον καλυκώπιδι κούρῃ </l>
      <l n="9">Γαῖα Διὸς βουλῇσι χαριζομένη Πολυδέκτῃ, </l>
      <l n="10"> θαυμαστὸν γανόωντα· σέβας τό γε πᾶσιν ἰδέσθαι </l>
      <l n="11">ἀθανάτοις τε θεοῖς ἠδὲ θνητοῖς ἀνθρώποις· </l>
      <l n="12">τοῦ καὶ ἀπὸ ῥίζης ἑκατὸν κάρα ἐξεπεφύκει· </l>
      <l n="13">κὦζʼ ἥδιστʼ ὀδμή, πᾶς τʼ οὐρανὸς εὐρὺς ὕπερθεν </l>
      <l n="14">γαῖά τε πᾶσʼ ἐγελάσσε καὶ ἁλμυρὸν οἶδμα θαλάσσης. </l>
      <l n="15">ἣ δʼ ἄρα θαμβήσασʼ ὠρέξατο χερσὶν ἅμʼ ἄμφω </l>
      <l n="16">καλὸν ἄθυρμα λαβεῖν· χάνε δὲ χθὼν εὐρυάγυια </l>
      <l n="17">Νύσιον ἂμ πεδίον, τῇ ὄρουσεν ἄναξ Πολυδέγμων </l>
      <l n="18">ἵπποις ἀθανάτοισι, Κρόνου πολυώνυμος υἱός. </l>
      <l n="19"><milestone unit="Para" ed="P"/>ἁρπάξας δʼ ἀέκουσαν ἐπὶ χρυσέοισιν ὄχοισιν </l>
      <l n="20">ἦγʼ ὀλοφυρομένην· ἰάχησε δʼ ἄρʼ ὄρθια φωνῇ, </l>
      <l n="21">κεκλομένη πατέρα Κρονίδην ὕπατον καὶ ἄριστον. </l>
      <l n="22">οὐδέ τις ἀθανάτων οὐδὲ θνητῶν ἀνθρώπων </l>
      <l n="23">ἤκουσεν φωνῆς, οὐδʼ ἀγλαόκαρποι ἐλαῖαι† </l>
      <l n="24">εἰ μὴ Περσαίου θυγάτηρ ἀταλὰ φρονέουσα </l>
      <l n="25">ἄιεν ἐξ ἄντρου, Ἑκάτη λιπαροκρήδεμνος, </l>
      <l n="26">Ἠέλιός τε ἄναξ, Ὑπερίονος ἀγλαὸς υἱός, </l>
      <l n="27">κούρης κεκλομένης πατέρα Κρονίδην· ὃ δὲ νόσφιν </l>
      <l n="28">ἧστο θεῶν ἀπάνευθε πολυλλίστῳ ἐνὶ νηῷ, </l>
      <l n="29">δέγμενος ἱερὰ καλὰ παρὰ θνητῶν ἀνθρώπων. </l>
      <l n="30">τὴν δʼ ἀεκαζομένην ἦγεν Διὸς ἐννεσίῃσι </l>
      <l n="31">πατροκασίγνητος, Πολυσημάντωρ Πολυδέγμων, </l>
      <l n="32">ἵπποις ἀθανάτοισι, Κρόνου πολυώνυμος υἱός. </l>
      <l n="33"><milestone unit="Para" ed="P"/>ὄφρα μὲν οὖν γαῖάν τε καὶ οὐρανὸν ἀστερόεντα </l>
      <l n="34">λεῦσσε θεὰ καὶ πόντον ἀγάρροον ἰχθυόεντα </l>
      <l n="35">αὐγάς τʼ ἠελίου, ἔτι δʼ ἤλπετο μητέρα κεδνὴν </l>
      <l n="36">ὄψεσθαι καὶ φῦλα θεῶν αἰειγενετάων, </l>
      <l n="37">τόφρα οἱ ἐλπὶς ἔθελγε μέγαν νόον ἀχνυμένης περ· </l>
      <l n="38"><gap reason="omitted"/>ἤχησαν δʼ ὀρέων κορυφαὶ καὶ βένθεα πόντου </l>
      <l n="39">φωνῇ ὑπʼ ἀθανάτῃ· τῆς δʼ ἔκλυε πότνια μήτηρ. <milestone unit="card" n="40" ed="P"/>
      </l>
      <l n="40"><milestone unit="Para" ed="P"/>ὀξὺ δέ μιν κραδίην ἄχος ἔλλαβεν, ἀμφὶ δὲ χαίταις </l>
      <l n="41">ἀμβροσίαις κρήδεμνα δαΐζετο χερσὶ φίλῃσι, </l>
      <l n="42">κυάνεον δὲ κάλυμμα κατʼ ἀμφοτέρων βάλετʼ ὤμων, </l>
      <l n="43">σεύατο δʼ ὥστʼ οἰωνός, ἐπὶ τραφερήν τε καὶ ὑγρὴν </l>
      <l n="44">μαιομένη· τῇ δʼ οὔτις ἐτήτυμα μυθήσασθαι </l>
      <l n="45">ἤθελεν οὔτε θεῶν οὔτε θνητῶν ἀνθρώπων, </l>
      <l n="46">οὔτʼ οἰωνῶν τις τῇ ἐτήτυμος ἄγγελος ἦλθεν. </l>
      <l n="47">ἐννῆμαρ μὲν ἔπειτα κατὰ χθόνα πότνια Δηὼ </l>
      <l n="48">στρωφᾶτʼ αἰθομένας δαΐδας μετὰ χερσὶν ἔχουσα, </l>
      <l n="49">οὐδέ ποτʼ ἀμβροσίης καὶ νέκταρος ἡδυπότοιο </l>
      <l n="50">πάσσατʼ ἀκηχεμένη, οὐδὲ χρόα βάλλετο λουτροῖς. </l>
      <l n="51">ἀλλʼ ὅτε δὴ δεκάτη οἱ ἐπήλυθε φαινολὶς ἠώς, </l>
      <l n="52">ἤντετό οἱ Ἑκάτη, σέλας ἐν χείρεσσιν ἔχουσα </l>
      <l n="53">καί ῥά οἱ ἀγγελέουσα ἔπος φάτο φώνησέν τε· </l>

      <sp>
        <l n="54"><milestone unit="Para" ed="P"/>πότνια Δημήτηρ, ὡρηφόρε, ἀγλαόδωρε, </l>
        <l n="55">τίς θεῶν οὐρανίων ἠὲ θνητῶν ἀνθρώπων </l>
        <l n="56">ἥρπασε Περσεφόνην καὶ σὸν φίλον ἤκαχε θυμόν; </l>
        <l n="57">φωνῆς γὰρ ἤκουσʼ, ἀτὰρ οὐκ ἴδον ὀφθαλμοῖσιν, </l>
        <l n="58">ὅστις ἔην· σοὶ δʼ ὦκα λέγω νημερτέα πάντα.</l>
      </sp>

      <l n="59"><milestone unit="Para" ed="P"/>ὣς ἄρʼ ἔφη Ἑκάτη· τὴν δʼ οὐκ ἠμείβετο μύθῳ </l>
      <l n="60">Ῥείης ἠυκόμου θυγάτηρ, ἀλλʼ ὦκα σὺν αὐτῇ </l>
      <l n="61">ἤιξʼ αἰθομένας δαΐδας μετὰ χερσὶν ἔχουσα. </l>
      <l n="62">Ἠέλιον δʼ ἵκοντο, θεῶν σκοπὸν ἠδὲ καὶ ἀνδρῶν, </l>
      <l n="63">στὰν δʼ ἵππων προπάροιθε καὶ εἴρετο δῖα θεάων· </l>
      <sp>
        <l n="64"><milestone unit="Para" ed="P"/>ἠέλιʼ, αἴδεσσαί με θεὰν σύ περ, εἴ ποτε δή σευ </l>
        <l n="65">ἢ ἔπει ἢ ἔργῳ κραδίην καὶ θυμὸν ἴηνα· </l>
        <l n="66">κούρην τὴν ἔτεκον, γλυκερὸν θάλος, εἴδεϊ κυδρήν, </l>
        <l n="67">τῆς ἀδινὴν ὄπʼ ἄκουσα διʼ αἰθέρος ἀτρυγέτοιο </l>
        <l n="68">ὥστε βιαζομένης, ἀτὰρ οὐκ ἴδον ὀφθαλμοῖσιν. </l>
        <l n="69">ἀλλά, σὺ γὰρ δὴ πᾶσαν ἐπὶ χθόνα καὶ κατὰ πόντον </l>
        <l n="70">αἰθέρος ἐκ δίης καταδέρκεαι ἀκτίνεσσι, </l>
        <l n="71">νημερτέως μοι ἔνισπε φίλον τέκος, εἴ που ὄπωπας, </l>
        <l n="72">ὅστις νόσφιν ἐμεῖο λαβὼν ἀέκουσαν ἀνάγκῃ </l>
        <l n="73">οἴχεται ἠὲ θεῶν ἢ καὶ θνητῶν ἀνθρώπων. </l>
      </sp>
      <l n="74"><milestone unit="Para" ed="P"/>ὣς φάτο· τὴν δʼ Ὑπεριονίδης ἠμείβετο μύθῳ· </l>
      <sp>

        <l n="75">Ῥείης ἠυκόμου θύγατερ, Δήμητερ ἄνασσα, </l>
        <l n="76">εἰδήσεις· δὴ γὰρ μέγα σʼ ἅζομαι ἠδʼ ἐλεαίρω </l>
        <l n="77">ἀχνυμένην περὶ παιδὶ τανυσφύρῳ· οὐδέ τις ἄλλος </l>
        <l n="78">αἴτιος ἀθανάτων, εἰ μὴ νεφεληγερέτα Ζεύς, </l>
        <l n="79">ὅς μιν ἔδωκʼ Ἀίδῃ θαλερὴν κεκλῆσθαι ἄκοιτιν </l>
        <l n="80">αὐτοκασιγνήτῳ· ὃ δʼ ὑπὸ ζόφον ἠερόεντα </l>
        <l n="81">ἁρπάξας ἵπποισιν ἄγεν μεγάλα ἰάχουσαν. </l>
        <l n="82">ἀλλά, θεά, κατάπαυε μέγαν γόον· οὐδέ τί σε χρὴ </l>
        <l n="83">μὰψ αὔτως ἄπλητον ἔχειν χόλον· οὔ τοι ἀεικὴς </l>
        <l n="84">γαμβρὸς ἐν ἀθανάτοις Πολυσημάντωρ Ἀιδωνεύς, </l>
        <l n="85">αὐτοκασίγνητος καὶ ὁμόσπορος· ἀμφὶ δὲ τιμὴν </l>
        <l n="86">ἔλλαχεν ὡς τὰ πρῶτα διάτριχα δασμὸς ἐτύχθη, </l>
        <l n="87">τοῖς μεταναιετάειν, τῶν ἔλλαχε κοίρανος εἶναι. </l>
      </sp>

      <milestone unit="card" n="87" ed="P"/>
      <l n="88"><milestone unit="Para" ed="P"/>ὣς εἰπὼν ἵπποισιν ἐκέκλετο· τοὶ δʼ ὑπʼ ὀμοκλῆς </l>
      <l n="89">ῥίμφα φέρον θοὸν ἅρμα τανύπτεροι ὥστʼ οἰωνοί. </l>
      <l n="90">Τὴν δʼ ἄχος αἰνότερον καὶ κύντερον ἵκετο θυμόν· </l>
      <l n="91">χωσαμένη δὴ ἔπειτα κελαινεφέι Κρονίωνι </l>
      <l n="92">νοσφισθεῖσα θεῶν ἀγορὴν καὶ μακρὸν Ὄλυμπον </l>
      <l n="93">ᾤχετʼ ἐπʼ ἀνθρώπων πόλιας καὶ πίονα ἔργα </l>
      <l n="94">εἶδος ἀμαλδύνουσα πολὺν χρόνον· οὐδέ τις ἀνδρῶν </l>
      <l n="95">εἰσορόων γίγνωσκε βαθυζώνων τε γυναικῶν, </l>
      <l n="96">πρίν γʼ ὅτε δὴ Κελεοῖο δαΐφρονος ἵκετο δῶμα, </l>
      <l n="97">ὃς τότʼ Ἐλευσῖνος θυοέσσης κοίρανος ἦεν. </l>
      <l n="98">ἕζετο δʼ ἐγγὺς ὁδοῖο φίλον τετιημένη ἦτορ, </l>
      <l n="99">Παρθενίῳ φρέατι, ὅθεν ὑδρεύοντο πολῖται, </l>
      <l n="100">ἐν σκιῇ, αὐτὰρ ὕπερθε πεφύκει θάμνος ἐλαίης, </l>
      <l n="101">γρηὶ παλαιγενέι ἐναλίγκιος, ἥτε τόκοιο </l>
      <l n="102">εἴργηται δώρων τε φιλοστεφάνου Ἀφροδίτης, </l>
      <l n="103">οἷαί τε τροφοί εἰσι θεμιστοπόλων βασιλήων </l>
      <l n="104">παίδων καὶ ταμίαι κατὰ δώματα ἠχήεντα. </l>
      <l n="105">τὴν δὲ ἴδον Κελεοῖο Ἐλευσινίδαο θύγατρες </l>
      <l n="106">ἐρχόμεναι μεθʼ ὕδωρ εὐήρυτον, ὄφρα φέροιεν </l>
      <l n="107">κάλπισι χαλκείῃσι φίλα πρὸς δώματα πατρός, </l>
      <l n="108">τέσσαρες, ὥστε θεαί, κουρήιον ἄνθος ἔχουσαι, </l>
      <l n="109">Καλλιδίκη καὶ Κλεισιδίκη Δημώ τʼ ἐρόεσσα </l>
      <l n="110">Καλλιθόη θʼ, ἣ τῶν προγενεστάτη ἦεν ἁπασῶν· </l>
      <l n="111">οὐδʼ ἔγνον· χαλεποὶ δὲ θεοὶ θνητοῖσιν ὁρᾶσθαι. </l>
      <l n="112">ἀγχοῦ δʼ ἱστάμεναι ἔπεα πτερόεντα προσηύδων· </l>
      <sp>
        <l n="113"><milestone unit="Para" ed="P"/>τίς πόθεν ἐσσί, γρῆυ, παλαιγενέων ἀνθρώπων; </l>
        <l n="114">τίπτε δὲ νόσφι πόληος ἀπέστιχες, οὐδὲ δόμοισι </l>
        <l n="115">πίλνασαι; ἔνθα γυναῖκες ἀνὰ μέγαρα σκιόεντα </l>
        <l n="116">τηλίκαι, ὡς σύ περ ὧδε καὶ ὁπλότεραι γεγάασιν, </l>
        <l n="117">αἵ κέ σε φίλωνται ἠμὲν ἔπει ἠδὲ καὶ ἔργῳ.</l>
      </sp>

      <milestone unit="card" n="118" ed="P"/>
      <l n="118"><milestone unit="Para" ed="P"/>ὣς ἔφαν· ἣ δʼ ἐπέεσσιν ἀμείβετο πότνα θεάων· </l>
      <sp>
        <l n="119">τέκνα φίλʼ, αἵ τινές ἐστε γυναικῶν θηλυτεράων, </l>
        <l n="120">χαίρετʼ· ἐγὼ δʼ ὑμῖν μυθήσομαι· οὔ τοι ἀεικὲς </l>
        <l n="121">ὑμῖν εἰρομένῃσιν ἀληθέα μυθήσασθαι. </l>
        <l n="122">Δωσὼ ἐμοί γʼ ὄνομʼ ἐστί· τὸ γὰρ θέτο πότνια μήτηρ. </l>
        <l n="123">νῦν αὖτε Κρήτηθεν ἐπʼ εὐρέα νῶτα θαλάσσης </l>
        <l n="124">ἤλυθον οὐκ ἐθέλουσα, βίῃ δʼ ἀέκουσαν ἀνάγκῃ </l>
        <l n="125">ἄνδρες ληιστῆρες ἀπήγαγον. οἳ μὲν ἔπειτα </l>
        <l n="126">νηὶ θοῇ Θόρικόνδε κατέσχεθον, ἔνθα γυναῖκες </l>
        <l n="127">ἠπείρου ἐπέβησαν ἀολλέες ἠδὲ καὶ αὐτοί, </l>
        <l n="128">δεῖπνόν τʼ ἐπηρτύνοντο παρὰ πρυμνήσια νηός· </l>
        <l n="129">ἀλλʼ ἐμοὶ οὐ δόρποιο μελίφρονος ἤρατο θυμός· </l>
        <l n="130">λάθρη δʼ ὁρμηθεῖσα διʼ ἠπείροιο μελαίνης </l>
        <l n="131">φεύγου ὑπερφιάλους σημάντορας, ὄφρα κε μή με </l>
        <l n="132">ἀπριάτην περάσαντες ἐμῆς ἀποναίατο τιμῆς. </l>
        <l n="133">οὕτω δεῦρʼ ἱκόμην ἀλαλημένη, οὐδέ τι οἶδα, </l>
        <l n="134">ἥ τις δὴ γαῖʼ ἐστι καὶ οἵ τινες ἐγγεγάασιν. </l>
        <l n="135">ἀλλʼ ὑμῖν μὲν πάντες Ὀλύμπια δώματʼ ἔχοντες </l>
        <l n="136">δοῖεν κουριδίους ἄνδρας, καὶ τέκνα τεκέσθαι, </l>
        <l n="137">ὡς ἐθέλουσι τοκῆες· ἐμὲ δʼ αὖτʼ οἰκτείρατε, κοῦραι. </l>
        <l n="137.1">[τοῦτο δέ μοι σαφέως ὑποθήκατε, ὄφρα πύθωμαι,] </l>
        <l n="138">προφρονέως, φίλα τέκνα, τέων πρὸς δώμαθʼ ἵκωμαι </l>
        <l n="139">ἀνέρος ἠδὲ γυναικός, ἵνα σφίσιν ἐργάζωμαι </l>
        <l n="140">πρόφρων, οἷα γυναικὸς ἀφήλικος ἔργα τέτυκται· </l>
        <l n="141">καὶ κεν παῖδα νεογνὸν ἐν ἀγκοίνῃσιν ἔχουσα </l>
        <l n="142">καλὰ τιθηνοίμην καὶ δώματα τηρήσαιμι </l>
        <l n="143">καί κε λέχος στορέσαιμι μυχῷ θαλάμων εὐπήκτων </l>
        <l n="144">δεσπόσυνον καί κʼ ἔργα διδασκήσαιμι γυναῖκας. </l>
      </sp>
      <l n="145"><milestone unit="Para" ed="P"/>φῆ ῥα θεά· τὴν δʼ αὐτίκʼ ἀμείβετο παρθένος ἀδμής, </l>
      <l n="146">Καλλιδίκη, Κελεοῖο θυγατρῶν εἶδος ἀρίστη· <milestone unit="card" n="147" ed="P"/></l>

      <sp>
        <l n="147"><milestone unit="Para" ed="P"/>μαῖα, θεῶν μὲν δῶρα καὶ ἀχνύμενοί περ ἀνάγκῃ </l>
        <l n="148">τέτλαμεν ἄνθρωποι· δὴ γὰρ πολὺ φέρτεροί εἰσι. </l>
        <l n="149">ταῦτα δέ τοι σαφέως ὑποθήσομαι ἠδʼ ὀνομήνω </l>
        <l n="150">ἀνέρας οἷσιν ἔπεστι μέγα κράτος ἐνθάδε τιμῆς </l>
        <l n="151">δήμου τε προὔχουσιν ἰδὲ κρήδεμνα πόληος </l>
        <l n="152">εἰρύαται βουλῇσι καὶ ἰθείῃσι δίκῃσιν· </l>
        <l n="153">ἠμὲν Τριπτολέμου πυκιμήδεος ἠδὲ Διόκλου </l>
        <l n="154">ἠδὲ Πολυξείνου καὶ ἀμύμονος Εὐμόλποιο </l>
        <l n="155">καὶ Δολίχου καὶ πατρὸς ἀγήνορος ἡμετέροιο, </l>
        <l n="156">τῶν πάντων ἄλοχοι κατὰ δώματα πορσαίνουσι· </l>
        <l n="157">τάων οὐκ ἄν τίς σε κατὰ πρώτιστον ὀπωπὴν </l>
        <l n="158">εἶδος ἀτιμήσασα δόμων ἀπονοσφίσσειεν, </l>
        <l n="159">ἀλλά σε δέξονται· δὴ γὰρ θεοείκελός ἐσσι. </l>
        <l n="160">εἰ δʼ ἐθέλεις, ἐπίμεινον, ἵνα πρὸς δώματα πατρὸς </l>
        <l n="161">ἔλθωμεν καὶ μητρὶ βαθυζώνῳ Μετανείρῃ </l>
        <l n="162">εἴπωμεν τάδε πάντα διαμπερές, αἴ κέ σʼ ἀνώγῃ </l>
        <l n="163">ἡμέτερόνδʼ ἰέναι μηδʼ ἄλλων δώματʼ ἐρευνᾶν. </l>
        <l n="164">τηλύγετος δέ οἱ υἱὸς ἐνὶ μεγάρῳ εὐπήκτῳ </l>
        <l n="165">ὀψίγονος τρέφεται, πολυεύχετος ἀσπάσιός τε. </l>
        <l n="166">εἰ τόν γʼ ἐκθρέψαιο καὶ ἥβης μέτρον ἵκοιτο, </l>
        <l n="167">ῥεῖά κέ τίς σε ἰδοῦσα γυναικῶν θηλυτεράων </l>
        <l n="168">ζηλώσαι· τόσα κέν τοι ἀπὸ θρεπτήρια δοίη. </l>
      </sp>
      <l n="169"><milestone unit="Para" ed="P"/>ὣς ἔφαθʼ· ἣ δʼ ἐπένευσε καρήατι· ταὶ δὲ φαεινὰ </l>
      <l n="170">πλησάμεναι ὕδατος φέρον ἄγγεα κυδιάουσαι. </l>
      <l n="171">ῥίμφα δὲ πατρὸς ἵκοντο μέγαν δόμον, ὦκα δὲ μητρὶ </l>
      <l n="172">ἔννεπον, ὡς εἶδόν τε καὶ ἔκλυον. ἣ δὲ μάλʼ ὦκα </l>
      <l n="173">ἐλθούσας ἐκέλευε καλεῖν ἐπʼ ἀπείρονι μισθῷ. </l>
      <l n="174">αἳ δʼ ὥστʼ ἢ ἔλαφοι ἢ πόρτιες εἴαρος ὥρῃ </l>
      <l n="175">ἅλλοντʼ ἂν λειμῶνα κορεσσάμεναι φρένα φορβῇ, </l>
      <l n="176">ὣς αἳ ἐπισχόμεναι ἑανῶν πτύχας ἱμεροέντων </l>
      <l n="177">ἤιξαν κοίλην κατʼ ἀμαξιτόν· ἀμφὶ δὲ χαῖται </l>
      <l n="178">ὤμοις ἀίσσοντο κροκηίῳ ἄνθει ὁμοῖαι. </l>
      <l n="179">τέτμον δʼ ἐγγὺς ὁδοῦ κυδρὴν θεόν, ἔνθα πάρος περ </l>
      <l n="180">κάλλιπον· αὐτὰρ ἔπειτα φίλου πρὸς δώματα πατρὸς </l>
      <l n="181">ἡγεῦνθʼ· ἣ δʼ ἄρʼ ὄπισθε φίλον τετιημένη ἦτορ </l>
      <l n="182">στεῖχε κατὰ κρῆθεν κεκαλυμμένη· ἀμφὶ δὲ πέπλος </l>
      <l n="183">κυάνεος ῥαδινοῖσι θεᾶς ἐλελίζετο ποσσίν. <milestone unit="card" n="184" ed="P"/>
      </l>
      <l n="184"><milestone unit="Para" ed="P"/>αἶψα δὲ δώμαθʼ ἵκοντο διοτρεφέος Κελεοῖο, </l>
      <l n="185">βὰν δὲ διʼ αἰθούσης, ἔνθα σφίσι πότνια μήτηρ </l>
      <l n="186">ἧστο παρὰ σταθμὸν τέγεος πύκα ποιητοῖο </l>
      <l n="187">παῖδʼ ὑπὸ κόλπῳ ἔχουσα, νέον θάλος· αἳ δὲ πὰρ αὐτὴν </l>
      <l n="188">ἔδραμον· ἣ δʼ ἄρʼ ἐπʼ οὐδὸν ἔβη ποσὶ καὶ ῥα μελάθρου </l>
      <l n="189">κῦρε κάρη, πλῆσεν δὲ θύρας σέλαος θείοιο. </l>
      <l n="190">τὴν δʼ αἰδώς τε σέβας τε ἰδὲ χλωρὸν δέος εἷλεν· </l>
      <l n="191">εἶξε δέ οἱ κλισμοῖο καὶ ἑδριάασθαι ἄνωγεν. </l>
      <l n="192">ἀλλʼ οὐ Δημήτηρ ὡρηφόρος, ἀγλαόδωρος, </l>
      <l n="193">ἤθελεν ἑδριάασθαι ἐπὶ κλισμοῖο φαεινοῦ, </l>
      <l n="194">ἀλλʼ ἀκέουσʼ ἀνέμιμνε κατʼ ὄμματα καλὰ βαλοῦσα, </l>
      <l n="195">πρίν γʼ ὅτε δή οἱ ἔθηκεν Ἰάμβη κέδνʼ εἰδυῖα </l>
      <l n="196">πηκτὸν ἕδος, καθύπερθε δʼ ἐπʼ ἀργύφεον βάλε κῶας. </l>
      <l n="197">ἔνθα καθεζομένη προκατέσχετο χερσὶ καλύπτρην· </l>
      <l n="198">δηρὸν δʼ ἄφθογγος τετιημένη ἧστʼ ἐπὶ δίφρου, </l>
      <l n="199">οὐδέ τινʼ οὔτʼ ἔπεϊ προσπτύσσετο οὔτε τι ἔργῳ, </l>
      <l n="200">ἀλλʼ ἀγέλαστος, ἄπαστος ἐδητύος ἠδὲ ποτῆτος </l>
      <l n="201">ἧστο πόθῳ μινύθουσα βαθυζώνοιο θυγατρός, </l>
      <l n="202">πρίν γʼ ὅτε δὴ χλεύῃς μιν Ἰάμβη κέδνʼ εἰδυῖα </l>
      <l n="203">πολλὰ παρασκώπτουσʼ ἐτρέψατο πότνιαν ἁγνήν, </l>
      <l n="204">μειδῆσαι γελάσαι τε καὶ ἵλαον σχεῖν θυμόν· </l>
      <l n="205">ἣ δή οἱ καὶ ἔπειτα μεθύστερον εὔαδεν ὀργαῖς. </l>
      <l n="206">τῇ δὲ δέπας Μετάνειρα δίδου μελιηδέος οἴνου </l>
      <l n="207">πλήσασʼ· ἣ δʼ ἀνένευσʼ· οὐ γὰρ θεμιτόν οἱ ἔφασκε </l>
      <l n="208">πίνειν οἶνον ἐρυθρόν· ἄνωγε δʼ ἄρʼ ἄλφι καὶ ὕδωρ </l>
      <l n="209">δοῦναι μίξασαν πιέμεν γλήχωνι τερείνῃ. </l>
      <l n="210">ἣ δὲ κυκεῶ τεύξασα θεᾷ πόρεν, ὡς ἐκέλευε· </l>
      <l n="211">δεξαμένη δʼ ὁσίης ἕνεκεν πολυπότνια Δηώ </l>
      <l n="212"><gap reason="omitted"/>τῇσι δὲ μύθων ἦρχεν ἐύζωνος Μετάνειρα· <milestone unit="card" n="213" ed="P"/></l>

      <sp>

        <l n="213"><milestone unit="Para" ed="P"/>χαῖρε, γύναι, ἐπεὶ οὔ σε κακῶν ἄπʼ ἔολπα τοκήων </l>
        <l n="214">ἔμμεναι, ἀλλʼ ἀγαθῶν· ἐπί τοι πρέπει ὄμμασιν αἰδὼς </l>
        <l n="215">καὶ χάρις, ὡς εἴ πέρ τε θεμιστοπόλων βασιλήων. </l>
        <l n="216">ἀλλὰ θεῶν μὲν δῶρα καὶ ἀχνύμενοί περ ἀνάγκῃ </l>
        <l n="217">τέτλαμεν ἄνθρωποι· ἐπὶ γὰρ ζυγὸς αὐχένι κεῖται. </l>
        <l n="218">νῦν δʼ, ἐπεὶ ἵκεο δεῦρο, παρέσσεται ὅσσα τʼ ἐμοί περ. </l>
        <l n="219">παῖδα δέ μοι τρέφε τόνδε, τὸν ὀψίγονον καὶ ἄελπτον </l>
        <l n="220">ὤπασαν ἀθάνατοι, πολυάρητος δέ μοί ἐστιν. </l>
        <l n="221">εἰ τόν γε θρέψαιο καὶ ἥβης μέτρον ἵκοιτο, </l>
        <l n="222">ῥεῖά κέ τίς σε ἰδοῦσα γυναικῶν θηλυτεράων </l>
        <l n="223">ζηλώσαι· τόσα κέν τοι ἀπὸ θρεπτήρια δοίην. </l>
      </sp>

      <l n="224"><milestone unit="Para" ed="P"/>τὴν δʼ αὖτε προσέειπεν ἐυστέφανος Δημήτηρ·</l>
      <sp>

        <l n="225">καὶ σύ, γύναι, μάλα χαῖρε, θεοὶ δέ τοι ἐσθλὰ πόροιεν· </l>
        <l n="226">παῖδα δέ τοι πρόφρων ὑποδέξομαι, ὥς με κελεύεις, </l>
        <l n="227">θρέψω κοὔ μιν, ἔολπα, κακοφραδίῃσι τιθήνης </l>
        <l n="228">οὔτʼ ἄρʼ ἐπηλυσίη δηλήσεται οὔθʼ ὑποτάμνον· </l>
        <l n="229">οἶδα γὰρ ἀντίτομον μέγα φέρτερον ὑλοτόμοιο, </l>
        <l n="230">οἶδα δʼ ἐπηλυσίης πολυπήμονος ἐσθλὸν ἐρυσμόν.</l>
      </sp>

      <l n="231"><milestone unit="Para" ed="P"/>ὣς ἄρα φωνήσασα θυώδεϊ δέξατο κόλπῳ </l>
      <l n="232">χείρεσσʼ ἀθανάτῃσι· γεγήθει δὲ φρένα μήτηρ. </l>
      <l n="233">ὣς ἣ μὲν Κελεοῖο δαΐφρονος ἀγλαὸν υἱὸν </l>
      <l n="234">Δημοφόωνθʼ, ὃν ἔτικτεν ἐύζωνος Μετάνειρα, </l>
      <l n="235">ἔτρεφεν ἐν μεγάροις· ὃ δʼ ἀέξετο δαίμονι ἶσος, </l>
      <l n="236">οὔτʼ οὖν σῖτον ἔδων, οὐ θησάμενος [γάλα μητρὸς </l>
      <l n="236.1">ἠματίη μὲν γὰρ καλλιστέφανος] Δημήτηρ </l>
      <l n="237">χρίεσκʼ ἀμβροσίῃ ὡσεὶ θεοῦ ἐκγεγαῶτα </l>
      <l n="238">ἡδὺ καταπνείουσα καὶ ἐν κόλποισιν ἔχουσα· </l>
      <l n="239">νύκτας δὲ κρύπτεσκε πυρὸς μένει ἠύτε δαλὸν </l>
      <l n="240">λάθρα φίλων γονέων· τοῖς δὲ μέγα θαῦμʼ ἐτέτυκτο, </l>
      <l n="241">ὡς προθαλὴς τελέθεσκε· θεοῖσι γὰρ ἄντα ἐῴκει. </l>
      <l n="242">καί κέν μιν ποίησεν ἀγήρων τʼ ἀθάνατόν τε, </l>
      <l n="243">εἰ μὴ ἄρʼ ἀφραδίῃσιν ἐύζωνος Μετάνειρα </l>
      <l n="244">νύκτʼ ἐπιτηρήσασα θυώδεος ἐκ θαλάμοιο </l>
      <l n="245">σκέψατο· κώκυσεν δὲ καὶ ἄμφω πλήξατο μηρὼ </l>
      <l n="246">δείσασʼ ᾧ περὶ παιδὶ καὶ ἀάσθη μέγα θυμῷ </l>
      <l n="247">καί ῥʼ ὀλοφυρομένη ἔπεα πτερόεντα προσηύδα· <milestone unit="card" n="248" ed="P"/></l>

      <sp>
        <l n="248"><milestone unit="Para" ed="P"/>τέκνον Δημοφόων, ξείνη σε πυρὶ ἔνι πολλῷ </l>
        <l n="249">κρύπτει, ἐμοὶ δὲ γόον καὶ κήδεα λυγρὰ τίθησιν. </l>
      </sp>

      <l n="250"><milestone unit="Para" ed="P"/>ὣς φάτʼ ὀδυρομένη· τῆς δʼ ἄιε δῖα θεάων. </l>
      <l n="251">τῇ δὲ χολωσαμένη καλλιστέφανος Δημήτηρ </l>
      <l n="252">παῖδα φίλον, τὸν ἄελπτον ἐνὶ μεγάροισιν ἔτικτε, </l>
      <l n="253">χείρεσσʼ ἀθανάτῃσιν ἀπὸ ἕθεν ἧκε πέδονδε, </l>
      <l n="254">ἐξανελοῦσα πυρός, θυμῷ κοτέσασα μάλʼ αἰνῶς, </l>
      <l n="255">καί ῥʼ ἄμυδις προσέειπεν ἐύζωνον Μετάνειραν· </l>
      <sp>
        <l n="256"><milestone unit="Para" ed="P"/>νήιδες ἄνθρωποι καὶ ἀφράδμονες οὔτʼ ἀγαθοῖο </l>
        <l n="257">αἶσαν ἐπερχομένου προγνώμεναι οὔτε κακοῖο· </l>
        <l n="258">καὶ σὺ γὰρ ἀφραδίῃσι τεῇς νήκεστον ἀάσθης. </l>
        <l n="259">ἴστω γὰρ θεῶν ὅρκος, ἀμείλικτον Στυγὸς ὕδωρ, </l>
        <l n="260">ἀθάνατόν κέν τοι καὶ ἀγήραον ἤματα πάντα </l>
        <l n="261">παῖδα φίλον ποίησα καὶ ἄφθιτον ὤπασα τιμήν· </l>
        <l n="262">νῦν δʼ οὐκ ἔσθʼ ὥς κεν θάνατον καὶ κῆρας ἀλύξαι· </l>
        <l n="263">τιμὴ δʼ ἄφθιτος αἰὲν ἐπέσσεται, οὕνεκα γούνων </l>
        <l n="264">ἡμετέρων ἐπέβη καὶ ἐν ἀγκοίνῃσιν ἴαυσεν. </l>
        <l n="265">ὥρῃσιν δʼ ἄρα τῷ γε περιπλομένων ἐνιαυτῶν </l>
        <l n="266">παῖδες Ἐλευσινίων πόλεμον καὶ φύλοπιν αἰνὴν </l>
        <l n="267">αἰὲν ἐν ἀλλήλοισιν συνάξουσʼ ἤματα πάντα. </l>
        <l n="268">εἰμὶ δὲ Δημήτηρ τιμάοχος, ἥτε μέγιστον </l>
        <l n="269">ἀθανάτοις θνητοῖς τʼ ὄνεαρ καὶ χάρμα τέτυκται. </l>
        <l n="270">ἀλλʼ ἄγε μοι νηόν τε μέγαν καὶ βωμὸν ὑπʼ αὐτῷ </l>
        <l n="271">τευχόντων πᾶς δῆμος ὑπαὶ πόλιν αἰπύ τε τεῖχος </l>
        <l n="272">Καλλιχόρου καθύπερθεν ἐπὶ προὔχοντι κολωνῷ. </l>
        <l n="273">ὄργια δʼ αὐτὴ ἐγὼν ὑποθήσομαι, ὡς ἂν ἔπειτα </l>
        <l n="274">εὐαγέως ἔρδοντες ἐμὸν νόον ἱλάσκοισθε.</l>
      </sp>

      <l n="275"> ὣς εἰποῦσα θεὰ μέγεθος καὶ εἶδος ἄμειψε </l>
      <l n="276">γῆρας ἀπωσαμένη· περί τʼ ἀμφί τε κάλλος ἄητο· </l>
      <l n="277">ὀδμὴ δʼ ἱμερόεσσα θυηέντων ἀπὸ πέπλων </l>
      <l n="278">σκίδνατο, τῆλε δὲ φέγγος ἀπὸ χροὸς ἀθανάτοιο </l>
      <l n="279">λάμπε θεᾶς, ξανθαὶ δὲ κόμαι κατενήνοθεν ὤμους, </l>
      <l n="280">αὐγῆς δʼ ἐπλήσθη πυκινὸς δόμος ἀστεροπῆς ὥς· </l>
      <l n="281">βῆ δὲ διὲκ μεγάρων· τῆς δʼ αὐτίκα γούνατʼ ἔλυντο, </l>
      <l n="282">δηρὸν δʼ ἄφθογγος γένετο χρόνον, οὐδέ τι παιδὸς </l>
      <l n="283">μνήσατο τηλυγέτοιο ἀπὸ δαπέδου ἀνελέσθαι. </l>
      <l n="284">τοῦ δὲ κασίγνηται φωνὴν ἐσάκουσαν ἐλεινήν, </l>
      <l n="285">κὰδ δʼ ἄρʼ ἀπʼ εὐστρώτων λεχέων θόρον· ἣ μὲν ἔπειτα </l>
      <l n="286">παῖδʼ ἀνὰ χερσὶν ἑλοῦσα ἑῷ ἐγκάτθετο κόλπῳ· </l>
      <l n="287">ἣ δʼ ἄρα πῦρ ἀνέκαιʼ· ἣ δʼ ἔσσυτο πόσσʼ ἁπαλοῖσι </l>
      <l n="288">μητέρʼ ἀναστήσουσα θυώδεος ἐκ θαλάμοιο. </l>
      <l n="289">ἀγρόμεναι δέ μιν ἀμφὶς ἐλούεον ἀσπαίροντα </l>
      <l n="290">ἀμφαγαπαζόμεναι· τοῦ δʼ οὐ μειλίσσετο θυμός· </l>
      <l n="291">χειρότεραι γὰρ δή μιν ἔχον τροφοὶ ἠδὲ τιθῆναι. <milestone unit="card" n="292" ed="P"/>
      </l>
      <l n="292"><milestone unit="Para" ed="P"/>αἳ μὲν παννύχιαι κυδρὴν θεὸν ἱλάσκοντο </l>
      <l n="293">δείματι παλλόμεναι, ἅμα δʼ ἠοῖ φαινομένηφιν </l>
      <l n="294">εὐρυβίῃ Κελεῷ νημερτέα μυθήσαντο, </l>
      <l n="295">ὡς ἐπέτελλε θεά, καλλιστέφανος Δημήτηρ. </l>
      <l n="296">αὐτὰρ ὅ γʼ εἰς ἀγορὴν καλέσας πολυπείρονα λαὸν </l>
      <l n="297">ἤνωγʼ ἠυκόμῳ Δημήτερι πίονα νηὸν </l>
      <l n="298">ποιῆσαι καὶ βωμὸν ἐπὶ προὔχοντι κολωνῷ. </l>
      <l n="299">οἳ δὲ μάλʼ αἶψʼ ἐπίθοντο καὶ ἔκλυον αὐδήσαντος, </l>
      <l n="300">τεῦχον δʼ, ὡς ἐπέτελλʼ. ὃ δʼ ἀέξετο δαίμονι ἶσος. </l>
      <l n="301"><milestone unit="Para" ed="P"/>αὐτὰρ ἐπεὶ τέλεσαν καὶ ἐρώησαν καμάτοιο, </l>
      <l n="302">βάν ῥʼ ἴμεν οἴκαδʼ ἕκαστος· ἀτὰρ ξανθὴ Δημήτηρ </l>
      <l n="303">ἔνθα καθεζομένη μακάρων ἀπὸ νόσφιν ἁπάντων </l>
      <l n="304">μίμνε πόθῳ μινύθουσα βαθυζώνοιο θυγατρός. </l>
      <l n="305">αἰνότατον δʼ ἐνιαυτὸν ἐπὶ χθόνα πουλυβότειραν </l>
      <l n="306">ποίησʼ ἀνθρώποις καὶ κύντατον· οὐδέ τι γαῖα </l>
      <l n="307">σπέρμʼ ἀνίει, κρύπτεν γὰρ ἐυστέφανος Δημήτηρ· </l>
      <l n="308">πολλὰ δὲ καμπύλʼ ἄροτρα μάτην βόες εἷλκον ἀρούραις· </l>
      <l n="309">πολλὸν δὲ κρῖ λευκὸν ἐτώσιον ἔμπεσε γαίῃ· </l>
      <l n="310">καί νύ κε πάμπαν ὄλεσσε γένος μερόπων ἀνθρώπων </l>
      <l n="311">λιμοῦ ὑπʼ ἀργαλέης, γεράων τʼ ἐρικυδέα τιμὴν </l>
      <l n="312">καὶ θυσιῶν ἤμερσεν Ὀλύμπια δώματʼ ἔχοντας, </l>
      <l n="313">εἰ μὴ Ζεὺς ἐνόησεν ἑῷ τʼ ἐφράσσατο θυμῷ. </l>
      <l n="314">Ἶριν δὲ πρῶτον χρυσόπτερον ὦρσε καλέσσαι </l>
      <l n="315">Δήμητρʼ ἠύκομον, πολυήρατον εἶδος ἔχουσαν. </l>
      <l n="316">ὣς ἔφαθʼ· ἣ δὲ Ζηνὶ κελαινεφέι Κρονίωνι </l>
      <l n="317">πείθετο καὶ τὸ μεσηγὺ διέδραμεν ὦκα πόδεσσιν. </l>
      <l n="318">ἵκετο δὲ πτολίεθρον Ἐλευσῖνος θυοέσσης, </l>
      <l n="319">εὗρεν δʼ ἐν νηῷ Δημήτερα κυανόπεπλον </l>
      <l n="320">καί μιν φωνήσασʼ ἔπεα πτερόεντα προσηύδα· </l>
      <sp>
        <l n="321"><milestone unit="Para" ed="P"/>Δήμητερ, καλέει σε πατὴρ Ζεὺς ἄφθιτα εἰδὼς </l>
        <l n="322">ἐλθέμεναι μετὰ φῦλα θεῶν αἰειγενετάων. </l>
        <l n="323">ἄλλʼ ἴθι, μηδʼ ἀτέλεστον ἐμὸν ἔπος ἐκ Διὸς ἔστω. </l>
      </sp>
      <l n="324"><milestone unit="Para" ed="P"/>ὣς φάτο λισσομένη· τῇ δʼ οὐκ ἐπεπείθετο θυμός. </l>
      <l n="325">αὖτις ἔπειτα πατὴρ μάκαρας θεοὺς αἰὲν ἐόντας </l>
      <l n="326">πάντας ἐπιπροΐαλλεν· ἀμοιβηδὶς δὲ κιόντες </l>
      <l n="327">κίκλησκον καὶ πολλὰ δίδον περικαλλέα δῶρα </l>
      <l n="328">τιμάς θʼ, †ἅς κʼ ἐθέλοιτο† μετʼ ἀθανάτοισιν ἑλέσθαι. </l>
      <l n="329">ἀλλʼ οὔτις πεῖσαι δύνατο φρένας οὐδὲ νόημα </l>
      <l n="330">θυμῷ χωομένης· στερεῶς δʼ ἠναίνετο μύθους. </l>
      <l n="331">οὐ μὲν γάρ ποτʼ ἔφασκε θυώδεος Οὐλύμποιο </l>
      <l n="332">πρίν γʼ ἐπιβήσεσθαι, οὐ πρὶν γῆς καρπὸν ἀνήσειν, </l>
      <l n="333">πρὶν ἴδοι ὀφθαλμοῖσιν ἑὴν εὐώπιδα κούρην. </l>
      <l n="334"><milestone unit="Para" ed="P"/>αὐτὰρ ἐπεὶ τό γʼ ἄκουσε βαρύκτυπος εὐρύοπα Ζεύς, </l>
      <l n="335">εἰς Ἔρεβος πέμψε χρυσόρραπιν Ἀργειφόντην, </l>
      <l n="336">ὄφρʼ Ἀίδην μαλακοῖσι παραιφάμενος ἐπέεσσιν </l>
      <l n="337">ἁγνὴν Περσεφόνειαν ὑπὸ ζόφου ἠερόεντος </l>
      <l n="338">ἐς φάος ἐξαγάγοι μετὰ δαίμονας, ὄφρα ἑ μήτηρ </l>
      <l n="339">ὀφθαλμοῖσιν ἰδοῦσα μεταλήξειε χόλοιο. </l>
      <l n="340">Ἑρμῆς δʼ οὐκ ἀπίθησεν, ἄφαρ δʼ ὑπὸ κεύθεα γαίης </l>
      <l n="341">ἐσσυμένως κατόρουσε λιπὼν ἕδος Οὐλύμποιο. </l>
      <l n="342">τέτμε δὲ τόν γε ἄνακτα δόμων ἔντοσθεν ἐόντα, </l>
      <l n="343">ἥμενον ἐν λεχέεσσι σὺν αἰδοίῃ παρακοίτι, </l>
      <l n="344">πόλλʼ ἀεκαζομένῃ μητρὸς πόθῳ· ἣ δʼ ἀποτηλοῦ </l>
      <l n="345">ἔργοις θεῶν μακάρων [δεινὴν] μητίσετο βουλήν. </l>
      <l n="346">ἀγχοῦ δʼ ἱστάμενος προσέφη κρατὺς Ἀργειφόντης· <milestone unit="card" n="347" ed="P"/></l>

      <sp>
        <l n="347"><milestone unit="Para" ed="P"/>Ἅιδη κυανοχαῖτα, καταφθιμένοισιν ἀνάσσων, </l>
        <l n="348">Ζεύς με πατὴρ ἤνωγεν ἀγαυὴν Περσεφόνειαν </l>
        <l n="349">ἐξαγαγεῖν Ἐρέβευσφι μετὰ σφέας, ὄφρα ἑ μήτηρ </l>
        <l n="350">ὀφθαλμοῖσιν ἰδοῦσα χόλου καὶ μήνιος αἰνῆς </l>
        <l n="351">ἀθανάτοις λήξειεν· ἐπεὶ μέγα μήδεται ἔργον, </l>
        <l n="352">φθῖσαι φῦλʼ ἀμενηνὰ χαμαιγενέων ἀνθρώπων, </l>
        <l n="353">σπέρμʼ ὑπὸ γῆς κρύπτουσα, καταφθινύθουσα δὲ τιμὰς </l>
        <l n="354">ἀθανάτων· ἣ δʼ αἰνὸν ἔχει χόλον, οὐδὲ θεοῖσι </l>
        <l n="355">μίσγεται, ἀλλʼ ἀπάνευθε θυώδεος ἔνδοθι νηοῦ </l>
        <l n="356">ἧσται Ἐλευσῖνος κραναὸν πτολίεθρον ἔχουσα. </l>
      </sp>

      <l n="357"><milestone unit="Para" ed="P"/>ὣς φάτο· μείδησεν δὲ ἄναξ ἐνέρων Ἀιδωνεὺς </l>
      <l n="358">ὀφρύσιν, οὐδʼ ἀπίθησε Διὸς βασιλῆος ἐφετμῇς· </l>
      <l n="359">ἐσσυμένως δʼ ἐκέλευσε δαΐφρονι Περσεφονείῃ· </l>
      <sp>

        <l n="360"><milestone unit="Para" ed="P"/>ἔρχεο, Περσεφόνη, παρὰ μητέρα κυανόπεπλον </l>
        <l n="361">ἤπιον ἐν στήθεσσι μένος καὶ θυμὸν ἔχουσα, </l>
        <l n="362">μηδέ τι δυσθύμαινε λίην περιώσιον ἄλλων· </l>
        <l n="363">οὔ τοι ἐν ἀθανάτοισιν ἀεικὴς ἔσσομʼ ἀκοίτης, </l>
        <l n="364">αὐτοκασίγνητος πατρὸς Διός· ἔνθα δʼ ἐοῦσα </l>
        <l n="365">δεσπόσσεις πάντων ὁπόσα ζώει τε καὶ ἕρπει, </l>
        <l n="366">τιμὰς δὲ σχήσησθα μετʼ ἀθανάτοισι μεγίστας. </l>
        <l n="367">τῶν δʼ ἀδικησάντων τίσις ἔσσεται ἤματα πάντα, </l>
        <l n="368">οἵ κεν μὴ θυσίῃσι τεὸν μένος ἱλάσκωνται </l>
        <l n="369">εὐαγέως ἔρδοντες, ἐναίσιμα δῶρα τελοῦντες. </l>
      </sp>

      <l n="370"><milestone unit="Para" ed="P"/>ὣς φάτο· γήθησεν δὲ περίφρων Περσεφόνεια, </l>
      <l n="371">καρπαλίμως δʼ ἀνόρουσʼ ὑπὸ χάρματος· αὐτὰρ ὅ γʼ αὐτὸς </l>
      <l n="372">ῥοιῆς κόκκον ἔδωκε φαγεῖν μελιηδέα λάθρῃ, </l>
      <l n="373">ἀμφὶ ἓ νωμήσας, ἵνα μὴ μένοι ἤματα πάντα </l>
      <l n="374">αὖθι παρʼ αἰδοίῃ Δημήτερι κυανοπέπλῳ. </l>
      <l n="375">ἵππους δὲ προπάροιθεν ὑπὸ χρυσέοισιν ὄχεσφιν </l>
      <l n="376">ἔντυεν ἀθανάτους Πολυσημάντωρ Ἀιδωνευς. </l>
      <l n="377">ἣ δʼ ὀχέων ἐπέβη, πάρα δὲ κρατὺς Ἀργειφόντης </l>
      <l n="378">ἡνία καὶ μάστιγα λαβὼν μετὰ χερσὶ φίλῃσι </l>
      <l n="379">σεῦε διὲκ μεγάρων· τὼ δʼ οὐκ ἀέκοντε πετέσθην. </l>
      <l n="380">ῥίμφα δὲ μακρὰ κέλευθα διήνυσαν· οὐδὲ θάλασσα </l>
      <l n="381">οὔθʼ ὕδωρ ποταμῶν οὔτʼ ἄγκεα ποιήεντα </l>
      <l n="382">ἵππων ἀθανάτων οὔτʼ ἄκριες ἔσχεθον ὁρμήν, </l>
      <l n="383">ἀλλʼ ὑπὲρ αὐτάων βαθὺν ἠέρα τέμνον ἰόντες. </l>
      <l n="384">στῆσε δʼ ἄγων, ὅθι μίμνεν ἐυστέφανος Δημήτηρ, </l>
      <l n="385">νηοῖο προπάροιθε θυώδεος· ἣ δὲ ἰδοῦσα </l>
      <l n="386">ἤιξʼ, ἠύτε μαινὰς ὄρος κάτα δάσκιον ὕλῃ. </l>
      <l n="387">Περσεφόνη δʼ ἑτέρ[ωθεν ἐπεὶ ἴδεν ὄμματα καλὰ] </l>
      <l n="388">μητρὸς ἑῆς κατʼ [ἄρʼ ἥ γʼ ὄχεα προλιποῦσα καὶ ἵππους] </l>
      <l n="389">ἆλτο θέει[ν, δειρῇ δέ οἱ ἔμπεσε ἀμφιχυθεῖσα·] </l>
      <l n="390">τῇ δὲ [φίλην ἔτι παῖδα ἑῇς μετὰ χερσὶν ἐχούσῃ] </l>
      <l n="391">α[ἶψα δόλον θυμός τινʼ ὀίσατο, τρέσσε δʼ ἄρʼ αἰνῶς] </l>
      <l n="392">παυομ[ένη φιλότητος, ἄφαρ δʼ ἐρεείνετο μύθῳ·] </l>
      <sp>

        <l n="393">τέκνον, μή ῥά τι μοι σ[ύ γε πάσσαο νέρθεν ἐοῦσα] </l>
        <l n="394">βρώμης; ἐξαύδα, μ[ὴ κεῦθʼ, ἵνα εἴδομεν ἄμφω·] </l>
        <l n="395">ὣς μὲν γάρ κεν ἐοῦσα π[αρὰ στυγεροῦ Ἀίδαο] </l>
        <l n="396">καὶ παρʼ ἐμοὶ καὶ πατρὶ κελ[αινεφέϊ Κρονίωνι] </l>
        <l n="397">ναιετάοις πάντεσσι τετιμ[ένη ἀθανάτοι]σιν. <milestone unit="card" n="398" ed="P"/>
        </l>
        <l n="398">εἰ δʼ ἐπάσω, πάλιν αὖτις ἰοῦσʼ ὑπ[ὸ κεύθεσι γαίης] </l>
        <l n="399">οἰκήσεις ὡρέων τρίτατον μέρ[ος εἰς ἐνιαυτόν,] </l>
        <l n="400">τὰς δὲ δύω παρʼ ἐμοί τε καὶ [ἄλλοις ἀθανά]τοισιν. </l>
        <l n="401">ὁππότε δʼ ἄνθεσι γαῖʼ εὐώδε[σιν] εἰαρινο[ῖσι] </l>
        <l n="402">παντοδαποῖς θάλλῃ, τόθʼ ὑπὸ ζόφου ἠερόεντος </l>
        <l n="403">αὖτις ἄνει μέγα θαῦμα θεοῖς θνητοῖς τʼ ἀνθρώποις. </l>
        <l n="403.1"> [εἶπε δὲ πῶς σʼ ἥρπαξεν ὑπὸ ζόφον ἠερόεντα] </l>
        <l n="404">καὶ τίνι σʼ ἐξαπάτησε δόλῳ κρατερὸς Πολυδέγμων; </l>
      </sp>
      <l n="405">
        <milestone unit="Para" ed="P"/>τὴν δʼ αὖ Περσεφόνη περικαλλὴς ἀντίον ηὔδα· </l>
      <sp>

        <l n="406">τοιγὰρ ἐγώ τοι, μῆτερ, ἐρέω νημερτέα πάντα· </l>
        <l n="407">εὖτέ μοι Ἑρμῆς ἦλθʼ ἐριούνιος ἄγγελος ὠκὺς </l>
        <l n="408">πὰρ πατέρος Κρονιδαο καὶ ἄλλων Οὐρανιώνων, </l>
        <l n="409">ἐλθεῖν ἐξ Ἐρέβευς, ἵνα ὀφθαλμοῖσιν ἰδοῦσα </l>
        <l n="410">λήξαις ἀθανάτοισι χόλου καὶ μήνιος αἰνῆς, </l>
        <l n="411">αὐτίκʼ ἐγὼν ἀνόρουσʼ ὑπὸ χάρματος· αὐτὰρ ὃ λάθρῃ </l>
        <l n="412">ἔμβαλέ μοι ῥοιῆς κόκκον, μελιηδέʼ ἐδωδήν, </l>
        <l n="413">ἄκουσαν δὲ βίῃ με προσηνάγκασσε πάσασθαι. </l>
        <l n="414">ὡς δέ μʼ ἀναρπάξας Κρονίδεω πυκινὴν διὰ μῆτιν </l>
        <l n="415">ᾤχετο πατρὸς ἐμοῖο, φέρων ὑπὸ κεύθεα γαίης, </l>
        <l n="416">ἐξερέω, καὶ πάντα διίξομαι, ὡς ἐρεείνεις. </l>
        <l n="417">ἡμεῖς μὲν μάλα πᾶσαι ἀνʼ ἱμερτὸν λειμῶνα, </l>
        <l n="418">Λευκίππη Φαινώ τε καὶ Ἠλέκτρη καὶ Ἰάνθη </l>
        <l n="419">καὶ Μελίτη Ἰάχη τε Ῥόδειά τε Καλλιρόη τε </l>
        <l n="420">Μηλόβοσίς τε Τύχη τε καὶ Ὠκυρόη καλυκῶπις </l>
        <l n="421">Χρυσηίς τʼ Ἰάνειρά τʼ Ἀκάστη τʼ Ἀδμήτη τε </l>
        <l n="422">καὶ Ῥοδόπη Πλουτώ τε καὶ ἱμερόεσσα Καλυψὼ </l>
        <l n="423">καὶ Στὺξ Οὐρανίη τε Γαλαξαύρη τʼ ἐρατεινὴ </l>
        <l n="424">Παλλάς τʼ ἐγρεμάχη καὶ Ἄρτεμις ἰοχέαιρα, </l>
        <l n="425">παίζομεν ἠδʼ ἄνθεα δρέπομεν χείρεσσʼ ἐρόεντα, </l>
        <l n="426">μίγδα κρόκον τʼ ἀγανὸν καὶ ἀγαλλίδας ἠδʼ ὑάκινθον </l>
        <l n="427">καὶ ῥοδέας κάλυκας καὶ λείρια, θαῦμα ἰδέσθαι, </l>
        <l n="428">νάρκισσόν θʼ, ὃν ἔφυσʼ ὥς περ κρόκον εὐρεῖα χθών. </l>
        <l n="429">αὐτὰρ ἐγὼ δρεπόμην περὶ χάρματι· γαῖα δʼ ἔνερθε </l>
        <l n="430">χώρησεν· τῇ δʼ ἔκθορʼ ἄναξ κρατερὸς Πολυδέγμων· </l>
        <l n="431">βῆ δὲ φέρων ὑπὸ γαῖαν ἐν ἅρμασι χρυσείοισι </l>
        <l n="432">πόλλʼ ἀεκαζομένην· ἐβόησα δʼ ἄρʼ ὄρθια φωνῇ. </l>
        <l n="433">ταῦτά τοι ἀχνυμένη περ ἀληθέα πάντʼ ἀγορεύω. </l>
      </sp>

      <l n="434"><milestone unit="Para" ed="P"/>ὣς τότε μὲν πρόπαν ἦμαρ ὁμόφρονα θυμὸν ἔχουσαι </l>
      <l n="435">πολλὰ μάλʼ ἀλλήλων κραδίην καὶ θυμὸν ἴαινον </l>
      <l n="436">ἀμφαγαπαζόμεναι· ἀχέων δʼ ἀπεπαύετο θυμός. </l>
      <l n="437">γηθοσύνας δʼ ἐδέχοντο παρʼ ἀλλήλων ἔδιδόν τε. </l>
      <l n="438">τῇσιν δʼ ἐγγύθεν ἦλθʼ Ἑκάτη λιπαροκρήδεμνος· </l>
      <l n="439">πολλὰ δʼ ἄρʼ ἀμφαγάπησε κόρην Δημήτερος ἁγνήν· </l>
      <l n="440">ἐκ τοῦ οἱ πρόπολος καὶ ὀπάων ἔπλετʼ ἄνασσα. </l>
      <l n="441"><milestone unit="Para" ed="P"/>ταῖς δὲ μέτʼ ἄγγελον ἧκε βαρύκτυπος εὐρύοπα Ζεὺς </l>
      <l n="442">Ῥείην ἠύκομον, Δημήτερα κυανόπεπλον </l>
      <l n="443">ἀξέμεναι μετὰ φῦλα θεῶν, ὑπέδεκτο δὲ τιμὰς </l>
      <l n="444">δωσέμεν, ἅς κεν ἕλοιτο μετʼ ἀθανάτοισι θεοῖσι· </l>
      <l n="445">νεῦσε δέ οἱ κούρην ἔτεος περιτελλομένοιο </l>
      <l n="446">τὴν τριτάτην μὲν μοῖραν ὑπὸ ζόφον ἠερόεντα, </l>
      <l n="447">τὰς δὲ δύω παρὰ μητρὶ καὶ ἄλλοις ἀθανάτοισιν. </l>
      <l n="448">ὣς ἔφατʼ· οὐδʼ ἀπίθησε θεὰ Διὸς ἀγγελιάων. <milestone unit="card" n="449" ed="P"/>
      </l>
      <l n="449">ἐσσυμένως δʼ ἤιξε κατʼ Οὐλύμποιο καρήνων, </l>
      <l n="450">ἐς δʼ ἄρα Ῥάριον ἷξε, φερέσβιον οὖθαρ ἀρούρης </l>
      <l n="451">τὸ πρίν, ἀτὰρ τότε γʼ οὔτι φερέσβιον, ἀλλὰ ἕκηλον </l>
      <l n="452">ἑστήκει πανάφυλλον· ἔκευθε δʼ ἄρα κρῖ λευκὸν </l>
      <l n="453">μήδεσι Δήμητρος καλλισφύρου· αὐτὰρ ἔπειτα </l>
      <l n="454">μέλλεν ἄφαρ ταναοῖσι κομήσειν ἀσταχύεσσιν </l>
      <l n="455">ἦρος ἀεξομένοιο, πέδῳ δʼ ἄρα πίονες ὄγμοι </l>
      <l n="456">βρισέμεν ἀσταχύων, τὰ δʼ ἐν ἐλλεδανοῖσι δεδέσθαι. </l>
      <l n="457">ἔνθʼ ἐπέβη πρώτιστον ἀπʼ αἰθέρος ἀτρυγέτοιο· </l>
      <l n="458">ἀσπασίως δʼ ἴδον ἀλλήλας, κεχάρηντο δὲ θυμῷ. </l>
      <l n="459">τὴν δʼ ὧδε προσέειπε Ῥέη λιπαροκρήδεμνος· </l>
      <sp>

        <l n="460"><milestone unit="Para" ed="P"/>δεῦρο τέκος, καλέει σε βαρύκτυπος εὐρύοπα Ζεὺς </l>
        <l n="461">ἐλθέμεναι μετὰ φῦλα θεῶν, ὑπέδεκτο δὲ τιμὰς </l>
        <l n="462">[δωσέμεν, ἅς κʼ ἐθέλῃσθα] μετʼ ἀθανάτοισι θεοῖσι. </l>
        <l n="463">[νεῦσε δέ σοι κούρην ἔτεος π]εριτελλομένοιο </l>
        <l n="464">[τὴν τριτάτην μὲν μοῖραν ὑπὸ ζόφον ἠ]ερόεντα, </l>
        <l n="465">[τὰς δὲ δύω παρὰ σοί τε καὶ ἄλλοις] ἀθανάτοισιν. </l>
        <l n="466">[ὣς ἄρʼ ἔφη τελέ]εσθαι· ἑῷ δʼ ἐπένευσε κάρητι. </l>
        <l n="467">[ἀλλʼ ἴθι, τέκνον] ἐμόν, καὶ πείθεο, μηδέ τι λίην </l>
        <l n="468">ἀ[ζηχὲς μεν]έαινε κελαινεφέι Κρονίωνι. </l>
        <l n="469">α[ἶψα δὲ κα]ρπὸν ἄεξε φερέσβιον ἀνθρώποισιν. </l>
      </sp>
      <l n="470"><milestone unit="Para" ed="P"/>ὣ<add>ς ἔφατʼ. οὐ</add>δʼ ἀπίθησεν ἐυστέφανος
        Δημήτηρ· </l>
      <l n="471">αἶψα δὲ καρπὸν ἀνῆκεν ἀρουράων ἐριβώλων· </l>
      <l n="472">πᾶσα δὲ φύλλοισίν τε καὶ ἄνθεσιν εὐρεῖα χθὼν </l>
      <l n="473">ἔβρισʼ· ἣ δὲ κιοῦσα θεμιστοπόλοις βασιλεῦσι </l>
      <l n="474">δεῖξεν Τριπτολέμῳ τε Διοκλεῖ τε πληξίππῳ </l>
      <l n="475">Εὐμόλπου τε βίῃ Κελεῷ θʼ ἡγήτορι λαῶν </l>
      <l n="476">δρησμοσύνην θʼ ἱερῶν καὶ ἐπέφραδεν ὄργια πᾶσι, </l>
      <l n="477">Τριπτολέμῳ τε Πολυξείνῳ, ἐπὶ τοῖς δὲ Διοκλεῖ </l>
      <l n="478">σεμνά, τά τʼ οὔπως ἔστι παρεξίμεν οὔτε πυθέσθαι </l>
      <l n="479">οὔτʼ ἀχέειν· μέγα γάρ τι θεῶν σέβας ἰσχάνει αὐδήν. </l>
      <l n="480">ὄλβιος, ὃς τάδʼ ὄπωπεν ἐπιχθονίων ἀνθρώπων· </l>
      <l n="481">ὃς δʼ ἀτελὴς ἱερῶν ὅς τʼ ἄμμορος, οὔποθʼ ὁμοίων </l>
      <l n="482">αἶσαν ἔχει φθίμενός περ ὑπὸ ζόφῳ ἠερόεντι. </l>
      <l n="483"><milestone unit="Para" ed="P"/>αὐτὰρ ἐπειδὴ πάνθʼ ὑπεθήκατο δῖα θεάων, </l>
      <l n="484">βάν ῥʼ ἴμεν Οὔλυμπόνδε θεῶν μεθʼ ὁμήγυριν ἄλλων. </l>
      <l n="485">ἔνθα δὲ ναιετάουσι παραὶ Διὶ τερπικεραύνῳ </l>
      <l n="486">σεμναί τʼ αἰδοῖαι τε· μέγʼ ὄλβιος, ὅν τινʼ ἐκεῖναι </l>
      <l n="487">προφρονέως φίλωνται ἐπιχθονίων ἀνθρώπων· </l>
      <l n="488">αἶψα δέ οἱ πέμπουσιν ἐφέστιον ἐς μέγα δῶμα </l>
      <l n="489">Πλοῦτον, ὃς ἀνθρώποις ἄφενος θνητοῖσι δίδωσιν. </l>
      <l n="490"> ἀλλʼ ἄγʼ Ἐλευσῖνος θυοέσσης δῆμον ἔχουσα </l>
      <l n="491">καὶ Πάρον ἀμφιρύτην Ἀντρῶνά τε πετρήεντα, </l>
      <l n="492">πότνια, ἀγλαόδωρʼ, ὡρηφόρε, Δηοῖ ἄνασσα, </l>
      <l n="493">αὐτὴ καὶ κούρη περικαλλὴς Περσεφόνεια· </l>
      <l n="494">πρόφρονες ἀντʼ ᾠδῆς βίοτον θυμήρεʼ ὄπαζε. </l>
      <l n="495">αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς. </l>
      </div>
    </body>
  </text>
</TEI>
