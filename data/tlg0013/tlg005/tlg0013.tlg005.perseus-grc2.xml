<?xml version="1.0" encoding="UTF-8"?><?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?><?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0"> 
  <teiHeader xml:lang="eng">
    <fileDesc>
      <titleStmt>
        <title>Hymn 5 To Aphrodite</title>
        <author>Anonymous</author>
        <editor>Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <biblStruct>
          <monogr>
            <author>Anonymous</author>
            <title>The Homeric Hymns and Homerica</title>
            <editor>Hugh G. Evelyn-White</editor>
            <imprint>
              <pubPlace>London</pubPlace>
              <publisher>William Heinemann Ltd.</publisher>
              <pubPlace>New York</pubPlace>
              <publisher>The Macmillan Co.</publisher>
              <date>1914</date>
            </imprint>
          </monogr>
          <series>
            <title>Loeb Classical Library</title>
          </series>
          <ref target="https://archive.org/details/hesiodhomerichym00hesiuoft/hesiodhomerichym00hesiuoft/page/406/mode/2up">Internet Archive</ref>
        </biblStruct>
      </sourceDesc>

    </fileDesc>

    <encodingDesc>
      <refsDecl n="CTS">
        <cRefPattern n="line" matchPattern="(\\w+)" replacementPattern="#xpath(/tei:TEI/tei:text/tei:body//tei:l[@n=\'$1\'])">
          <p>This pointer pattern extracts line</p>
        </cRefPattern>
      </refsDecl>
      <refsDecl>
        <refState unit="line"/>
      </refsDecl>
      <!--<refsDecl>
	<refState n="chunk" unit="card"/>
      </refsDecl>-->    </encodingDesc>

    <profileDesc>
      <langUsage>
        <language ident="grc">Greek</language>
      </langUsage>
    </profileDesc>

    <revisionDesc>
      <change when="1988-01-01" who="Bill Merrill">Text keyboarded in the Philippines.  Basic SGML tagging by Bill Merrill</change>
      <change when="1993-08-01" who="EM">Go over text, check cardbreaks, and change tags to be more TEI conformant.</change>
      <change when="2014-07-01" who="Stella Dee">split composite text and converted to unicode</change>
      <change when="2014-08-01" who="Stella Dee">edited markup</change>
      <change when="2015-12-11" who="Lisa Cerrato">fixing titles and headers</change>
      <change when="2016-01-11" who="Lisa Cerrato">EpiDoc conversion and CTS related changes</change>
    </revisionDesc>

  </teiHeader>
  <text xml:lang="grc">
    <body>
      <div type="edition" xml:lang="grc" n="urn:cts:greekLit:tlg0013.tlg005.perseus-grc2">
      <head>Εἲς Ἀφροδίτην</head>
      <milestone unit="card" n="1" ed="P"/>
        <l n="1"><milestone unit="Para" ed="P"/>μοῦσά μοι ἔννεπε ἔργα πολυχρύσου Ἀφροδίτης, </l>
        <l n="2">Κύπριδος, ἥτε θεοῖσιν ἐπὶ γλυκὺν ἵμερον ὦρσε </l>
        <l n="3">καί τʼ ἐδαμάσσατο φῦλα καταθνητῶν ἀνθρώπων </l>
        <l n="4">οἰωνούς τε διιπετέας καὶ θηρία πάντα, </l>
        <l n="5"> ἠμὲν ὅσʼ ἤπειρος πολλὰ τρέφει ἠδʼ ὅσα πόντος· </l>
        <l n="6">πᾶσιν δʼ ἔργα μέμηλεν ἐυστεφάνου Κυθερείης. </l>
      

      <l n="7"><milestone unit="Para" ed="P"/>τρισσὰς δʼ οὐ δύναται πεπιθεῖν φρένας οὐδʼ ἀπατῆσαι· </l>
      <l n="8">κούρην τʼ αἰγιόχοιο Διός, γλαυκῶπιν Ἀθήνην· </l>
      <l n="9">οὐ γὰρ οἱ εὔαδεν ἔργα πολυχρύσου Ἀφροδίτης, </l>
      <l n="10">ἀλλʼ ἄρα οἱ πόλεμοί τε ἅδον καὶ ἔργον Ἄρηος </l>
      <l n="11">ὑσμῖναί τε μάχαι τε καὶ ἀγλαὰ ἔργʼ ἀλεγύνειν. </l>
      <l n="12">πρώτη τέκτονας ἄνδρας ἐπιχθονίους ἐδίδαξε </l>
      <l n="13">ποιῆσαι σατίνας τε καὶ ἅρματα ποικίλα χαλκῷ. </l>
      <l n="14">ἣ δέ τε παρθενικὰς ἁπαλόχροας ἐν μεγάροισιν </l>
      <l n="15">ἀγλαὰ ἔργʼ ἐδίδαξεν ἐπὶ φρεσὶ θεῖσα ἑκάστῃ. </l>
      <l n="16">οὐδέ ποτʼ Ἀρτέμιδα χρυσηλάκατον, κελαδεινὴν </l>
      <l n="17">δάμναται ἐν φιλότητι φιλομμειδὴς Ἀφροδίτη. </l>
      <l n="18">καὶ γὰρ τῇ ἅδε τόξα καὶ οὔρεσι θῆρας ἐναίρειν, </l>
      <l n="19">φόρμιγγές τε χοροί τε διαπρύσιοί τʼ ὀλολυγαὶ </l>
      <l n="20">ἄλσεά τε σκιόεντα δικαίων τε πτόλις ἀνδρῶν. </l>
      <l n="21">οὐδὲ μὲν αἰδοίῃ κούρῃ ἅδε ἔργʼ Ἀφροδίτης, </l>
      <l n="22">Ἱστίῃ, ἣν πρώτην τέκετο Κρόνος ἀγκυλομήτης, </l>
      <l n="23">αὖτις δʼ ὁπλοτάτην, βουλῇ Διὸς αἰγιόχοιο, </l>
      <l n="24">πότνιαν, ἣν ἐμνῶντο Ποσειδάων καὶ Ἀπόλλων· </l>
      <l n="25">ἣ δὲ μαλʼ οὐκ ἔθελεν, ἀλλὰ στερεῶς ἀπέειπεν· </l>
      <l n="26">ὤμοσε δὲ μέγαν ὅρκον, ὃ δὴ τετελεσμένος ἐστίν, </l>
      <l n="27">ἁψαμένη κεφαλῆς πατρὸς Διὸς αἰγιόχοιο, </l>
      <l n="28">παρθένος ἔσσεσθαι πάντʼ ἤματα, δῖα θεάων. </l>
      <l n="29">τῇ δὲ πατὴρ Ζεὺς δῶκε καλὸν γέρας ἀντὶ γάμοιο </l>
      <l n="30">καὶ τε μέσῳ οἴκῳ κατʼ ἄρʼ ἕζετο πῖαρ ἑλοῦσα. </l>
      <l n="31">πᾶσιν δʼ ἐν νηοῖσι θεῶν τιμάοχός ἐστι </l>
      <l n="32">καὶ παρὰ πᾶσι βροτοῖσι θεῶν πρέσβειρα τέτυκται. <milestone unit="card" n="33" ed="P"/>
      </l>
      <l n="33"><milestone unit="Para" ed="P"/>τάων οὐ δύναται πεπιθεῖν φρένας οὐδʼ ἀπατῆσαι· </l>
      <l n="34">τῶν δʼ ἄλλων οὔ πέρ τι πεφυγμένον ἔστʼ Ἀφροδίτην </l>
      <l n="35">οὔτε θεῶν μακάρων οὔτε θνητῶν ἀνθρώπων. </l>
      <l n="36">καί τε παρὲκ Ζηνὸς νόον ἤγαγε τερπικεραύνου, </l>
      <l n="37">ὅστε μέγιστός τʼ ἐστὶ μεγίστης τʼ ἔμμορε τιμῆς. </l>
      <l n="38">καί τε τοῦ, εὖτʼ ἐθέλοι, πυκινὰς φρένας ἐξαπαφοῦσα </l>
      <l n="39">ῥηιδίως συνέμιξε καταθνητῇσι γυναιξίν, </l>
      <l n="40">Ἥρης ἐκλελαθοῦσα, κασιγνήτης ἀλόχου τε, </l>
      <l n="41">ἣ μέγα εἶδος ἀρίστη ἐν ἀθανάτῃσι θεῇσι. </l>
      <l n="42">κυδίστην δʼ ἄρα μιν τέκετο Κρόνος ἀγκυλομήτης </l>
      <l n="43">μήτηρ τε Ῥείη· Ζεὺς δʼ ἄφθιτα μήδεα εἰδὼς </l>
      <l n="44">αἰδοίην ἄλοχον ποιήσατο κέδνʼ εἰδυῖαν. </l>
      <l n="45"><milestone unit="Para" ed="P"/>τῇ δὲ καὶ αὐτῇ Ζεὺς γλυκὺν ἵμερον ἔμβαλε θυμῷ </l>
      <l n="46">ἀνδρὶ καταθνητῷ μιχθήμεναι, ὄφρα τάχιστα </l>
      <l n="47">μηδʼ αὐτὴ βροτέης εὐνῆς ἀποεργμένη εἴη, </l>
      <l n="48">καί ποτʼ ἐπευξαμένη εἴπῃ μετὰ πᾶσι θεοῖσιν </l>
      <l n="49">ἡδὺ γελοιήσασα, φιλομμειδὴς Ἀφροδίτη, </l>
      <l n="50">ὤς ῥα θεοὺς συνέμιξε καταθνητῇσι γυναιξί, </l>
      <l n="51">καί τε καταθνητοὺς υἱεῖς τέκον ἀθανάτοισιν, </l>
      <l n="52">ὥς τε θεὰς ἀνέμιξε καταθνητοῖς ἀνθρώποις. </l>
      <l n="53"><milestone unit="Para" ed="P"/>Ἀγχίσεω δʼ ἄρα οἱ γλυκὺν ἵμερον ἔμβαλε θυμῷ, </l>
      <l n="54">ὃς τότʼ ἐν ἀκροπόλοις ὄρεσιν πολυπιδάκου Ἴδης </l>
      <l n="55">βουκολέεσκεν βοῦς δέμας ἀθανάτοισιν ἐοικώς. </l>
      <l n="56">τὸν δὴ ἔπειτα ἰδοῦσα φιλομμειδὴς Ἀφροδίτη </l>
      <l n="57">ἠράσατʼ, ἔκπαγλος δὲ κατὰ φρένας ἵμερος εἷλεν. </l>
      <l n="58">ἐς Κύπρον δʼ ἐλθοῦσα θυώδεα νηὸν ἔδυνεν, </l>
      <l n="59">ἐς Πάφον· ἔνθα δέ οἱ τέμενος βωμός τε θυώδης. </l>
      <l n="60">ἐνθʼ ἥ γʼ εἰσελθοῦσα θύρας ἐπέθηκε φαεινάς· </l>
      <l n="61">ἔνθα δέ μιν Χάριτες λοῦσαν καὶ χρῖσαν ἐλαίῳ </l>
      <l n="62">ἀμβρότῳ, οἷα θεοὺς ἐπενήνοθεν αἰὲν ἐόντας, </l>
      <l n="63">ἀμβροσίῳ ἑδανῷ, τό ῥά οἱ τεθυωμένον ἦεν. </l>
      <l n="64">ἑσσαμένη δʼ εὖ πάντα περὶ χροῒ εἵματα καλὰ </l>
      <l n="65">χρυσῷ κοσμηθεῖσα φιλομμειδὴς Ἀφροδίτη </l>
      <l n="66">σεύατʼ ἐπὶ Τροίης προλιποῦσʼ εὐώδεα Κύπρον, </l>
      <l n="67">ὕψι μετὰ νέφεσιν ῥίμφα πρήσσουσα κέλευθον. </l>
      <l n="68">Ἴδην δʼ ἵκανεν πολυπίδακα, μητέρα θηρῶν, </l>
      <l n="69">βῆ δʼ ἰθὺς σταθμοῖο διʼ οὔρεος· οἳ δὲ μετʼ αὐτὴν </l>
      <l n="70">σαίνοντες πολιοί τε λύκοι χαροποί τε λέοντες, </l>
      <l n="71">ἄρκτοι παρδάλιές τε θοαὶ προκάδων ἀκόρητοι </l>
      <l n="72">ἤισαν· ἣ δʼ ὁρόωσα μετὰ φρεσὶ τέρπετο θυμὸν </l>
      <l n="73">καὶ τοῖς ἐν στήθεσσι βάλʼ ἵμερον· οἳ δʼ ἅμα πάντες </l>
      <l n="74">σύνδυο κοιμήσαντο κατὰ σκιόεντας ἐναύλους· <milestone unit="card" n="75" ed="P"/>
      </l>
      <l n="75">αὐτὴ δʼ ἐς κλισίας εὐποιήτους ἀφίκανε· </l>
      <l n="76">τὸν δʼ εὗρε σταθμοῖσι λελειμμένον οἶον ἀπʼ ἄλλων </l>
      <l n="77">Ἀγχίσην ἥρωα, θεῶν ἄπο κάλλος ἔχοντα. </l>
      <l n="78">οἳ δʼ ἅμα βουσὶν ἕποντο νομοὺς κατὰ ποιήεντας </l>
      <l n="79">πάντες· ὃ δὲ σταθμοῖσι λελειμμένος οἶος ἀπʼ ἄλλων </l>
      <l n="80">πωλεῖτʼ ἔνθα καὶ ἔνθα διαπρύσιον κιθαρίζων. </l>
      <l n="81">στῆ δʼ αὐτοῦ προπάροιθε Διὸς θυγάτηρ Ἀφροδίτη </l>
      <l n="82">παρθένῳ ἀδμήτῃ μέγεθος καὶ εἶδος ὁμοίη, </l>
      <l n="83">μή μιν ταρβήσειεν ἐν ὀφθαλμοῖσι νοήσας. </l>
      <l n="84">Ἀγχίσης δʼ ὁρόων ἐφράζετο θαύμαινέν τε </l>
      <l n="85">εἶδός τε μέγεθός τε καὶ εἵματα σιγαλόεντα. </l>
      <l n="86">πέπλόν μὲν γὰρ ἕεστο φαεινότερον πυρὸς αὐγῆς, </l>
      <l n="89">καλόν, χρύσειον, παμποίκιλον· ὡς δὲ σελήνη </l>
      <l n="90">στήθεσιν ἀμφʼ ἁπαλοῖσιν ἐλάμπετο, θαῦμα ἰδέσθαι· </l>
      <l n="87">εἶχε δʼ ἐπιγναμπτὰς ἕλικας κάλυκάς τε φαεινάς· </l>
      <l n="88">ὅρμοι δʼ ἀμφʼ ἁπαλῇ δειρῇ περικαλλέες ἦσαν. </l>
      <l n="91"><milestone unit="Para" ed="P"/>Ἀγχίσην δʼ ἔρος εἷλεν, ἔπος δέ μιν ἀντίον ηὔδα· </l>
     

        <l n="92"><!-- <milestone type="startquote"/> -->χαῖρε, ἄνασσʼ, ἥ τις μακάρων τάδε δώμαθʼ ἱκάνεις, </l>
        <l n="93">Ἄρτεμις ἢ Λητὼ ἠὲ χρυσέη Ἀφροδίτη </l>
        <l n="94">ἢ Θέμις ἠυγενὴς ἠὲ γλαυκῶπις Ἀθήνη, </l>
        <l n="95">ἤ πού τις Χαρίτων δεῦρʼ ἤλυθες, αἵτε θεοῖσι </l>
        <l n="96">πᾶσιν ἑταιρίζουσι καὶ ἀθάνατοι καλέονται, </l>
        <l n="97">ἤ τις Νυμφάων, αἵτʼ ἄλσεα καλὰ νέμονται </l>
        <l n="98">ἢ Νυμφῶν, αἳ καλὸν ὄρος τόδε ναιετάουσι </l>
        <l n="99">καὶ πηγὰς ποταμῶν, καὶ πίσεα ποιήεντα. </l>
        <l n="100">σοὶ δʼ ἐγὼ ἐν σκοπιῇ, περιφαινομένῳ ἐνὶ χώρῳ, </l>
        <l n="101">βωμὸν ποιήσω, ῥέξω δέ τοι ἱερὰ καλὰ </l>
        <l n="102">ὥρῃσιν πάσῃσι. σὺ δʼ εὔφρονα θυμὸν ἔχουσα </l>
        <l n="103">δός με μετὰ Τρώεσσιν ἀριπρεπέʼ ἔμμεναι ἄνδρα, </l>
        <l n="104">ποίει δʼ ἐξοπίσω θαλερὸν γόνον, αὐτὰρ ἔμʼ αὐτὸν </l>
        <l n="105">δηρὸν ἐὺ ζώειν καὶ ὁρᾶν φάος ἠελίοιο, </l>
        <l n="106">ὄλβιον ἐν λαοῖς, καὶ γήραος οὐδὸν ἱκέσθαι.<!-- <milestone type="endquote"/> --></l>
 
      <milestone unit="card" n="107" ed="P"/>
      <l n="107"><milestone unit="Para" ed="P"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη· </l>
        <l n="108"><!-- <milestone type="startquote"/> -->Ἀγχίση, κύδιστε χαμαιγενέων ἀνθρώπων, </l>
      <l n="109">οὔ τίς τοι θεός εἰμι· τί μʼ ἀθανάτῃσιν ἐίσκεις; </l>
      <l n="110">ἀλλὰ καταθνητή τε, γυνὴ δέ με γείνατο μήτηρ. </l>
      <l n="111">Ὀτρεὺς δʼ ἐστὶ πατὴρ ὀνομακλυτός, εἴ που ἀκούεις, </l>
      <l n="112">ὃς πάσης Φρυγίης εὐτειχήτοιο ἀνάσσει. </l>
      <l n="113">γλῶσσαν δʼ ὑμετέρην τε καὶ ἡμετέρην σάφα οἶδα. </l>
      <l n="114">Τρῳὰς γὰρ μεγάρῳ με τροφὸς τρέφεν· ἣ δὲ διαπρὸ </l>
      <l n="115">σμικρὴν παῖδʼ ἀτίταλλε, φίλης παρὰ μητρὸς ἑλοῦσα. </l>
      <l n="116">ὣς δή τοι γλῶσσάν γε καὶ ὑμετέρην εὖ οἶδα. </l>
      <l n="117">νῦν δέ μʼ ἀνήρπαξε χρυσόρραπις Ἀργειφόντης </l>
      <l n="118">ἐκ χοροῦ Ἀρτέμιδος χρυσηλακάτου, κελαδεινῆς. </l>
      <l n="119">πολλαὶ δὲ νύμφαι καὶ παρθένοι ἀλφεσίβοιαι </l>
      <l n="120">παίζομεν, ἀμφὶ δʼ ὅμιλος ἀπείριτος ἐστεφάνωτο. </l>
      <l n="121">ἔνθεν μʼ ἥρπαξε χρυσόρραπις Ἀργειφόντης· </l>
      <l n="122">πολλὰ δʼ ἔπʼ ἤγαγεν ἔργα καταθνητῶν ἀνθρώπων, </l>
      <l n="123">πολλὴν δʼ ἄκληρόν τε καὶ ἄκτιτον, ἣν διὰ θῆρες </l>
      <l n="124">ὠμοφάγοι φοιτῶσι κατὰ σκιόεντας ἐναύλους· </l>
      <l n="125">οὐδὲ ποσὶ ψαύσειν ἐδόκουν φυσιζόου αἴης· </l>
      <l n="126">Ἀγχίσεω δέ με φάσκε παραὶ λέχεσιν καλέεσθαι </l>
      <l n="127">κουριδίην ἄλοχον, σοὶ δʼ ἀγλαὰ τέκνα τεκεῖσθαι. </l>
      <l n="128">αὐτὰρ ἐπεὶ δὴ δεῖξε καὶ ἔφρασεν, ἦ τοι ὅ γʼ αὖτις </l>
      <l n="129">ἀθανάτων μετὰ φῦλʼ ἀπέβη κρατὺς Ἀργειφόντης· </l>
      <l n="130">αὐτὰρ ἐγώ σʼ ἱκόμην, κρατερὴ δέ μοι ἔπλετʼ ἀνάγκη. </l>
      <l n="131">ἀλλά σε πρὸς Ζηνὸς γουνάζομαι ἠδὲ τοκήων </l>
      <l n="132">ἐσθλῶν· οὐ μὲν γάρ κε κακοὶ τοιόνδε τέκοιεν· </l>
      <l n="133">ἀδμήτην μʼ ἀγαγὼν καὶ ἀπειρήτην φιλότητος </l>
      <l n="134">πατρί τε σῷ δεῖξον καὶ μητέρι κέδνʼ εἰδυίῃ </l>
      <l n="135">σοῖς τε κασιγνήτοις, οἵ τοι ὁμόθεν γεγάασιν. </l>
      <l n="136">οὔ σφιν ἀεικελίη νυὸς ἔσσομαι, ἀλλʼ εἰκυῖα. </l>
      <l n="137">πέμψαι δʼ ἄγγελον ὦκα μετὰ Φρύγας αἰολοπώλους </l>
      <l n="138">εἰπεῖν πατρί τʼ ἐμῷ καὶ μητέρι κηδομένῃ περ· </l>
      <l n="139">οἳ δέ κε τοι χρυσόν τε ἅλις ἐσθῆτά θʼ ὑφαντὴν </l>
      <l n="140">πέμψουσιν· σὺ δὲ πολλὰ καὶ ἀγλαὰ δέχθαι ἄποινα. </l>
      <l n="141">ταῦτα δὲ ποιήσας δαίνυ γάμον ἱμερόεντα, </l>
        <l n="142">τίμιον ἀνθρώποισι καὶ ἀθανάτοισι θεοῖσιν.<!-- <milestone type="endquote"/> --></l>
      <l n="143"><milestone unit="Para" ed="P"/>ὣς εἰποῦσα θεὰ γλυκὺν ἵμερον ἔμβαλε θυμῷ. </l>
      <l n="144">Ἀγχίσην δʼ ἔρος εἷλεν ἔπος τʼ ἔφατʼ ἔκ τʼ ὀνόμαζεν· <milestone unit="card" n="145" ed="P"/>
      </l>
      
        <l n="145"><milestone unit="Para" ed="P"/><!-- <milestone type="startquote"/> -->εἰ μὲν θνητή τʼ ἐσσι, γυνὴ δέ σε γείνατο μήτηρ, </l>
        <l n="146">Ὀτρεὺς δʼ ἐστὶ πατὴρ ὀνομακλυτός, ὡς ἀγορεύεις, </l>
        <l n="147">ἀθανάτου δὲ ἕκητι διακτόρου ἐνθάδʼ ἱκάνεις </l>
        <l n="148">Ἑρμέω, ἐμὴ δʼ ἄλοχος κεκλήσεαι ἤματα πάντα· </l>
        <l n="149">οὔ τις ἔπειτα θεῶν οὔτε θνητῶν ἀνθρώπων </l>
        <l n="150">ἐνθάδε με σχήσει, πρὶν σῇ φιλότητι μιγῆναι </l>
        <l n="151">αὐτίκα νῦν· οὐδʼ εἴ κεν ἑκηβόλος αὐτὸς Ἀπόλλων </l>
        <l n="152">τόξου ἀπʼ ἀργυρέου προΐῃ βέλεα στονόεντα. </l>
        <l n="153">βουλοίμην κεν ἔπειτα, γύναι ἐικυῖα θεῇσι, </l>
        <l n="154">σῆς εὐνῆς ἐπιβὰς δῦναι δόμον Ἄιδος εἴσω.<!-- <milestone type="endquote"/> --></l>

      <l n="155"><milestone unit="Para" ed="P"/>ὣς εἰπὼν λάβε χεῖρα· φιλομμειδὴς δʼ Ἀφροδίτη </l>
      <l n="156">ἕρπε μεταστρεφθεῖσα κατʼ ὄμματα καλὰ βαλοῦσα </l>
      <l n="157">ἐς λέχος εὔστρωτον, ὅθι περ πάρος ἔσκεν ἄνακτι </l>
      <l n="158">χλαίνῃσιν μαλακῇς ἐστρωμένον· αὐτὰρ ὕπερθεν </l>
      <l n="159">ἄρκτων δέρματʼ ἔκειτο βαρυφθόγγων τε λεόντων, </l>
      <l n="160">τοὺς αὐτὸς κατέπεφνεν ἐν οὔρεσιν ὑψηλοῖσιν. </l>
      <l n="161">οἳ δʼ ἐπεὶ οὖν λεχέων εὐποιήτων ἐπέβησαν, </l>
      <l n="162">κόσμον μέν οἱ πρῶτον ἀπὸ χροὸς εἷλε φαεινόν, </l>
      <l n="163">πόρπας τε γναμπτάς θʼ ἕλικας κάλυκάς τε καὶ ὅρμους. </l>
      <l n="164">λῦσε δέ οἱ ζώνην ἰδὲ εἵματα σιγαλόεντα </l>
      <l n="165">ἔκδυε καὶ κατέθηκεν ἐπὶ θρόνου ἀργυροήλου </l>
      <l n="166">Ἀγχίσης· ὃ δʼ ἔπειτα θεῶν ἰότητι καὶ αἴσῃ </l>
      <l n="167">ἀθανάτῃ παρέλεκτο θεᾷ βροτός, οὐ σάφα εἰδώς. </l>
      <l n="168"><milestone unit="Para" ed="P"/>ἦμος δʼ ἂψ εἰς αὖλιν ἀποκλίνουσι νομῆες </l>
      <l n="169">βοῦς τε καὶ ἴφια μῆλα νομῶν ἐξ ἀνθεμοέντων· </l>
      <l n="170">τῆμος ἄρʼ Ἀγχίσῃ μὲν ἐπὶ γλυκὺν ὕπνον ἔχευε </l>
      <l n="171">νήδυμον, αὐτὴ δὲ χροῒ ἕννυτο εἵματα καλά. </l>
      <l n="172">ἑσσαμένη δʼ εὖ πάντα περὶ χροῒ δῖα θεάων </l>
      <l n="173">ἔστη πὰρ κλισίῃ, κεὐποιήτοιο μελάθρου </l>
      <l n="174">κῦρε κάρη· κάλλος δὲ παρειάων ἀπέλαμπεν </l>
      <l n="175">ἄμβροτον, οἷόν τʼ ἐστὶν ἐυστεφάνου Κυθερείης, </l>
      <l n="176">ἐξ ὕπνου τʼ ἀνέγειρεν ἔπος τʼ ἔφατʼ ἔκ τʼ ὀνόμαζεν· </l>
      
        <milestone unit="card" n="177" ed="P"/>
        <l n="177"><milestone unit="Para" ed="P"/><!-- <milestone type="startquote"/> -->ὄρσεο, Δαρδανίδη· τί νυ νήγρετον ὕπνον ἰαύεις; </l>
        <l n="178">καὶ φράσαι, εἴ τοι ὁμοίη ἐγὼν ἰνδάλλομαι εἶναι, </l>
        <l n="179">οἵην δή με τὸ πρῶτον ἐν ὀφθαλμοῖσι νόησας; <!-- <milestone type="endquote"/> --></l>
      

      <l n="180"><milestone unit="Para" ed="P"/>ὣς φάθʼ· ὃ δʼ ἐξ ὕπνοιο μάλʼ ἐμμαπέως ὑπάκουσεν. </l>
      <l n="181">ὡς δὲ ἴδεν δειρήν τε καὶ ὄμματα κάλʼ Ἀφροδίτης, </l>
      <l n="182">τάρβησέν τε καὶ ὄσσε παρακλιδὸν ἔτραπεν ἄλλῃ· </l>
      <l n="183">ἂψ δʼ αὖτις χλαίνῃ τε καλύψατο καλὰ πρόσωπα </l>
      <l n="184">καί μιν λισσόμενος ἔπεα πτερόεντα προσηύδα· </l>
      

        <l n="185"><milestone unit="Para" ed="P"/><!-- <milestone type="startquote"/> -->αὐτίκα σʼ ὡς τὰ πρῶτα, θεά, ἴδον ὀφθαλμοῖσιν, </l>
        <l n="186">ἔγνων ὡς θεὸς ἦσθα· σὺ δʼ οὐ νημερτὲς ἔειπες. </l>
        <l n="187">ἀλλά σε πρὸς Ζηνὸς γουνάζομαι αἰγιόχοιο, </l>
        <l n="188">μή με ζῶντʼ ἀμενηνὸν ἐν ἀνθρώποισιν ἐάσῃς </l>
        <l n="189">ναίειν, ἀλλʼ ἐλέαιρʼ· ἐπεὶ οὐ βιοθάλμιος ἀνὴρ </l>
        <l n="190">γίγνεται, ὅς τε θεαῖς εὐνάζεται ἀθανάτῃσι.<!-- <milestone type="endquote"/> --></l>
      

      <l n="191"><milestone unit="Para" ed="P"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη· </l>
      

        <l n="192"><!-- <milestone type="startquote"/> -->Ἀγχίση, κύδιστε καταθνητῶν ἀνθρώπων, </l>
        <l n="193">θάρσει, μηδέ τι σῇσι μετὰ φρεσὶ δείδιθι λίην· </l>
        <l n="194">οὐ γάρ τοί τι δέος παθέειν κακὸν ἐξ ἐμέθεν γε, </l>
        <l n="195">οὐδʼ ἄλλων μακάρων· ἐπεὶ ἦ φίλος ἐσσὶ θεοῖσι. </l>
        <l n="196">σοὶ δʼ ἔσται φίλος υἱός, ὃς ἐν Τρώεσσιν ἀνάξει </l>
        <l n="197">καὶ παῖδες παίδεσσι διαμπερὲς ἐκγεγάοντες· </l>
        <l n="198">τῷ δὲ καὶ Αἰνείας ὄνομʼ ἔσσεται, οὕνεκα μʼ αἰνὸν </l>
        <l n="199">ἔσχεν ἄχος, ἕνεκα βροτοῦ ἀνέρος ἔμπεσον εὐνῇ· </l>
        <l n="200">ἀγχίθεοι δὲ μάλιστα καταθνητῶν ἀνθρώπων </l>
        <l n="201">αἰεὶ ἀφʼ ὑμετέρης γενεῆς εἶδός τε φυήν τε. </l>
        <l n="202"><milestone unit="Para" ed="P"/>ἦ τοι μὲν ξανθὸν Γανυμήδεα μητιέτα Ζεὺς </l>
        <l n="203">ἥρπασε ὃν διὰ κάλλος, ἵνʼ ἀθανάτοισι μετείη </l>
        <l n="204">καί τε Διὸς κατὰ δῶμα θεοῖς ἐπιοινοχοεύοι, </l>
        <l n="205">θαῦμα ἰδεῖν, πάντεσσι τετιμένος ἀθανάτοισι, </l>
        <l n="206">χρυσέου ἐκ κρητῆρος ἀφύσσων νέκταρ ἐρυθρόν. </l>
        <l n="207">Τρῶα δὲ πένθος ἄλαστον ἔχε φρένας, οὐδέ τι ᾔδει, </l>
        <l n="208">ὅππη οἱ φίλον υἱὸν ἀνήρπασε θέσπις ἄελλα· </l>
        <l n="209">τὸν δὴ ἔπειτα γόασκε διαμπερὲς ἤματα πάντα </l>
        <l n="210">καί μιν Ζεὺς ἐλέησε, δίδου δέ οἱ υἷος ἄποινα, </l>
        <l n="211">ἵππους ἀρσίποδας, τοί τʼ ἀθανάτους φορέουσι. </l>
        <l n="212">τούς οἱ δῶρον ἔδωκεν ἔχειν· εἶπεν δὲ ἕκαστα </l>
        <l n="213">Ζηνὸς ἐφημοσύνῃσι διάκτορος Ἀργειφόντης, </l>
        <l n="214">ὡς ἔοι ἀθάνατος καὶ ἀγήρως ἶσα θεοῖσιν. </l>
        <l n="215">αὐτὰρ ἐπειδὴ Ζηνὸς ὅ γʼ ἔκλυεν ἀγγελιάων, </l>
        <l n="216">οὐκέτʼ ἔπειτα γόασκε, γεγήθει δὲ φρένας ἔνδον, </l>
        <l n="217">γηθόσυνος δʼ ἵπποισιν ἀελλοπόδεσσιν ὀχεῖτο. <milestone unit="card" n="218" ed="P"/>
        </l>
        <l n="218"><milestone unit="Para" ed="P"/>ὣς δʼ αὖ Τιθωνὸν χρυσόθρονος ἥρπασεν Ἠώς, </l>
        <l n="219">ὑμετέρης γενεῆς, ἐπιείκελον ἀθανάτοισι. </l>
        <l n="220">Βῆ δʼ ἴμεν αἰτήσουσα κελαινεφέα Κρονίωνα, </l>
        <l n="221">ἀθάνατόν τʼ εἶναι καὶ ζώειν ἤματα πάντα· </l>
        <l n="222">τῇ δὲ Ζεὺς ἐπένευσε καὶ ἐκρήηνεν ἐέλδωρ. </l>
        <l n="223">νηπίη, οὐδʼ ἐνόησε μετὰ φρεσὶ πότνια Ἠὼς </l>
        <l n="224">ἥβην αἰτῆσαι ξῦσαί τʼ ἄπο γῆρας ὀλοιόν. </l>
        <l n="225">τὸν δʼ ἦ τοι εἵως μὲν ἔχεν πολυήρατος ἥβη, </l>
        <l n="226">Ἠοῖ τερπόμενος χρυσοθρόνῳ, ἠριγενείῃ </l>
        <l n="227">ναῖε παρʼ Ὠκεανοῖο ῥοῇς ἐπὶ πείρασι γαίης· </l>
        <l n="228">αὐτὰρ ἐπεὶ πρῶται πολιαὶ κατέχυντο ἔθειραι </l>
        <l n="229">καλῆς ἐκ κεφαλῆς εὐηγενέος τε γενείου, </l>
        <l n="230">τοῦ δʼ ἦ τοι εὐνῆς μὲν ἀπείχετο πότνια Ἠώς, </l>
        <l n="231">αὐτὸν δʼ αὖτʼ ἀτίταλλεν ἐνὶ μεγάροισιν ἔχουσα, </l>
        <l n="232">σίτῳ τʼ ἀμβροσίῃ τε καὶ εἵματα καλὰ διδοῦσα. </l>
        <l n="233">ἀλλʼ ὅτε δὴ πάμπαν στυγερὸν κατὰ γῆρας ἔπειγεν, </l>
        <l n="234">οὐδέ τι κινῆσαι μελέων δύνατʼ οὐδʼ ἀναεῖραι, </l>
        <l n="235">ἥδε δέ οἱ κατὰ θυμὸν ἀρίστη φαίνετο βουλή· </l>
        <l n="236">ἐν θαλάμῳ κατέθηκε, θύρας δʼ ἐπέθηκε φαεινάς. </l>
        <l n="237">τοῦ δʼ ἦ τοι φωνὴ ῥέει ἄσπετος, οὐδέ τι κῖκυς </l>
        <l n="238">ἔσθʼ, οἵη πάρος ἔσκεν ἐνὶ γναμπτοῖσι μέλεσσιν. </l>
        <l n="239"><milestone unit="Para" ed="P"/>οὐκ ἂν ἐγώ γε σὲ τοῖον ἐν ἀθανάτοισιν ἑλοίμην </l>
        <l n="240">ἀθάνατόν τʼ εἶναι καὶ ζώειν ἤματα πάντα. </l>
        <l n="241">ἀλλʼ εἰ μὲν τοιοῦτος ἐὼν εἶδός τε δέμας τε </l>
        <l n="242">ζώοις ἡμέτερός τε πόσις κεκλημένος εἴης, </l>
        <l n="243">οὐκ ἂν ἔπειτά μʼ ἄχος πυκινὰς φρένας ἀμφικαλύπτοι. </l>
        <l n="244">νῦν δέ σε μὲν τάχα γῆρας ὁμοίιον ἀμφικαλύψει </l>
        <l n="245">νηλειές, τό τʼ ἔπειτα παρίσταται ἀνθρώποισιν, </l>
        <l n="246">οὐλόμενον, καματηρόν, ὅτε στυγέουσι θεοί περ. <milestone unit="card" n="247" ed="P"/>
        </l>
        <l n="247"><milestone unit="Para" ed="P"/>αὐτὰρ ἐμοὶ μέγʼ ὄνειδος ἐν ἀθανάτοισι θεοῖσιν </l>
        <l n="248">ἔσσεται ἤματα πάντα διαμπερὲς εἵνεκα σεῖο, </l>
        <l n="249">οἳ πρὶν ἐμοὺς ὀάρους καὶ μήτιας, αἷς ποτε πάντας </l>
        <l n="250">ἀθανάτους συνέμιξα καταθνητῇσι γυναιξί, </l>
        <l n="251">τάρβεσκον· πάντας γὰρ ἐμὸν δάμνασκε νόημα. </l>
        <l n="252">νῦν δὲ δὴ οὐκέτι μοι στόμα χείσεται ἐξονομῆναι </l>
        <l n="253">τοῦτο μετʼ ἀθανάτοισιν, ἐπεὶ μάλα πολλὸν ἀάσθην, </l>
        <l n="254">σχέτλιον, οὐκ ὀνοταστόν, ἀπεπλάγχθην δὲ νόοιο, </l>
        <l n="255">παῖδα δʼ ὑπὸ ζώνῃ ἐθέμην βροτῷ εὐνηθεῖσα. </l>
        <l n="256">τὸν μέν, ἐπὴν δὴ πρῶτον ἴδῃ φάος ἠελίοιο, </l>
        <l n="257">Νύμφαι μιν θρέψουσιν ὀρεσκῷοι βαθύκολποι, </l>
        <l n="258">αἳ τόδε ναιετάουσιν ὄρος μέγα τε ζάθεόν τε· </l>
        <l n="259">αἵ ῥʼ οὔτε θνητοῖς οὔτʼ ἀθανάτοισιν ἕπονται. </l>
        <l n="260">δηρὸν μὲν ζώουσι καὶ ἄμβροτον εἶδαρ ἔδουσι </l>
        <l n="261">καί τε μετʼ ἀθανάτοισι καλὸν χορὸν ἐρρώσαντο. </l>
        <l n="262">τῇσι δὲ Σειληνοὶ καὶ ἐύσκοπος Ἀργειφόντης </l>
        <l n="263">μίσγοντʼ ἐν φιλότητι μυχῷ σπείων ἐροέντων. </l>
        <l n="264">τῇσι δʼ ἅμʼ ἢ ἐλάται ἠὲ δρύες ὑψικάρηνοι </l>
        <l n="265">γεινομένῃσιν ἔφυσαν ἐπὶ χθονὶ βωτιανείρῃ, </l>
        <l n="266">καλαί, τηλεθάουσαι, ἐν οὔρεσιν ὑψηλοῖσιν. </l>
        <l n="267">ἑστᾶσʼ ἠλίβατοι, τεμένη δέ ἑ κικλήσκουσιν </l>
        <l n="268">ἀθανάτων· τὰς δʼ οὔ τι βροτοὶ κείρουσι σιδήρῳ· </l>
        <l n="269">ἀλλʼ ὅτε κεν δὴ μοῖρα παρεστήκῃ θανάτοιο, </l>
        <l n="270">ἀζάνεται μὲν πρῶτον ἐπὶ χθονὶ δένδρεα καλά, </l>
        <l n="271">φλοιὸς δʼ ἀμφιπεριφθινύθει, πίπτουσι δʼ ἄπʼ ὄζοι, </l>
        <l n="272">τῶν δέ θʼ ὁμοῦ ψυχὴ λείπει φάος ἠελίοιο. </l>
        <l n="273">αἳ μὲν ἐμὸν θρέψουσι παρὰ σφίσιν υἱὸν ἔχουσαι. </l>
        <l n="274">τὸν μὲν ἐπὴν δὴ πρῶτον ἕλῃ πολυήρατος ἥβη, </l>
        <l n="275">ἄξουσίν σοι δεῦρο θεαὶ δείξουσί τε παῖδα. </l>
        <l n="276">σοὶ δʼ ἐγώ, ὄφρα κε ταῦτα μετὰ φρεσὶ πάντα διέλθω, </l>
        <l n="277">ἐς πέμπτον ἔτος αὖτις ἐλεύσομαι υἱὸν ἄγουσα. </l>
        <l n="278">τὸν μὲν ἐπὴν δὴ πρῶτον ἴδῃς θάλος ὀφθαλμοῖσι, </l>
        <l n="279">γηθήσεις ὁρόων· μάλα γὰρ θεοείκελος ἔσται· </l>
        <l n="280">ἄξεις δʼ αὐτίκα νιν ποτὶ Ἴλιον ἠνεμόεσσαν. </l>
        <l n="281">ἢν δέ τις εἴρηταί σε καταθνητῶν ἀνθρώπων, </l>
        <l n="282">ἥ τις σοι φίλον υἱὸν ὑπὸ ζώνῃ θέτο μήτηρ, </l>
        <l n="283">τῷ δὲ σὺ μυθεῖσθαι μεμνημένος, ὥς σε κελεύω· </l>
        <l n="284">φάσθαι τοι Νύμφης καλυκώπιδος ἔκγονον εἶναι, </l>
        <l n="285">αἳ τόδε ναιετάουσιν ὄρος καταειμένον ὕλῃ. </l>
        <l n="286">εἰ δέ κεν ἐξείπῃς καὶ ἐπεύξεαι ἄφρονι θυμῷ </l>
        <l n="287">ἐν φιλότητι μιγῆναι ἐυστεφάνῳ Κυθερείῃ, </l>
        <l n="288">Ζεύς σε χολωσάμενος βαλέει ψολόεντι κεραυνῷ. </l>
        <l n="289">εἴρηταί τοι πάντα· σὺ δὲ φρεσὶ σῇσι νοήσας, </l>
        <l n="290">ἴσχεο μηδʼ ὀνόμαινε, θεῶν δʼ ἐποπίζεο μῆνιν.<!-- <milestone type="endquote"/> --></l>
      

      <l n="291"><milestone unit="Para" ed="P"/>ὣς εἰποῦσʼ ἤιξε πρὸς οὐρανὸν ἠνεμόεντα. </l>
      <l n="292"><milestone unit="Para" ed="P"/>χαῖρε, θεά, Κύπροιο ἐυκτιμένης μεδέουσα· </l>
      <l n="293">σεῦ δʼ ἐγὼ ἀρξάμενος μεταβήσομαι ἄλλον ἐς ὕμνον. </l>
      </div>
    </body>
  </text>
</TEI>