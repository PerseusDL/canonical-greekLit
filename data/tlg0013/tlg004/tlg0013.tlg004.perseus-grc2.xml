<?xml version="1.0" encoding="UTF-8"?><?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?><?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>Hymn 4 To Hermes</title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl n="CTS">
        <cRefPattern n="line" matchPattern="(\\w+)" replacementPattern="#xpath(/tei:TEI/tei:text/tei:body//tei:l[@n=\'$1\'])">
          <p>This pointer pattern extracts line</p>
        </cRefPattern>
      </refsDecl>
      <refsDecl>
        <refState unit="line"/>
      </refsDecl>
      <!--<refsDecl>
	<refState n="chunk" unit="card"/>
      </refsDecl>-->
    </encodingDesc>

    <profileDesc>
      <langUsage>
        <language ident="grc">Greek</language>
      </langUsage>
    </profileDesc>

    <revisionDesc>
      <change when="1988-01-01" who="Bill Merrill">Text keyboarded in the Philippines.  Basic SGML tagging by Bill Merrill</change>
      <change when="1993-08-01" who="EM">Go over text, check cardbreaks, and change tags to be more TEI conformant.</change>
      <change when="2014-07-01" who="Stella Dee">split composite text and converted to unicode</change>
      <change when="2014-08-01" who="Stella Dee">edited markup</change>
      <change when="2015-12-11" who="Lisa Cerrato">fixing titles and headers</change>
      <change when="2016-01-11" who="Lisa Cerrato">EpiDoc conversion and CTS related changes</change>
    </revisionDesc>
  </teiHeader>
  
  <text xml:lang="grc">
    <body>
      <div type="edition" xml:lang="grc" n="urn:cts:greekLit:tlg0013.tlg004.perseus-grc2">
      <head>Εἲς Ἑρμῆν</head>
    
        <milestone unit="card" n="1" ed="P"/>
        <l n="1"><milestone unit="Para" ed="P"/>Ἑρμῆν ὕμνει, Μοῦσα, Διὸς καὶ Μαιάδος υἱόν, </l>
        <l n="2">Κυλλήνης μεδέοντα καὶ Ἀρκαδίης πολυμήλου, </l>
        <l n="3">ἄγγελον ἀθανάτων ἐριούνιον, ὃν τέκε Μαῖα, </l>
        <l n="4">νύμφη ἐυπλόκαμος, Διὸς ἐν φιλότητι μιγεῖσα, </l>
        <l n="5">αἰδοίη· μακάρων δὲ θεῶν ἠλεύαθʼ ὅμιλον, </l>
        <l n="6">ἄντρον ἔσω ναίουσα παλίσκιον, ἔνθα Κρονίων </l>
        <l n="7">νύμφῃ ἐυπλοκάμῳ μισγέσκετο νυκτὸς ἀμολγῷ, </l>
        <l n="8">ὄφρα κατὰ γλυκὺς ὕπνος ἔχοι λευκώλενον Ἥρην, </l>
        <l n="9">λήθων ἀθανάτους τε θεοὺς θνητούς τʼ ἀνθρώπους. </l>

      <l n="10">ἀλλʼ ὅτε δὴ μεγάλοιο Διὸς νόος ἐξετελεῖτο, </l>
      <l n="11">τῇ δʼ ἤδη δέκατος μεὶς οὐρανῷ ἐστήρικτο, </l>
      <l n="12">εἴς τε φόως ἄγαγεν ἀρίσημά τε ἔργα τέτυκτο· </l>
      <l n="13">καὶ τότʼ ἐγείνατο παῖδα πολύτροπον, αἱμυλομήτην, </l>
      <l n="14">ληιστῆρʼ, ἐλατῆρα βοῶν, ἡγήτορʼ ὀνείρων, </l>
      <l n="15">νυκτὸς ὀπωπητῆρα, πυληδόκον, ὃς τάχʼ ἔμελλεν </l>
      <l n="16">ἀμφανέειν κλυτὰ ἔργα μετʼ ἀθανάτοισι θεοῖσιν. </l>
      <l n="17">ἠῷος γεγονὼς μέσῳ ἤματι ἐγκιθάριζεν, </l>
      <l n="18">ἑσπέριος βοῦς κλέψεν ἑκηβόλου Ἀπόλλωνος </l>
      <l n="19">τετράδι τῇ προτέρῃ, τῇ μιν τέκε πότνια Μαῖα. </l>
      <l n="20">ὃς καί, ἐπειδὴ μητρὸς ἀπʼ ἀθανάτων θόρε γυίων, </l>
      <l n="21">οὐκέτι δηρὸν ἔκειτο μένων ἱερῷ ἐνὶ λίκνῳ, </l>
      <l n="22">ἀλλʼ ὅ γʼ ἀναΐξας ζήτει βόας Ἀπόλλωνος </l>
      <l n="23">οὐδὸν ὑπερβαίνων ὑψηρεφέος ἄντροιο. </l>
      <l n="24">ἔνθα χέλυν εὑρὼν ἐκτήσατο μυρίον ὄλβον· </l>
      <l n="25">Ἑρμῆς τοι πρώτιστα χέλυν τεκτήνατʼ ἀοιδόν· </l>
      <l n="26">ἥ ῥά οἱ ἀντεβόλησεν ἐπʼ αὐλείῃσι θύρῃσι </l>
      <l n="27">βοσκομένη προπάροιθε δόμων ἐριθηλέα ποίην, </l>
      <l n="28">σαῦλα ποσὶν βαίνουσα· Διὸς δʼ ἐριούνιος υἱὸς </l>
      <l n="29">ἀθρήσας ἐγέλασσε καὶ αὐτίκα μῦθον ἔειπε· <milestone unit="card" n="30" ed="P"/>
      </l>
        <l n="30"><milestone unit="Para" ed="P"/><!--<milestone type="startquote"/>-->σύμβολον ἤδη μοι μέγʼ ὀνήσιμον· οὐκ ὀνοτάζω. </l>
      <l n="31">χαῖρε, φυὴν ἐρόεσσα, χοροιτύπε, δαιτὸς ἑταίρη, </l>
      <l n="32">ἀσπασίη προφανεῖσα· πόθεν τόδε καλὸν ἄθυρμα </l>
      <l n="33">αἰόλον ὄστρακον ἕσσο χέλυς ὄρεσι ζώουσα; </l>
      <l n="34">ἀλλʼ οἴσω σʼ ἐς δῶμα λαβών· ὄφελός τι μοι ἔσσῃ, </l>
      <l n="35">οὐδʼ ἀποτιμήσω· σὺ δέ με πρώτιστον ὀνήσεις </l>
      <l n="36">οἴκοι βέλτερον εἶναι, ἐπεὶ βλαβερὸν τὸ θύρηφιν· </l>
      <l n="37">ἦ γὰρ ἐπηλυσίης πολυπήμονος ἔσσεαι ἔχμα </l>
        <l n="38">ζώουσʼ· ἢν δὲ θάνῃς, τότε κεν μάλα καλὸν ἀείδοις.<!--<milestone type="endquote"/>--></l>
      <l n="39"><milestone unit="Para" ed="P"/>ὣς ἂρʼ ἔφη· καὶ χερσὶν ἅμʼ ἀμφοτέρῃσιν ἀείρας </l>
      <l n="40">ἂψ εἴσω κίε δῶμα φέρων ἐρατεινὸν ἄθυρμα. </l>
      <l n="41">ἔνθʼ ἀναπηρώσας γλυφάνῳ πολιοῖο σιδήρου </l>
      <l n="42">αἰῶνʼ ἐξετόρησεν ὀρεσκῴοιο χελώνης. </l>
      <l n="43">ὡς δʼ ὁπότʼ ὠκὺ νόημα διὰ στέρνοιο περήσῃ </l>
      <l n="44">ἀνέρος, ὅν τε θαμειαὶ ἐπιστρωφῶσι μέριμναι, </l>
      <l n="45">ἢ ὅτε δινηθῶσιν ἀπʼ ὀφθαλμῶν ἀμαρυγαί, </l>
      <l n="46">ὣς ἅμʼ ἔπος τε καὶ ἔργον ἐμήδετο κύδιμος Ἑρμῆς. </l>
      <l n="47">πῆξε δʼ ἄρʼ ἐν μέτροισι ταμὼν δόνακας καλάμοιο </l>
      <l n="48">πειρήνας διὰ νῶτα διὰ ῥινοῖο χελώνης. </l>
      <l n="49">ἀμφὶ δὲ δέρμα τάνυσσε βοὸς πραπίδεσσιν ἑῇσι </l>
      <l n="50">καὶ πήχεις ἐνέθηκʼ, ἐπὶ δὲ ζυγὸν ἤραρεν ἀμφοῖν, </l>
      <l n="51">ἑπτὰ δὲ θηλυτέρων ὀίων ἐτανύσσατο χορδάς. </l>
      <l n="52">αὐτὰρ ἐπεὶ δὴ τεῦξε, φέρων, ἐρατεινὸν ἄθυρμα, </l>
      <l n="53">πλήκτρῳ ἐπειρήτιζε κατὰ μέρος· ἣ δʼ ὑπὸ χειρὸς </l>
      <l n="54">σμερδαλέον κονάβησε· θεὸς δʼ ὑπὸ καλὸν ἄειδεν </l>
      <l n="55">ἐξ αὐτοσχεδίης πειρώμενος, ἠύτε κοῦροι </l>
      <l n="56">ἡβηταὶ θαλίῃσι παραιβόλα κερτομέουσιν, </l>
      <l n="57">ἀμφὶ Δία Κρονίδην καὶ Μαιάδα καλλιπέδιλον, </l>
      <l n="58">ὡς πάρος ὠρίζεσκον ἑταιρείῃ φιλότητι, </l>
      <l n="59">ἥν τʼ αὐτοῦ γενεὴν ὀνομακλυτὸν ἐξονομάζων· </l>
      <l n="60">ἀμφιπόλους τε γέραιρε καὶ ἀγλαὰ δώματα νύμφης </l>
      <l n="61">καὶ τρίποδας κατὰ οἶκον ἐπηετανούς τε λέβητας. <milestone unit="card" n="62" ed="P"/>
      </l>
      <l n="62"><milestone unit="Para" ed="P"/>καὶ τὰ μὲν οὖν ἤειδε, τὰ δὲ φρεσὶν ἄλλα μενοίνα. </l>
      <l n="63">καὶ τὴν μὲν κατέθηκε φέρων ἱερῷ ἐνὶ λίκνῳ, </l>
      <l n="64">φόρμιγγα γλαφυρήν· ὃ δʼ ἄρα κρειῶν ἐρατίζων </l>
      <l n="65">ἆλτο κατὰ σκοπιὴν εὐώδεος ἐκ μεγάροιο </l>
      <l n="66">ὁρμαίνων δόλον αἰπὺν ἐνὶ φρεσίν, οἶά τε φῶτες </l>
      <l n="67">φηληταὶ διέπουσι μελαίνης νυκτὸς ἐν ὥρῃ. </l>
      <l n="68"><milestone unit="Para" ed="P"/>ἠέλιος μὲν ἔδυνε κατὰ χθονὸς Ὠκεανόνδε </l>
      <l n="69">αὐτοῖσίν θʼ ἵπποισι καὶ ἅρμασιν· αὐτὰρ ἄρʼ Ἑρμῆς </l>
      <l n="70">Πιερίης ἀφίκανε θέων ὄρεα σκιόεντα, </l>
      <l n="71">ἔνθα θεῶν μακάρων βόες ἄμβροτοι αὖλιν ἔχεσκον </l>
      <l n="72">βοσκόμεναι λειμῶνας ἀκηρασίους, ἐρατεινούς. </l>
      <l n="73">τῶν τότε Μαιάδος υἱός, ἐύσκοπος Ἀργειφόντης, </l>
      <l n="74">πεντήκοντʼ ἀγέλης ἀπετάμνετο βοῦς ἐριμύκους. </l>
      <l n="75">πλανοδίας δʼ ἤλαυνε διὰ ψαμαθώδεα χῶρον </l>
      <l n="76">ἴχνιʼ ἀποστρέψας· δολίης δʼ οὐ λήθετο τέχνης </l>
      <l n="77">ἀντία ποιήσας ὁπλάς, τὰς πρόσθεν ὄπισθεν, </l>
      <l n="78">τὰς δʼ ὄπιθεν πρόσθεν· κατὰ δʼ ἔμπαλιν αὐτὸς ἔβαινε. </l>
      <l n="79">σάνδαλα δʼ αὐτίκα ῥιψὶν ἐπὶ ψαμάθοις ἁλίῃσιν, </l>
      <l n="80">ἄφραστʼ ἠδʼ ἀνόητα διέπλεκε, θαυματὰ ἔργα, </l>
      <l n="81">συμμίσγων μυρίκας καὶ μυρσινοειδέας ὄζους. </l>
      <l n="82">τῶν τότε συνδήσας νεοθηλέος ἄγκαλον ὕλης </l>
      <l n="83">ἀβλαβέως ὑπὸ ποσσὶν ἐδήσατο σάνδαλα κοῦφα </l>
      <l n="84">αὐτοῖσιν πετάλοισι τὰ κύδιμος Ἀργειφόντης </l>
      <l n="85">ἔσπασε Πιερίηθεν ὁδοιπορίην ἀλεγύνων, </l>
      <l n="86">οἷά τʼ ἐπειγόμενος δολιχὴν ὁδόν, αὐτοτροπήσας.† </l>
      <l n="87"><milestone unit="Para" ed="P"/>τὸν δὲ γέρων ἐνόησε δέμων ἀνθοῦσαν ἀλωὴν </l>
      <l n="88">ἱέμενον πεδίονδε διʼ Ὀγχηστὸν λεχεποίην </l>
      <l n="89">τὸν πρότερος προσέφη Μαίης ἐρικυδέος υἱός· </l>
        <l n="90"><milestone unit="Para" ed="P"/><!-- <milestone type="startquote"/> -->ὦ γέρον, ὅστε φυτὰ σκάπτεις ἐπικαμπύλος ὤμους, </l>
        <l n="91">ἦ πολυοινήσεις, εὖτʼ ἂν τάδε πάντα φέρῃσι, </l>
        <l n="91a">[<supplied reason="lost" source="Translator">εἴ κε πίθῃ, μάλα περ μεμνημένος ἐν φρεσὶ σῇσι</supplied>] </l>
        <l n="92">καί τε ἰδὼν μὴ ἰδὼν εἶναι καὶ κωφὸς ἀκούσας, </l>
        <l n="93">καὶ σιγᾶν ὅτε μή τι καταβλάπτῃ τὸ σὸν αὐτοῦ.<!-- <milestone type="endquote"/> --></l>
      

      <milestone unit="card" n="94" ed="P"/>
      <l n="94"><milestone unit="Para" ed="P"/>τόσσον φὰς συνέσευε βοῶν ἴφθιμα κάρηνα. </l>
      <l n="95">πολλὰ δʼ ὄρη σκιόεντα καὶ αὐλῶνας κελαδεινοὺς </l>
      <l n="96">καὶ πεδίʼ ἀνθεμόεντα διήλασε κύδιμος Ἑρμῆς. </l>
      <l n="97">ὀρφναίη δʼ ἐπίκουρος ἐπαύετο δαιμονίη νύξ, </l>
      <l n="98">ἡ πλείων, τάχα δʼ ὄρθρος ἐγίγνετο δημιοεργός· </l>
      <l n="99">ἣ δὲ νέον σκοπιὴν προσεβήσατο δῖα Σελήνη, </l>
      <l n="100">Πάλλαντος θυγάτηρ Μεγαμηδείδαο ἄνακτος. </l>
      <l n="101">τῆμος ἐπʼ Ἀλφειὸν ποταμὸν Διὸς ἄλκιμος υἱὸς </l>
      <l n="102">Φοίβου Ἀπόλλωνος βοῦς ἤλασεν εὐρυμετώπους. </l>
      <l n="103">ἀκμῆτες δʼ ἵκανον ἐπʼ αὔλιον ὑψιμέλαθρον </l>
      <l n="104">καὶ ληνοὺς προπάροιθεν ἀριπρεπέος λειμῶνος. </l>
      <l n="105">ἔνθʼ ἐπεὶ εὖ βοτάνης ἐπεφόρβει βοῦς ἐριμύκους </l>
      <l n="106">καὶ τὰς μὲν συνέλασσεν ἐς αὔλιον ἀθρόας οὔσας, </l>
      <l n="107">λωτὸν ἐρεπτομένας ἠδʼ ἑρσήεντα κύπειρον· </l>
      <l n="108">σὺν δʼ ἐφόρει ξύλα πολλά, πυρὸς δʼ ἐπεμαίετο τέχνην. </l>
      <l n="109">δάφνης ἀγλαὸν ὄζον ἑλὼν ἀπέλεψε σιδήρῳ </l>
      <l n="110"><gap reason="lost"/>ἄρμενον ἐν παλάμῃ· ἄμπνυτο δὲ θερμὸς ἀυτμή· </l>
      <l n="111">Ἑρμῆς τοι πρώτιστα πυρήια πῦρ τʼ ἀνέδωκε. </l>
      <l n="112">πολλὰ δὲ κάγκανα κᾶλα κατουδαίῳ ἐνὶ βόθρῳ </l>
      <l n="113">οὖλα λαβὼν ἐπέθηκεν ἐπηετανά· λάμπετο δὲ φλὸξ </l>
      <l n="114">τηλόσε φῦσαν ἱεῖσα πυρὸς μέγα δαιομένοιο. </l>
      <l n="115"><milestone unit="Para" ed="P"/>ὄφρα δὲ πῦρ ἀνέκαιε βίη κλυτοῦ Ἡφαίστοιο, </l>
      <l n="116">τόφρα δʼ ὑποβρύχους ἕλικας βοῦς εἷλκε θύραζε </l>
      <l n="117">δοιὰς ἄγχι πυρός· δύναμις δέ οἱ ἕσπετο πολλή. </l>
      <l n="118">ἀμφοτέρας δʼ ἐπὶ νῶτα χαμαὶ βάλε φυσιοώσας· </l>
      <l n="119">ἀγκλίνων δʼ ἐκύλινδε διʼ αἰῶνας τετορήσας. </l>
      <l n="120">ἔργῳ δʼ ἔργον ὄπαζε ταμὼν κρέα πίονα δημῷ· </l>
      <l n="121">ὤπτα δʼ ἀμφʼ ὀβελοῖσι πεπαρμένα δουρατέοισι </l>
      <l n="122">σάρκας ὁμοῦ καὶ νῶτα γεράσμια καὶ μέλαν αἷμα </l>
      <l n="123">ἐργμένον ἐν χολάδεσσι· τὰ δʼ αὐτοῦ κεῖτʼ ἐπὶ χώρης· </l>
      <l n="124">ῥινοὺς δʼ ἐξετάνυσσε καταστυφέλῳ ἐνὶ πέτρῃ, </l>
      <l n="125">ὡς ἔτι νῦν τὰ μέτασσα πολυχρόνιοι πεφύασι, </l>
      <l n="126">δηρὸν δὴ μετὰ ταῦτα καὶ ἄκριτον· αὐτὰρ ἔπειτα </l>
      <l n="127">Ἑρμῆς χαρμόφρων εἰρύσατο πίονα ἔργα </l>
      <l n="128">λείῳ ἐπὶ πλαταμῶνι καὶ ἔσχισε δώδεκα μοίρας </l>
      <l n="129">κληροπαλεῖς· τέλεον δὲ γέρας προσέθηκεν ἑκάστῃ. </l>
      <l n="130">ἔνθʼ ὁσίης κρεάων ἠράσσατο κύδιμος Ἑρμῆς· </l>
      <l n="131">ὀδμὴ γάρ μιν ἔτειρε καὶ ἀθάνατόν περ ἐόντα </l>
      <l n="132">ἡδεῖʼ· ἀλλʼ οὐδʼ ὥς οἱ ἐπείθετο θυμὸς ἀγήνωρ, </l>
      <l n="133">καί τε μάλʼ ἱμείροντι, περῆν† ἱερῆς κατὰ δειρῆς. <milestone unit="card" n="134" ed="P"/>
      </l>
      <l n="134">ἀλλὰ τὰ μὲν κατέθηκεν ἐς αὔλιον ὑψιμέλαθρον, </l>
      <l n="135">δημὸν καὶ κρέα πολλά, μετήορα δʼ αἶψʼ ἀνάειρε, </l>
      <l n="136">σῆμα νέης φωρῆς· ἐπὶ δὲ ξύλα κάγκανʼ ἀγείρας </l>
      <l n="137">οὐλόποδʼ, οὐλοκάρηνα πυρὸς κατεδάμνατʼ ἀυτμῇ. </l>
      <l n="138"><milestone unit="Para" ed="P"/>αὐτὰρ ἐπεί τοι πάντα κατὰ χρέος ἤνυσε δαίμων, </l>
      <l n="139">σάνδαλα μὲν προέηκεν ἐς Ἀλφειὸν βαθυδίνην· </l>
      <l n="140">ἀνθρακιὴν δʼ ἐμάρανε, κόνιν δʼ ἀμάθυνε μέλαιναν </l>
      <l n="141">παννύχιος· καλὸν δὲ φόως κατέλαμπε Σελήνης. </l>
      <l n="142">Κυλλήνης δʼ αἶψʼ αὖτις ἀφίκετο δῖα κάρηνα </l>
      <l n="143">ὄρθριος, οὐδέ τί οἱ δολιχῆς ὁδοῦ ἀντεβόλησεν </l>
      <l n="144">οὔτε θεῶν μακάρων οὔτε θνητῶν ἀνθρώπων, </l>
      <l n="145">οὐδὲ κύνες λελάκοντο· Διὸς δʼ ἐριούνιος Ἑρμῆς </l>
      <l n="146">δοχμωθεὶς μεγάροιο διὰ κλήιθρον ἔδυνεν </l>
      <l n="147">αὔρῃ ὀπωρινῇ ἐναλίγκιος, ἠύτʼ ὀμίχλη. </l>
      <l n="148">ἰθύσας δʼ ἄντρου ἐξίκετο πίονα νηὸν </l>
      <l n="149">ἦκα ποσὶ προβιβῶν· οὐ γὰρ κτύπεν, ὥσπερ ἐπʼ οὔδει. </l>
      <l n="150">ἐσσυμένως δʼ ἄρα λίκνον ἐπῴχετο κύδιμος Ἑρμῆς· </l>
      <l n="151">σπάργανον ἀμφʼ ὤμοις εἰλυμένος, ἠύτε τέκνον </l>
      <l n="152">νήπιον, ἐν παλάμῃσι περʼ ἰγνύσι λαῖφος ἀθύρων </l>
      <l n="153">κεῖτο, χέλυν ἐρατὴν ἐπʼ ἀριστερὰ χειρὸς ἐέργων. </l>
        <l n="154"><milestone unit="Para" ed="P"/>μητέρα δʼ οὐκ ἄρʼ ἔληθε θεὰν θεὸς εἰπέ τε μῦθον· </l>
        <l n="155"><!-- <milestone type="startquote"/> -->τίπτε σύ, ποικιλομῆτα, πόθεν τόδε νυκτὸς ἐν ὥρῃ </l>
      <l n="156">ἔρχῃ, ἀναιδείην ἐπιειμένε; νῦν σε μάλʼ οἴω </l>
      <l n="157">ἢ τάχʼ ἀμήχανα δεσμὰ περὶ πλευρῇσιν ἔχοντα </l>
      <l n="158">Λητοίδου ὑπὸ χερσὶ διὲκ προθύροιο περήσειν </l>
      <l n="159">ἣ σὲ φέροντα μεταξὺ κατʼ ἄγκεα φηλητεύσειν. </l>
      <l n="160">ἔρρε πάλιν· μεγάλην σε πατὴρ ἐφύτευσε μέριμναν </l>
        <l n="161">θνητοῖς ἀνθρώποισι καὶ ἀθανάτοισι θεοῖσι.<!-- <milestone type="endquote"/> --></l>
      <l n="162"><milestone unit="Para" ed="P"/>τὴν δʼ Ἑρμῆς μύθοισιν ἀμείβετο κερδαλέοισι· </l>
      

        <l n="163"><!-- <milestone type="startquote"/> -->μῆτερ ἐμή, τί με ταῦτα δεδίσκεαι, ἠύτε τέκνον </l>
        <l n="164">νήπιον, ὃς μάλα παῦρα μετὰ φρεσὶν αἴσυλα οἶδε, </l>
        <l n="165">ταρβαλέον, καὶ μητρὸς ὑπαιδείδοικεν ἐνιπάς; </l>
        <l n="166">αὐτὰρ ἐγὼ τέχνης ἐπιβήσομαι, ἥ τις ἀρίστη, </l>
        <l n="167">βουκολέων ἐμὲ καὶ σὲ διαμπερές· οὐδὲ θεοῖσι </l>
        <l n="168">νῶι μετʼ ἀθανάτοισιν ἀδώρητοι καὶ ἄλιστοι </l>
        <l n="169">αὐτοῦ τῇδε μένοντες ἀνεξόμεθʼ, ὡς σὺ κελεύεις. </l>
        <l n="170">βέλτερον ἤματα πάντα μετʼ ἀθανάτοις ὀαρίζειν, </l>
        <l n="171">πλούσιον, ἀφνειόν, πολυλήιον, ἢ κατὰ δῶμα </l>
        <l n="172">ἄντρῳ ἐν ἠερόεντι θαασσέμεν· ἀμφὶ δὲ τιμῆς, </l>
        <l n="173">κἀγὼ τῆς ὁσίης ἐπιβήσομαι, ἧς περ Ἀπόλλων. <milestone unit="card" n="174" ed="P"/>
        </l>
        <l n="174">εἰ δέ κε μὴ δώῃσι πατὴρ ἐμός, ἧ τοι ἔγωγε </l>
        <l n="175">πειρήσω, δύναμαι, φηλητέων ὄρχαμος εἶναι. </l>
        <l n="176">εἰ δέ μʼ ἐρευνήσει Λητοῦς ἐρικυδέος υἱός, </l>
        <l n="177">ἄλλο τί οἱ καὶ μεῖζον ὀίομαι ἀντιβολήσειν. </l>
        <l n="178">εἶμι γὰρ ἐς Πυθῶνα μέγαν δόμον ἀντιτορήσων· </l>
        <l n="179">ἔνθεν ἅλις τρίποδας περικαλλέας ἠδὲ λέβητας </l>
        <l n="180">πορθήσω καὶ χρυσόν, ἅλις τʼ αἴθωνα σίδηρον </l>
        <l n="181">καὶ πολλὴν ἐσθῆτα· σὺ δʼ ὄψεαι, αἴ κʼ ἐθέλῃσθα.<!-- <milestone type="endquote"/> --></l>
      

      <l n="182"><milestone unit="Para" ed="P"/>ὣς οἳ μέν ῥʼ ἐπέεσσι πρὸς ἀλλήλους ἀγόρευον, </l>
      <l n="183">υἱός τʼ αἰγιόχοιο Διὸς καὶ πότνια Μαῖα. </l>
      <l n="184">Ἠὼς δʼ ἠριγένεια φόως θνητοῖσι φέρουσα </l>
      <l n="185">ὤρνυτʼ ἀπʼ Ὠκεανοῖο βαθυρρόου· αὐτὰρ Ἀπόλλων </l>
      <l n="186">Ὀγχηστόνδʼ ἀφίκανε κιών, πολυήρατον ἄλσος </l>
      <l n="187">ἁγνὸν ἐρισφαράγου Γαιηόχου· ἔνθα γέροντα </l>
      <l n="188">κνώδαλον εὗρε νέμοντα παρʼ ἔξοδον ἕρκεος αὐλῆς. </l>
      <l n="189">τὸν πρότερος προσέφη Λητοῦς ἐρικυδέος υἱός· </l>
        <l n="190"><milestone unit="Para" ed="P"/><!-- <milestone type="startquote"/> -->ὦ γέρον, Ὀγχηστοῖο βατοδρόπε ποιήεντος, </l>
      <l n="191">βοῦς ἀπὸ Πιερίης διζήμενος ἐνθάδʼ ἱκάνω, </l>
      <l n="192">πάσας θηλείας, πάσας κεράεσσιν ἑλικτάς, </l>
      <l n="193">ἐξ ἀγέλης· ὁ δὲ ταῦρος ἐβόσκετο μοῦνος ἀπʼ ἄλλων </l>
      <l n="194">κυάνεος· χαροποὶ δὲ κύνες κατόπισθεν ἕποντο </l>
      <l n="195">τέσσαρες, ἠύτε φῶτες, ὁμόφρονες· οἳ μὲν ἔλειφθεν, </l>
      <l n="196">οἵ τε κύνες ὅ τε ταῦρος· ὃ δὴ περὶ θαῦμα τέτυκται· </l>
      <l n="197">ταὶ δʼ ἔβαν ἠελίοιο νέον καταδυομένοιο </l>
      <l n="198">ἐκ μαλακοῦ λειμῶνος ἀπὸ γλυκεροῖο νομοῖο. </l>
      <l n="199">ταῦτά μοι εἰπέ, γεραιὲ παλαιγενές, εἴ που ὄπωπας </l>
        <l n="200">ἀνέρα ταῖσδʼ ἐπὶ βουσὶ διαπρήσσοντα κέλευθον.<!--  <milestone type="endquote"/>--></l>
      <l n="201"><milestone unit="Para" ed="P"/>τὸν δʼ ὁ γέρων μύθοισιν ἀμειβόμενος προσέειπεν· </l>
        <l n="202"><!-- <milestone type="startquote"/> -->ὦ φίλος, ἀργαλέον μέν, ὅσʼ ὀφθαλμοῖσιν ἴδοιτο, </l>
      <l n="203">πάντα λέγειν· πολλοὶ γὰρ ὁδὸν πρήσσουσιν ὁδῖται, </l>
      <l n="204">τῶν οἳ μὲν κακὰ πολλὰ μεμαότες, οἳ δὲ μάλʼ ἐσθλὰ </l>
      <l n="205">φοιτῶσιν· χαλεπὸν δὲ δαήμεναί ἐστιν ἕκαστον· </l>
      <l n="206">αὐτὰρ ἐγὼ πρόπαν ἦμαρ ἐς ἠέλιον καταδύντα </l>
      <l n="207">ἔσκαπτον περὶ γουνὸν ἀλωῆς οἰνοπέδοιο· </l>
      <l n="208">παῖδα δʼ ἔδοξα, φέριστε, σαφὲς δʼ οὐκ οἶδα, νοῆσαι, </l>
      <l n="209">ὅς τις ὁ παῖς, ἅμα βουσὶν ἐυκραίρῃσιν ὀπήδει </l>
      <l n="210">νήπιος, εἶχε δὲ ῥάβδον· ἐπιστροφάδην δʼ ἐβάδιζεν. </l>
        <l n="211">ἐξοπίσω δʼ ἀνέεργε, κάρη δʼ ἔχεν ἀντίον αὐτῷ.<!-- <milestone type="endquote"/> --> </l>
      <l n="212"><milestone unit="Para" ed="P"/>φῆ ῥʼ ὁ γέρων· ὃ δὲ θᾶσσον ὁδὸν κίε μῦθον ἀκούσας· </l>
      <l n="213">οἰωνὸν δʼ ἐνόει τανυσίπτερον, αὐτίκα δʼ ἔγνω </l>
      <l n="214">φηλητὴν γεγαῶτα Διὸς παῖδα Κρονίωνος. <milestone unit="card" n="215" ed="P"/>
      </l>
      <l n="215">ἐσσυμένως δʼ ἤιξεν ἄναξ Διὸς υἱὸς Ἀπόλλων </l>
      <l n="216">ἐς Πύλον ἠγαθέην διζήμενος εἰλίποδας βοῦς, </l>
      <l n="217">πορφυρέῃ νεφέλῃ κεκαλυμμένος εὐρέας ὤμουσʼ </l>
      <l n="218">ἴχνιά τʼ εἰσενόησεν Ἑκηβόλος εἶπέ τε μῦθον· </l>
        <l n="219"><milestone unit="Para" ed="P"/><!-- <milestone type="startquote"/> -->ὦ πόποι, ἦ μέγα θαῦμα τόδʼ ὀφθαλμοῖσιν ὁρῶμαι· </l>
      <l n="220">ἴχνια μὲν τάδε γʼ ἐστὶ βοῶν ὀρθοκραιράων, </l>
      <l n="221">ἀλλὰ πάλιν τέτραπται ἐς ἀσφοδελὸν λειμῶνα· </l>
      <l n="222">βήματα δʼ οὔτʼ ἀνδρὸς τάδε γίγνεται οὔτε γυναικὸς </l>
      <l n="223">οὔτε λύκων πολιῶν οὔτʼ ἄρκτων οὔτε λεόντων· </l>
      <l n="224">οὔτε τι Κενταύρου λασιαύχενος ἔλπομαι εἶναι, </l>
      <l n="225">ὅς τις τοῖα πέλωρα βιβᾷ ποσὶ καρπαλίμοισιν· </l>
        <l n="226">αἰνὰ μὲν ἔνθεν ὁδοῖο, τὰ δʼ αἰνότερʼ ἔνθεν ὁδοῖο.<!-- <milestone type="endquote"/> --></l>
      <l n="227"><milestone unit="Para" ed="P"/>ὣς εἰπὼν ἤιξεν ἄναξ Διὸς υἱὸς Ἀπόλλων· </l>
      <l n="228">Κυλλήνης δʼ ἀφίκανεν ὄρος καταείμενον ὕλῃ, </l>
      <l n="229">πέτρης ἐς κευθμῶνα βαθύσκιον, ἔνθα τε νύμφη </l>
      <l n="230">ἀμβροσίη ἐλόχευσε Διὸς παῖδα Κρονίωνος. </l>
      <l n="231">ὀδμὴ δʼ ἱμερόεσσα διʼ οὔρεος ἠγαθέοιο </l>
      <l n="232">κίδνατο, πολλὰ δὲ μῆλα ταναύποδα βόσκετο ποίην. </l>
      <l n="233">ἔνθα τότε σπεύδων κατεβήσατο λάινον οὐδὸν </l>
      <l n="234">ἄντρον ἐς ἠερόεν ἑκατηβόλος αὐτὸς Ἀπόλλων. </l>
        <l n="235"><milestone unit="Para" ed="P"/>Τὸν δʼ ὡς οὖν ἐνόησε Διὸς καὶ Μαιάδος υἱὸς </l>
      <l n="236">χωόμενον περὶ βουσὶν ἑκηβόλον Ἀπόλλωνα, </l>
      <l n="237">σπάργανʼ ἔσω κατέδυνε θυήεντʼ· ἠύτε πολλὴν </l>
      <l n="238">πρέμνων ἀνθρακιὴν ὕλης σποδὸς ἀμφικαλύπτει, </l>
      <l n="239">ὣς Ἑρμῆς Ἑκάεργον ἰδὼν ἀνέειλεν ἑαυτόν. </l>
      <l n="240">ἐν δʼ ὀλίγῳ συνέλασσε κάρη χεῖράς τε πόδας τε, </l>
      <l n="241">φή ῥα νεόλλουτος, προκαλεύμενος ἥδυμον ὕπνον, </l>
      <l n="242">ἐγρήσσων ἐτεόν γε· χέλυν δʼ ὑπὸ μασχάλῃ εἶχε. </l>
      <l n="243">γνῶ δʼ οὐδʼ ἠγνοίησε Διὸς καὶ Λητοῦς υἱὸς </l>
      <l n="244">νύμφην τʼ οὐρείην περικαλλέα καὶ φίλον υἱόν, </l>
      <l n="245">παῖδʼ ὀλίγον, δολίῃς εἰλυμένον ἐντροπίῃσι. </l>
      <l n="246">παπτήνας δʼ ἀνὰ πάντα μυχὸν μεγάλοιο δόμοιο </l>
      <l n="247">τρεῖς ἀδύτους ἀνέῳγε λαβὼν κληῖδα φαεινὴν </l>
      <l n="248">νέκταρος ἐμπλείους ἠδʼ ἀμβροσίης ἐρατεινῆς· </l>
      <l n="249">πολλὸς δὲ χρυσός τε καὶ ἄργυρος ἔνδον ἔκειτο, </l>
      <l n="250">πολλὰ δὲ φοινικόεντα καὶ ἄργυφα εἵματα νύμφης, </l>
      <l n="251">οἷα θεῶν μακάρων ἱεροὶ δόμοι ἐντὸς ἔχουσιν· </l>
      <l n="252">ἔνθʼ ἐπεὶ ἐξερέεινε μυχοὺς μεγάλοιο δόμοιο </l>
      <l n="253">Λητοΐδης, μύθοισι προσηύδα κύδιμον Ἑρμῆν· </l>
        <l n="254"><milestone unit="Para" ed="P"/><!-- <milestone type="startquote"/> -->ὦ παῖ, ὃς ἐν λίκνῳ κατάκειαι, μήνυέ μοι βοῦς </l>
      <l n="255">θᾶσσον· ἐπεὶ τάχα νῶι διοισόμεθʼ οὐ κατὰ κόσμον. <milestone unit="card" n="256" ed="P"/>
      </l>
      <l n="256">ῥίψω γάρ σε λαβὼν ἐς Τάρταρον ἠερόεντα, </l>
      <l n="257">ἐς ζόφον αἰνόμορον καὶ ἀμήχανον· οὐδέ σε μήτηρ </l>
      <l n="258">ἐς φάος οὐδὲ πατὴρ ἀναλύσεται, ἀλλʼ ὑπὸ γαίῃ </l>
        <l n="259">ἐρρήσεις ὀλίγοισι μετʼ ἀνδράσιν ἡγεμονεύων.<!-- <milestone type="endquote"/> --></l>
        <l n="260"><milestone unit="Para" ed="P"/>Τὸν δʼ Ἑρμῆς μύθοισιν ἀμείβετο κερδαλέοισι· </l>
        <l n="261"><!-- <milestone type="startquote"/> -->Λητοΐδη, τίνα τοῦτον ἀπηνέα μῦθον ἔειπας; </l>
      <l n="262">καὶ βοῦς ἀγραύλους διζήμενος ἐνθάδʼ ἱκάνεις; </l>
      <l n="263">οὐκ ἴδον, οὐ πυθόμην, οὐκ ἄλλου μῦθον ἄκουσα· </l>
      <l n="264">οὐκ ἂν μηνύσαιμʼ, οὐκ ἂν μήνυτρον ἀροίμην· </l>
      <l n="265">οὐδὲ βοῶν ἐλατῆρι, κραταιῷ φωτί, ἔοικα. </l>
      <l n="266">οὐκ ἐμὸν ἔργον τοῦτο, πάρος δέ μοι ἄλλα μέμηλεν· </l>
      <l n="267">ὕπνος ἐμοί γε μέμηλε καὶ ἡμετέρης γάλα μητρὸς </l>
      <l n="268">σπάργανά τʼ ἀμφʼ ὤμοισιν ἔχειν καὶ θερμὰ λοετρά. </l>
      <l n="269">μή τις τοῦτο πύθοιτο, πόθεν τόδε νεῖκος ἐτύχθη· </l>
      <l n="270">καί κεν δὴ μέγα θαῦμα μετʼ ἀθανάτοισι γένοιτο, </l>
      <l n="271">παῖδα νέον γεγαῶτα διὲκ προθύροιο περῆσαι </l>
      <l n="272">βουσὶν ἐπʼ ἀγραύλοισι· τὸ δʼ ἀπρεπέως ἀγορεύεις. </l>
      <l n="273">χθὲς γενόμην, ἁπαλοὶ δὲ πόδες, τρηχεῖα δʼ ὕπο χθών. </l>
      <l n="274">εἰ δʼ ἐθέλεις, πατρὸς κεφαλὴν μέγαν ὅρκον ὀμοῦμαι· </l>
      <l n="275">μὴ μὲν ἐγὼ μήτʼ αὐτὸς ὑπίσχομαι αἴτιος εἶναι, </l>
      <l n="276">μήτε τινʼ ἄλλον ὄπωπα βοῶν κλοπὸν ὑμετεράων, </l>
        <l n="277">αἵ τινες αἱ βόες εἰσί· τὸ δὲ κλέος οἶον ἀκούω.<!-- <milestone type="endquote"/> --></l>
      <l n="278"><milestone unit="Para" ed="P"/>ὣς ἄρʼ ἔφη καὶ πυκνὸν ἀπὸ βλεφάρων ἀμαρύσσων </l>
      <l n="279">ὀφρῦς ῥιπτάζεσκεν ὁρώμενος ἔνθα καὶ ἔνθα, </l>
      <l n="280">μάκρʼ ἀποσυρίζων, ἅλιον τὸν μῦθον ἀκούων. </l>
      <l n="281"><milestone unit="Para" ed="P"/>τὸν δʼ ἁπαλὸν γελάσας προσέφη ἑκάεργος Ἀπόλλων· </l>
        <l n="282"><!-- <milestone type="startquote"/> -->ὦ πέπον, ἠπεροπευτά, δολοφραδές, ἦ σε μάλʼ οἴω </l>
      <l n="283">πολλάκις ἀντιτοροῦντα δόμους εὖ ναιετάοντας </l>
      <l n="284">ἔννυχον οὐχ ἕνα μοῦνον ἐπʼ οὔδεϊ φῶτα καθίσσαι, </l>
      <l n="285">σκευάζοντα κατʼ οἶκον ἄτερ ψόφου, οἷʼ ἀγορεύεις· </l>
      <l n="286">πολλοὺς δʼ ἀγραύλους ἀκαχήσεις μηλοβοτῆρας </l>
      <l n="287">οὔρεος ἐν βήσσῃς, ὁπότʼ ἄν κρειῶν ἐρατίζων </l>
      <l n="288">ἀντᾷς βουκολίοισι καὶ εἰροπόκοις ὀίεσσιν. </l>
      <l n="289">ἀλλʼ ἄγε, μὴ πύματόν τε καὶ ὕστατον ὕπνον ἰαύσῃς, </l>
      <l n="290">ἐκ λίκνου κατάβαινε, μελαίνης νυκτὸς ἑταῖρε. </l>
      <l n="291">τοῦτο γὰρ οὖν καὶ ἔπειτα μετʼ ἀθανάτοις γέρας ἕξεις. </l>
        <l n="292">ἀρχὸς φηλητέων κεκλήσεαι ἤματα πάντα.<!-- <milestone type="endquote"/> --></l>
      <l n="293"><milestone unit="Para" ed="P"/>ὣς ἄρʼ ἔφη καὶ παῖδα λαβὼν φέρε Φοῖβος Ἀπόλλων. </l>
      <l n="294">σὺν δʼ ἄρα φρασσάμενος τότε δὴ κρατὺς Ἀργειφόντης </l>
      <l n="295">οἰωνὸν προέηκεν ἀειρόμενος μετὰ χερσί, </l>
      <l n="296">τλήμονα γαστρὸς ἔριθον, ἀτάσθαλον ἀγγελιώτην. <milestone unit="card" n="297" ed="P"/>
      </l>
      <l n="297">ἐσσυμένως δὲ μετʼ αὐτὸν ἐπέπταρε· τοῖο δʼ Ἀπόλλων </l>
      <l n="298">ἔκλυεν, ἐκ χειρῶν δὲ χαμαὶ βάλε κύδιμον Ἑρμῆν. </l>
      <l n="299">ἕζετο δὲ προπάροιθε καὶ ἐσσύμενός περ ὁδοῖο </l>
      <l n="300">Ἑρμῆν κερτομέων καί μιν πρὸς μῦθον ἔειπε· </l>
     

        <l n="301"><milestone unit="Para" ed="P"/><!-- <milestone type="startquote"/> -->θάρσει, σπαργανιῶτα, Διὸς καὶ Μαιάδος υἱέ· </l>
        <l n="302">εὑρήσω καὶ ἔπειτα βοῶν ἴφθιμα κάρηνα </l>
        <l n="303">τούτοις οἰωνοῖσι· σὺ δʼ αὖθʼ ὁδὸν ἡγεμονεύσεις.<!-- <milestone type="endquote"/> --></l>
      

      <l n="304"><milestone unit="Para" ed="P"/>ὣς φάθʼ· ὃ δʼ αὖτʼ ἀνόρουσε θοῶς Κυλλήνιος Ἑομῆς, </l>
      <l n="305">σπουδῇ ἰών· ἄμφω δὲ παρʼ οὔατα χερσὶν ἐώθει </l>
      <l n="306">σπάργανον ἀμφʼ ὤμοισιν ἐελμένος, εἶπε δὲ μῦθον· </l>
        <l n="307"><milestone unit="Para" ed="P"/><!-- <milestone type="startquote"/> -->πῆ με φέρεις, Ἑκάεργε, θεῶν ζαμενέστατε πάντων; </l>
      <l n="308">ἦ με βοῶν ἕνεχʼ ὧδε χολούμενος ὀρσολοπεύεις; </l>
      <l n="309">ὦ πόποι, εἴθʼ ἀπόλοιτο βοῶν γένος· οὐ γὰρ ἐγώ γε </l>
      <l n="310">ὑμετέρας ἔκλεψα βόας οὐδʼ ἄλλον ὄπωπα, </l>
      <l n="311">αἵτινες αἱ βόες εἰσί· τὸ δὲ κλέος οἶον ἀκούω. </l>
        <l n="312">δὸς δὲ δίκην καὶ δέξο παρὰ Ζηνὶ Κρονίωνι.<!-- <milestone type="endquote"/> --></l>
      <l n="313"><milestone unit="Para" ed="P"/>αὐτὰρ ἐπεὶ τὰ ἕκαστα διαρρήδην ἐρίδαινον </l>
      <l n="314">Ἑρμῆς τʼ οἰοπόλος καὶ Λητοῦς ἀγλαὸς υἱός, </l>
      <l n="315">ἀμφὶς θυμὸν ἔχοντες. ὃ μὲν νημερτέα φωνὴν </l>
      <l n="316"><gap reason="lost"/>οὐκ ἀδίκως ἐπὶ βουσὶν ἐλάζυτο κύδιμον Ἑρμῆν, </l>
      <l n="317">αὐτὰρ ὃ τέχνῃσίν τε καὶ αἱμυλίοισι λόγοισιν </l>
      <l n="318">ἤθελεν ἐξαπατᾶν Κυλλήνιος Ἀργυρότοξον. </l>
      <l n="319">αὐτὰρ ἐπεὶ πολύμητις ἐὼν πολυμήχανον εὗρεν, </l>
      <l n="320">ἐσσυμένως δὴ ἔπειτα διὰ ψαμάθοιο βάδιζε </l>
      <l n="321">πρόσθεν, ἀτὰρ κατόπισθε Διὸς καὶ Λητοῦς υἱός. </l>
      <l n="322">αἶψα δὲ τέρθρον ἵκοντο θυώδεος Οὐλύμποιο </l>
      <l n="323">ἐς πατέρα Κρονίωνα Διὸς περικαλλέα τέκνα· </l>
      <l n="324">κεῖθι γὰρ ἀμφοτέροισι δίκης κατέκειτο τάλαντα. </l>
      <l n="325">οὐμιλίη δʼ ἔχʼ Ὄλυμπον ἀγάννιφον, ἀθάνατοι δὲ </l>
      <l n="326">ἄφθιτοι ἠγερέθοντο μετὰ χρυσόθρονον Ἠῶ. </l>
      <l n="327"><milestone unit="Para" ed="P"/>ἔστησαν δʼ Ἑρμῆς τε καὶ ἀργυρότοξος Ἀπόλλων </l>
      <l n="328">πρόσθε Διὸς γούνων· ὃ δʼ ἀνείρετο φαίδιμον υἱὸν </l>
      <l n="329">Ζεὺς ὑψιβρεμέτης καί μιν πρὸς μῦθον ἔειπε· </l>
        <l n="330"><milestone unit="Para" ed="P"/><!-- <milestone type="startquote"/> -->φοῖβε, πόθεν ταύτην μενοεικέα ληίδʼ ἐλαύνεις, </l>
      <l n="331">παῖδα νέον γεγαῶτα, φυὴν κήρυκος ἔχοντα; </l>
        <l n="332">σπουδαῖον τόδε χρῆμα θεῶν μεθʼ ὁμήγυριν ἦλθε.<!-- <milestone type="endquote"/> --> </l>
      <l n="333"><milestone unit="Para" ed="P"/>τὸν δʼ αὖτε προσέειπεν ἄναξ ἑκάεργος Ἀπόλλων· </l>
      

        <l n="334"><!-- <milestone type="startquote"/> -->ὦ πάτερ, ἦ τάχα μῦθον ἀκούσεαι οὐκ ἀλαπαδνόν, </l>
        <l n="335">κερτομέων ὡς οἶος ἐγὼ φιλολήιός εἰμι. </l>
        <l n="336">παῖδά τινʼ εὗρον τόνδε διαπρύσιον κεραϊστὴν </l>
        <l n="337">Κυλλήνης ἐν ὄρεσσι, πολὺν διὰ χῶρον ἀνύσσας, </l>
        <l n="338">κέρτομον, οἷον ἐγώ γε θεῶν οὐκ ἄλλον ὄπωπα </l>
        <l n="339">οὐδʼ ἀνδρῶν, ὁπόσοι λησίμβροτοί εἰσʼ ἐπὶ γαίῃ. </l>
        <l n="340">κλέψας δʼ ἐκ λειμῶνος ἐμὰς βοῦς ὤχετʼ ἐλαύνων </l>
        <l n="341">ἑσπέριος παρὰ θῖνα πολυφλοίσβοιο θαλάσσης, </l>
        <l n="342">εὐθὺ Πύλονδʼ ἐλάων· τὰ δʼ ἄρʼ ἴχνια δοιὰ πέλωρα, </l>
        <l n="343">οἷά τʼ ἀγάσσασθαι, καὶ ἀγαυοῦ δαίμονος ἔργα. <milestone unit="card" n="344" ed="P"/>
        </l>
        <l n="344">τῇσιν μὲν γὰρ βουσὶν ἐς ἀσφοδελὸν λειμῶνα </l>
        <l n="345">ἀντία βήματʼ ἔχουσα κόνις ἀνέφαινε μέλαινα· </l>
        <l n="346">αὐτὸς δʼ ἐκτὸς ὁδοῦ, τις ἀμήχανος, οὔτʼ ἄρα ποσσὶν </l>
        <l n="347">οὔτʼ ἄρα χερσὶν ἔβαινε διὰ ψαμαθώδεα χῶρον· </l>
        <l n="348">ἀλλʼ ἄλλην τινὰ μῆτιν ἔχων διέτριβε κέλευθα </l>
        <l n="349">τοῖα πέλωρʼ ὡς εἴ τις ἀραιῇσι δρυσὶ βαίνοι. </l>
        <l n="350">ὄφρα μὲν οὖν ἐδίωκε διὰ ψαμαθώδεα χῶρον, </l>
        <l n="351">ῥεῖα μάλʼ ἴχνια πάντα διέπρεπεν ἐν κονίῃσιν· </l>
        <l n="352">αὐτὰρ ἐπεὶ ψαμάθοιο μέγαν στίβον ἐξεπέρησεν, </l>
        <l n="353">ἄφραστος γένετʼ ὦκα βοῶν στίβος ἠδὲ καὶ αὐτοῦ </l>
        <l n="354">χῶρον ἀνὰ κρατερόν· τὸν δʼ ἐφράσατο βροτὸς ἀνὴρ </l>
        <l n="355">ἐς Πύλον εὐθὺς ἐλῶντα βοῶν γένος εὐρυμετώπων. </l>
        <l n="356">αὐτὰρ ἐπεὶ δὴ τὰς μὲν ἐν ἡσυχίῃ κατέερξε </l>
        <l n="357">καὶ διαπυρπαλάμησεν ὁδοῦ τὸ μὲν ἔνθα, τὸ δʼ ἔνθα, </l>
        <l n="358">ἐν λίκνῳ κατέκειτο μελαίνῃ νυκτὶ ἐοικώς, </l>
        <l n="359">ἄντρῳ ἐν ἠερόεντι κατὰ ζόφον· οὐδέ κεν αὐτὸν </l>
        <l n="360">αἰετὸς ὀξὺ λάων ἐσκέψατο· πολλὰ δὲ χερσὶν </l>
        <l n="361">αὐγὰς ὠμόργαζε δολοφροσύνην ἀλεγύνων. </l>
        <l n="362">αὐτὸς δʼ αὐτίκα μῦθον ἀπηλεγέως ἀγόρευεν· </l>
        <l n="363"><!-- <milestone type="startquote"/> -->οὐκ ἴδον, οὐ πυθόμην, οὐκ ἄλλου μῦθον ἄκουσα </l>
        <l n="364">οὐδέ κε μηνύσαιμʼ, οὐδʼ ἄν μήνυτρον ἀροίμην.<!-- <milestone type="endquote"/> --><!-- <milestone type="endquote"/> --> </l>
     

        <l n="365"><milestone unit="Para" ed="P"/> Ἠ τοι ἄρʼ ὣς εἰπὼν κατʼ ἄρʼ ἕζετο Φοῖβος Ἀπόλλων· </l>
      <l n="366">Ερμῆς δʼ αὖθʼ ἑτέρωθεν ἀμειβόμενος ἔπος ηὔδα, </l>
      <l n="367">δείξατο δʼ ἐς Κρονίωνα, θεῶν σημάντορα πάντων· </l>
      <sp>

        <l n="368"><milestone unit="Para" ed="P"/><!-- <milestone type="startquote"/> -->ζεῦ πάτερ, ἦ τοι ἐγώ σοι ἀληθείην καταλέξω· </l>
        <l n="369">νημερτής τε γάρ εἰμι καὶ οὐκ οἶδα ψεύδεσθαι. </l>
        <l n="370">ἦλθεν ἐς ἡμετέρου διζήμενος εἰλίποδας βοῦς </l>
        <l n="371">σήμερον ἠελίοιο νέον ἐπιτελλομένοιο· </l>
        <l n="372">οὐδὲ θεῶν μακάρων ἄγε μάρτυρας οὐδὲ κατόπτας, </l>
        <l n="373">μηνύειν δʼ ἐκέλευεν ἀναγκαίης ὑπὸ πολλῆς, </l>
        <l n="374">πολλὰ δέ μʼ ἠπείλησε βαλεῖν ἐς Τάρταρον εὐρύν, </l>
        <l n="375">οὕνεχʼ ὃ μὲν τέρεν ἄνθος ἔχει φιλοκυδέος ἥβης, </l>
        <l n="376">αὐτὰρ ἐγὼ χθιζὸς γενόμην, τὰ δέ τʼ οἶδε καὶ αὐτός, </l>
        <l n="377">οὔτι βοῶν ἐλατῆρι, κραταιῷ φωτί, ἐοικώς. </l>
        <l n="378">πείθεο· καὶ γὰρ ἐμεῖο πατὴρ φίλος εὔχεαι εἶναι, </l>
        <l n="379">ὡς οὐκ οἴκαδʼ ἔλασσα βόας, ὣς ὄλβιος εἴην, </l>
        <l n="380">οὐδʼ ὑπὲρ οὐδὸν ἔβην· τὸ δέ τʼ ἀτρεκέως ἀγορεύω. </l>
        <l n="381">Ἠέλιον δὲ μάλʼ αἰδέομαι καὶ δαίμονας ἄλλους, </l>
        <l n="382">καὶ σε φιλῶ καὶ τοῦτον ὀπίζομαι· οἶσθα καὶ αὐτός, </l>
        <l n="383">ὡς οὐκ αἴτιός εἰμι· μέγαν δʼ ἐπιδώσομαι ὅρκον· </l>
        <l n="384">οὐ μὰ τάδʼ ἀθανάτων εὐκόσμητα προθύραια. </l>
        <l n="385">καί που ἐγὼ τούτῳ τίσω ποτὲ νηλέα φώρην, </l>
        <l n="386">καὶ κρατερῷ περ ἐόντι· σὺ δʼ ὁπλοτέροισιν ἄρηγε.<!-- <milestone type="endquote"/> --></l>
      </sp>
      <milestone unit="card" n="387" ed="P"/>
      <l n="387"><milestone unit="Para" ed="P"/>ὣς φάτʼ ἐπιλλίζων Κυλλήνιος Ἀργειφόντης· </l>
      <l n="388">καὶ τὸ σπάργανον εἶχεν ἐπʼ ὠλένῃ οὐδʼ ἀπέβαλλε. </l>
      <l n="389">Ζεὺς δὲ μέγʼ ἐξεγέλασσεν ἰδὼν κακομηδέα παῖδα </l>
      <l n="390">εὖ καὶ ἐπισταμένως ἀρνεύμενον ἀμφὶ βόεσσιν. </l>
      <l n="391">ἀμφοτέρους δʼ ἐκέλευσεν ὁμόφρονα θυμὸν ἔχοντας </l>
      <l n="392">ζητεύειν, Ἑρμῆν δὲ διάκτορον ἡγεμονεύειν </l>
      <l n="393">καὶ δεῖξαι τὸν χῶρον ἐπʼ ἀβλαβίῃσι νόοιο, </l>
      <l n="394">ὅππη δὴ αὖτʼ ἀπέκρυψε βοῶν ἴφθιμα κάρηνα. </l>
      <l n="395">νεῦσεν δὲ Κρονίδης, ἐπεπείθετο δʼ ἀγλαὸς Ἑρμῆς· </l>
      <l n="396">ῥηιδίως γὰρ ἔπειθε Διὸς νόος αἰγιόχοιο. </l>
      <l n="397"><milestone unit="Para" ed="P"/>τὼ δʼ ἄμφω σπεύδοντε Διὸς περικαλλέα τέκνα </l>
      <l n="398">ἐς Πύλον ἠμαθόεντα ἐπʼ Ἀλφειοῦ πόρον ἷξον· </l>
      <l n="399">ἀγροὺς δʼ ἐξίκοντο καὶ αὔλιον ὑψιμέλαθρον, </l>
      <l n="400">ἡχοῦ δὴ τὰ χρήματʼ ἀτάλλετο νυκτὸς ἐν ὥρῃ. </l>
      <l n="401">ἔνθʼ Ἑρμῆς μὲν ἔπειτα κιὼν παρὰ λάινον ἄντρον </l>
      <l n="402">ἐς φῶς ἐξήλαυνε βοῶν ἴφθιμα κάρηνα· </l>
      <l n="403">Λητοΐδης δʼ ἀπάτερθεν ἰδὼν ἐνόησε βοείας </l>
      <l n="404">πέτρῃ ἐπʼ ἠλιβάτῳ, τάχα δʼ εἴρετο κύδιμον Ἑρμῆν· </l>
      <sp>

        <l n="405"><milestone unit="Para" ed="P"/><!-- <milestone type="startquote"/> -->πῶς ἐδύνω, δολομῆτα, δύω βόε δειροτομῆσαι, </l>
        <l n="406">ὧδε νεογνὸς ἐὼν καὶ νήπιος; αὐτὸς ἐγώ γε </l>
        <l n="407">θαυμαίνω κατόπισθε τὸ σὸν κράτος· οὐδέ τί σε χρὴ </l>
        <l n="408">μακρὸν ἀέξεσθαι, Κυλλήνιε, Μαιάδος υἱέ.<!-- <milestone type="endquote"/> --></l>
      </sp>

      <milestone unit="card" n="408" ed="P"/>
      <l n="408"><milestone unit="Para" ed="P"/>ὣς ἄρ ἔφη καὶ χερσὶ περίστρεφε καρτερὰ δεσμὰ </l>
      <l n="409a">[<supplied reason="lost" source="Allen">ἐνδῆσαι μεμαὼς Ἑρμῆν κρατεραῖσι λύγοισι.</supplied> </l>
      <l n="409b"><supplied reason="lost" source="Hymn to Dionysus, 13">τὸν δʼ οὐκ ἴσχανε δεσμά, λύγοι δʼ ἀπὸ τηλόσε πῖπτον</supplied>] </l>
      <l n="410">ἄγνου· ταὶ δʼ ὑπὸ ποσσὶ κατὰ χθονὸς αἶψα φύοντο </l>
      <l n="411">αὐτόθεν, ἐμβολάδην ἐστραμμέναι ἀλλήλῃσι, </l>
      <l n="412">ῥεῖά τε καὶ πάσῃσιν ἐπʼ ἀγραύλοισι βόεσσιν, </l>
      <l n="413">Ἑρμέω βουλῇσι κλεψίφρονος· αὐτὰρ Ἀπόλλων </l>
      <l n="414">θαύμασεν ἀθρήσας. τότε δὴ κρατὺς Ἀργειφόντης </l>
      <l n="415">χῶρον ὑποβλήδην ἐσκέψατο, πῦρ ἀμαρύσσων, </l>
      <l n="416"><gap reason="lost"/>ἐγκρύψαι μεμαώς· Λητοῦς δʼ ἐρικυδέος υἱὸν </l>
      <l n="417">ῥεῖα μάλʼ ἐπρήυνεν ἑκηβόλον, ὡς ἔθελʼ αὐτός, </l>
      <l n="418">καὶ κρατερόν περ ἐόντα· λαβὼν δʼ ἐπʼ ἀριστερὰ χειρὸς </l>
      <l n="419">πλήκτρῳ ἐπειρήτιζε κατὰ μέρος· ἣ δʼ ὑπὸ χειρὸς </l>
      <l n="420">σμερδαλέον κονάβησε· γέλασσε δὲ Φοῖβος Ἀπόλλων </l>
      <l n="421">γηθήσας, ἐρατὴ δὲ διὰ φρένας ἤλυθʼ ἰωὴ </l>
      <l n="422">θεσπεσίης ἐνοπῆς καὶ μιν γλυκὺς ἵμερος ᾕρει </l>
      <l n="423">θυμῷ ἀκουάζοντα· λύρῃ δʼ ἐρατὸν κιθαρίζων </l>
      <l n="424">στῆ ῥʼ ὅ γε θαρσήσας ἐπʼ ἀριστερὰ Μαιάδος υἱὸς </l>
      <l n="425">Φοίβου Ἀπόλλωνος· τάχα δὲ λιγέως κιθαρίζων </l>
      <l n="426">γηρύετʼ ἀμβολάδην — ἐρατὴ δέ οἱ ἕσπετο φωνή — κραίνων </l>
      <l n="427">ἀθανάτους τε θεοὺς καὶ γαῖαν ἐρεμνήν, </l>
      <l n="428">ὡς τὰ πρῶτα γένοντο καὶ ὡς λάχε μοῖραν ἕκαστος. </l>
      <l n="429">Μνημοσύνην μὲν πρῶτα θεῶν ἐγέραιρεν ἀοιδῇ, </l>
      <l n="430">μητέρα Μουσάων· ἣ γὰρ λάχε Μαιάδος υἱόν· </l>
      <l n="431">τοὺς δὲ κατὰ πρέσβιν τε καὶ ὡς γεγάασιν ἕκαστος </l>
      <l n="432">ἀθανάτους ἐγέραιρε θεοὺς Διὸς ἀγλαὸς υἱός, </l>
      <l n="433">πάντʼ ἐνέπων κατὰ κόσμον, ἐπωλένιον κιθαρίζων. </l>
      <l n="434">τὸν δʼ ἔρος ἐν στήθεσσιν ἀμήχανος αἴνυτο θυμόν, </l>
      <l n="435">καὶ μιν φωνήσας ἔπεα πτερόεντα προσηύδα· </l>
      

        <l n="436"><milestone unit="Para" ed="P"/><!-- <milestone type="startquote"/> -->βουφόνε, μηχανιῶτα, πονεύμενε, δαιτὸς ἑταῖρε, </l>
        <l n="437">πεντήκοντα βοῶν ἀντάξια ταῦτα μέμηλας. </l>
        <l n="438">ἡσυχίως καὶ ἔπειτα διακρινέεσθαι ὀίω· </l>
        <l n="439">νῦν δʼ ἄγε μοι τόδε εἰπέ, πολύτροπε Μαιάδος υἱέ, </l>
        <l n="440">ἦ σοί γʼ ἐκ γενετῆς τάδʼ ἅμʼ ἕσπετο θαυματὰ ἔργα </l>
        <l n="441">ἠέ τις ἀθανάτων ἠὲ θνητῶν ἀνθρώπων </l>
        <l n="442">δῶρον ἀγαυὸν ἔδωκε καὶ ἔφρασε θέσπιν ἀοιδήν; </l>
        <l n="443">θαυμασίην γὰρ τήνδε νεήφατον ὄσσαν ἀκούω, </l>
        <l n="444">ἣν οὐ πώ ποτέ φημι δαήμεναι οὔτε τινʼ ἀνδρῶν </l>
        <l n="445">οὔτε τινʼ ἀθανάτων, οἳ Ὀλύμπια δώματʼ ἔχουσι, </l>
        <l n="446">νόσφι σέθεν, φηλῆτα, Διὸς καὶ Μαιάδος υἱέ. <milestone unit="card" n="446" ed="P"/>
        </l>
        <l n="447">τίς τέχνη, τίς μοῦσα ἀμηχανέων μελεδώνων, </l>
        <l n="448">τίς τρίβος; ἀτρεκέως γὰρ ἅμα τρία πάντα πάρεστιν, </l>
        <l n="449">εὐφροσύνην καὶ ἔρωτα καὶ ἥδυμον ὕπνον ἑλέσθαι. </l>
        <l n="450">καὶ γὰρ ἐγὼ Μούσῃσιν Ὀλυμπιάδεσσιν ὀπηδός, </l>
        <l n="451">τῇσι χοροί τε μέλουσι καὶ ἀγλαὸς οἶμος ἀοιδῆς </l>
        <l n="452">καὶ μολπὴ τεθαλυῖα καὶ ἱμερόεις βρόμος αὐλῶν· </l>
        <l n="453">ἀλλʼ οὔ πω τί μοι ὧδε μετὰ φρεσὶν ἄλλο μέλησεν, </l>
        <l n="454">οἷα νέων θαλίῃς ἐνδέξια ἔργα πέλονται. </l>
        <l n="455">θαυμάζω, Διὸς υἱέ, τάδʼ, ὡς ἐρατὸν κιθαρίζεις. </l>
        <l n="456">νῦν δʼ ἐπεὶ οὖν ὀλίγος περ ἐὼν κλυτὰ μήδεα οἶδας, </l>
        <l n="457">ἷζε, πέπον, καὶ μῦθον ἐπαίνει πρεσβυτέροισι· </l>
        <l n="458">νῦν γάρ τοι κλέος ἔσται ἐν ἀθανάτοισι θεοῖσι </l>
        <l n="459">σοί τʼ αὐτῷ καὶ μητρί· τὸ δʼ ἀτρεκέως ἀγορεύσω· </l>
        <l n="460">ναὶ μὰ τόδε κρανέινον ἀκόντιον, ἦ μὲν ἐγώ σε </l>
        <l n="461">κυδρὸν ἐν ἀθανάτοισι καὶ ὄλβιον ἡγεμόνʼ εἵσω </l>
        <l n="462">δώσω τʼ ἀγλαὰ δῶρα καὶ ἐς τέλος οὐκ ἀπατήσω.<!-- <milestone type="endquote"/> --></l>
        <l n="463"><milestone unit="Para" ed="P"/>τὸν δʼ Ἑρμῆς μύθοισιν ἀμείβετο κερδαλέοισιν· </l>
        <l n="464"><!-- <milestone type="startquote"/> -->εἰρωτᾷς μʼ, Ἐκάεργε, περιφραδές· αὐτὰρ ἐγώ σοι </l>
        <l n="465">τέχνης ἡμετέρης ἐπιβήμεναι οὔ τι μεγαίρω. </l>
        <l n="466">σήμερον εἰδήσεις· ἐθέλω δέ τοι ἤπιος εἶναι </l>
        <l n="467">βουλῇ καὶ μύθοισι. σὺ δὲ φρεσὶ πάντʼ εὖ οἶδας· </l>
        <l n="468">πρῶτος γάρ, Διὸς υἱέ, μετʼ ἀθανάτοισι θαάσσεις, </l>
        <l n="469">ἠύς τε κρατερός τε· φιλεῖ δέ σε μητίετα Ζεὺς </l>
        <l n="470">ἐκ πάσης ὁσίης, ἔπορεν δέ τοι ἀγλαὰ δῶρα. </l>
        <l n="471">καὶ τιμάς σέ γέ φασι δαήμεναι ἐκ Διὸς ὀμφῆς </l>
        <l n="472">μαντείας θʼ Ἐκάεργε, Διὸς παρά, θέσφατα πάντα </l>
        <l n="473">τῶν νῦν αὐτὸς ἐγώ σε μαλʼ ἀφνειὸν δεδάηκα· </l>
        <l n="474">σοὶ δʼ αὐτάγρετόν ἐστι δαήμεναι, ὅττι μενοινᾷς. </l>
        <l n="475">ἀλλʼ ἐπεὶ οὖν τοι θυμὸς ἐπιθύει κιθαρίζειν, </l>
        <l n="476">μέλπεο καὶ κιθάριζε καὶ ἀγλαίας ἀλέγυνε </l>
        <l n="477">δέγμενος ἐξ ἐμέθεν· σὺ δέ μοι, φίλε, κῦδος ὄπαζε. </l>
        <l n="478">εὐμόλπει μετὰ χερσὶν ἔχων λιγύφωνον ἑταίρην, </l>
        <l n="479">καλὰ καὶ εὖ κατὰ κόσμον ἐπιστάμενος ἀγορεύειν. </l>
        <l n="480">εὔκηλος μὲν ἔπειτα φέρειν ἐς δαῖτα θάλειαν </l>
        <l n="481">καὶ χορὸν ἱμερόεντα καὶ ἐς φιλοκυδέα κῶμον </l>
        <l n="482">εὐφροσύνην νυκτός τε καὶ ἤματος. ὅς τις ἂν αὐτὴν </l>
        <l n="483">τέχνῃ καὶ σοφίῃ δεδαημένος ἐξερεείνῃ, </l>
        <l n="484">φθεγγομένη παντοῖα νόῳ χαρίεντα διδάσκει </l>
        <l n="485">ῥεῖα συνηθείῃσιν ἀθυρομένη μαλακῇσιν, </l>
        <l n="486">ἐργασίην φεύγουσα δυήπαθον· ὃς δέ κεν αὐτὴν </l>
        <l n="487">νῆις ἐὼν τὸ πρῶτον ἐπιζαφελῶς ἐρεείνῃ, </l>
        <l n="488">μὰψ αὔτως κεν ἔπειτα μετήορά τε θρυλλίζοι. <milestone unit="card" n="488" ed="P"/>
        </l>
        <l n="489">σοὶ δʼ αὐτάγρετόν ἐστι δαήμεναι, ὅττι μενοινᾷς. </l>
        <l n="490">καὶ τοι ἐγὼ δώσω ταύτην, Διὸς ἀγλαὲ κοῦρε· </l>
        <l n="491">ἡμεῖς δʼ αὖτʼ ὄρεός τε καὶ ἱπποβότου πεδίοιο </l>
        <l n="492">βουσὶ νομούς, Ἐκάεργε, νομεύσομεν ἀγραύλοισιν. </l>
        <l n="493">ἔνθεν ἅλις τέξουσι βόες ταύροις·, μιγεῖσαι </l>
        <l n="494">μίγδην θηλείας τε καὶ ἄρσενας· οὐδέ τί σε χρὴ </l>
        <l n="495">κερδαλέον περ ἐόντα περιζαμενῶς κεχολῶσθαι.<!--  <milestone type="endquote"/> --></l>


      <l n="496"><milestone unit="Para" ed="P"/>ὣς εἰπὼν ὤρεξʼ· ὃ δʼ ἐδέξατο Φοῖβος Ἀπόλλων, </l>
      <l n="497">Ἐρμῇ δʼ ἐγγυάλιξεν ἑκὼν μάστιγα φαεινήν, </l>
      <l n="498">βουκολίας τʼ ἐπέτελλεν· ἔδεκτο δὲ Μαιάδος υἱὸς </l>
      <l n="499">γηθήσας· κίθαριν δὲ λαβὼν ἐπʼ ἀριστερὰ χειρὸς </l>
      <l n="500">Λητοῦς ἀγλαὸς υἱός, ἄναξ ἑκάεργος Ἀπόλλων, </l>
      <l n="501">πλήκτρῳ ἐπειρήτιζε κατὰ μένος· ἣ δʼ ὑπένερθε </l>
      <l n="502">σμερδαλέον κονάβησε· θεὸς δʼ ὑπὸ καλὸν ἄεισεν. </l>
      <l n="503"><milestone unit="Para" ed="P"/>ἔνθα βόας μὲν ἔπειτα ποτὶ ζάθεον λειμῶνα </l>
      <l n="504">ἐτραπέτην· αὐτοὶ δέ, Διὸς περικαλλέα τέκνα, </l>
      <l n="505">ἄψορροι πρὸς Ὄλυμπον ἀγάννιφον ἐρρώσαντο </l>
      <l n="506">τερπόμενοι φόρμιγγι· χάρη δʼ ἄρα μητιέτα Ζεύς, </l>
      <l n="507">ἄμφω δʼ ἐς φιλότητα συνήγαγε· καὶ τὰ μὲν Ἑρμῆς </l>
      <l n="508">Λητοΐδην ἐφίλησε διαμπερὲς ὡς ἔτι καὶ νῦν, </l>
      <l n="509">σήματʼ ἐπεὶ κίθαριν μὲν Ἑκηβόλῳ ἐγγυάλιξεν </l>
      <l n="510">ἱμερτήν, δεδαώς, ὃ δʼ ἐπωλένιον κιθάριζεν· </l>
      <l n="511">αὐτὸς δʼ αὖθʼ ἑτέρης σοφίης ἐκμάσσατο τέχνην· </l>
      <l n="512">συρίγγων ἐνοπὴν ποιήσατο τηλόθʼ ἀκουστήν. <milestone unit="card" n="513" ed="P"/>
      </l>
      <l n="513"><milestone unit="Para" ed="P"/>καὶ τότε Λητοΐδης Ἑρμῆν πρὸς μῦθον ἔειπε· </l>
      
        <l n="514"><!-- <milestone type="startquote"/> -->δείδια, Μαιάδος υἱέ, διάκτορε, ποικιλομῆτα, </l>
        <l n="515">μή μοι ἅμα κλέψῃς κίθαριν καὶ καμπύλα τόξα· </l>
        <l n="516">τιμὴν γὰρ πὰρ Ζηνὸς ἔχεις ἐπαμοίβια ἔργα </l>
        <l n="517">θήσειν ἀνθρώποισι κατὰ χθόνα πουλυβότειραν. </l>
        <l n="518">ἀλλʼ εἴ μοι τλαίης γε θεῶν μέγαν ὅρκον ὀμόσσαι, </l>
        <l n="519">ἢ κεφαλῇ νεύσας ἢ ἐπὶ Στυγὸς ὄβριμον ὕδωρ, </l>
        <l n="520">πάντʼ ἂν ἐμῷ θυμῷ κεχαρισμένα καὶ φίλα ἔρδοις.<!-- <milestone type="endquote"/> --> </l>
     
      <l n="521"><milestone unit="Para" ed="P"/>καὶ τότε Μαιάδος υἱὸς ὑποσχόμενος κατένευσε, </l>
      <l n="522">μή ποτʼ ἀποκλέψειν, ὅσʼ Ἑκηβόλος ἐκτεάτισται, </l>
      <l n="523">μηδέ ποτʼ ἐμπελάσειν πυκινῷ δόμῳ· αὐτὰρ Ἀπόλλων </l>
      <l n="524">Λητοΐδης κατένευσεν ἐπʼ ἀρθμῷ καὶ φιλότητι, </l>
      <l n="525">μή τινα φίλτερον ἄλλον ἐν ἀθανάτοισιν ἔσεσθαι, </l>
      <l n="526">μήτε θεὸν μήτʼ ἄνδρα Διὸς γόνον· ἐκ δὲ τέλειον </l>
      <l n="526a"> [<supplied reason="lost" source="Allen's supplement">αἰετὸν ἧκε πατήρ· ὁ δʼ ἐπώμοσεν· ἦ σε μάλʼ οἶον</supplied>] </l>
  

        <l n="527"><!-- <milestone type="startquote"/> -->σύμβολον ἀθανάτων ποιήσομαι ἠδʼ ἅμα πάντων, </l>
        <l n="528">πιστὸν ἐμῷ θυμῷ καὶ τίμιον· αὐτὰρ ἔπειτα </l>
        <l n="529">ὄλβου καὶ πλούτου δώσω περικαλλέα ῥάβδον, </l>
        <l n="530">χρυσείην, τριπέτηλον, ἀκήριον ἥ σε φυλάξει </l>
        <l n="531">πάντας ἐπικραίνουσʼ ἄθλους ἐπέων τε καὶ ἔργων </l>
        <l n="532">τῶν ἀγαθῶν, ὅσα φημὶ δαήμεναι ἐκ Διὸς ὀμφῆς. </l>
        <l n="533">μαντείην δέ, φέριστε, διοτρεφές, ἣν ἐρεείνεις, </l>
        <l n="534">οὔτε σὲ θέσφατόν ἐστι δαήμεναι οὔτε τινʼ ἄλλον </l>
        <l n="535">ἀθανάτων· τὸ γὰρ οἶδε Διὸς νόος· αὐτὰρ ἐγώ γε </l>
        <l n="536">πιστωθεὶς κατένευσα καὶ ὤμοσα καρτερὸν ὅρκον, </l>
        <l n="537">μή τινα νόσφιν ἐμεῖο θεῶν αἰειγενετάων </l>
        <l n="538">ἄλλον γʼ εἴσεσθαι Ζηνὸς πυκινόφρονα βουλήν. </l>
        <l n="539">καὶ σύ, κασίγνητε χρυσόρραπι, μή με κέλευε </l>
        <l n="540">θέσφατα πιφαύσκειν, ὅσα μήδεται εὐρύοπα Ζεύς. </l>
        <l n="541">ἀνθρώπων δʼ ἄλλον δηλήσομαι, ἄλλον ὀνήσω, </l>
        <l n="542">πολλὰ περιτροπέων ἀμεγάρτων φῦλʼ ἀνθρώπων. </l>
        <l n="543">καὶ μὲν ἐμῆς ὀμφῆς ἀπονήσεται, ὅς τις ἂν ἔλθῃ </l>
        <l n="544">φωνῇ καὶ πτερύγεσσι τεληέντων οἰωνῶν· </l>
        <l n="545">οὗτος ἐμῆς ὀμφῆς ἀπονήσεται, οὐδʼ ἀπατήσω. </l>
        <l n="546">ὃς δέ κε μαψιλόγοισι πιθήσας οἰωνοῖσι </l>
        <l n="547">μαντείην ἐθέλῃσι παρὲκ νόον ἐξερεείνειν </l>
        <l n="548">ἡμετέρην, νοέειν δὲ θεῶν πλέον αἰὲν ἐόντων, </l>
        <l n="549">φήμʼ, ἁλίην ὁδὸν εἶσιν. ἐγὼ δέ κε δῶρα δεχοίμην. <milestone unit="card" n="550" ed="P"/>
        </l>
        <l n="550"><milestone unit="Para" ed="P"/>ἄλλο δέ τοι ἐρέω, Μαίης ἐρικυδέος υἱὲ </l>
        <l n="551">καὶ Διὸς αἰγιόχοιο, θεῶν ἐριούνιε δαῖμον· </l>
        <l n="552">σεμναὶ γὰρ τινες εἰσί, κασίγνηται γεγαυῖαι, </l>
        <l n="553">παρθένοι, ὠκείῃσιν ἀγαλλόμεναι πτερύγεσσι, </l>
        <l n="554">τρεῖς· κατὰ δὲ κρατὸς πεπαλαγμέναι ἄλφιτα λευκά, </l>
        <l n="555">οἰκία ναιετάουσιν ὑπὸ πτυχὶ Παρνησοῖο, </l>
        <l n="556">μαντείης ἀπάνευθε διδάσκαλοι, ἣν ἐπὶ βουσὶ </l>
        <l n="557">παῖς ἔτʼ ἐὼν μελέτησα· πατὴρ δʼ ἐμὸς οὐκ ἀλέγιζεν, </l>
        <l n="558">ἐντεῦθεν δὴ ἔπειτα ποτώμεναι ἄλλοτε ἄλλη </l>
        <l n="559">κηρία βόσκονται καὶ τε κραίνουσιν ἕκαστα. </l>
        <l n="560">αἳ δʼ ὅτε μὲν θυΐωσιν ἐδηδυῖαι μέλι χλωρόν, </l>
        <l n="561">προφρονέως ἐθέλουσιν ἀληθείην ἀγορεύειν· </l>
        <l n="562">ἢν δʼ ἀπονοσφισθῶσι θεῶν ἡδεῖαν ἐδωδήν, </l>
        <l n="563">ψεύδονται δὴ ἔπειτα διʼ ἀλλήλων δονέουσαι. </l>
        <l n="564">τάς τοι ἔπειτα δίδωμι· σὺ δʼ ἀτρεκέως ἐρεείνων </l>
        <l n="565">σὴν αὐτοῦ φρένα τέρπε, καὶ εἰ βροτὸν ἄνδρα δαείῃς, </l>
        <l n="566">πολλάκι σῆς ὀμφῆς ἐπακούσεται, αἴ κε τύχῃσι. </l>
        <l n="567">ταῦτʼ ἔχε, Μαιάδος υἱέ, καὶ ἀγραύλους ἕλικας βοῦς </l>
        <l n="568">ἵππους τʼ ἀμφιπόλευε καὶ ἡμιόνους ταλαεργούς.<!-- <milestone type="endquote"/> --></l>
 

        <l n="568a"><milestone unit="Para" ed="P"/>[<supplied reason="lost" source="Allen's supplement">ὡς ἔφατʼ· οὐρανόθεν δὲ πατὴρ Ζεὺς αὐτὸς ἔπεσσι</supplied> </l>
      <l n="568b"> <supplied reason="lost" source="Allen's supplement">θῆκε τέλος· πᾶσιν δʼ ἄρʼ ὅ γʼ οἰωνοῖσι κέλευσεν</supplied>] </l>
      <l n="569">καὶ χαροποῖσι λέουσι καὶ ἀργιόδουσι σύεσσι </l>
      <l n="570">καὶ κυσὶ καὶ μήλοισιν, ὅσα τρέφει εὐρεῖα χθών, </l>
      <l n="571">πᾶσι δʼ ἐπὶ προβάτοισιν ἀνάσσειν κύδιμον Ἑρμῆν, </l>
      <l n="572">οἶον δʼ εἰς Ἀΐδην τετελεσμένον ἄγγελον εἶναι, </l>
      <l n="573">ὅς τʼ ἄδοτός περ ἐὼν δώσει γέρας οὐκ ἐλάχιστον. </l>
      <l n="574"><milestone unit="Para" ed="P"/>οὕτω Μαιάδος υἱὸν ἄναξ ἐφίλησεν Ἀπόλλων </l>
      <l n="575">παντοίῃ φιλότητι· χάριν δʼ ἐπέθηκε Κρονίων. </l>
      <l n="576">πᾶσι δʼ ὅ γε θνητοῖσι καὶ ἀθανάτοισιν ὁμιλεῖ. </l>
      <l n="577">παῦρα μὲν οὖν ὀνίνησι, τὸ δʼ ἄκριτον ἠπεροπεύει </l>
      <l n="578">νύκτα διʼ ὀρφναίην φῦλα θνητῶν ἀνθρώπων. </l>
      

        <l n="579"><milestone unit="Para" ed="P"/>καὶ σὺ μὲν οὕτω χαῖρε, Διὸς καὶ Μαιάδος, υἱέ· </l>
        <l n="580">αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς. </l>
      
      </div>
    </body>
  </text>
</TEI>