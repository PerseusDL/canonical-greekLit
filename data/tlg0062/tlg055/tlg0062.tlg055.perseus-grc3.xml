<?xml version="1.0" encoding="UTF-8"?>
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
<fileDesc>
<titleStmt>
<title xml:lang="grc">Τὰ πρὸς Κρόνον</title>
<title xml:lang="eng">A Conversation with Cronus</title>
<author>Lucian of Samosata</author>
<editor>Kenneth Kilburn</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Gregory Crane</name>
<name>Lisa Cerrato</name>

</respStmt>
<funder n="org:NEH">The National Endowment for the Humanities</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release" when="2023-06-23">Perseus 5.0</date>
    <idno type="filename">tlg0062.tlg055.perseus-grc3.xml</idno>
    <availability>
        <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
    </availability>
</publicationStmt>

    <sourceDesc>
        <listBibl>
            <biblStruct>
                <monogr>
                    <author>Lucian of Samosata</author>
                    <title xml:lang="eng">Lucian with an English Translation</title>
                    <editor>Kenneth Kilburn</editor>
                    <imprint>
                        <pubPlace>London</pubPlace>
                        <publisher>William Heinemann Ltd.</publisher>
                        <pubPlace>Cambridge, MA</pubPlace>
                        <publisher>Harvard University Press</publisher>
                        <date type="unrenewed_copyright">1959</date>
                    </imprint>
                    <biblScope unit="volume">6</biblScope>
                </monogr>
<ref target="https://archive.org/details/luciankilb06luciuoft/page/89/mode/2up">Internet Archive</ref>
<ref target="https://hdl.handle.net/2027/osu.32435024202103?urlappend=%3Bseq=105">Hathi Trust</ref>
            </biblStruct>
        </listBibl>
    </sourceDesc>
</fileDesc>

<encodingDesc>
<editorialDecl>
<correction method="silent">
<p>optical character recognition</p>
</correction>
</editorialDecl>
    <refsDecl n="CTS">
        <cRefPattern n="section" matchPattern="(\w+)"
            replacementPattern="#xpath(/tei:TEI/tei:text/tei:body/tei:div/tei:div[@n='$1'])">
            <p>This pointer pattern extracts section.</p>
        </cRefPattern>
    </refsDecl>
<!-- <refsDecl doctype="TEI.2">
<state unit="section" n="chunk"/>å
</refsDecl>-->
</encodingDesc>
<profileDesc>
<langUsage>
<language ident="grc">Greek</language>
</langUsage>
</profileDesc>
</teiHeader>

<text>
<body>
<div type="edition" n="urn:cts:greekLit:tlg0062.tlg055.perseus-grc3" xml:lang="grc">
<pb n="v.6.p.88"/>
<head>ΤΑ ΠΡΟΣ ΚΡΟΝΟΝ</head>
<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="1">
<sp><speaker>ΙΕΡΕΥΣ</speaker><p> Ὦ Κρόνε, σὺ γὰρ ἔοικας ἄρχειν τό γε νῦν εἶναι
καὶ σοὶ τέθυται καὶ κεκαλλιέρηται παρ’ ἡμῶν, τί
ἂν μάλιστα ἐπὶ τῶν ἱερῶν αἰτήσας λάβοιμι παρὰ
σοῦ;</p></sp>
<sp><speaker>ΚΡΟΝΟΣ</speaker><p>Τοῦτο μὲν αὐτόν σε καλῶς ἔχει ἐσκέφθαι ὅ τι
σοι εὐκτέον,
<note xml:lang="mul" n="6.88.1">εὐκτέον Γ: εὐκταῖον other MSS.</note>
 εἰ μὴ καὶ μάντιν ἅμα ἐθέλεις εἶναι
τὸν ἄρχοντα, εἰδέναι τί σοι ἥδιον αἰτεῖν. ἐγὼ δὲ
τά γε δυνατὰ οὐκ ἀνανεύσω πρὸς τὴν εὐχήν.</p></sp>
<sp><speaker>ΙΕΡΕΥΣ</speaker><p>Ἀλλὰ πάλαι ἔσκεμμαι. ἐρῶ γὰρ τὰ κοινὰ ταυτὶ
καὶ πρόχειρα—πλοῦτον καὶ χρυσὸν πολὺν καὶ
ἀγρῶν
<note xml:lang="mul" n="6.88.2">ἀγρῶν Courier: ἀνδρῶν MSS.</note>
 δεσπότην εἶναι καὶ ἀνδράποδα πολλὰ
κεκτῆσθαι καὶ ἐσθῆτας εὐανθεῖς καὶ μαλακὰς καὶ
ἄργυρον καὶ ἐλέφαντα καὶ τὰ ἄλλα ὁπόσα τίμια.
τούτων οὖν, ὦ ἄριστε Κρόνε, δίδου μοι, ὥς τι καὶ
αὐτὸν ἀπολαῦσαι τῆς σῆς ἀρχῆς μηδὲ ἄμοιρον
εἶναι μόνον αὐτὸν διὰ παντὸς τοῦ βίου.</p></sp>

</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="2">
<sp><speaker>ΚΡΟΝΟΣ</speaker><p> Ὁρᾷς; οὐ κατ’ ἐμὲ τοῦτο ᾔτησας. οὐ γὰρ
ἐμὸν διανέμειν τὰ τοιαῦτα. ὥστε μὴ ἄχθου, εἰ
ἀτυχήσειας αὐτῶν, ἀλλ’ αἴτει παρὰ τοῦ Διός,



<pb n="v.6.p.90"/>

ὁπόταν εἰς ἐκεῖνον ἡ ἀρχὴ περιέλθῃ μετ’ ὀλίγον.
ἐγὼ δ’ ἐπὶ ῥητοῖς παραλαμβάνω τὴν δυναστείαν.
ἑπτὰ μὲν ἡμερῶν ἡ πᾶσα βασιλεία, καὶ ἢν ἐκπρόθεσμος
τούτων γένωμαι, ἰδιώτης εὐθύς εἰμι καί
που τοῦ πολλοῦ δήμου εἷς. ἐν αὐταῖς δὲ ταῖς
ἑπτὰ σπουδαῖον μὲν οὐδὲν οὐδὲ ἀγοραῖον διοικήσασθαί
μοι συγκεχώρηται, πίνειν δὲ καὶ μεθύειν
καὶ βοᾶν καὶ παίζειν καὶ κυβεύειν καὶ ἄρχοντας
καθιστάναι
<note xml:lang="mul" n="6.90.1">καθιστάναι Halm: καθιστᾶν F: καθίστασθαι ΓΝ.</note>
 καὶ τοὺς οἰκέτας εὐωχεῖν καὶ γυμνὸν
ᾄδειν καὶ κροτεῖν ὑποτρέμοντα, ἐνίοτε δὲ καὶ ἐς
ὕδωρ ψυχρὸν ἐπὶ κεφαλὴν ὠθεῖσθαι ἀσβόλῳ κεχρισμένον
τὸ πρόσωπον, ταῦτα ἐφεῖταί μοι ποιεῖν. τὰ
μεγάλα δὲ ἐκεῖνα, τὸν πλοῦτον καὶ τὸ χρυσίον, ὁ
Ζεὺς διαδίδωσιν οἷς ἂν ἐθέλῃ.</p></sp></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="3">
<sp><speaker>ΙΕΡΕΥΣ</speaker><p> Ἀλλ’ οὐδ’ ἐκεῖνος, ὦ Κρόνε, ῥᾳδίως καὶ
προχείρως. ἐγὼ γ’ οὖν ἤδη ἀπηγόρευκα αἰτῶν
μεγάλῃ τῇ φωνῇ, ὁ δ’ οὐκ ἐπαΐει τὸ παράπαν,
ἀλλὰ τὴν αἰγίδα ἐπισείων καὶ τὸν κεραυνὸν ἐπανατεινόμενος
δριμὺ ἐνορῶν ἐκπλήττει τοὺς ἐνοχλοῦντας.
ἢν δέ ποτε καὶ ἐπινεύσῃ τινὶ καὶ πλούσιον
ποιῇ, πολὺ τὸ ἄκριτον ἐνταῦθα, καὶ τοὺς ἀγαθοὺς
ἐνίοτε καὶ συνετοὺς ἀφεὶς ὁ δὲ παμπονήροις τε καὶ
ἀνοήτοις ἀνδράσι περιχεῖ τὸν πλοῦτον, μαστιγίαις
ἢ ἀνδρογύνοις τοῖς πλείστοις αὐτῶν. πλὴν τά γε
σοὶ δυνατὰ ἐθέλω εἰδέναι τίνα ταῦτά ἐστιν.</p></sp></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="4">
<sp><speaker>ΚΡΟΝΟΣ</speaker><p> Οὐ μικρὰ ὅλως οὐδὲ παντάπασιν εὐκαταφρόνητα
ὡς πρὸς τὴν δύναμιν ἐξετάζεσθαι τῆς συμπάσης
ἀρχῆς—εἰ μή σοί γε μικρὸν δοκεῖ τὸ νικᾶν κυβεύοντα

<pb n="v.6.p.92"/>

καὶ τοῖς ἄλλοις ἐς τὴν μονάδα κυλιομένου τοῦ
κύβου σοὶ τὴν ἑξάδα ὑπεράνω ἀεὶ φαίνεσθαι.
πολλοὶ γοῦν ἐς κόρον ἀπὸ τοῦ τοιούτου ἐπεσιτίσαντο,
οἷς ἵλεως καὶ φορὸς ὁ κύβος ἐπινεύσει· οἱ
δὲ ἔμπαλιν γυμνοὶ ἐξενήξαντο συντριβέντος αὐτοῖς
τοῦ σκάφους περὶ οὕτω μικρῷ ἕρματι τῷ κύβῳ.
καὶ μὴν καὶ πιεῖν ἐς τὸ ἥδιστον καὶ ᾠδικώτερον
ἄλλου δόξαι ᾆσαι
<note xml:lang="mul" n="6.92.1">ᾆσαι one late MS.: ἅμα other MSS.</note>
 ἐν τῷ συμποσίῳ καὶ διακονουμένων
τοὺς μὲν ἄλλους ἐς τὸ ὕδωρ ἐμπεσεῖν—τοῦτο
γὰρ τοὐπιτίμιον τῆς ἀδεξίου διακονίας—σὲ
δὲ ἀνακηρυχθῆναι καλλίνικον καὶ τἆθλα φέρεσθαι
τὸν ἀλλᾶντα—ὁρᾷς ἡλίκον τὸ ἀγαθόν; ἔτι καὶ
βασιλέα μόνον ἐφ’ ἁπάντων γενέσθαι τῷ ἀστραγάλῳ
κρατήσαντα, ὡς μήτε ἐπιταχθείης γελοῖα ἐπιτάγματα
καὶ αὐτὸς ἐπιτάττειν ἔχοις, τῷ μὲν αἰσχρόν
τι περὶ αὑτοῦ ἀναβοῆσαι, τῷ δὲ γυμνὸν ὀρχήσασθαι
καὶ ἀράμενον
<note xml:lang="mul" n="6.92.2">καὶ ἀράμενον N: παράμενον Γ.</note>
 τὴν αὐλητρίδα τρὶς τὴν οἰκίαν περιελθεῖν—πῶς
οὐχὶ καὶ ταῦτα δείγματα μεγαλοδωρίας
τῆς ἐμῆς; εἰ δὲ τὸ μὴ ἀληθῆ μηδὲ βέβαιον
γίγνεσθαι τὴν τοιαύτην βασιλείαν αἰτιάσει, ἄγνωμον
ποιήσεις ὁρῶν αὐτὸν ἐμὲ τὸν ταῦτα διανέμοντα
ὀλιγοχρόνιον τὴν ἀρχὴν ἔχοντα. τούτων δ’ οὖν ἅ
μοι δυνατὰ δοῦναι, τῶν πεττῶν, τοῦ ἄρχειν, τοῦ
ᾄδειν καὶ τῶν ἃ κατηριθμησάμην, θαρρῶν αἴτει,
ὡς ἐμοῦ πρὸς οὐδὲν δεδιξομένου σε τῇ αἰγίδι καὶ
τῷ κεραυνῷ.</p></sp></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="5">
<sp><speaker>ΙΕΡΕΥΣ</speaker><p> Ἀλλ’, ὦ Τιτάνων ἄριστε, τῶν μὲν τοιούτων οὐ
δέομαι, σὺ δὲ ἀλλ’ ἐκεῖνό μοι ἀπόκριναι, ὃ μάλιστα
ἐπόθουν εἰδέναι, καί μοι ἢν εἴπῃς αὐτό, ἱκανὴν


<pb n="v.6.p.94"/>

ἔσει τὴν ἀμοιβὴν ἀποδεδωκὼς ἀντὶ τῆς θυσίας,
καὶ πρὸς τὸ λοιπὸν ἀφίημί σοι τὰ χρέα.</p></sp>
<sp><speaker>ΚΡΟΝΟΣ</speaker><p>Ἐρώτα μόνον. ἀποκρινοῦμαι γάρ, ἢν εἰδὼς
τύχω.</p></sp>
<sp><speaker>ΙΕΡΕΥΣ</speaker><p>Τὸ μὲν πρῶτον ἐκεῖνο, εἰ ἀληθῆ ταῦτά ἐστιν
ἃ περὶ σοῦ ἀκούομεν, ὡς κατήσθιες τὰ γεννώμενα
ὑπὸ τῆς Ῥέας, ἐκείνη δὲ ὑφελομένη τὸν Δία
λίθον ὑποβαλλομένη ἀντὶ τοῦ βρέφους ἔδωκέ σοι
καταπιεῖν, ὁ δὲ εἰς ἡλικίαν ἀφικόμενος ἐξήλασέ σε
τῆς ἀρχῆς πολέμῳ κρατήσας, εἶτα ἐς τὸν Τάρταρον
φέρων ἐνέβαλε πεδήσας αὐτόν τε καὶ τὸ συμμαχικὸν
ἅπαν, ὁπόσον μετὰ σοῦ παρετάττετο.</p></sp>
<sp><speaker>ΚΡΟΝΟΣ</speaker><p>Εἰ μὴ ἑορτήν, ὦ οὗτος, ἤγομεν καὶ μεθύειν
ἐφεῖτο καὶ λοιδορεῖσθαι
<note xml:lang="mul" n="6.94.1">λοιδορεῖσθαι N: δωρεῖσθαι Γ.</note>
 τοῖς δεσπόταις ἐπ’
ἐξουσίας, ἔγνως ἂν ὡς ὀργίζεσθαι γοῦν ἐφεῖταί
μοι, τοιαῦτα ἐρωτήσας, οὐκ αἰδεσθεὶς πολιὸν
οὕτω καὶ πρεσβύτην θεόν.</p></sp>
<sp><speaker>ΙΕΡΕΥΣ</speaker><p>Κἀγὼ ταῦτα, ὦ Κρόνε, οὐ παρ’ ἐμαυτοῦ φημι,
ἀλλ’ Ἡσίοδος καὶ Ὅμηρος, ὀκνῶ γὰρ λέγειν ὅτι
καὶ οἱ ἄλλοι ἅπαντες ἄνθρωποι σχεδὸν ταῦτα
πεπιστεύκασι περὶ σοῦ.</p></sp></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="6">
<sp><speaker>ΚΡΟΝΟΣ</speaker><p> Οἴει γὰρ τὸν ποιμένα ἐκεῖνον, τὸν ἀλαζόνα,
ὑγιές τι περὶ ἐμοῦ εἰδέναι; σκόπει δὲ οὕτως.


<pb n="v.6.p.96"/>

ἔσθ’ ὅστις ἄνθρωπος (οὐ γὰρ θεὸν ἐρῶ) ὑπομείνειεν
ἂν ἑκὼν αὐτὸς καταφαγεῖν τὰ τέκνα, εἰ
<note xml:lang="mul" n="6.96.1">εἰ μή τις Θ. ἦν ἀσεβεῖ ἀδελφῷ περιπεσὼν ἤσθιε καὶ τοῦτο γ’ ἂν εἴη X B: εἰ . . . ἦν ἀσεβεῖ περιπεσὼν κἂν τοῦτό γ’ ἂν εἴη N. εἰ . . . ἦν ἀσεβείᾳ ἀδελφῷ (ἀδελφῶν Α Ω) περιπεσὼν εἴσθιε καὶ τοῦτο μανείη ΓΑΩ: H. ὢν Jacobitz: καὶ εἰ Mras.</note>
 μή
τις Θυέστης ὢν ἀσεβεῖ ἀδελφῷ περιπεσὼν ἤσθιε;
καὶ εἰ τοῦτο μανείη, πῶς ἀγνοήσει λίθον ἀντὶ
βρέφους ἐσθίων, εἰ μὴ ἀνάλγητος εἴη τοὺς ὀδόντας;
ἀλλ’ οὔτε ἐπολεμήσαμεν οὔτε ὁ Ζεὺς βίᾳ τὴν
ἀρχὴν, ἑκόντος δέ μου παραδόντος αὐτῷ καὶ
ὑπεκστάντος, ἄρχει.
<note xml:lang="mul" n="6.96.2">τὴν ἀρχὴν . . . ἄρχει Γ: τὴν ἀρχὴν ἀφείλετο . . . ἄρχειν N.</note>
 ὅτι μὲν γὰρ οὔτε πεπέδημαι
οὔτε ἐν τῷ Ταρτάρῳ εἰμί, καὶ αὐτὸς ὁρᾷς οἶμαι εἰ
μὴ τυφλὸς ὥσπερ Ὅμηρος εἶ.</p></sp>

</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="7">
<sp><speaker>ΙΕΡΕΥΣ</speaker><p> Τί παθὼν δέ, ὦ Κρόνε, ἀφῆκας τὴν ἀρχήν;</p></sp>
<sp><speaker>ΚΡΟΝΟΣ</speaker><p>Ἐγώ σοι φράσω. τὸ μὲν ὅλον, γέρων ἤδη καὶ
ποδαγρὸς ὑπὸ τοῦ χρόνου ὤν. διὸ καὶ πεπεδῆσθαί
με οἱ πολλοὶ εἴκασαν. οὐ γὰρ ἠδυνάμην διαρκεῖν
πρὸς οὕτω πολλὴν τὴν ἀδικίαν τῶν νῦν, ἀλλ’ ἀεὶ
ἀναθεῖν ἔδει ἄνω καὶ κάτω τὸν κεραυνὸν διηρμένον
τοὺς ἐπιόρκους ἢ ἱεροσύλους ἢ βιαίους καταφλέγοντα,
καὶ τὸ πρᾶγμα πάνυ ἐργῶδες ἦν καὶ
νεανικόν. ἐξέστην οὖν εὖ ποιῶν τῷ Διί. καὶ
ἄλλως δὲ καλῶς ἔχειν ἐδόκει μοι διανείμαντα τοῖς
παισὶν οὖσι τὴν ἀρχὴν αὐτὸν εὐωχεῖσθαι τὰ
πολλὰ ἐφ’ ἡσυχίας οὔτε τοῖς εὐχομένοις χρηματίζοντα
οὔτε ὑπὸ τῶν τἀναντία αἰτούντων ἐνοχλούμενον
οὔτε βροντῶντα ἢ ἀστράπτοντα ἢ χάλαζαν


<pb n="v.6.p.98"/>

ἐνίοτε βάλλειν ἀναγκαζόμενον· ἀλλὰ πρεσβυτικόν
τινα τοῦτον ἥδιστον βίον διάγω ζωρότερον πίνων
τὸ νέκταρ, τῷ Ἰαπετῷ καὶ τοῖς ἄλλοις τοῖς
ἡλικιώταις προσμυθολογῶν· ὁ δὲ ἄρχει μυρία
ἔχων πράγματα. πλὴν ὀλίγας ταύτας ἡμέρας ἐφ’
οἷς εἶπον ὑπεξελέσθαι μοι ἔδοξε καὶ ἀναλαμβάνω
τὴν ἀρχήν, ὡς ὑπομνήσαιμι τοὺς ἀνθρώπους οἷος
ἦν ὁ ἐπ’ ἐμοῦ βίος, ὁπότε ἄσπορα καὶ ἀνήροτα
πάντα ἐφύετο αὐτοῖς, οὐ στάχυες, ἀλλ’ ἕτοιμος
ἄρτος καὶ κρέα ἐσκευασμένα, καὶ ὁ οἶνος ἔρρει
ποταμηδὸν καὶ πηγαὶ μέλιτος καὶ γάλακτος·
ἀγαθοὶ γὰρ ἦσαν καὶ χρυσοῖ ἅπαντες. αὕτη μοι
ἡ αἰτία τῆς ὀλιγοχρονίου ταύτης δυναστείας, καὶ
διὰ τοῦτο ἁπανταχοῦ κρότος καὶ ᾠδὴ καὶ παιδιὰ
καὶ ἰσοτιμία πᾶσι καὶ δούλοις καὶ ἐλευθέροις.
οὐδεὶς γὰρ ἐπ’ ἐμοῦ δοῦλος ἦν.</p></sp></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="8">
<sp><speaker>ΙΕΡΕΥΣ</speaker><p> Ἐγὼ δέ, ὦ Κρόνε, καὶ τοῦτο εἴκαζον τὸ
<note xml:lang="mul" n="6.98.1">τὸ add Jacobitz.</note>
 εἰς
τοὺς δούλους καὶ πεδότριβας
<note xml:lang="mul" n="6.98.2">πεδότριβας two late MSS.: παιδοτρίβας other MSS.</note>
 φιλάνθρωπον ἐκ
τοῦ μυθου ἐκείνου ποιεῖν σε τιμῶντα τοὺς τὰ
ὅμοια πάσχοντας, ἅτε καὶ αὐτὸν δουλεύοντα,
μεμνημένον τῆς πέδης.</p></sp>
<sp><speaker>ΚΡΟΝΟΣ</speaker><p>Οὐ παύσῃ γὰρ τοιαῦτα ληρῶν;</p></sp>
<sp><speaker>ΙΕΡΕΥΣ</speaker><p>Εὖ λέγεις, καὶ παύσομαι. πλὴν ἔτι μοι κα
τοῦτο ἀπόκριναι. τὸ πεττεύειν σύνηθες ἦν τοῖς
ἐπὶ σοῦ ἀνθρώποις;</p></sp>

<pb n="v.6.p.100"/>
<sp><speaker>ΚΡΟΝΟΣ</speaker><p>Καὶ μάλα, οὐ μὴν περὶ ταλάντων γε καὶ μυριάδων
ὥσπερ ὑμῖν, ἀλλὰ περὶ καρύων τὸ μέγιστον, ὡς
μὴ ἀνιᾶσθαι ἡττηθέντα μηδὲ δακρύειν ἀεὶ ἄσιτον
ὄντα μόνον τῶν ἄλλων.</p></sp>
<sp><speaker>ΙΕΡΕΥΣ</speaker><p>Εὖ γε ἐκεῖνοι ποιοῦντες. ὑπὲρ τίνος γὰρ ἂν
καὶ ἐπέττευον αὐτοὶ ὁλόχρυσοι ὄντες; ὡς ἔγωγε
καὶ μεταξὺ λέγοντός σου τοιόνδε τι ἐνενόησα· εἴ
τις ἕνα τῶν ἀνδρῶν ἐκείνων τῶν χρυσηλάτων ἐς
τὸν ἡμέτερον τοῦτον βίον ἀγαγὼν ἔδειξε τοῖς
πολλοῖς, οἷα ἔπαθεν ἂν ὁ
<note xml:lang="mul" n="6.100.1">ὁ add. Jacobitz.</note>
 ἄθλιος ὑπ’ αὐτῶν;
διεσπάσαντο γὰρ ἂν αὐτὸν εὖ οἶδ’ ὅτι ἐπιδραμόντες
ὥσπερ τὸν Πενθέα αἱ Μαινάδες ἢ αἱ Θρᾷτται τὸν
Ὀρφέα ἢ τὸν Ἀκταίωνα αἱ κύνες, περὶ τοῦ
μεῖζον ἀπενέγκασθαι τὸ μέρος πρὸς ἀλλήλους
ἕκαστος ἁμιλλώμενοι, οἵ γε οὐδὲ ἑορτάζοντες ἔξω
τοῦ φιλοκερδοῦς εἰσιν, ἀλλὰ πρόσοδον οἱ πολλοὶ
πεποίηνται τὴν ἑορτήν. εἶτα οἱ μὲν ἀπέρχονται
λῃστεύοντες ἐν τῷ συμποσίῳ τοὺς φίλους, οἱ δέ
σοί τε λοιδοροῦνται, οὐδὲν δέον, καὶ τοὺς κύβους
<note xml:lang="mul" n="6.100.2">κυβέρνους.</note>

συντρίβουσιν ἀναιτίους ὄντας αὐτοῖς ὧν ἑκόντες
 ποιοῦσιν.</p></sp></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="9"><sp><p>ἀτὰρ εἰπέ μοι καὶ τόδε· τί δή ποτε
ἁβρὸς οὕτω θεὸς ὢν καὶ γέρων ἐπιλεξάμενος τὸ
ἀτερπέστατον, ὁπότε ἡ χιὼν ἐπέχει τὰ πάντα καὶ
ὁ βορρᾶς πολὺς καὶ οὐδὲν ὅ τι οὐ πέπηγεν ὑπὸ τοῦ
κρύους καὶ τὰ δένδρα ξηρὰ καὶ γυμνὰ καὶ ἄφυλλα
καὶ οἱ λειμῶνες ἄμορφοι καὶ ἀπηνθηκότες καὶ οἱ
ἄνθρωποι ἐπικεκυφότες ὥσπερ οἱ πάνυ γεγηρακότες,
ἀμφὶ τὴν κάμινον οἱ πολλοί, τηνικαῦτα

<pb n="v.6.p.102"/>

ἑορτάζεις; οὐ γὰρ πρεσβυτικός γε ὁ καιρὸς οὐδὲ
ἐπιτήδειος τοῖς τρυφῶσι.</p></sp>
<sp><speaker>ΚΡΟΝΟΣ</speaker><p>Πολλά με ἀνακρίνεις, ὦ οὗτος, ἤδη πίνειν δέον.
παρῄρησαι γοῦν μου χρόνον τῆς ἑορτῆς οὐκ ὀλίγον
οὐ πάνυ ἀναγκαῖά μοι ταῦτα προσφιλοσοφῶν.
ὥστε νῦν μὲν ἄφες αὐτά. εὐωχώμεθα δὲ ἤδη καὶ
κροτῶμεν καὶ ἐπὶ τῇ ἐλευθερίᾳ ἤδη ζῶμεν, εἶτα
πεττεύωμεν ἐς τὸ ἀρχαῖον ἐπὶ καρύων καὶ βασιλέας
χειροτονῶμεν καὶ πειθαρχῶμεν αὐτοῖς. οὕτω γὰρ
ἂν τὴν παροιμίαν ἐπαληθεύσαιμι, ἥ φησι παλίμπαιδας
τοὺς γέροντας γίγνεσθαι.</p></sp>
<sp><speaker>ΙΕΡΕΥΣ</speaker><p>Ἀλλὰ μὴ δύναιτο διψῶν πιεῖν, ὦ Κρόνε, ὅτῳ
μὴ ταῦτα ἃ λέγεις ἡδέα. ὥστε πίνωμεν. ἱκανὰ
γὰρ ἀποκέκρισαι καὶ τὰ πρῶτα. καί μοι δοκῶ
γραψάμενος εἰς βιβλίον ταύτην ἡμῶν τὴν συνουσίαν
ἅ τε αὐτὸς ἠρώτησα καὶ σὺ πρὸς ταῦτα
ἵλεως ἀπεκρίνω παρέξειν ἀναγνῶναι τῶν φίλων,
ὅσοι γ’ ἐπακοῦσαι τῶν σῶν λόγων ἄξιοι.</p></sp>
</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="10">
    <head>ΚΡΟΝΟΣΟΛΩΝ</head>

    <p> Τάδε λέγει Κρονοσόλων ἱερεὺς καὶ προφήτης
τοῦ Κρόνου καὶ νομοθέτης τῶν ἀμφὶ τὴν ἑορτήν.</p>
<p>Ἃ μὲν τοὺς πένητας χρὴ ποιεῖν, αὐτοῖς ἐκείνοις
ἔπεμψα ἄλλο βιβλίον, ἐγγράψας, καὶ εὖ οἶδ’ ὅτι
ἐμμενοῦσι κἀκεῖνοι τοῖς νόμοις, ἢ αὐτίκα ἔνοχοι
ἔσονται τοῖς ἐπιτιμίοις, ἃ κατὰ τῶν ἀπειθούντων
μεγάλα ὥρισται.

<pb n="v.6.p.104"/></p>
<p>Ὑμεῖς δέ, ὦ πλούσιοι, ὁρᾶτε πῶς μὴ παρανομήσητε
μηδὲ παρακούσητε τῶνδε τῶν προσταγμάτων.
ὡς ὅστις ἂν οὕτω μὴ ποιήσῃ, ἴστω οὗτος
οὐκ ἐμοῦ νομοθέτου ἀμελήσων ἀλλ’ εἰς τὸν
Κρόνον αὐτόν, ὅς με προείλετο νομοθετῆσαι ἐς
τὴν ἑορτὴν οὐκ ὄναρ ἐπιστάς, ἀλλὰ πρῴην ἐγρηγορότι
ἐναργὴς συγγενόμενος. ἦν δὲ οὐ πεδήτης
οὐδὲ αὐχμοῦ πλέως, οἷον αὐτὸν οἱ ζωγράφοι παρὰ
τῶν λήρων τῶν ποιητῶν παραδεξάμενοι ἐπιδείκνυνται,
ἀλλὰ τὴν μὲν ἅρπην εἶχεν πάνυ τεθηγμένην.
τὰ δ’ ἄλλα φαιδρός τε ἦν καὶ καρτερὸς καὶ
βασιλικῶς ἐνεσκεύαστο. μορφὴν μὲν τοιόσδε ὤφθη
μοι, ἃ δὲ εἶπε, πάνυ θεσπέσια καὶ ταῦτα, προειρῆσθαι
ὑμῖν ἄξια.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="11"><p> Ἰδὼν γάρ με σκυθρωπόν, ἐπὶ συννοίας βαδίζοντα,
ὥσπερ εἰκὸς ἦν θεόν, ἔγνω αὐτίκα τὴν αἰτίαν
τῆς λύπης τίς ἐστί μοι, καὶ ὡς τὴν πενίαν
δυσχεραίνοιμι οὐ κατὰ τὴν ὥραν μονοχίτων·
καὶ γὰρ κρύος καὶ βορρᾶς πολὺς καὶ κρύσταλλοι
καὶ χιών· ἐγὼ δὲ ἥκιστα ἐπεφράγμην πρὸς αὐτά·
ἀλλ’ ὅτι καὶ τῆς ἑορτῆς πάνυ πλησιαζούσης
ἑώρων τοὺς μὲν ἄλλους παρασκευαζομένους ὅπως
θύσωσι καὶ εὐωχήσωνται, ἐμαυτῷ δὲ οὐ πάνυ
ἑορτάσιμα ὄντα. καὶ δὴ προσελθὼν ὄπισθε καὶ
τοῦ ὠτός μου λαβόμενος καὶ διασείσας, ὥσπερ
μοι προσπελάζειν
<note xml:lang="mul" n="6.104.1">προσπελάζειν Guyet: προσεικάζειν MSS.</note>
 εἴωθε, Τί ταῦτα, ἔφη, ὦ
Κρονοσόλων, ἀνιωμένῳ ἔοικας; Οὐ γὰρ ἄξιον,
ἔφην, ὦ δέσποτα, ὅταν καταράτους μὲν καὶ
μιαροὺς ἀνθρώπους ὑπερπλουτοῦντας καὶ μόνους
τρυφῶντας ὁρῶν, αὐτὸς δὲ καὶ ἄλλοι συχνοὶ τῶν
πεπαιδευμένων ἀπορίᾳ καὶ ἀμηχανίᾳ σύνεσμεν;
ἀλλ’ οὐδὲ σύ, ὦ δέσποτα, θέλεις παῦσαι ταῦτα καὶ

<pb n="v.6.p.106"/>

μετακοσμῆσαι πρὸς τὸ ἰσόμοιρον. Τὰ μὲν ἄλλα,
ἔφη, οὐ ῥάδιον ἀλλάττειν ὁπόσα ἐκ Κλωθοῦς καὶ
τῶν ἄλλων Μοιρῶν πάσχετε, ἃ δέ ἐστι τῆς ἑορτῆς,
ἐπανορθώσομαι ὑμῖν τὴν πενίαν. ἡ δὲ ἐπανόρθωσις
ἥδε ἔστω· ἴθι, ὦ Κρονοσόλων, καὶ γράψον μοι
νόμους τινάς, ἃ χρὴ πράττειν ἐν τῇ ἑορτῇ, ὡς μὴ
καθ’ αὑτοὺς οἱ πλούσιοι ἑορτάζοιεν, κοινωνοῖεν
δὲ ὑμῖν τῶν ἀγαθῶν. Ἀλλ’ οὐκ οἶδα, ἔφην.
 Ἐγώ, ἦ δ’ ὅς, διδάξομαί σε· κᾆτα ἀρξάμενος ἐδίδασκεν.</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="12"><p>
εἶτα ἐπειδὴ πάντα ἠπιστάμήν, Καὶ εἰπὲ
αὐτοῖς, ἔφη, ὅτι ἢν μὴ τοῦτο ποιῶσι, μὴ
<note xml:lang="mul" n="6.106.1">μὴ add. Solanus.</note>
 μάτην
ἐγὼ τὴν ἅρπην ταύτην ὀξεῖαν περιφέρω, ἢ γελοῖος
ἂν εἴην τὸν μὲν πατέρα ἐκτομίαν πεποιηκὼς τὸν
Οὐρανόν, τοὺς δὲ πλουσίους μὴ εὐνουχίζων, ὁπόσοι
ἂν παρανομήσωσιν, ὡς ἀγείροιεν τῇ μητρὶ σὺν
αὐλοῖς καὶ τυμπάνοις βάκηλοι γενόμενοι. ταῦτα
ἠπείλησεν. ὥστε καλῶς ἔχει ὑμῖν μὴ παραβαίνειν
τοὺς θεσμούς.</p>

</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="13">
    <p>1. ΝΟΜΟΙ ΠΡΩΤΟΙ</p>
    <p> Μηδένα μηδὲν μήτε ἀγοραῖον μήτε ἴδιον πράττειν
ἐντὸς τῆς ἑορτῆς ἢ ὅσα ἐς παιδιὰν καὶ τρυφὴν
καὶ θυμηδίαν· ὀψοποιοὶ μόνοι καὶ πεμματουργοὶ
ἐνεργοὶ ἔστωσαν.</p>
<p>Ἰσοτιμία πᾶσιν ἔστω καὶ δούλοις καὶ ἐλευθέροις
καὶ πένησι καὶ πλουσίοις.</p>
<p>Ὀργίζεσθαι ἢ ἀγανακτεῖν ἢ ἀπειλεῖν μηδενὶ
ἐξέστω.</p>
<p>Λογισμοὺς παρὰ τῶν ἐπιμελουμένων Κρονίοις
λαμβάνειν μηδὲ τοῦτο ἐξέστω.

<pb n="v.6.p.108"/></p>
<p>Μηδεὶς τὸν ἄργυρον ἢ τὴν ἐσθῆτα ἐξεταζέτω
μηδὲ ἀναγραφέτω ἐν τῇ ἑορτῇ μηδὲ γυμναζέσθω
Κρονίοις μηδὲ λόγους ἀσκεῖν ἢ ἐπιδείκνυσθαι,
πλὴν εἴ τινες ἀστεῖοι καὶ φαιδροὶ σκῶμμα καὶ
παιδιὰν ἐμφαίνοντες.</p>

</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="14">
    <p>2. ΝΟΜΟΙ ΔΕΥΤΕΡΟΙ</p>
    <p> Πρὸ πολλοῦ τῆς ἑορτῆς οἱ πλούσιοι γραφόντων
μὲν ἐς πινάκιον ἑκάστου τῶν φίλων τοὔνομα,
ἐχόντων δὲ καὶ ἀργύριον ἕτοιμον ὅσον τῶν κατ’
ἔτος προσιόντων τὸ δέκατον καὶ ἐσθῆτα τῆς οὔσης
τὴν περιττὴν καὶ ὅση παχυτέρα ἢ κατ’ αὐτοὺς
κατασκευή, καὶ τῶν ἀργυρῶν οὐκ ὀλίγα. ταῦτα
μὲν πρόχειρα ἔστω.</p>
<p>Τῇ δὲ πρὸ τῆς ἑορτῆς καθάρσιον μέν τι περιφερέσθω
καὶ ὑπ’ αὐτῶν ἐξελαυνέσθω ἐκ τῆς οἰκίας
μικρολογία καὶ φιλαργυρία καὶ φιλοκερδία καὶ ὅσα
τοιαῦτα ἄλλα σύνοικα τοῖς πλείστοις αὐτῶν.</p>
<p>Ἐπειδὰν δὲ καθαρὰν τὴν οἰκίαν ἐξεργάσωνται,
θυόντων Διὶ πλουτοδότῃ καὶ Ἑρμῇ δώτορι καὶ
Ἀπόλλωνι μεγαλοδώρῳ.</p>
<p>Εἶτα περὶ δείλην ὀψίαν ἀναγινωσκέσθω μὲν
 σφίσι τὸ φιλικὸν ἐκεῖνο πινάκιον.</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="15"><p>κατανείμαντες
δὲ αὐτοὶ κατ’ ἀξίαν ἑκάστῳ πρὶν ἥλιον δῦναι
πεμπόντων τοῖς φίλοις. οἱ δὲ ἀποκομίζοντες μὴ
πλείους τριῶν ἢ τεττάρων, οἱ πιστότατοι τῶν
οἰκετῶν, ἤδη πρεσβῦται. ἐγγραψάσθω δὲ ἐς γραμμάτιον
ὅ τι τὸ πεμπόμενον καὶ ὅσον, ὡς μὴ
ἀμφότεροι ὑποπτεύοιεν τοὺς διακομίζοντας. αὐτοὶ
δὲ οἱ οἰκέται μίαν κύλικα ἕκαστος πιόντες ἀποτρεχόντων,
ἀπαιτούντων δὲ μηδὲν πλέον. Τοῖς πεπαιδευμένοις

<pb n="v.6.p.110"/>

διπλάσια πάντα πεμπέσθω· ἄξιον γὰρ
διμοιρίτας εἶναι. τὰ δὲ ἐπὶ τοῖς δώροις λεγόμενα
ὡς μετριώτατα καὶ ὀλίγιστα ἔστω. ἐπαχθὲς
δὲ μηδεὶς μηδὲν συνεπιστελλέτω μηδὲ ἐπαινείτω
τὰ πεμπόμενα.</p>
<p>Πλούσιος πλουσίῳ μηδὲν πεμπέτω μηδὲ ἑστιάτω
Κρονίοις ὁ πλούσιος τὸν ἰσότιμον. τῶν εἰς τὸ
πεμφθῆναι προχειρισθέντων φυλασσέσθω μηδὲν
μηδὲ μετάνοια εἰσίτω ἐπὶ τῇ δωρεᾷ.</p>
<p>Εἴ τις πέρυσιν ἀποδημῶν δι’ αὐτὸ ἄμοιρος
κατέστη, ἀπολαμβανέτω κἀκεῖνα.</p>
<p>Διαλυόντων δὲ οἱ πλούσιοι καὶ χρέα ὑπὲρ τῶν
φίλων τῶν πενήτων καὶ τὸ ἐνοίκιον, οἵτινες ἂν
καὶ τοῦτο ὀφείλοντες καταβαλεῖν μὴ ἔχωσι. καὶ
ὅλως, πρὸ πολλοῦ μελέτω αὐτοῖς εἰδέναι ὅτου
μάλιστα δέονται.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="16"><p> Ἀπέστω δὲ καὶ τῶν λαμβανόντων μεμψιμοιρία,
καὶ τὸ πεμφθὲν ὁποῖον ἂν ᾖ, μέγα δοκείτω. οἴνου
ἀμφορεὺς ἢ λαγὼς ἢ ὄρνις παχεῖα Κρονίων δῶρον
μὴ δοκείτω, μηδὲ τὰς Κρονικὰς δωρεὰς εἰς γέλωτα
φερέτωσαν.</p>
<p>Ἀντιπεμπέτω δὲ ὁ πένης τῷ πλουσίῳ ὁ μὲν
πεπαιδευμένος βιβλίον τῶν παλαιῶν, εἴ τι εὔφημον
καὶ συμποτικόν, ἢ αὐτοῦ σύγγραμμα ὁποῖον ἂν
δύνηται, καὶ τοῦτο λαμβανέτω ὁ πλούσιος πάνυ
φαιδρῷ τῷ προσώπῳ καὶ λαβὼν ἀναγινωσκέτω
εὐθύς. Ἢν δὲ ἀπωθῆται ἢ ἀπορρίψῃ, ἴστω τῇ τῆς
ἅρπης ἀπειλῇ ἔνοχος ὤν, κἂν πέμψῃ ὅσα ἐχρῆν.
οἱ δὲ ἄλλοι οἱ μὲν στεφάνους, οἱ δὲ λιβανωτοῦ
χόνδρους πεμπόντων.</p>
<p>Ἢν δὲ πένης ἐσθῆτα ἢ ἄργυρον ἢ χρυσὸν παρὰ
τὴν δύναμιν πέμψῃ πλουσίῳ, τὸ μὲν πεμφθὲν ἔστω

<pb n="v.6.p.112"/>

δημόσιον καὶ καταπραθὲν ἐμβαλλέσθω εἰς τὸν
θησαυρὸν τοῦ Κρόνου, ὁ δὲ πένης ἐς τὴν ὑστεραίαν
πληγὰς παρὰ τοῦ πλουσίου λαμβανέτω τῷ νάρθηκι
εἰς τὰς χεῖρας οὐκ ἐλάττους διακοσίων καὶ πεντήκοντα.</p>

</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="17">
    <p>3. ΝΟΜΟΙ ΣΥΜΠΟΤΙΚΟΙ</p>
    <p> Λούεσθαι μὲν ὁπόταν τὸ στοιχεῖον ἑξάπουν ᾖ,
τὰ δὲ πρὸ τοῦ λουτροῦ κάρυα καὶ πεσσοὶ ἔστωσαν.</p>
<p>Κατακείσθω ὅπου ἂν τύχῃ ἕκαστος. ἀξίωμα
ἢ γένος ἢ πλοῦτος ὀλίγον συντελείτω ἐς προνομήν.</p>
<p>Οἴνου τοῦ αὐτοῦ πίνειν ἅπαντας, μηδ’ ἔστω
πρόφασις τῷ πλουσίῳ ἢ στομάχου ἢ κεφαλῆς
ὀδύνη, ὡς μόνον δι’ αὐτὴν πίνειν τοῦ κρείττονος.</p>
<p>Μοῖρα κρεῶν κατ’
<note xml:lang="mul" n="6.112.1">κατ’ Schaefer: καὶ Γ: om. N.</note>
 ἴσον ἅπασιν. οἱ διάκονοι
πρὸς χάριν μηδενὶ μηδέν, ἀλλὰ μηδὲ βραδυνέτωσαν
μηδὲ παραπεμπέσθωσαν ἔστ’ ἂν αὐτοῖς δοκῇ,
ὁπόσα χρὴ ἀποφέρειν. μηδὲ τῷ μὲν μεγάλα, τῷ
δὲ κομιδῇ μικρὰ παρατιθέσθω, μηδὲ τῷ μὲν ὁ
μηρός, τῷ δὲ ἡ γνάθος συός, ἀλλ’ ἰσότης ἐπὶ
πᾶσιν.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="18"><p> Ὁ οἰνοχόος ὀξὺ δεδορκέτω ἐκ περιωπῆς ἐς
ἕκαστον, καὶ ἔλαττον ἐς τὸν δεσπότην, καὶ ἐπ’
ὀξύτερον ἀκουέτω, καὶ κύλικες παντοῖαι. καὶ
ἐξέστω παρέχειν, ἤν τις ἐθέλῃ, φιλοτησίαν.
πάντες πᾶσι προπινέτωσαν, ἢν ἐθέλωσι, προπιόντος
τοῦ πλουσίου. μὴ ἐπάναγκες ἔστω πίνειν, ἤν τις
μὴ δύνηται.</p>
<p>Ἐς τὸ συμπόσιον μήτε ὀρχηστὴν μήτε κιθαριστὴν


<pb n="v.6.p.114"/>

αὐτοὺς ἄγειν ἄρτι μανθάνοντα
<note xml:lang="mul" n="6.114.1">L. A. Post proposes <add>ἀλλ’</add> ἄρτι μανθάνοντα.</note>
 ἐξέστω, ἤν τις
ἐθέλῃ.</p>
<p>Σκώμματος μέτρον ἔστω τὸ ἄλυπον ἐπὶ πᾶσιν.</p>
<p>Πεττευέτωσαν ἐπὶ καρύων. ἤν τις ἐπ’ ἀργυρίῳ
πεττεύσῃ, ἄσιτος ἐς τὴν ὑστεραίαν ἔστω.</p>
<p>Καὶ μενέτω καὶ ἀπίτω ἕκαστος, ὁπόταν βούληται.</p>
<p>Ἐπὰν δὲ τοὺς οἰκέτας ὁ πλούσιος εὐωχῇ, διακονούντων
καὶ οἱ φίλοι σὺν αὐτῷ.</p>
<p>Τοὺς νόμους τούτους ἕκαστον τῶν πλουσίων
ἐγγράψαντα ἐς χαλκῆν στήλην ἔχειν ἐν μεσαιτάτῳ
τῆς αὐλῆς, καὶ ἀναγινωσκέτω. δεῖ δὲ εἰδέναι ὅτι
ἔστ’ ἂν αὕτη ἡ στήλη μένῃ, οὔτε λιμὸς οὔτε
λοιμὸς οὔτε πυρκαϊὰ οὔτε ἄλλο χαλεπὸν οὐδὲν
εἴσεισιν εἰς τὴν οἰκίαν αὐτοῖς. ἢν δέ ποτε—ὅπερ
μὴ γένοιτο—καθαιρεθῇ, ἀποτρόπαιον οἷα πείσονται.</p>
</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="19">
    <head>ΕΠΙΣΤΟΛΑΙ ΚΡΟΝΙΚΑΙ</head>
<head>1. ΕΓΩ ΚΡΟΝΩΙ ΧΑΙΡΕΙΝ</head>
<p> Ἐγεγράφειν μὲν ἤδη σοι καὶ πρότερον δηλῶν ἐν
οἷς εἴην καὶ ὡς ὑπὸ πενίας κινδυνεύοιμι μόνος
ἄμοιρος εἶναι τῆς ἑορτῆς, ἣν ἐπήγγελκας, ἔτι καὶ
τοῦτο προσθεὶς—μέμνημαι γάρ—ἀλογώτατον εἶναι
τοὺς μὲν ἡμῶν ὑπερπλουτεῖν καὶ τρυφᾶν οὐ
κοινωνοῦντας ὧν ἔχουσι τοῖς πενεστέροις, τοὺς δὲ
λιμῷ διαφθείρεσθαι, καὶ ταῦτα Κρονίων ἐνεστώτων.
ἐπεὶ δέ μοι τότε οὐδὲν ἀντεπέστειλας, ἡγησάμην
δεῖν αὖθις ἀναμνῆσαί σε τῶν αὐτῶν. ἐχρῆν γάρ
σε, ὦ ἄριστε Κρόνε, τὸ ἄνισον τοῦτο ἀφελόντα καὶ
τὰ ἀγαθὰ ἐς τὸ μέσον ἅπασι καταθέντα ἔπειτα


<pb n="v.6.p.116"/>

κελεύειν ἑορτάζειν. ὡς δὲ νῦν ἔχομεν, μύρμηξ ἢ
κάμηλος, ὡς ἡ παροιμία φησί. μᾶλλον δὲ τραγικὸν
ὑποκριτὴν ἐννόησον θατέρῳ μὲν τοῖν ποδοῖν ἐφ’
ὑψηλοῦ βεβηκότα, οἷοί εἰσι τραγικοὶ ἐμβάται, ὁ δ’
ἕτερος ἀνυπόδητος ἔστω. εἰ τοίνυν βαδίζοι οὕτως
ἔχων, ὁρᾷς ὅτι ἀναγκαῖον αὐτῷ ἄρτι μὲν ὑψηλῷ,
ἄρτι δὲ ταπεινῷ γενέσθαι, καθ’ ὁπότερον ἂν πόδα
προβαίνῃ. τοσοῦτον κἀν τῷ βίῳ ἡμῶν τὸ ἄνισον·
καὶ οἱ μὲν ὑποδησάμενοι ἐμβάτας τῆς τύχης
χορηγούσης ἐντραγῳδοῦσιν ἡμῖν, οἱ πολλοὶ δὲ
πεζῇ καὶ χαμαὶ βαδίζομεν δυνάμενοι ἄν, εὖ ἴσθι,
μὴ χεῖρον αὐτῶν ὑποκρίνεσθαι καὶ διαβαίνειν, εἴ
τις καὶ ἡμᾶς ἐνεσκεύασε παραπλησίως ἐκείνοις.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="20"><p> Καίτοι ἀκούω τῶν ποιητῶν λεγόντων ὡς τὸ
παλαιὸν οὐ τοιαῦτα ἦν τοῖς ἀνθρώποις τὰ πράγματα
σοῦ ἔτι μοναρχοῦντος, ἀλλ’ ἡ μὲν γῆ ἄσπορος
καὶ ἀνήροτος ἔφυεν αὐτοῖς τὰ ἀγαθά, δεῖπνον
ἕτοιμον ἑκάστῳ ἐς κόρον, ποταμοὶ δὲ οἱ μὲν
οἶνον, οἱ δὲ γάλα, εἰσὶ δὲ οἳ καὶ μέλι ἔρρεον. τὸ
δὲ μέγιστον, αὐτοὺς ἐκείνους φασὶ τοὺς ἀνθρώπους
χρυσοῦς εἶναι, πενίαν δὲ μηδὲ τὸ παράπαν αὐτοῖς
πλησιάζειν. ἡμεῖς δὲ αὐτοὶ μὲν οὐδὲ μόλυβδος ἂν
εἰκότως δοκοίημεν, ἀλλ’ εἴ τι καὶ τούτου ἀτιμότερον,
ἡ τροφὴ δὲ μετὰ πόνων τοῖς πλείστοις, ἡ
πενία δὲ καὶ ἀπορία καὶ ἀμηχανία καὶ τὸ οἴμοι καὶ
τὸ πόθεν ἄν μοι γένοιτο καὶ ὢ τῆς τύχης πολλὰ
τοιαῦτα παρὰ γοῦν ἡμῖν τοῖς πένησι.</p>
<p>Καὶ ἧττον ἄν, εὖ ἴσθι, ἠνιώμεθα ἂν ἐπ’ αὐτοῖς,
εἰ μὴ τοὺς πλουσίους ἑωρῶμεν τοσαύτῃ εὐδαιμονίᾳ
συνόντας, οἳ τοσοῦτον μὲν χρυσόν, τοσοῦτον δὲ
ἄργυρον ἐγκλεισάμενοι, ἐσθῆτας δὲ ὅσας ἔχοντες,
ἀνδράποδα δὲ καὶ ζεύγη καὶ συνοικίας καὶ ἀγρούς,

<pb n="v.6.p.118"/>

πάμπολλα δὲ ταῦτα ἕκαστα κεκτημένοι οὐχ ὅπως
μετέδοσαν ἡμῖν ποτε αὐτῶν, ἀλλ’ οὐδὲ προσβλέπειν
 τοὺς πολλοὺς ἀξιοῦσι.</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="21"><p>ταῦτα ἡμᾶς μάλιστα ἀποπνίγει,
ὦ Κρόνε, καὶ ἀφόρητον ἡγούμεθα τὸ πρᾶγμα,
τὸν μὲν ἐφ’ ἁλουργίδων κατακείμενον τοσούτοις
ἀγαθοῖς ἐντρυφᾶν ἐρυγγάνοντα καὶ ὑπὸ τῶν συνόντων
εὐδαιμονιζόμενον ἀεὶ ἑορτάζοντα, ἐμὲ δὲ καὶ
τοὺς ὁμοίους ὀνειροπολεῖν, εἴ ποθεν ὀβολοὶ τέσσαρες
γένοιντο, ὡς ἔχοιμεν ἄρτων γοῦν ἢ ἀλφίτων
ἐμπεπλησμένοι καθεύδειν κάρδαμον ἢ θύμον ἢ
κρόμμυον ἐπιτρώγοντες. ἢ τοίνυν ταῦτα, ὦ Κρόνε,
ἀλλάττειν καὶ μεταποιεῖν ἐς τὸ ἰσοδίαιτον, ἢ τὸ
ὕστατον, αὐτούς γε ἐκείνους κελεύειν τοὺς πλουσίους
μὴ μόνους ἀπολαύειν τῶν ἀγαθῶν, ἀλλὰ ἀπὸ
μεδίμνων τοσούτων χρυσίου χοίνικά γε ἡμῶν
πάντων κατασκεδάσαι, ἀπὸ δὲ ἱματίων ὅσα κἂν
ὑπὸ σητῶν διαβρωθέντα οὐκ ἂν αὐτοὺς ἀνιάσειε·
ταῦτα γοῦν πάντως ἀπολλύμενα καὶ ὑπὸ τοῦ
χρόνου διαφθαρησόμενα ἡμῖν δοῦναι περιβαλέσθαι
μᾶλλον ἢ ἐν ταῖς κοίταις καὶ κίσταις εὐρῶτι
πολλῷ κατασαπῆναι.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="22"><p> Καὶ μὴν καὶ δειπνίζειν ἕκαστον ἄρτι μὲν
τέσσαρας, ἄρτι δὲ πέντε τῶν πενήτων παραλαμβάνοντας,
μὴ μέντοι ἐς τὸν νῦν τρόπον τῶν δείπνων,
ἀλλ’ ἐς τὸ δημοτικώτερον, ὡς ἐπ’ ἴσης μετέχειν
ἅπαντας καὶ μὴ τὸν μὲν ἐμφορεῖσθαι τῶν ὄψων
καὶ τὸν οἰκέτην περιμένειν ἑστῶτα, ἔστ’ ἂν
ἀπαγορεύσῃ ἐσθίων, ἐφ’ ἡμᾶς δὲ ἐλθόντα, ἔτι
παρασκευαζομένων ὡς ἐπιβάλοιμεν τὴν χεῖρα,
παραμείβεσθαι δείξαντα μόνον τὴν λοπάδα ἢ
ὅσον ἐστὶ τοῦ πλακοῦντος τὸ λοιπόν· μηδὲ
ἐσκομισθέντος ὑὸς διανέμοντα τῷ μὲν δεσπότῃ

<pb n="v.6.p.120"/>

παρατιθέναι τὸ ἡμίτομον ὅλον σὺν τῇ κεφαλῇ,
τοῖς δὲ ἄλλοις ὀστᾶ φέρειν ἐγκεκαλυμμένα.
προειπεῖν δὲ καὶ τοῖς οἰνοχόοις μὴ περιμένειν,
ἔστ’ ἂν ἑπτάκις αἰτήσῃ πιεῖν ἡμῶν ἕκαστος, ἀλλὰ
ἢν ἅπαξ κελεύσῃ, αὐτίκα ἐγχέαι καὶ ἀναδοῦναι
μεγάλην κύλικα ἐμπλησαμένους ὥσπερ τῷ δεσπότῃ.
καὶ τὸν οἶνον δὲ αὐτὸν πᾶσι τοῖς συμπόταις ἕνα
καὶ τὸν αὐτὸν εἶναι—ἢ ποῦ γὰρ γεγράφθαι τοῦτον
τὸν νόμον, τὸν μὲν ἀνθοσμίου μεθύσκεσθαι, ἐμοὶ
δὲ ὑπὸ τοῦ γλεύκους διαρρήγνυσθαι τὴν γαστέρα;
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="23"><p> Ἤν ταῦτα ἐπανορθώσῃς καὶ μετακοσμήσῃς, ὦ
Κρόνε, βίον μὲν τὸν βίον, ἑορτὴν δὲ τὴν ἑορτὴν
ἔσῃ πεποιηκώς, εἰ δὲ μή, ἐκεῖνοι μὲν ἑορταζόντων,
ἡμεῖς δὲ καθεδούμεθα εὐχόμενοι, ἐπειδὰν λουσάμενοι
ἥκωσι, τὸν παῖδα μὲν αὐτοῖς ἀνατρέψαντα τὸν
ἀμφορέα κατᾶξαι, τὸν μάγειρον δὲ τὸν ζωμὸν
κνισῶσαι καὶ ἐπιλαθόμενον τὸ τάριχος μὲν ἐς τὴν
φακῆν
<note xml:lang="mul" n="6.120.1">φακῆν one late MS.: κεφαλὴν other MSS.</note>
 ἐμβαλεῖν·
<note xml:lang="mul" n="6.120.2">After ἐμβαλεῖν MSS. read τῶν ἰχθύων (Γ om. τῶν): del. Guyet.</note>
 τὴν κύνα δὲ παρεισπεσοῦσαν
τόν τε ἀλλᾶντα ὅλον καταφαγεῖν, περὶ τἆλλα τῶν
ὀψοποιῶν ἐχόντων, καὶ τοῦ πλακοῦντος τὸ ἥμισυ·
τὸν δὲ ὗν καὶ τὸν ἔλαφον καὶ τὰ δελφάκια μεταξὺ
ὀπτώμενα τὸ ὅμοιον ποιεῖν, ὅπερ Ὅμηρος περὶ
τῶν Ἡλίου βοῶν φησι—μᾶλλον δὲ μὴ ἕρπειν
μόνον, ἀλλ’ ἀναπηδήσαντα φεύγειν εἰς τὸ ὄρος
αὐτοῖς ὀβελοῖς· καὶ τὰς ὄρνεις δὲ τὰς παχείας,
καίτοι ἀπτέρους ἤδη οὔσας καὶ ἐσκευασμένας,
ἀναπταμένας οἴχεσθαι καὶ ταύτας, ὡς μὴ μόνοι
ἀπολαύοιεν αὐτῶν.

<pb n="v.6.p.122"/>
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="24"><p> Ὃ δὲ δὴ μάλιστα ἂν αὐτοὺς ἀνιάσειε, τὸ μὲν
χρυσίον μύρμηκάς τινας οἵους τοὺς Ἰνδικοὺς ἀνορύττοντας
ἐκ τῶν θησαυρῶν ἐκφέρειν νύκτωρ ἐς
τὸ δημόσιον· τὴν ἐσθῆτα δὲ ὀλιγωρίᾳ τῶν
ἐπιμελητῶν κοσκινηδὸν διατετρυπῆσθαι ὑπὸ τῶν
βελτίστων μυῶν, ὡς σαγήνης θυννευτικῆς μηδὲν
διαφέρειν· παῖδας δὲ αὐτῶν τοὺς ὡραίους καὶ
κομήτας, οὓς Ὑακίνθους ἢ Ἀχιλλέας ἢ Ναρκίσσους
ὀνομάζουσι, μεταξὺ ὀρέγοντας σφίσι τὸ ἔκπωμα
φαλακροὺς γίγνεσθαι ὑπορρεούσης τῆς κόμης
καὶ πώγωνα φύειν ὀξύν, οἷοί εἰσιν ἐν ταῖς κωμῳδίαις
οἱ σφηνοπώγωνες, καὶ τὸ
<note xml:lang="mul" n="6.122.1">τὸ add. Schmieder.</note>
 παρὰ τοῖς κροτάφοις
πάνυ λάσιον καὶ κάρτα ἐκκεντοῦν, τὸ μεταξὺ
δὲ λεῖον καὶ γυμνὸν εἶναι. ταῦτα καὶ πλείω
τούτων εὐξαίμεθ’ ἄν, εἰ μὴ θέλωσι τὸ ἄγαν
φίλαυτον τοῦτ’ ἀφέντες ἐς τὸ κοινὸν πλουτεῖν καὶ
μεταδιδόναι ἡμῖν τῶν μετρίων.</p>

</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="25">
    <p>2. ΚΡΟΝΟΣ ΕΜΟΙ ΤΩΙ ΤΙΜΙΩΤΑΤΩΙ ΧΑΙΡΕΙΝ</p>
    <p> Τί ταῦτα ληρεῖς, ὦ οὗτος, ἐμοὶ περὶ τῶν παρόντων
ἐπιστέλλων καὶ ἀναδασμὸν τῶν ἀγαθῶν ποιεῖν
κελεύων; τὸ δὲ ἑτέρου ἂν εἴη, τοῦ νῦν ἄρχοντος.
θαυμάζω γὰρ εἰ μόνος τῶν ἁπάντων ἀγνώσσεις ὡς
ἐγὼ μὲν πάλαι βασιλεὺς ὢν πέπαυμαι τοῖς παισὶ
διανείμας τὴν ἀρχήν, ὁ δὲ Ζεὺς μάλιστα τῶν
τοιούτων ἐπιμελεῖται. τὰ δὲ ἡμέτερα ταῦτα μέχρι
πεττῶν καὶ κρότου καὶ ᾠδῆς καὶ μέθης, καὶ τοῦτο
οὐ πλέον ἡμερῶν ἑπτά. ὥστε περὶ τῶν μειζόνων
ἃ φής—ἀφελεῖν τὸ ἄνισον καὶ ἐκ τῆς ὁμοίας ἢ


<pb n="v.6.p.124"/>

πένεσθαι ἢ πλουτεῖν ἅπαντας—ὁ Ζεὺς ἂν χρηματίσειεν
ὑμῖν.</p>
<p>Εἰ δέ τι τῶν ἐκ τῆς ἑορτῆς ἀδικοῖτό τις ἢ
πλεονεκτοῖτο, ἐμὸν ἂν εἴη δικάζειν. καὶ ἐπιστέλλω
δὲ τοῖς πλουσίοις περὶ τῶν δείπνων καὶ τοῦ
χοίνικος τοῦ χρυσίου καὶ τῶν ἐσθήτων, ὡς καὶ
ὑμῖν πέμποιεν ἐς τὴν ἑορτήν. δίκαια γὰρ ταῦτα
καὶ ἄξια αὐτοὺς ποιεῖν, ὡς φατέ, εἰ μή τι εὔλογον
 ἐκεῖνοι πρὸς ταῦτα λέγειν ἔχωσιν.</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="26"><p>τὸ δὲ ὅλον,
ἴστε οἱ πένητες ὑμεῖς ἐξηπατημένοι καὶ οὐκ ὀρθῶς
δοξάζοντες περὶ τῶν πλουσίων, οἵ γε πανευδαίμονας
αὐτοὺς οἴεσθε εἶναι καὶ μόνους ἡδύν τινα βιοῦν
τὸν βίον, ὅτι δειπνεῖν τε πολυτελῶς ἔστιν αὐτοῖς
καὶ μεθύσκεσθαι οἴνου ἡδέος καὶ παισὶν ὡραίοις
καὶ γυναιξὶν ὁμιλεῖν καὶ ἐσθῆσι μαλακαῖς χρῆσθαι.
τὸ δὲ πάνυ ἀγνοεῖτε ὁποῖόν ἐστιν. αἵ τε γὰρ
φροντίδες αἱ περὶ τούτων οὐ μικραί, ἀλλ’ ἀνάγκη
ἐπαγρυπνεῖν ἑκάστοις, μή τι ὁ οἰκονόμος βλακεύσας
ἢ ὑφελόμενος λάθῃ, μὴ ὁ οἶνος ὀξυνθῇ, μὴ ὁ σῖτος
φθειρὶ ζέσῃ, ἢ ὁ λῃστὴς ὑφέληται τὰ ἐκπώματα,
μὴ πιστεύσῃ τοῖς συκοφάνταις ὁ δῆμος λέγουσι
τυραννεῖν αὐτὸν ἐθέλειν. ταῦτα δὲ πάντα οὐδὲ
τὸ πολλοστὸν ἂν εἴη μέρος τῶν ἀνιώντων αὐτούς.
εἰ γοῦν ἠπίστασθε τοὺς φόβους καὶ τὰς μερίμνας
ἃς ἔχουσιν, πάνυ ἂν ὑμῖν φευκτέον ὁ πλοῦτος
 ἔδοξεν.</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="27"><p>ἐπεί τοι οἴει με αὐτὸν οὕτως ἄν ποτε κορυβαντιᾶσαι,
ὡς εἰ καλὸν ἦν τὸ πλουτεῖν καὶ
βασιλεύειν, ἀφέντα ἂν αὐτὰ καὶ παραχωρήσαντα
ἄλλοις καθῆσθαι ἰδιωτεύοντα καὶ ἀνέχεσθαι ὑπ’
ἄλλῳ ταττόμενον; ἀλλὰ τὰ πολλὰ ταῦτα εἰδώς,
ἃ τοῖς πλουσίοις καὶ ἄρχουσι προσεῖναι ἀνάγκη,
ἀφῆκα τὴν ἀρχὴν εὖ ποιῶν.

<pb n="v.6.p.126"/>
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="28"><p> Καὶ γὰρ ἃ νῦν ἐποτνιῶ πρός με, ὡς τοὺς μὲν
ὑῶν καὶ πλακούντων ἐμφορουμένους
<note xml:lang="mul" n="6.126.1">After ἐμφορουμένους Aldinus has ὑμᾶς δὲ κάρδαμον ἢ θύμον ἢ κρόμμυον ἐπιτρώγοντας ἐν τῇ ἑορτῇ.</note>
 ἐν τῇ ἑορτῇ,
σκέψαι ὁποῖά ἐστι. πρὸς μὲν γὰρ τὸ παρὸν ἡδὺ
καὶ οὐκ ἀνιαρὸν ἴσως ἑκάτερον αὐτῶν, πρὸς δὲ
τὰ
<note xml:lang="mul" n="6.126.2">πρὸς δὲ τὰ Halm: ὡς δὲ MSS.</note>
 μετὰ ταῦτα ἔμπαλιν ἀναστρέφεται τὸ πρᾶγμα.
εἶτα ὑμεῖς μὲν οὔτε καρηβαροῦντες ἀνασταίητ’ ἂν
ἐς τὴν ὑστεραίαν ὥσπερ ἐκεῖνοι ὑπὸ τῆς μέθης
οὔτε ὑπὸ τῆς ἄγαν πλησμονῆς δυσῶδές τι καὶ
καπνωδέστερον ἐρυγγάνοντες· οἱ δὲ τούτων τε
ἀπολαύουσι καὶ τὸ πολὺ τῆς νυκτὸς ἢ παισὶν ἢ
γυναιξὶν ἢ ὅπως ἂν ὁ τράγος κελεύῃ συναναφυρέντες
ἢ φθόην ἢ περιπνευμονίαν ἢ ὕδερον οὐ χαλεπῶς
συνελέξαντο ἐκ τῆς πολλῆς τρυφῆς. ἢ τίνα ἂν
αὐτῶν ῥᾳδίως δεῖξαι δύναιο μὴ πάντως ὠχρὸν
ὄντα πολὺ τὸ νεκρῶδες ἐμφαίνοντα; τίνα δὲ ἐς
γῆρας ἀφικόμενον τοῖς αὐτοῦ ποσίν, ἀλλὰ μὴ
φοράδην ἐπὶ τεττάρων ὀχούμενον, ὁλόχρυσον μὲν
τὰ ἔξω, κατάρραφον δὲ τὰ ἔνδον, ὥσπερ αἱ
τραγικαὶ ἐσθῆτες ἐκ ῥακῶν πάνυ εὐτελῶν συγκεκαττυμέναι;
<note xml:lang="mul" n="6.126.3">συγκεκαττυμέναι Solanus: συγκεκομμέναι MSS.</note>

ὑμεῖς δὲ ἰχθύων μὲν ἄγευστοι
καὶ ἄσιτοι, ποδάγρας δὲ ἢ περιπνευμονίας οὐχ
ὁρᾶθ’ ὅτι καὶ τούτων ἄπειροί ἐστε, ἢ εἴ τι κατ’
ἄλλην τινὰ αἰτίαν συμβαίνει; καίτοι οὐδ’ αὐτοῖς
ἐκείνοις ἡδύ
<note xml:lang="mul" n="6.126.4">ἡδύ Guyet: ἔτι MSS.</note>
 ἐστιν αὐτὸν καθ’ ἡμέραν καὶ πέρα τοῦ
κόρου ἐσθίειν τούτων, ἀλλὰ ἴδοις ἂν αὐτοὺς οὕτω
λαχάνων καὶ θύμου ὀρεγομένους ἐνίοτε, ὥσπερ
οὐδὲ σὺ τῶν λαγωῶν καὶ ὑῶν.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="29"><p> Ἐῶ λέγειν ὅσα ἄλλα λυπεῖ αὐτούς—υἱὸς ἀκόλαστος
ἢ γυνὴ τοῦ οἰκέτου ἐρῶσα ἢ ἐρώμενος πρὸς
ἀνάγκην μᾶλλον ἢ πρὸς ἡδονὴν συνών. καὶ ὅλως


<pb n="v.6.p.128"/>

πολλά ἐστιν ἅπερ ὑμεῖς ἀγνοοῦντες τὸν χρυσὸν
ὁρᾶτε αὐτῶν μόνον καὶ τὴν πορφύραν, καὶ ἢν
ἴδητέ ποτε ἐξελαύνοντας ἐπὶ λευκοῦ ζεύγους,
κεχήνατε καὶ προσκυνεῖτε. εἰ δὲ ὑπερεωρᾶτε
αὐτῶν καὶ κατεφρονεῖτε καὶ μήτε ἐπεστρέφεσθε
πρὸς τὴν ἀργυρᾶν ἁρμάμαξαν μήτε μεταξὺ διαλεγομένων
εἰς τὸν ἐν τῷ δακτυλίῳ σμάραγδον ἀφεωρᾶτε
καὶ τῶν ἱματίων παραπτόμενοι τὸ μαλακὸν
ἐθαυμάζετε, ἀλλ’ εἰᾶτε καθ’ ἑαυτοὺς πλουτεῖν, εὖ
ἴστε, αὐτοὶ ἐφ’ ὑμᾶς ἰόντες ἐδέοντο συνδειπνεῖν,
ὡς ἐπιδείξαιντο ὑμῖν τὰς κλίνας καὶ τὰς τραπέζας
καὶ τὰ ἐκπώματα, ὧν οὐδὲν ὄφελος, εἰ ἀμάρτυρος
 ἡ κτῆσις εἴη.</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="30"><p>τά γέ τοι πλεῖστα εὕροιτε ἂν
αὐτοὺς ὑμῶν ἕνεκα κτωμένους, οὐχ ὅπως αὐτοὶ
χρήσωνται, ἀλλ’ ὅπως ὑμεῖς θαυμάζοιτε.</p>
<p>Ταῦτα ὑμᾶς παραμυθοῦμαι εἰδὼς τὸν βίον
ἑκάτερον, καὶ ἄξιον ἑορτάζειν ἐνθυμουμένους ὅτι
μετ’ ὀλίγον ἅπαντας δεήσει ἀπιέναι ἐκ τοῦ βίου
κἀκείνους τὸν πλοῦτον καὶ ὑμᾶς τὴν πενίαν
ἀφέντας. πλὴν ἐπιστελῶ γε αὐτοῖς ὥσπερ ὑπεσχόμην,
καὶ οἶδ’ ὅτι οὐκ ὀλιγωρήσουσι τῶν ἐμῶν
γραμμάτων.</p>

</div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="31">
    <p>3. ΚΡΟΝΟΣ ΤΟΙΣ ΠΛΟΥΣΙΟΙΣ ΧΑΙΡΕΙΝ</p>
    <p> Οἱ πένητες ἔναγχος ἐπεστάλκασί μοι αἰτιώμενοι
ὑμᾶς μὴ μεταδιδόναι σφίσιν ὧν ἔχετε, καὶ τὸ μὲν
ὅλον ἠξίουν με κοινὰ πᾶσι ποιεῖν τἀγαθὰ καὶ τὸ
μέρος ἕκαστον αὐτῶν ἔχειν. δίκαιον γὰρ εἶναι
ἰσοτιμίαν καθεστηκέναι καὶ μὴ τῷ μὲν πλέον, τῷ
δὲ μηδ’ ὅλως μετεῖναι τῶν ἡδέων. ἐγὼ δὲ περὶ
μὲν τούτων ἔφην ἄμεινον σκέψασθαι τὸν Δία, περὶ

<pb n="v.6.p.130"/>

δὲ τῶν παρόντων καὶ ὧν ἀδικεῖσθαι ᾤοντο κατὰ
τὴν ἑορτὴν ἑώρων ἐπ’ ἐμὲ καθήκουσαν τὴν κρίσιν,
καὶ ὑπεσχόμην γράψειν πρὸς ὑμᾶς.</p>
<p>Ἔστι δὲ ἅπερ ἀξιοῦσι ταῦτα μέτρια, ὡς ἐμοὶ
ἔδοξε. πῶς γάρ, φασί, ῥιγοῦντες τοσούτῳ κρύει
καὶ λιμῷ ἐχόμενοι προσέτι ἑορτάζοιμεν ἄν; εἰ
τοίνυν ἐθέλοιμι κἀκείνους μετέχειν τῆς ἑορτῆς,
ἐκέλευόν με ἀναγκάσαι ὑμᾶς ἐσθήτων τε ὧν ἔχετε
μεταδοῦναι αὐτοῖς, εἴ τινες περιτταὶ καὶ παχύτεραι
ἢ καθ’ ὑμᾶς, καὶ τοῦ χρυσίου ὀλίγον ἐπιστάξαι
αὐτοῖς. εἰ γὰρ ταῦτα, φασί, ποιήσετε, μηδὲ
<note xml:lang="mul" n="6.130.1">μηδὲ Jacobitz: μήτε MSS.</note>

ἀμφισβητεῖν ὑμῖν ἔτι τῶν ἀγαθῶν ἐπὶ τοῦ Διός, εἰ
δὲ μή, ἀπειλοῦσι προσκαλέσασθαι ἐπὶ τὸν ἀναδασμόν,
ἐπειδὰν τὸ πρῶτον δίκας ὁ Ζεὺς προθῇ.
ταῦτά ἐστιν οὐ πάνυ χαλεπὰ ὑμῖν ἀπὸ τοσούτων
ἃ καλῶς ποιοῦντες ἔχετε.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="32"><p> Νὴ Δία καὶ τῶν δείπνων πέρι, ὡς συνδειπνοῖεν
ὑμῖν—καὶ τοῦτο προσθεῖναι ἠξίουν τῇ ἐπιστολῇ,
ὡς νῦν γε μόνους ὑμᾶς τρυφᾶν ἐπικλεισαμένους
τὰς θύρας, εἰ δέ ποτε κἀκείνων τινὰς ἑστιᾶν διὰ
μακροῦ ἐθελήσετε, πλέον τοῦ εὐφραίνοντος ἐνεῖναι
τὸ ἀνιαρὸν τῷ δείπνῳ, καὶ τὰ πολλὰ ἐφ’ ὕβρει
αὐτῶν γίγνεσθαι—οἷον ἐκεῖνο τὸ μὴ τοῦ αὐτοῦ
οἴνου συμπίνειν, Ἡράκλεις, ὡς ἀνελεύθερον. καὶ
καταγιγνώσκειν αὐτῶν ἐκείνων ἄξιον, ὅτι μὴ
μεταξὺ ἀναστάντες οἴχονται ὅλον ὑμῖν τὸ συμπόσιον
καταλιπόντες. ἀλλ’ οὐδὲ ἐς κόρον ὅμως
φασὶ πίνειν. τοὺς γὰρ οἰνοχόους ὑμῶν ὥσπερ
τοὺς Ὀδυσσέως ἑταίρους κηρῷ βεβύσθαι τὰ ὦτα.
τὰ μὲν γὰρ ἄλλα οὕτως αἰσχρά ἐστιν, ὥστε ὀκνῶ
λέγειν, ἃ περὶ τῆς νομῆς τῶν κρεῶν αἰτιῶνται καὶ


<pb n="v.6.p.132"/>

τῶν διακόνων, ὑμῖν μὲν παρεστώτων ἔστ’ ἂν
ὑπερεμφορηθῆτε, ἐκείνους δὲ παραθεόντων, καὶ
ἄλλα πολλὰ τοιαῦτα μικροπρεπῆ καὶ ἥκιστα
ἐλευθέροις πρέποντα. τὸ γοῦν ἥδιστον καὶ συμποτικώτερον
ἡ ἰσοτιμία ἐστί, καὶ ὁ ἰσοδαίτης
<note xml:lang="mul" n="6.132.1">ἰσοδαίτης Gesner: ἰσοδιαίτης MSS.</note>
 τούτου
ἕνεκα ἡγεῖται ὑμῖν τῶν συμποσίων, ὡς τὸ ἴσον
ἅπαντες ἔχοιεν.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="33"><p> Ὁρᾶτε οὖν ὅπως μηκέτι ὑμᾶς αἰτιάσωνται, ἀλλὰ
τιμήσωσι καὶ φιλήσωσι τῶν ὀλίγων τούτων
μεταλαμβάνοντες· ὧν ὑμῖν μὲν ἡ δαπάνη ἀνεπαίσθητος,
ἐκείνοις δὲ ἐν καιρῷ τῆς χρείας ἡ
δόσις ἀείμνηστος. ἄλλως τε οὐδ’ ἂν οἰκεῖν
δύναισθε τὰς πόλεις μὴ οὐχὶ καὶ πενήτων συμπολιτευομένων
καὶ μυρία πρὸς τὴν εὐδαιμονίαν
ὑμῖν συντελούντων, οὐδ’ ἂν ἔχοιτε τοὺς θαυμάζοντας
ὑμῶν τὸν πλοῦτον, ἢν μόνοι καὶ ἰδίᾳ καὶ ὑπὸ
σκότῳ πλουτῆτε. ἰδέτωσαν οὖν πολλοὶ καὶ θαυμασάτωσαν
ὑμῶν τὸν ἄργυρον καὶ τὰς τραπέζας καὶ
προπινόντων φιλοτησίας, μεταξὺ πίνοντες περισκοπείτωσαν
τὸ ἔκπωμα καὶ τὸ βάρος ἴστωσαν
αὐτοὶ διαβαστάσαντες καὶ τῆς ἱστορίας τὸ ἀκριβὲς
καὶ
<note xml:lang="mul" n="6.132.2">καὶ add. Guyet.</note>
 τὸν χρυσὸν ὅσος, ὃς ἐπανθεῖ τῇ τέχνῃ. πρὸς
γὰρ τῷ χρηστοὺς καὶ φιλανθρώπους ἀκούειν καὶ
τοῦ φθονεῖσθαι ὑπ’ αὐτῶν ἔξω γενήσεσθε. τίς γὰρ
ἂν φθονήσειε τῷ κοινωνοῦντι καὶ διδόντι τῶν
μετρίων; τίς δ’ οὐκ ἂν εὔξαιτο εἰς τὸ μήκιστον
διαβιῶναι αὐτὸν ἀπολαύοντα τῶν ἀγαθῶν; ὡς δὲ
νῦν ἔχετε, ἀμάρτυρος μὲν ἡ εὐδαιμονία, ἐπίφθονος
 δὲ ὁ πλοῦτος, ἀηδὴς δὲ ὁ βίος.</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="34"><p>οὐδὲ γὰρ οὐδὲ
ὁμοίως ἡδύ, οἶμαι, μόνον ἐμπίπλασθαι, ὥσπερ
τοὺς λέοντάς φασι καὶ τοὺς μονιοὺς τῶν λύκων,


<pb n="v.6.p.134"/>

καὶ συνόντας δεξιοῖς ἀνδράσι καὶ πάντα χαρίζεσθαι
πειρωμένοις, οἳ πρῶτα μὲν οὐ κωφὸν καὶ ἄφωνον
τὸ συμπόσιον ἐάσουσιν εἶναι, ἀλλ’ ἐν μύθοις
συμποτικοῖς καὶ σκώμμασιν ἀνεπαχθέσι καὶ φιλοφροσύναις
ποικίλαις συνέσονται, οἷαι διατριβαὶ
ἥδισται, φίλαι μὲν Διονύσῳ καὶ Ἀφροδίτῃ, φίλαι
δὲ Χάρισιν, ἔπειτα δὲ πρὸς ἅπαντας ἐς τὴν
ὑστεραίαν διηγούμενοι ὑμῶν τὴν δεξιότητα φιλεῖσθαι
παρασκευάσουσι. ταῦτα πολλοῦ πρίασθαι
καλῶς εἶχεν.
</p></div>

<div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="35">
<p> Ἐπεὶ ἐρήσομαι ὑμᾶς, εἰ μύοντες οἱ πένητες
βαδίζοιεν—ὑποθώμεθα γὰρ οὕτως—οὐκ ἂν ὑμᾶς
ἠνίασεν οὐκ ἔχοντας οἷς ἐπιδείξαισθε τὰς ἁλουργεῖς
ἐσθῆτας καὶ τῶν ἀκολουθούντων τὸ πλῆθος ἢ τῶν
δακτυλίων τὸ μέγεθος; ἐῶ λέγειν ὡς καὶ ἐπιβουλὰς
καὶ μίση παρὰ τῶν πενήτων ἀναγκαῖον ἐγγίγνεσθαι
πρὸς ὑμᾶς, ἢν μόνοι τρυφᾶν ἐθέλητε. ἃ μὲν γὰρ
εὔξασθαι καθ’ ὑμῶν ἀπειλοῦσιν, ἀποτρόπαια, μηδὲ
γένοιτο εἰς ἀνάγκην αὐτοὺς καταστῆναι τῆς εὐχῆς.
ἐπεὶ οὔτε ἀλλάντων γεύσεσθε οὔτε πλακοῦντος ἢ
εἴ τι λείψανον τῆς κυνός, ἡ φακῆ δὲ ὑμῖν σαπέρδην
ἐντετηκότα ἕξει, ὗς δὲ καὶ ἔλαφος ὀπτώμενοι
μεταξὺ δρασμὸν βουλεύσουσιν ἐκ τοῦ ὀπτανείου
ἐς τὸ ὄρος, καὶ ὄρνις ψύττα κατατείνασαι ἄπτεροι
καὶ αὗται παρ’ αὐτοὺς τοὺς πένητας ἐκπετήσονται.
τὸ δὲ μέγιστον, οἱ ὡραιότατοι τῶν οἰνοχόων
φαλακροὶ ἐν ἀκαρεῖ τοῦ χρόνου ὑμῖν γενήσονται,
ἐπὶ κατεαγότι καὶ ταῦτα τῷ ἀμφορεῖ.</p>
<p>Πρὸς τάδε βουλεύεσθε ἃ καὶ τῇ ἑορτῇ πρέποντα
γένοιτ’ ἂν καὶ ὑμῖν ἀσφαλέστατα, καὶ ἐπικουφίζετε
πολλὴν τὴν
<note xml:lang="mul" n="6.134.1">τὴν add. Jacobitz.</note>
 πενίαν αὐτοῖς ἀπ’ ὀλίγου τελέσματος
φίλους οὐ μεμπτοὺς ἕξοντες.
</p></div>
    <div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="36">
        <p>4. ΟΙ ΠΛΟΥΣΙΟΙ ΤΩΙ ΚΡΟΝΩΙ ΧΑΙΡΕΙΝ</p>
        <p>Πρὸς γὰρ σὲ οἴει μόνον ὑπὸ τῶν πενήτων ταῦτα γεγράφθαι, ὦ Κρόνε, οὐχὶ δὲ καὶ ὁ Ζεὺς ἤδη ἐκκεκώφηται πρὸς αὐτῶν ἀναβοώντων καὶ αὐτὰ δὴ ταῦτα τὸν ἀναδασμὸν ἀξιούντων γενέσθαι καὶ αἰτιωμένων τήν τε εἱμαρμένην ὡς ἄνισον τὴν νομὴν πεποιημένην καὶ ἡμᾶς ὅτι μηδενὸς αὐτοῖς μεταδιδόναι ἀξιοῦμεν;  ἀλλ’ οἶδεν ἐκεῖνος, ἅτε Ζεὺς ὤν, παρ’ οἷστισιν ἡ αἰτία, καὶ διὰ τοῦτο παρακούει αὐτῶν τὰ πολλά. σοὶ δὲ ὅμως ἀπολογησόμεθα, ἐπείπερ ἄρχεις γε νῦν ἡμῶν.</p>
        <p>Ἡμεῖς μὲν γὰρ ἅπαντα πρὸ ὀφθαλμῶν λαβόντες ἃ γέγραφας, ὡς καλὸν ἐπικουρεῖν ἀπὸ πολλῶν τοῖς δεομένοις καὶ ὡς ἥδιον συνεῖναι καὶ συνευωχεῖσθαι τοῖς πένησιν, ἀεὶ διετελοῦμεν οὕτω ποιοῦντες ἰσοδίαιτοι καθεστῶτες, ὡς ἂν μηδὲ τὸν συνδαίτην αὐτὸν αἰτιάσασθαί τι.</p>
    </div>
    
    <div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="37">
        <p>οἱ δὲ ὀλίγων ἐν ἀρχῇ δεῖσθαι φάσκοντες, ἐπειδήπερ ἅπαξ αὐτοῖς ἀνεπετάσαμεν τὰς θύρας, οὐκ ἀνίεσαν ἄλλα ἐπ’ ἄλλοις αἰτοῦντες· εἰ δὲ μὴ πάντα εὐθὺς μηδὲ πρὸς ἔπος λαμβάνοιεν, ὀργὴ καὶ μῖσος καὶ πρόχειροι αἱ βλασφημίαι. κἂν εἴ τι ἐπιψεύδοιντο ἡμῖν, ἀλλ’ οἵ γε ἀκούοντες ἐπίστευον ἂν ὡς ἀκριβῶς εἰδόσιν ἐκ τοῦ συγγεγονέναι. ὥστε δυοῖν θάτερον, ἢ μὴ διδόντα ἐχθρὸν εἶναι πάντως ἔδει ἢ πάντα προϊέμενον αὐτίκα μάλα πένεσθαι καὶ τῶν αἰτούντων καὶ αὐτὸν εἶναι. </p>
    </div>
    <div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="38"><p>καὶ τὰ μὲν ἄλλα μέτρια· ἐν δὲ τοῖς δείπνοις αὐτοῖς ἀμελήσαντες τοῦ ἐμπίπλασθαι καὶ γαστρίζεσθαι καὶ αὐτοί, ἐπειδὰν πλεῖον τοῦ <pb n="v.6.p.136"/> ἱκανοῦ ἐμπίωσιν, ἢ παιδὸς ὡραίου μεταξὺ ἀναδόντος τὸ ἔκπωμα ἔνυξαν τὴν χεῖρα ἢ παλλακῇ ἢ γαμετῇ γυναικὶ ἐπεχείρησαν. εἶτα κατεμέσαντες τοῦ συμποσίου ἐς τὴν ὑστεραίαν λοιδοροῦνται ἡμῖν κατελθόντες, ὡς ἐδίψησαν καὶ ὡς λιμῷ συνῆσαν διηγούμενοι. καὶ εἴ σοι ταῦτα καταψεύδεσθαι αὐτῶν δοκοῦμεν, τὸν ὑμέτερον παράσιτον ἀναμνήσθητι τὸν ᾿Ιξίονα, ὃς ἀξιωθεὶς κοινῆς τραπέζης, ἀξίωμα ἔχων ἴσον ὑμῖν, τῇ Ἥρᾳ μεθυσθεὶς ἐπεχείρει ὁ γενναῖος.</p></div>
    <div type="textpart" subtype="section" xml:base="urn:cts:greekLit:tlg0062.tlg055.perseus-grc3" n="39">
        <p>Ταῦτ’ ἐστὶ καὶ τὰ τοιαῦτα, ὑφ’ ὧν ἡμεῖς ἐβουλευσάμεθα πρὸς τὸ λοιπὸν ἀσφαλείας τῆς ἡμετέρας ἕνεκεν μηκέτι ἐπιβατὸν αὐτοῖς ποιεῖν τὴν οἰκίαν. εἰ δὲ ἐπὶ σοῦ συνθοῖντο μετρίων δεήσεσθαι, ὥσπερ νῦν φασι, μηδὲν δὲ ὑβριστικὸν ἐν τοῖς συμποσίοις ἐργάσεσθαι, κοινωνούντων ἡμῖν καὶ συνδειπνούντων τύχῃ τῇ ἀγαθῇ. καὶ τῶν ἱματίων, ὡς σὺ κελεύεις, πέμψομεν καὶ τοῦ χρυσίου ὁπόσον οἷόν τε καὶ προσδαπανήσομεν, καὶ ὅλως οὐδὲν ἐλλείψομεν. καὶ αὐτοὶ δὲ ἀφέμενοι τοῦ κατὰ τέχνην ὁμιλεῖν ἡμῖν φίλοι ἀντὶ κολάκων καὶ παρασίτων ἔστωσαν. ὡς ἡμᾶς γε οὐδὲν ἂν αἰτιάσαιο κἀκείνων τὰ δέοντα ποιεῖν ἐθελόντων.</p>
    </div>
</div></body></text></TEI>

