<?xml version="1.0" encoding="UTF-8"?>
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
 <teiHeader xml:lang="eng">
<fileDesc>
<titleStmt>
 <title xml:lang="grc">Περὶ τοῦ Παρασίτου ὅτι Τέχνη ἡ Παρασιτική</title>

<author>Lucian</author>
<editor>Austin Morris Harmon, 1878-1950</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Bridget Almas</name>
<name>Lisa Cerrato</name>
<name>Gregory Crane</name>
<name>Rashmi Singhal</name>

</respStmt>
<funder n="org:NEH">The National Endowment for the Humanities</funder>
<funder n="org:HarvardCL">Harvard Library Arcadia Fund</funder>
<funder n="org:Google">Google Digital Humanities Awards Program</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
 <date type="release" when="2010-12-13">Perseus 4.0</date>
 <idno type="filename">tlg0062.tlg030.perseus-grc2.xml</idno>
 <availability>
  <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
 </availability>
</publicationStmt>

 <sourceDesc>
  <listBibl>
   <biblStruct>
    <monogr>
     <author>Lucian</author>
     <title>Lucian</title>
     <editor>Austin Morris Harmon, 1878-1950</editor>
     <imprint>
      <pubPlace>London</pubPlace>
      <publisher>William Heinemann Ltd.</publisher>
      <pubPlace>Cambridge, MA</pubPlace>
      <publisher>Harvard University Press</publisher>
      <date>1921</date>
     </imprint>
     <biblScope unit="volume">3</biblScope>
    </monogr>
    <ref target="https://archive.org/details/lucianhar03luciuoft/page/236/mode/2up">Internet Archive</ref>
   </biblStruct>
  </listBibl>
 </sourceDesc>
</fileDesc>

<encodingDesc>
<editorialDecl>
<correction method="silent">
<p>optical character recognition</p>
</correction>
</editorialDecl>

 <refsDecl n="CTS">
  <cRefPattern n="section" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
   <p>This pointer pattern extracts section.</p>
  </cRefPattern>
 </refsDecl>

<!--<refsDecl doctype="TEI.2">
<state unit="section" n="chunk"/>
</refsDecl>-->
</encodingDesc>

<profileDesc>
<langUsage>
<language ident="grc">Greek</language>
</langUsage>
</profileDesc>
  <revisionDesc>
   <change who="Lisa Cerrato" when="2023-04-25">EpiDoc and CTS conversion and other cleanup</change>
  </revisionDesc>
</teiHeader>

<text>
<body>

<div type="edition" n="urn:cts:greekLit:tlg0062.tlg030.perseus-grc2" xml:lang="grc">
<pb n="v.3.p.236"/>

<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="1">
<sp>
<speaker>Τυχιάδης</speaker>
<p rend="align(indent)"> τί ποτε <corr>ἄρα,</corr> <corr>ὦ</corr> Σίμων, οἱ μὲν ἄλλοι <corr>ἄνθρωποι</corr> καὶ ἐλεύθεροι καὶ δοῦλοι τέχνην <corr>ἕκαστός</corr> τινα <corr>ἐπίστανται</corr> διʼ ἧς αὑτοῖς <corr>τέ</corr> εἰσιν καὶ ἄλλῳ χρήσιμοι, σὺ δέ, ὡς ἔοικεν, ἔργον οὐδὲν ἔχεις διʼ οὗ ἄν τι ἢ αὐτὸς ἀπόναιο ἢ ἄλλῳ μεταδοίης; </p> </sp>
<sp>
<speaker>Σίμων</speaker>
<p rend="align(indent)"> πῶς τοῦτο ἐρωτᾷς, ὦ Τυχιάδη; οὐδέπω οἶδα. πειρῶ δὴ σαφέστερον ἐρωτᾶν. </p> </sp>
<sp>
<speaker>Τυχιάδης</speaker>
<p rend="align(indent)"> ἔστιν ἥντινα τυγχάνεις ἐπιστάμενος τέχνην, οἷον μουσικήν;</p> </sp>
<sp> <speaker>Σίμων</speaker>
<p rend="align(indent)"> μὰ Δία. </p> </sp>
<sp>
<speaker>Τυχιάδης</speaker>
<p rend="align(indent)">Τί δέ, ἰατρικήν;</p> </sp>
<sp> <speaker>Σίμων</speaker>
<p rend="align(indent)">οὐδὲ ταύτην. </p> </sp>
<sp>
<speaker>Τυχιάδης</speaker>
<p rend="align(indent)"> ἀλλὰ γεωμετρίαν; </p> </sp>
<sp>
<speaker>Σίμων</speaker>
<p rend="align(indent)"> οὐδαμῶς. <pb n="v.3.p.238"/> </p> </sp>
<sp>
<speaker>Τυχιάδης</speaker>
<p rend="align(indent)"> τί δέ, ῥητορικήν; φιλοσοφίας μὲν γὰρ τοσοῦτον ἀπέχεις ὅσον καὶ ἡ κακία. </p> </sp>
<sp>
<speaker>Σίμων</speaker>
<p rend="align(indent)"> ἐγὼ μέν, εἰ οἷόν τε εἶναι, καὶ πλεῖον. ὥστε μὴ δόκει<note type="footnote" n="v.3.p.238.n.1">δόκει vulg.: δοκεῖν MSS.</note> τοῦτο καθάπερ ἀγνοοῦντι ὀνειδίσαι· φημὶ γὰρ κακὸς εἶναι καὶ χείρων ἢ σὺ δοκεῖς. </p> </sp>
<sp>
<speaker>Τυχιάδης</speaker>
<p rend="align(indent)"> ναί. ἀλλὰ ταύτας μὲν ἴσως τὰς τέχνας οὐκ ἐξέμαθες διὰ μέγεθος αὐτῶν καὶ δυσκολίαν, τῶν δὲ δημοτικῶν τινα, τεκτονικὴν ἢ σκυτοτομικήν; καὶ γὰρ οὐδὲ τἄλλα οὕτως ἔχει σοι, ὡς μὴ καὶ τοιαύτης ἂν δεηθῆναι τέχνης. </p> </sp>
<sp>
<speaker>Σίμων</speaker>
<p rend="align(indent)"> ὀρθῶς λέγεις, ὦ Τυχιάδη· ἀλλʼ οὐδὲ γὰρ<note type="footnote" n="v.3.p.238.n.2">ἀλλʼ οὐδὲ γὰρ Harmon: ἀλλ’ οὐδὲ Ν, οὐδὲ γὰρ other MSS.</note> τούτων οὐδεμιᾶς ἐπιστήμων εἰμί. </p> </sp>
<sp>
<speaker>Τυχιάδης</speaker>
<p rend="align(indent)"> τίνος οὖν ἑτέρας; </p> </sp>
<sp>
<speaker>Σίμων</speaker>
<p rend="align(indent)"> τίνος; ὡς ἐγὼ οἶμαι, γενναίας· ἣν εἰ μάθοις, καὶ σὲ ἐπαινέσειν οἴομαι. ἔργῳ μὲν οὖν κατορθοῦν φημι ἤδη, εἰ δέ σοι καὶ λόγῳ,<note type="footnote" n="v.3.p.238.n.3">εἰ δέ σοι καὶ λόγῳ Harmon: εἰ δὲ καὶ σοὶ (σὺ, σὺν) λόγῳ MSS. Εditors, except Jacobitz, omit σοι.</note> οὐκ ἔχω εἰπεῖν. </p> </sp>
<sp>
<speaker>Τυχιάδης</speaker>
<p rend="align(indent)"> τίνα ταύτην; </p> </sp>
<sp>
<speaker>Σίμων</speaker>
<p rend="align(indent)"> οὔπω μοι δοκῶ τοὺς περὶ ταύτην ἐκμεμελετηκέναι λόγους. ὥστε ὅτι τέχνην μέν τινα <pb n="v.3.p.240"/> ἐπίσταμαι, ὑπάρχει ἤδη σοι γιγνώσκειν καὶ μὴ διὰ τοῦτο χαλεπῶς μοι <corr>ἔχειν·</corr> ἥντινα δέ, αὖθις ἀκούσῃ. </p> </sp>
<sp>
<speaker>Τυχιάδης</speaker>
<p rend="align(indent)"> ἀλλʼ οὐκ ἀνέξομαι. </p> </sp>
<sp>
<speaker>Σίμων</speaker>
<p rend="align(indent)"> τό γε τῆς τέχνης παράδοξον ἴσως φανεῖταί σοι ἀκούσαντι. </p> </sp>
<sp>
<speaker>Τυχιάδης</speaker>
<p rend="align(indent)"> καὶ μὴν διὰ τοῦτο σπουδάζω μαθεῖν. </p> </sp>
<sp>
<speaker>Σίμων</speaker>
<p rend="align(indent)"> εἰσαῦθις, ὦ Τυχιάδη. </p> </sp>
<sp>
<speaker>Τυχιάδης</speaker>
<p rend="align(indent)"> μηδαμῶς, ἀλλʼ ἤδη λέγε, εἰ μή περ ἄρα αἰσχύνῃ. </p> </sp>
<sp>
<speaker>Σίμων</speaker>
<p rend="align(indent)"> ἡ παρασιτική. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="2">
<sp>
<speaker>Τυχιάδης</speaker>
<p rend="align(indent)"> κᾆτα εἰ μὴ μαίνοιτό τις, ὦ Σίμων, τέχνην ταύτην φαίη ἄν; </p> </sp>
<sp>
<speaker>Σίμων</speaker>
<p rend="align(indent)"> ἔγωγε· εἰ δέ σοι μαίνεσθαι δοκῶ, τοῦ μηδεμίαν ἄλλην ἐπίστασθαι τέχνην αἰτίαν εἶναί μοι τὴν μανίαν δόκει καί με τῶν ἐγκλημάτων ἤδη ἀφίει. φασὶ γὰρ τὴν δαίμονα ταύτην <corr>τὰ</corr> μὲν ἄλλα χαλεπὴν εἶναι τοῖς ἔχουσι, παραιτεῖσθαι δὲ τῶν ἁμαρτημάτων αὐτοὺς ὥσπερ διδάσκαλον ἢ παιδαγωγὸν<note type="footnote" n="v.3.p.240.n.1">παιδαγωγὸν Ψ (?), vulg.: παῖδα MSS. (πατέρα N).</note> τούτων ἀναδεχομένην εἰς αὑτὴν τὰς αἰτίας. </p> </sp>
<sp>
<speaker>Τυχιάδης</speaker>
 <p rend="align(indent)"> οὐκοῦν, ὦ Σίμων, ἡ παρασιτικὴ τέχνη ἐστί;  </p> </sp> <pb n="v.3.p.242"/>
<sp>
<speaker>Σίμων</speaker>
<p rend="align(indent)"> τέχνη γάρ, κἀγὼ ταύτης δημιουργός. </p> </sp>
<sp>
<speaker>Τυχιάδης</speaker>
<p rend="align(indent)"> καὶ σὺ ἄρα παράσιτος; </p> </sp>
<sp>
<speaker>Σίμων</speaker>
<p rend="align(indent)"> πάνυ ὠνείδισας, ὦ Τυχιάδη. </p> </sp>
<sp>
<speaker>Τυχιάδης</speaker>
<p rend="align(indent)"> ἀλλʼ οὐκ ἐρυθριᾷς παράσιτον σαυτὸν καλῶν; </p> </sp>
<sp>
<speaker>Σίμων</speaker>
<p rend="align(indent)"> οὐδαμῶς· αἰσχυνοίμην γὰρ ἄν, εἰ μὴ λέγοιμι. </p> </sp>
<sp>
<speaker>Τυχιάδης</speaker>
<p rend="align(indent)"> καὶ νὴ Δία ὁπόταν σε βουλώμεθα γνωρίζειν τῶν οὐκ ἐπισταμένων τῳ, ὅτε χρῄζοι μαθεῖν, ὁ παράσιτος δῆλον ὅτι φήσομεν εὖ λέγοντες;<note type="footnote" n="v.3.p.242.n.1">εὖ λέγοντες Harmon: not in MSS. Dindorf supplies εὐφρανεῖτε after ἐμὲ, below.</note>  </p> </sp>
<sp>
<speaker>Σίμων</speaker>
<p rend="align(indent)"> πολὺ μᾶλλον τοῦτο λέγοντες ἐμὲ ἢ Φειδίαν <corr>ἀγαλματοποιόν·</corr> χαίρω γὰρ τῇ τέχνῃ οὐδέν τι ἧττον ἢ Φειδίας ἔχαιρε τῷ Διί. </p> </sp>
<sp>
<speaker>Τυχιάδης</speaker>
<p rend="align(indent)"> καὶ μὴν ἐκεῖνό μοι σκοποῦντι προοῖσται γέλως πάμπολυς. </p> </sp>
<sp>
<speaker>Σίμων</speaker>
<p rend="align(indent)"> τὸ ποῖον; </p> </sp>
<sp>
<speaker>Τυχιάδης</speaker>
 <p rend="align(indent)"> εἴ γε καὶ<note type="footnote" n="v.3.p.242.n.2">εἴ γε καὶ Hirschig : εἰ ξέσαι MSS.</note> ταῖς ἐπιστολαῖς ἄνωθεν ὥσπερ ἔθος ἐπιγράφοιμεν, Σίμωνι παρασίτῳ. </p> </sp> <pb n="v.3.p.244"/>
<sp>
<speaker>Σίμων</speaker>
<p rend="align(indent)"> καὶ μὴν ἂν ἐμοὶ μᾶλλον χαρίζοιο ἢ Δίωνι ἐπιγράφων φιλοσόφῳ. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="3">
<sp>
<speaker>Τυχιάδης</speaker>
<p rend="align(indent)"> ἀλλὰ σὺ μὲν ὅπως χαίρεις καλούμενος, οὐδὲν ἢ μικρόν μοι μέλει· σκοπεῖν δὲ δεῖ καὶ τὴν ἄλλην ἀτοπίαν. </p> </sp>
<sp>
<speaker>Σίμων</speaker>
<p rend="align(indent)"> τίνα μήν; </p> </sp>
<sp>
<speaker>Τυχιάδης</speaker>
<p rend="align(indent)"> εἰ καὶ ταύτην ταῖς ἄλλαις τέχναις ἐγκαταλέξομεν, ὥστε ἐπειδὰν πυνθάνηταί τις, ὁποία τις αὕτη τέχνη ἐστί, λέγειν, οἷον γραμματικὴ ἢ<note type="footnote" n="v.3.p.244.n.1">ἢ Fritzsche : not in MSS.</note>  ἰατρική, παρασιτική. </p> </sp>
<sp>
<speaker>Σίμων</speaker>
<p rend="align(indent)"> ἐγὼ μέν, ὦ Τυχιάδη, πολὺ μᾶλλον ταύτην ἤ τινα ἑτέραν τέχνην φαίην ἄν. εἰ δέ σοι φίλον ἀκούειν, καὶ ὅπως οἴομαι λέγοιμι ἄν, καίπερ οὐ παντάπασιν ὤν, ὡς ἔφθην εἰπών, ἐπὶ τοῦτο παρεσκευασμένος. </p> </sp>
<sp>
<speaker>Τυχιάδης</speaker>
<p rend="align(indent)"> οὐθέν, εἰ καὶ σμικρὰ λέγοις,<note type="footnote" n="v.3.p.244.n.2">λέγοις Jacobs : δὲ τοῖς (δέ τοι, δέοι) MSS.</note> ἀληθῆ δέ, διοίσει. </p> </sp>
<sp>
<speaker>Σίμων</speaker>
 <p rend="align(indent)"> ἴθι δὴ πρῶτον, εἴ σοι δοκεῖ, περὶ τῆς τέχνης, ἥτις ποτὲ οὖσα τυγχάνει τῷ γένει, <corr>σκοπῶμεν·</corr> οὑτωσὶ γὰρ ἐπακολουθήσαιμεν ἂν καὶ ταῖς κατʼ εἶδος τέχναις, εἴπερ ἄρα ὀρθῶς μετέχοιεν<note type="footnote" n="v.3.p.244.n.3">μετέχοιεν Gesner : μετέχοιμεν MSS.</note> αὐτῆς.  </p> </sp> <pb n="v.3.p.246"/>
<sp>
<speaker>Τυχιάδης</speaker>
<p rend="align(indent)"> τί ποτʼ οὖν ἐστιν ἡ τέχνη; πάντως<note type="footnote" n="v.3.p.246.n.1">πάντως Seiler : πάνυ ὡς MSS.</note> ἐπίστασαι. </p> </sp>
<sp>
<speaker>Σίμων</speaker>
<p rend="align(indent)"> πάνυ μὲν <corr>οὖν.</corr> </p> </sp>
<sp>
<speaker>Τυχιάδης</speaker>
<p rend="align(indent)"> μὴ τοίνυν ὄκνει λέγειν αὐτήν, εἴπερ οἶσθα. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="4">
<sp>
<speaker>Σίμων</speaker>
<p rend="align(indent)"> τέχνη ἐστίν, ὡς ἐγὼ διαμνημονεύω σοφοῦ τινος ἀκούσας, σύστημα ἐκ καταλήψεων συγγεγυμνασμένων πρός τι τέλος εὔχρηστον τῷ βίῳ. </p> </sp>
<sp>
<speaker>Τυχιάδης</speaker>
<p rend="align(indent)"> ὀρθῶς ἐκεῖνός γε εἰπὼν σύ τε ἀπομνημονεύσας.<note type="footnote" n="v.3.p.246.n.2">σύ τε ἀπομνημονεύσας Harmon: οὗτος ἀπομνημονεύσας Γ1; οὕτως ἀπεμνημόνευσας Γ2, other MSS. Cf. ὀρθῶς σύ γε λέγων 7.</note> </p> </sp>
<sp>
<speaker>Σίμων</speaker>
<p rend="align(indent)"> εἰ δὲ μετέχοι τούτων ἁπάντων ἡ παρασιτική, τί ἂν ἄλλο ἢ καὶ αὐτὴ τέχνη εἴη; </p> </sp>
<sp>
<speaker>Τυχιάδης</speaker>
<p rend="align(indent)"> τέχνη γάρ, εἴπερ οὕτως ἔχοι. </p> </sp>
<sp>
<speaker>Σίμων</speaker>
<p rend="align(indent)"> φέρε δὴ καθʼ ἕκαστον τοῖς τῆς τέχνης εἴδεσιν ἐφαρμόζοντες τὴν παρασιτικήν, εἰ συνᾴδει σκοπῶμεν ἢ<note type="footnote" n="v.3.p.246.n.3">ἢ Fritzsche : καὶ MSS.</note> ὁ περὶ αὐτῆς λόγος, καθάπερ αἱ πονηραὶ χύτραι διακρουόμεναι, σαθρὸν ἀποφθέγγεται.<note type="footnote" n="v.3.p.246.n.4">σαθρὸν (Seager) ἀποφθέγγεται Fritzsche : μὴ σαπρὸν ἀποφθεγγωνται (ἀποφθέγγηται) MSS.</note> δεῖ τοίνυν<note type="footnote" n="v.3.p.246.n.5">τοίνυν MSS. (except ΓΩ) insert εἶναι καὶ ταύτην ὥσπερ καὶ.</note> πᾶσαν τέχνην σύστημα ἐκ καταλήψεων <pb n="v.3.p.248"/> <gap reason="lost" rend=" . . . "/> πρῶτον<note type="footnote" n="v.3.p.248.n.1">πρῶτον Lacuna Fritzsche : supply εἶναι· ὦν τῷ παρασίτῳ Harmon</note> μὲν τὸ δοκιμάζειν καὶ διακρίνειν ὅστις ἂν ἐπιτήδειος γένοιτο τρέφειν αὐτόν, καὶ ὅτῳ παρασιτεῖν ἀρξάμενος οὐκ ἂν μεταγνοίη. ἢ τὸν μὲν ἀργυρογνώμονα τέχνην τινὰ φήσομεν ἔχειν, εἴπερ ἐπίσταται διαγιγνώσκειν τά τε κίβδηλα τῶν νομισμάτων καὶ τὰ μή, τοῦτον δὲ ἄνευ τέχνης διακρίνειν τούς τε κιβδήλους τῶν ἀνθρώπων καὶ τοὺς ἀγαθούς, καὶ ταῦτα οὐχ<note type="footnote" n="v.3.p.248.n.2">οὐχ vulg.: not in MSS. </note> ὥσπερ τῶν νομισμάτων καὶ τῶν ἀνθρώπων φανερῶν εὐθὺς ὄντων; αὐτὰ μέντοι ταῦτα<note type="footnote" n="v.3.p.248.n.3">ταῦτα vulg.: αὐτὰ MSS.</note> καὶ ὁ σοφὸς Εὐριπίδης καταμέμφεται λέγων· <quote rend="blcokquote">
<l>ἀνδρῶν δʼ ὅτῳ χρὴ τὸν κακὸν διειδέναι, </l>

<l>οὐδεὶς χαρακτὴρ ἐμπέφυκε σώματι.</l>
</quote> ᾧ δὴ καὶ μείζων<note type="footnote" n="v.3.p.248.n.4">μείζων vulg.: μεῖζον MSS.</note> ἡ τοῦ παρασίτου τέχνη, ἥ γε καὶ τὰ οὕτως ἄδηλα καὶ ἀφανῆ μᾶλλον τῆς μαντικῆς γνωρίζει τε καὶ οἶδεν.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="5">
<sp>
<p rend="align(indent)">τὸ δέ γε ἐπίστασθαι λόγους λέγειν ἐπιτηδείους καὶ πράγματα πράττειν διʼ ὧν οἰκειώσεται καὶ εὐνούστατον ἑαυτὸν τῷ τρέφοντι ἀποδείξει, ἆρʼ οὐ συνέσεως καὶ καταλήψεως ἐρρωμένης εἶναί σοι δοκεῖ; </p> </sp>
<sp>
<speaker>Τυχιάδης</speaker>
<p rend="align(indent)"> καὶ μάλα. </p> </sp>
<sp>
<speaker>Σίμων</speaker>
 <p rend="align(indent)"> τὸ δέ γε ἐν ταῖς ἑστιάσεσιν αὐταῖς ὅπως παντὸς ἀπέλθοι πλέον ἔχων καὶ παρευδοκιμῶν τοὺς μὴ τὴν αὐτὴν αὐτῷ κεκτημένους τέχνην, ἄνευ τινὸς λόγου καὶ σοφίας πράττεσθαι<note type="footnote" n="v.3.p.248.n.5">πράττεσθαι vulg.: πλάττεσθαι MSS.</note> οἴει; </p> </sp> <pb n="v.3.p.250"/>
<sp>
<speaker>Τυχιάδης</speaker>
<p rend="align(indent)"> οὐδαμῶς. </p> </sp>
<sp>
<speaker>Σίμων</speaker>
<p rend="align(indent)"> τί δέ, τὸ ἐπίστασθαι τὰς ἀρετὰς καὶ κακίας τῶν σιτίων καὶ τῶν ὄψων πολυπραγμοσύνην ἀτέχνου τινὸς εἶναί σοι δοκεῖ, καὶ ταῦτα τοῦ γενναιοτάτου Πλάτωνος οὑτωσὶ λέγοντος, <q> τοῦ μέλλοντος ἑστιάσεσθαι μὴ μαγειρικοῦ ὄντος, σκευαζομένης θοίνης ἀκυροτέρα ἡ κρίσις;</q> </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="6">
 <sp> <speaker>Σίμων</speaker>
<p rend="align(indent) ; merge">ὅτι γε μὴν οὐκ ἐκ καταλήψεως μόνον, ἀλλὰ συγγεγυμνασμένης ἐστὶν ἡ παρασιτική, μάθοις ἂν ἐνθένδε ῥᾳδίως· αἱ μὲν γὰρ τῶν ἄλλων τεχνῶν καταλήψεις καὶ ἡμέρας καὶ νύκτας καὶ μῆνας καὶ ἐνιαυτοὺς πολλάκις ἀσυγγύμναστοι μένουσιν, καὶ ὅμως οὐκ ἀπόλλυνται παρὰ τοῖς κεκτημένοις αἱ τέχναι, ἡ δὲ τοῦ παρασίτου κατάληψις<note type="footnote" n="v.3.p.250.n.1">κατάληψις Text Fritzsche : αἱ δὲ τοῦ παρασίτου καταλήψεις MSS.</note> εἰ μὴ καθʼ ἡμέραν εἴη ἐν γυμνασίᾳ, ἀπόλλυσιν οὐ μόνον, οἶμαι, τὴν τέχνην, ἀλλὰ καὶ αὐτὸν τὸν τεχνίτην.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="7">
 <sp> <speaker>Σίμων</speaker>
<p rend="align(indent) ; merge">τό γε μὴν <q>πρός τι τέλος εὔχρηστον τῷ βίῳ</q> μὴ καὶ μανίας ᾖ<note type="footnote" n="v.3.p.250.n.2">ἦ Jacobitz : εἴη MSS.</note> ζητεῖν. ἐγὼ γὰρ τοῦ φαγεῖν καὶ τοῦ πιεῖν οὐδὲν εὐχρηστότερον εὑρίσκω ἐν τῷ βίῳ, ὧν<note type="footnote" n="v.3.p.250.n.3">ὦν Hirschig: ὂν MSS. which (except Γ1Ω) insert τούτου before ἄνευ</note> οὐδὲ ζῆν γε ἄνευ ἔστιν. </p> </sp>
<sp>
<speaker>Τυχιάδης</speaker>
<p rend="align(indent)"> πάνυ μὲν οὖν. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="8">
<sp>
<speaker>Σίμων</speaker>
 <p rend="align(indent)"> καὶ μὴν οὐδὲ <corr>τοιοῦτόν</corr> τί ἐστιν ἡ παρασιτικὴ ὁποῖον τὸ κάλλος καὶ ἡ ἰσχύς, ὥστε τέχνην μὲν μὴ δοκεῖν αὐτήν, δύναμιν δέ τινα τοιαύτην.  </p> </sp> <pb n="v.3.p.252"/>
<sp>
<speaker>Τυχιάδης</speaker>
<p rend="align(indent)"> ἀληθῆ λέγεις. </p> </sp>
<sp>
<speaker>Σίμων</speaker>
<p rend="align(indent)"> ἀλλὰ μέντοι οὐδὲ ἀτεχνία ἐστίν· ἡ γὰρ ἀτεχνία οὐδέποτε οὐδὲν κατορθοῖ τῷ κεκτημένῳ. φέρε γάρ, εἰ ἐπιτρέψειας<note type="footnote" n="v.3.p.252.n.1">ἐπιτρέψειας Hirschig : ἐπιτρέψας MSS.</note> σὺ σεαυτῷ ναῦν ἐν θαλάττῃ καὶ χειμῶνι μὴ ἐπιστάμενος κυβερνᾶν, σωθείης ἄν;<note type="footnote" n="v.3.p.252.n.2">ἠνιοχεῖν Lacuna Fritzsche: supplemented partly by Fritzsche, partly by Harmon</note>  </p> </sp>
<sp>
<speaker>&lt;Τυχιάδης&gt;</speaker>
<p rend="align(indent)"> &lt;οὐδαμῶς.&gt; </p> </sp>
<sp>
<speaker>&lt;Σίμων&gt;</speaker>
<p rend="align(indent)"> &lt;τί δʼ, εἰ ἵππους ἐπιτραφθείη τις μὴ ἐπιστάμενος ἠνιοχεῖν;&gt; </p> </sp>
<sp>
<speaker>Τυχιάδης</speaker>
<p rend="align(indent)"> οὐδʼ οὗτος. </p> </sp>
<sp>
<speaker>Σίμων</speaker>
<p rend="align(indent)"> τί δή ποτε, ἢ τῷ μὴ ἔχειν τέχνην, διʼ ἧς δυνήσεται σώζειν ἑαυτόν; </p> </sp>
<sp>
<speaker>Τυχιάδης</speaker>
<p rend="align(indent)"> καὶ μάλα. </p> </sp>
<sp>
<speaker>Σίμων</speaker>
<p rend="align(indent)"> οὐκοῦν καὶ παράσιτος ὑπὸ τῆς παρασιτικῆς, εἴπερ ἦν ἀτεχνία, οὐκ ἂν ἐσώζετο; </p> </sp>
<sp>
<speaker>Τυχιάδης</speaker>
<p rend="align(indent)"> ναί. </p> </sp>
<sp>
<speaker>Σίμων</speaker>
<p rend="align(indent)"> οὐκοῦν τέχνῃ σώζεται, ἀτεχνίᾳ δὲ οὔ; </p> </sp>
<sp>
<speaker>Τυχιάδης</speaker>
 <p rend="align(indent)"> πάνυ μὲν οὖν. </p> </sp> <pb n="v.3.p.254"/>
<sp>
<speaker>Σίμων</speaker>
<p rend="align(indent)"> τέχνη ἄρα ἐστὶν ἡ παρασιτική. </p> </sp>
<sp>
<speaker>Τυχιάδης</speaker>
<p rend="align(indent)"> τέχνη, ὡς ἔοικεν. </p> </sp>
<sp>
<speaker>Σίμων</speaker>
<p rend="align(indent)"> καὶ μὴν κυβερνήτας μὲν ἀγαθοὺς ναυαγίᾳ περιπεσόντας<note type="footnote" n="v.3.p.254.n.1">ναυαγίᾳ περιπεσόντας Fritzsche: not in MSS.</note> καὶ ἡνιόχους τεχνίτας ἐκπεσόντας τῶν δίφρων οἶδα ἐγὼ πολλάκις, καὶ τοὺς μὲν συντριβέντας, τοὺς δὲ καὶ πάμπαν διαφθαρέντας, παρασίτου δὲ ναυάγιον οὐδὲ εἷς ἔχοι τοιοῦτον εἰπεῖν.</p>
<p rend="align(indent)"> οὐκοῦν εἰ μήτε ἀτεχνία ἐστὶν ἡ παρασιτικὴ μήτε δύναμις, σύστημα δέ τι ἐκ καταλήψεων γεγυμνασμένων, τέχνη δῆλον ὅτι διωμολόγηται ἡμῖν σήμερον. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="9">
<sp>
<speaker>Τυχιάδης</speaker>
<p rend="align(indent)"> ὅσον ἐκ τούτου εἰκάζω· ἀλλʼ ἐκεῖνο, ὅπως καὶ ὅρον ἡμῖν τινα γενναῖον ἀποδῷς τῆς παρασιτικῆς. </p> </sp>
<sp>
<speaker>Σίμων</speaker>
<p rend="align(indent)"> ὀρθῶς σύ γε λέγων. δοκεῖ γὰρ δή μοι οὕτως ἂν μάλιστα ὡρίσθαι· παρασιτική ἐστιν τέχνη ποτέων καὶ βρωτέων καὶ τῶν διὰ ταῦτα λεκτέων καὶ πρακτέων,<note type="footnote" n="v.3.p.254.n.2">καὶ πρακτέων Fritzsche: not in MSS.</note> τέλος δὲ αὐτῆς τὸ ἡδύ. </p> </sp>
<sp>
<speaker>Τυχιάδης</speaker>
 <p rend="align(indent)"> ὑπέρευγέ μοι δοκεῖς ὁρίσασθαι τὴν σεαυτοῦ <corr>τέχνην·</corr> ἀλλʼ ἐκεῖνο σκόπει, μὴ πρὸς ἐνίους τῶν φιλοσόφων μάχη σοι περὶ τοῦ τέλους ᾖ.  </p> </sp>
 <sp>
  <speaker>Σίμων</speaker>
  <p rend="align(indent)"> καὶ μὴν ἀπόχρη γε εἴπερ ἔσται τὸ αὐτὸ τέλος εὐδαιμονίας καὶ παρασιτικῆς.</p></sp>
</div> <pb n="v.3.p.256"/>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="10">
<sp>
<speaker>Σίμων</speaker>
<p rend="merge">φανεῖται δὲ οὕτως· ὁ γὰρ σοφὸς Ὅμηρος τὸν τοῦ παρασίτου βίον θαυμάζων ὡς ἄρα μακάριος καὶ ζηλωτὸς εἴη μόνος, οὕτω φησίν·<note type="footnote" n="v.3.p.256.n.1">οὕτω φησίν Fritzsche: not in MSS.</note>
 <quote rend="blockquote">

<l>οὐ γὰρ <corr>ἔγωγέ</corr> τί φημι τέλος χαριέστερον εἶναι, </l>


<l>ἢ ὅτʼ ἂν εὐφροσύνη μὲν ἔχῃ κάτα δῆμον ἅπαντα, </l>


<l>δαιτυμόνες δʼ ἀνὰ δώματʼ ἀκουάζωνται ἀοιδοῦ </l>


<l>ἥμενοι ἑξείης,<note type="footnote" n="v.3.p.256.n.2">δαιτυμόνες—ἑξείης not in MSS.: supplied by Cobet.</note> παρὰ δὲ πλήθωσι τράπεζαι </l>


<l>σίτου καὶ κρειῶν, μέθυ δʼ ἐκ κρητῆρος ἀφύσσων </l>


<l>οἰνοχόος φορέῃσι καὶ ἐγχείῃ δεπάεσσι. </l>
</quote>
 καὶ ὡς οὐχ ἱκανῶς ταῦτα θαυμάζων μᾶλλον τὴν αὑτοῦ γνώμην ποιεῖ φανερωτέραν εὖ λέγων·  <quote rend="blockquote"><corr>τοῦτό</corr> τί μοι κάλλιστον ἐνὶ φρεσὶν εἴδεται εἶναι,</quote> οὐχ ἕτερόν τι, ἐξ ὧν φησιν, ἢ τὸ παρασιτεῖν εὔδαιμον νομίζων. καὶ μὴν οὐδὲ τῷ τυχόντι ἀνδρὶ περιτέθεικε τούτους τοὺς λόγους, ἀλλὰ τῷ σοφωτάτῳ τῶν ὅλων. καίτοι γε εἴπερ ἐβούλετο Ὀδυσσεὺς τὸ κατὰ τοὺς Στωϊκοὺς ἐπαινεῖν τέλος, ἐδύνατο ταυτὶ λέγειν ὅτε τὸν Φιλοκτήτην ἀνήγαγεν ἐκ τῆς Λήμνου, ὅτε τὸ Ἴλιον ἐξεπόρθησεν, ὅτε τοὺς Ἕλληνας φεύγοντας κατέσχεν, ὅτε εἰς Τροίαν εἰσῆλθεν ἑαυτὸν μαστιγώσας καὶ κακὰ καὶ Στωϊκὰ ῥάκη ἐνδύς· ἀλλὰ τότε οὐκ εἶπε <pb n="v.3.p.258"/> τοῦτο τέλος χαριέστερον. ἀλλὰ μὴν καὶ ἐν τῷ τῶν Ἐπικουρείων βίῳ γενόμενος αὖθις παρὰ τῇ Καλυψοῖ, ὅτε αὐτῷ ὑπῆρχεν ἐν ἀργίᾳ τε βιοτεύειν καὶ τρυφᾶν καὶ βινεῖν τὴν Ἄτλαντος θυγατέρα καὶ κινεῖν πάσας τὰς λείας κινήσεις, οὐδὲ τότε<note type="footnote" n="v.3.p.258.n.1">οὐδὲ τότε vulg.: οὐδέποτε MSS.</note> εἶπε τοῦτο τὸ τέλος χαριέστερον, ἀλλὰ τὸν τῶν παρασίτων βίον. ἐκαλοῦντο δὲ δαιτυμόνες οἱ παράσιτοι τότε. πῶς οὖν λέγει; πάλιν γὰρ ἄξιον ἀναμνησθῆναι τῶν <corr>ἐπῶν·</corr> οὐδὲν γὰρ οἷον ἀκούειν αὐτῶν πολλάκις<note type="footnote" n="v.3.p.258.n.2">Τext anonymous friend of Cobet's: οἷόν τε ἀκούειν αὐτῶν μὴ πολλάκις MSS.</note> <corr>λεγομένων·</corr> <q> δαιτυμόνες καθήμενοι ἑξείης·</q> καί·  <quote rend="blockquote">
<l part="F">παρὰ δὲ πλήθωσι τράπεζαι </l>

<l part="I">σίτου καὶ <corr>κρειῶν.</corr></l>
</quote></p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="11">
 <sp> <speaker>Σίμων</speaker>
<p rend="align(indent) ; merge">ὅ γε μὴν Ἐπίκουρος σφόδρα ἀναισχύντως ὑφελόμενος τὸ τῆς παρασιτικῆς τέλος τῆς καθʼ αὑτὸν εὐδαιμονίας τέλος αὐτὸ ποιεῖ. καὶ ὅτι κλοπὴ τὸ πρᾶγμά ἐστιν καὶ οὐδὲν Ἐπικούρῳ μέλει τὸ ἡδύ, ἀλλὰ τῷ παρασίτῳ, οὕτω μάθοις ἄν. ἔγωγε ἡγοῦμαι τὸ ἡδὺ πρῶτον μὲν τὸ τῆς σαρκὸς ἀόχλητον, ἔπειτα τὸ μὴ θορύβου καὶ ταραχῆς τὴν ψυχὴν ἐμπεπλῆσθαι. τούτων τοίνυν ὁ μὲν παράσιτος ἑκατέρων τυγχάνει, ὁ δὲ Ἐπίκουρος οὐδὲ θατέρου· ὁ γὰρ ζητῶν περὶ σχήματος γῆς καὶ κόσμων ἀπειρίας καὶ μεγέθους ἡλίου καὶ ἀποστημάτων καὶ πρώτων στοιχείων καὶ περὶ θεῶν, εἴτε εἰσὶν εἴτε οὐκ εἰσί, καὶ περὶ αὐτοῦ τοῦ τέλους ἀεὶ πολεμῶν καὶ διαφερόμενος πρός τινας οὐ μόνον ἐν ἀνθρωπίναις, ἀλλὰ καὶ ἐν <pb n="v.3.p.260"/> κοσμικαῖς ἐστιν ὀχλήσεσιν. ὁ δὲ παράσιτος πάντα καλῶς ἔχειν οἰόμενος καὶ πεπιστευκὼς μὴ ἄλλως ταῦτα ἔχειν ἄμεινον ἢ ἔχει, μετὰ πολλῆς ἀδείας καὶ γαλήνης, οὐδενὸς αὐτῷ τοιούτου παρενοχλοῦντος, ἐσθίει καὶ κοιμᾶται ὕπτιος ἀφεικὼς τοὺς πόδας καὶ τὰς χεῖρας ὥσπερ Ὀδυσσεὺς τῆς Σχερίας<note type="footnote" n="v.3.p.260.n.1">τῆς Σχερίας du Soul: τῆς σχεδίας MSS.</note> ἀποπλέων οἴκαδε.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="12">
 <sp> <speaker>Σίμων</speaker>
<p rend="align(indent) ; merge">καὶ μὴν οὐχὶ κατὰ ταῦτα μόνον οὐδὲν προσήκει τὸ ἡδὺ τῷ Ἐπικούρῳ, ἀλλὰ καὶ κατʼ ἐκεῖνα· ὁ γὰρ Ἐπίκουρος οὗτος, ὅστις ποτέ ἐστιν ὁ σοφός, ἤτοι φαγεῖν ἔχει ἢ οὔ· εἰ μὲν οὐκ ἔχει, οὐχ ὅπως ἡδέως ζήσεται,<note type="footnote" n="v.3.p.260.n.2">ζήσεται Cobet: οὐ ζήσεται MSS.</note> ἀλλʼ οὐδὲ ζήσεται· εἰ δὲ ἔχει, εἴτε παρʼ ἑαυτοῦ εἴτε παρʼ ἄλλου· εἰ μὲν οὖν παρʼ ἄλλου τὸ φαγεῖν ἔχοι, παράσιτός ἐστι καὶ οὐχ ὃς<note type="footnote" n="v.3.p.260.n.3">ὃς vulg.: ὡς MSS. </note> λέγει· εἰ δὲ παρʼ ἑαυτοῦ, οὐχ ἡδέως ζήσεται. </p> </sp>
<sp>
<speaker>Τυχιάδης</speaker>
<p rend="align(indent)"> πῶς οὐχ ἡδέως; </p> </sp>
<sp>
<speaker>Σίμων</speaker>
<p rend="align(indent)"> εἰ γὰρ ἔχοι τὸ φαγεῖν παρʼ ἑαυτοῦ, πολλά τοι, ὦ Τυχιάδη, τὰ ἀηδέα<note type="footnote" n="v.3.p.260.n.4">τὰ ἀηδέα Harmon not in MSS.</note> τῷ τοιούτῳ βίῳ παρακολουθεῖν ἀνάγκη· καὶ ἄθρει πόσα. δεῖ τὸν μέλλοντα βιώσεσθαι καθʼ ἡδονὴν τὰς ἐγγιγνομένας ὀρέξεις ἁπάσας ἀναπληροῦν. ἢ τί φής; </p> </sp>
<sp>
<speaker>Τυχιάδης</speaker>
<p rend="align(indent)"> κἀμοὶ δοκεῖ. </p> </sp>
<sp>
<speaker>Σίμων</speaker>
<p rend="align(indent)"> οὐκοῦν τῷ μὲν συχνὰ κεκτημένῳ ἴσως τοῦτο παρέχει, τῷ δὲ ὀλίγα καὶ μηδὲν οὐκέτι· ὥστε <pb n="v.3.p.262"/> πένης οὐκ ἂν σοφὸς γένοιτο οὐδὲ ἐφίκοιτο τοῦ τέλους, λέγω δὴ τοῦ ἡδέος. ἀλλʼ οὐδὲ μὴν ὁ πλούσιος, ὁ παρὰ τῆς οὐσίας ἀφθόνως ταῖς ἐπιθυμίαις χορηγῶν, δυνήσεται τοῦδε ἐφικέσθαι. τί δή ποτε; ὅτι πᾶσα ἀνάγκη τὸν ἀναλίσκοντα τὰ ἑαυτοῦ πολλαῖς περιπίπτειν ἀηδίαις, τοῦτο μὲν τῷ μαγείρῳ κακῶς σκευάσαντι τὸ ὄψον μαχόμενον ἢ εἰ μὴ μάχοιτο φαῦλα παρὰ τοῦτο ἐσθίοντα τὰ ὄψα καὶ τοῦ ἡδέος ὑστεροῦντα,<note type="footnote" n="v.3.p.262.n.1">ὑστεροῦντα Seager: ὑστερεῖν MSS.</note> τοῦτο δὲ τῷ οἰκονομοῦντι τὰ κατὰ τὴν οἰκίαν, εἰ μὴ καλῶς οἰκονομοίη, μαχόμενον. ἢ οὐχ οὕτως; </p> </sp>
<sp>
<speaker>Τυχιάδης</speaker>
<p rend="align(indent)"> νὴ Δία, κἀμοὶ δοκεῖ. </p> </sp>
<sp>
<speaker>Σίμων</speaker>
<p rend="align(indent)"> τῷ μὲν οὖν Ἐπικούρῳ πάντα συμβαίνειν εἰκός, ὥστε οὐδέποτε τεύξεται τοῦ τέλους· τῷ δὲ παρασίτῳ οὔτε μάγειρός ἐστιν ᾧ χαλεπήναι, οὔτε ἀγρὸς οὔτε οἶκος<note type="footnote" n="v.3.p.262.n.2">οἷκος Harmon: οἰκονόμος MSS. Cf. 53.</note> οὔτε ἀργύρια, ὑπὲρ ὧν ἀπολλυμένων ἀχθεσθείη, ὥστε καὶ φάγοι καὶ πίοι μόνος οὗτος ὑπὸ μηδενός, ὧν ἐκείνους ἀνάγκη, ἐνοχλούμενος.</p></sp></div>
 <div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="13">
  <sp>
   <speaker>Σίμων</speaker>
  <p rend="align(indent) ; merge">ἀλλʼ ὅτι μὲν τέχνη ἐστὶν ἡ παρασιτική, κἀκ τούτων καὶ τῶν ἄλλων ἱκανῶς δέδεικται. λοιπὸν ὅτι καὶ ἀρίστη δεικτέον, καὶ τοῦτο οὐχ ἁπλῶς, ἀλλὰ πρῶτον μέν, ὅτι κοινῇ πασῶν διαφέρει τῶν τεχνῶν, εἶτα ὅτι καὶ ἰδίᾳ ἑκάστης.</p>
   <p rend="align(indent)">κοινῇ μὲν οὖν ἁπασῶν οὕτω διαφέρει· πάσης γὰρ τέχνης ἀνάγκη προάγειν μάθησιν πόνον <pb n="v.3.p.264"/> φόβον πληγάς, ἅπερ οὐκ ἔστιν ὅστις οὐκ ἂν <corr>ἀπεύξαιτο·</corr> <corr>ταύτην</corr> δὲ τὴν τέχνην, ὡς ἔοικεν, μόνην ἔξεστι μαθεῖν ἄνευ πόνου. τίς γὰρ ἀπὸ δείπνου ποτὲ ἀπῆλθεν κλαίων, ὥσπερ τινὰς ἐκ τῶν διδασκάλων ὁρῶμεν, τίς δʼ ἐπὶ δεῖπνον ἀπιὼν ὤφθη σκυθρωπός, ὥσπερ οἱ εἰς διδασκαλεῖα φοιτῶντες; καὶ μὴν ὁ μὲν παράσιτος ἑκὼν αὐτὸς ἐπὶ δεῖπνον ἔρχεται μάλα ἐπιθυμῶν τῆς τέχνης, οἱ δὲ τὰς ἄλλας τέχνας μανθάνοντες μισοῦσιν αὐτάς, ὥστε ἔνιοι διʼ αὐτὰς ἀποδιδράσκουσι.</p>
   <p rend="align(indent)">τί δέ, οὐ κἀκεῖνο ἐννοῆσαί σε δεῖ, ὅτι καὶ τοὺς ἐν ἐκείναις ταῖς τέχναις προκόπτοντας οἱ πατέρες καὶ μητέρες τούτοις τιμῶσι μάλιστα, οἷς καθʼ ἡμέραν καὶ τὸν παράσιτον, <q> καλῶς νὴ Δία ἔγραψεν ὁ παῖς,</q> λέγοντες, <q>δότε αὐτῷ φαγεῖν</q> <q>οὐκ ἔγραψεν ὀρθῶς, μὴ δότε;</q> οὕτω τὸ πρᾶγμα καὶ ἔντιμον καὶ ἐν τιμωρίᾳ μέγα φαίνεται.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="14">
 <sp><speaker>Σίμων</speaker>
<p rend="align(indent) ; merge">καὶ<note type="footnote" n="v.3.p.264.n.4">καὶ vulg.: αἱ MSS.</note> μὴν αἱ ἄλλαι τέχναι τὸ τέλος<note type="footnote" n="v.3.p.264.n.1">τέλος Fritzsche: not in MSS.</note> ὕστερον τοῦτο ἔχουσι, μετὰ τὸ μαθεῖν καὶ τοὺς καρποὺς ἡδέως ἀπολαμβάνουσαι·<note type="footnote" n="v.3.p.264.n.2">ἀπολαμβάνουσαι Harmon: ἀπολαμβάνουσι MSS.</note> πολλὴ γὰρ <q>καὶ ὄρθιος οἶμος ἐς αὐτάς·<note type="footnote" n="v.3.p.264.n.3">αὐτάς vulg.: αὐτὴν MSS.</note></q> ἡ δὲ παρασιτικὴ μόνη τῶν ἄλλων εὐθὺς ἀπολαύει τῆς τέχνης ἐν αὐτῷ τῷ μανθάνειν, καὶ ἅμα τε ἄρχεται καὶ ἐν τῷ τέλει ἐστίν.</p>
  <p rend="align(indent)">καὶ μέντοι τῶν ἄλλων τεχνῶν οὐ τινές, ἀλλὰ πᾶσαι ἐπὶ μόνην τὴν τροφὴν γεγόνασιν, ὁ δὲ παράσιτος εὐθὺς ἔχει τὴν τροφὴν ἅμα τῷ ἄρξασθαι τῆς τέχνης. ἢ οὐκ ἐννοεῖς ὅτι ὁ μὲν γεωργὸς <pb n="v.3.p.266"/> γεωργεῖ οὐ τοῦ γεωργεῖν ἕνεκα καὶ ὁ τέκτων τεκταίνεται οὐχὶ τοῦ τεκταίνεσθαι ἕνεκα, ὁ δὲ παράσιτος οὐχ ἕτερον μέν τι διώκει, ἀλλὰ τὸ αὐτὸ καὶ ἔργον μὲν ἐστὶν αὐτοῦ καὶ οὗ ἕνεκα γίγνεται;</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="15">
 <sp><speaker>Σίμων</speaker>
<p rend="align(indent) ; merge">καὶ μὴν ἐκεῖνά γε οὐδείς ἐστιν ὅστις οὐκ ἐπίσταται, ὅτι οἱ μὲν τὰς λοιπὰς τέχνας ἐργαζόμενοι τὸν μὲν ἄλλον χρόνον ταλαιπωροῦσι, μίαν δὲ ἢ δύο μόνας τοῦ μηνὸς ἡμέρας ἱερὰς ἄγουσι,<note type="footnote" n="v.3.p.266.n.1">ἄγουσι MSS. add. καὶ αἱ πόλεις δὲ τὰς μὲν δι’  ἔτουες, τὰς δὲ ἐμμήνουε ἑορτὰς διατελοῦσι, excised by Harmon as a comment. Νote also διατελοῦσι or τελοῦσι, or ἐπιτελοῦσι.</note> καὶ εὐφραίνεσθαι λέγονται τότε· ὁ δὲ παράσιτος τοῦ μηνὸς τὰς τριάκονθʼ ἡμέρας ἱερὰς ἄγει· πᾶσαι γὰρ αὐτῷ δοκοῦσιν εἶναι τῶν θεῶν.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="16">
 <sp> <speaker>Σίμων</speaker>
<p rend="align(indent) ; merge">ἔτι οἱ μὲν βουλόμενοι τὰς ἄλλας τέχνας κατορθοῦν ὀλιγοσιτίαις καὶ ὀλιγοποσίαις χρῶνται καθάπερ οἱ νοσοῦντες, πολυποσίαις δὲ καὶ πολυσιτίαις οὐκ ἔστιν εὐφραινόμενον <corr>μανθάνειν.</corr></p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="17">
 <sp> <speaker>Σίμων</speaker>
<p rend="align(indent) ; merge">καὶ αἱ μὲν ἄλλαι τέχναι χωρὶς ὀργάνων οὐδαμῶς τῷ κεκτημένῳ ὑπηρετεῖν δύνανται· οὔτε γὰρ αὐλεῖν ἔνι χωρὶς αὐλῶν οὔτε ψάλλειν ἄνευ λύρας οὔτε ἱππεύειν ἄνευ ἵππου· αὕτη δὲ οὕτως ἐστὶν ἀγαθὴ καὶ οὐ βαρεῖα τῷ τεχνίτῃ, ὥστε ὑπάρχει καὶ μηδὲν ἔχοντι ὅπλον χρῆσθαι αὐτῇ.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="18">
 <sp><speaker>Σίμων</speaker>
  <p rend="align(indent) ; merge">καὶ ὡς ἔοικεν ἄλλας τέχνας μανθάνομεν μισθὸν διδόντες, ταύτην δὲ λαμβάνοντες. ἔτι τῶν μὲν ἄλλων τεχνῶν εἰσι διδάσκαλοί τινες,</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="19">
 <sp><speaker>Σίμων</speaker>
<p rend="merge"> τῆς δὲ παρασιτικῆς οὐδείς, ἀλλʼ ὥσπερ ἡ ποιητικὴ κατὰ Σωκράτη καὶ αὕτη τινὶ θείᾳ μοίρᾳ παραγίγνεται.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="20">
 <sp><speaker>Σίμων</speaker>
<p rend="merge">κἀκεῖνο δὲ σκόπει, ὅτι τὰς μὲν ἄλλας τέχνας <pb n="v.3.p.268"/> ὁδεύοντες ἢ πλέοντες οὐ δυνάμεθα διαπράττεσθαι, ταύτῃ<note type="footnote" n="v.3.p.268.n.1">ταύτῃ vulg.: αὐτῇ MSS.</note> δέ ἐστι χρῆσθαι καὶ ἐν ὁδῷ καὶ πλέοντι. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="21">
<sp>
<speaker>Τυχιάδης</speaker>
<p rend="align(indent)"> πάνυ μὲν οὖν. </p> </sp>
<sp>
<speaker>Σίμων</speaker>
<p rend="align(indent)"> καὶ μέντοι, ὦ Τυχιάδη, αἱ μὲν ἄλλαι <corr>τέχναι</corr> δοκοῦσί μοι ταύτης ἐπιθυμεῖν, αὕτη δὲ οὐδεμιᾶς ἑτέρας. </p> </sp>
<sp>
<speaker>Τυχιάδης</speaker>
<p rend="align(indent)"> τί δέ, οὐχ οἱ τὰ ἀλλότρια λαμβάνοντες ἀδικεῖν σοι δοκοῦσι; </p> </sp>
<sp>
<speaker>Σίμων</speaker>
<p rend="align(indent)"> πῶς γὰρ οὔ; </p> </sp>
<sp>
<speaker>Τυχιάδης</speaker>
<p rend="align(indent)"> πῶς οὖν ὁ παράσιτος τὰ ἀλλότρια λαμβάνων οὐκ ἀδικεῖ μόνος;</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="22">
<sp>
<speaker>Σίμων</speaker>
<p rend="align(indent)"> οὐκ ἔχω λέγειν. καὶ μὴν τῶν ἄλλων τεχνῶν αἱ ἀρχαὶ φαῦλαί τινες καὶ εὐτελεῖς εἰσι, τῆς δὲ παρασιτικῆς ἀρχὴ πάνυ γενναία τις· τὸ γὰρ θρυλούμενον τοῦτο τῆς φιλίας ὄνομα οὐκ ἂν ἄλλο τι εὕροις ἢ ἀρχὴν παρασιτικῆς. </p> </sp>
<sp>
<speaker>Τυχιάδης</speaker>
<p rend="align(indent)"> πῶς λέγεις; </p> </sp>
<sp>
<speaker>Σίμων</speaker>
<p rend="align(indent)"> ὅτι οὐδεὶς ἐχθρὸν ἢ ἀγνῶτα ἄνθρωπον ἀλλʼ οὐδὲ συνήθη μετρίως ἐπὶ δεῖπνον καλεῖ, ἀλλὰ δεῖ <pb n="v.3.p.270"/> πρότερον οἶμαι τοῦτον γενέσθαι φίλον, ἵνα κοινωνήσῃ σπονδῶν καὶ τραπέζης καὶ τῶν τῆς τέχνης ταύτης μυστηρίων. ἐγὼ γοῦν πολλάκις ἤκουσά τινων λεγόντων, <q> ποταπὸς δὲ οὗτος φίλος<note type="footnote" n="v.3.p.270.n.1">οὗτος φίλος Cobet: οὗτος ὁ φίλος MSS.</note> ὅστις οὔτε βέβρωκεν οὔτε πέπωκεν μεθʼ ἡμῶν,</q> δῆλον ὅτι τὸν συμπίνοντα καὶ συνεσθίοντα μόνον πιστὸν φίλον ἡγουμένων.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="23">
 <sp> <speaker>Σίμων</speaker>
<p rend="align(indent) ; merge">ὅτι γε μὴν ἡ βασιλικωτάτη τῶν τεχνῶν ἔστιν αὕτη, μάθοις ἂν καὶ ἐκ τοῦδε οὐχ ἥκιστα· τὰς μὲν γὰρ λοιπὰς τέχνας οὐ μόνον κακοπαθοῦντες καὶ ἱδροῦντες, ἀλλὰ νὴ Δία καθήμενοι καὶ ἑστῶτες ἐργάζονται ὥσπερ ἀμέλει δοῦλοι τῶν τεχνῶν, ὁ δὲ παράσιτος μεταχειρίζεται τὴν αὑτοῦ τέχνην ὡς βασιλεὺς κατακείμενος.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="24">
 <sp> <speaker>Σίμων</speaker>
<p rend="align(indent) ; merge">ἐκεῖνα μὲν γὰρ τί δεῖ λέγειν περὶ τῆς εὐδαιμονίας αὐτοῦ, ὅτι δὴ μόνος κατὰ τὸν σοφὸν Ὅμηρον <q> οὔτε φυτεύει χερσὶ φυτὸν οὔτε ἀροῖ, ἀλλὰ τά γ'<note type="footnote" n="v.3.p.270.n.2">γ' Dirndorf: not in MSS.</note> ἄσπαρτα καὶ ἀνήροτα πάντα</q> νέμεται;</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="25">
 <sp> <speaker>Σίμων</speaker>
<p rend="align(indent) ; merge">καὶ μὴν ῥήτορά τε καὶ γεωμέτρην καὶ χαλκέα οὐδὲν κωλύει τὴν ἑαυτοῦ τέχνην ἐργάζεσθαι ἐάν <corr>τε</corr> πονηρὸς ἐάν τε καὶ μωρὸς ᾖ, παρασιτεῖν δὲ οὐδεὶς δύναται ἢ μωρὸς ὢν ἢ πονηρός. </p> </sp>
<sp>
<speaker>Τυχιάδης</speaker>
<p rend="align(indent)"> παπαί, οἷον χρῆμα ἀποφαίνῃ τὴν παρασιτικήν· ὥστε καὶ αὐτὸς ἤδη βούλεσθαι δοκῶ μοι παράσιτος εἶναι ἀντὶ τούτου ὅς εἰμι. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="26">
<sp>
<speaker>Σίμων</speaker>
<p rend="align(indent)"> ὡς μὲν τοίνυν κοινῇ πασῶν<note type="footnote" n="v.3.p.270.n.3">πασῶν Jacobitz: πάντων MSS.</note> διαφέρει, <pb n="v.3.p.272"/> δεδεῖχθαί μοι δοκῶ. φέρε δὴ ὡς καὶ κατʼ ἰδίαν ἑκάστης διαφέρει σκοπῶμεν. τὸ μὲν δὴ ταῖς βαναύσοις τέχναις παραβάλλειν αὐτὴν ἀνόητόν ἐστιν, καὶ μᾶλλόν πως καθαιροῦντος τὸ ἀξίωμα τῆς τέχνης. ὅτι γε μὴν τῶν καλλίστων καὶ μεγίστων τεχνῶν διαφέρει δεικτέον. ὡμολόγηται δὴ πρὸς πάντων τήν τε ῥητορικὴν καὶ τὴν φιλοσοφίαν, ἃς διὰ γενναιότητα καὶ ἐπιστήμας ἀποφαίνονταί τινες, <gap reason="lost" rend="..."/><note type="footnote" n="v.3.p.272.n.1">ἐπειδὰν Lacuna Dindorf: ἐπειδὰν ἐπειδὰν γοῦν) also is corrupt. μεγίστας εἶναι, ὥστε εἰ gives the required sease.</note> ἐπειδὰν καὶ τούτων ἀποδείξαιμι τὴν παρασιτικὴν πολὺ κρατοῦσαν, δῆλον ὅτι<note type="footnote" n="v.3.p.272.n.2">δῆλον ὅτι vulg.: σχολῇ δῆλον ὅτι MSS.</note> τῶν ἄλλων τεχνῶν δόξει προφερεστάτη καθάπερ ἡ Ναυσικάα τῶν θεραπαινίδων.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="27">
 <sp> <speaker>Σίμων</speaker>
<p rend="align(indent) ; merge">κοινῇ μὲν οὖν ἀμφοῖν διαφέρει καὶ τῆς ῥητορικῆς καὶ τῆς φιλοσοφίας, πρῶτον κατὰ τὴν ὑπόστασιν· ἡ μὲν γὰρ ὑφέστηκεν, αἱ δὲ οὔ. οὔτε γὰρ τὴν ῥητορικὴν ἕν τι καὶ τὸ αὐτὸ νομίζομεν, ἀλλʼ οἱ μὲν τέχνην, οἱ δὲ τοὐναντίον ἀτεχνίαν, ἄλλοι δὲ κακοτεχνίαν, ἄλλοι δὲ ἄλλο τι. ὁμοίως δὲ καὶ τὴν φιλοσοφίαν οὐ<note type="footnote" n="v.3.p.272.n.3">οὐ Cobet, Ψ (?): not in other MSS.</note> κατὰ τὰ αὐτὰ καὶ ὡσαύτως ἔχουσαν, ἑτέρως μὲν γὰρ Ἐπικούρῳ δοκεῖ τὰ πράγματα ἔχειν, ἑτέρως δὲ τοῖς ἀπὸ τῆς Στοᾶς, ἑτέρως δὲ τοῖς ἀπὸ τῆς Ἀκαδημίας, ἑτέρως δὲ τοῖς ἀπὸ τοῦ Περιπάτου, καὶ ἁπλῶς ἄλλος ἄλλην ἀξιοῖ τὴν φιλοσοφίαν εἶναι· καὶ μέχρι γε νῦν οὔτε οἱ αὐτοὶ γνώμης κρατοῦσιν οὔτε αὐτῶν ἡ τέχνη μία φαίνεται. ἐξ ὧν δῆλον ὅ τι τεκμαίρεσθαι καταλείπεται. ἀρχὴν γάρ φημι μηδὲ<note type="footnote" n="v.3.p.272.n.4">μηδὲ vulg. μήτε MSS.</note>  εἶναι τέχνην ἧς οὐκ ἔστιν ὑπόστασις. ἐπεὶ τί <corr>δή</corr> <pb n="v.3.p.274"/> ποτε ἀριθμητικὴ μὲν μία ἐστὶ καὶ ἡ αὐτὴ<note type="footnote" n="v.3.p.274.n.1">καὶ ἡ αὐτὴ vulg.: καὶ αὐτὴ MSS.</note> καὶ δὶς δύο παρά τε<note type="footnote" n="v.3.p.274.n.2">τε vulg. γε MSS.</note> ἡμῖν καὶ παρὰ Πέρσαις τέσσαρά ἐστιν καὶ συμφωνεῖ ταῦτα καὶ παρὰ Ἕλλησι καὶ βαρβάροις, φιλοσοφίας δὲ πολλὰς καὶ διαφόρους ὁρῶμεν καὶ οὔτε τὰς ἀρχὰς οὔτε <corr>τὰ</corr> τέλη σύμφωνα πασῶν; </p> </sp>
<sp>
<speaker>Τυχιάδης</speaker>
<p rend="align(indent)"> ἀληθῆ λέγεις· μίαν μὲν γὰρ τὴν φιλοσοφίαν εἶναι λέγουσιν, αὐτοὶ δὲ αὐτὴν<note type="footnote" n="v.3.p.274.n.3">αὐτὴν Cobet's anonymous friend: αὐτὰς MSS.</note> ποιοῦσι πολλάς. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="28">
<sp>
<speaker>Σίμων</speaker>
<p rend="align(indent)"> καὶ μὴν καὶ τὰς μὲν ἄλλας τέχνας, εἰ καί τι κατὰ ταύτας ἀσύμφωνον εἴη, κἂν παρέλθοι τις συγγνώμης ἀξιώσας, ἐπεὶ μέσαι τε δοκοῦσι καὶ αἱ καταλήψεις αὐτῶν οὐκ εἰσὶν ἀμετάπτωτοι.<note type="footnote" n="v.3.p.274.n.4">δὲ αὐτὴν MSS. (except Ω) add: προσδεκτέος ἂν εἴη.</note> φιλοσοφίαν δὲ τίς ἂν καὶ<note type="footnote" n="v.3.p.274.n.5">ἂν καὶ vulg.: ἀναγκαῖαν MSS.</note> ἀνάσχοιτο μὴ μίαν εἶναι καὶ μηδὲ σύμφωνον αὐτὴν ἑαυτῇ μᾶλλον τῶν ὀργάνων; μία μὲν οὖν οὐκ ἔστι φιλοσοφία, ἐπειδὴ ὁρῶ καὶ ἄπειρον <corr>οὖσαν·</corr> πολλαὶ δὲ οὐ δύνανται εἶναι, ἐπειδήπερ ἡ σοφία<note type="footnote" n="v.3.p.274.n.6">σοφία Cobet's friend : φιλοσοφία MSS.</note> μία.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="29">
 <sp> <speaker>Σίμων</speaker>
<p rend="align(indent) ; merge">ὁμοίως δὲ καὶ περὶ τῆς ὑποστάσεως τῆς ῥητορικῆς ταὐτὰ φαίη τις <corr>ἄν·</corr> τὸ γὰρ περὶ ἑνὸς προκειμένου ταὐτὰ μὴ λέγειν ἅπαντας, ἀλλὰ μάχην εἶναι φορᾶς ἀντιδόξου, ἀπόδειξις μεγίστη τοῦ μηδὲ ἀρχὴν εἶναι τοῦτο οὗ μία κατάληψις οὐκ <corr>ἔστιν·</corr> τὸ γὰρ ζητεῖν τό, τί μᾶλλον αὐτό<note type="footnote" n="v.3.p.274.n.7">αὑτό Halm : αὐτῶν ΜΕΝ.</note> <pb n="v.3.p.276"/> ἐστιν, καὶ τὸ μηδέποτε ὁμολογεῖν ἓν<note type="footnote" n="v.3.p.276.n.1">ἓν Fritzsche: ἂν Γ1Ω, μίαν Γ3, other MSS.</note> εἶναι, τοῦτο αὐτὴν ἀναιρεῖ τοῦ ζητουμένου τὴν οὐσίαν.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="30">
 <sp> <speaker>Σίμων</speaker>
<p rend="align(indent) ; merge">ἡ μέντοι παρασιτικὴ οὐχ οὕτως ἔχει, ἀλλὰ καὶ ἐν Ἕλλησι καὶ βαρβάροις μία ἐστὶν καὶ κατὰ ταὐτὰ καὶ ὡσαύτως, καὶ οὐκ ἂν εἴποι τις ἄλλως μὲν τούσδε, ἑτέρως δὲ τούσδε παρασιτεῖν, οὐδέ εἰσιν ὡς ἔοικεν ἐν παρασίτοις<note type="footnote" n="v.3.p.276.n.2">ἐν παρασίτοις Harmon: παρασίτοις MSS. Cf. Gullus 27 fin. ἐν ἐκείνοις.</note> τινες οἷον Στωϊκοὶ ἢ Ἐπικούρειοι δόγματα ἔχοντες διάφορα, ἀλλὰ πᾶσι πρὸς ἅπαντας ὁμολογία τίς ἐστιν καὶ συμφωνία τῶν ἔργων καὶ τοῦ τέλους. ὥστε ἔμοιγε δοκεῖ ἡ παρασιτικὴ κινδυνεύειν κατά γε τοῦτο καὶ σοφία εἶναι. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="31">
<sp>
<speaker>Τυχιάδης</speaker>
<p rend="align(indent)"> πάνυ μοι δοκεῖς ἱκανῶς ταῦτα εἰρηκέναι. ὡς δὲ καὶ τὰ ἄλλα χείρων ἐστὶν ἡ φιλοσοφία τῆς σῆς τέχνης, πῶς ἀποδεικνύεις; </p> </sp>
<sp>
<speaker>Σίμων</speaker>
<p rend="align(indent)"> οὐκοῦν ἀνάγκη πρῶτον εἰπεῖν ὅτι φιλοσοφίας μὲν οὐδέποτε ἠράσθη παράσιτος, παρασιτικῆς δὲ πάμπολλοι ἐπιθυμήσαντες μνημονεύονται φιλόσοφοι, καὶ μέχρι γε νῦν ἐρῶσιν. </p> </sp>
<sp>
<speaker>Τυχιάδης</speaker>
<p rend="align(indent)"> καὶ τίνας ἂν ἔχοις εἰπεῖν φιλοσόφους παρασιτεῖν σπουδάσαντας; </p> </sp>
<sp>
<speaker>Σίμων</speaker>
<p rend="align(indent)"> οὕστινας μέντοι, ὦ Τυχιάδη; οὓς καὶ σὺ γιγνώσκων ὑποκρίνῃ ἀγνοεῖν κἀμὲ κατασοφίζῃ ὥς<note type="footnote" n="v.3.p.276.n.3">κἀμὲ κατασοφίζῃ ὡς Fritzsche: κἀμὲ κατὰ Γ1Ω, κἀμὲ ὡς Γ2, other MSS.</note> <pb n="v.3.p.278"/> τινος αὐτοῖς αἰσχύνης ἐντεῦθεν γιγνομένης, οὐχὶ τιμῆς. </p> </sp>
<sp>
<speaker>Τυχιάδης</speaker>
<p rend="align(indent)"> οὐ μὰ τὸν Δία, ὦ Σίμων, ἀλλὰ καὶ σφόδρα ἀπορῶ οὕστινας καὶ εὕροις εἰπεῖν. </p> </sp>
<sp>
<speaker>Σίμων</speaker>
<p rend="align(indent)"> ὦ γενναῖε, σύ μοι δοκεῖς ἀνήκοος εἶναι καὶ τῶν ἀναγραψάντων τοὺς ἐκείνων βίους, ἐπεὶ πάντως ἂν καὶ ἐπιγνῶναι οὕστινας λέγω δύναιο. </p> </sp>
<sp>
<speaker>Τυχιάδης</speaker>
<p rend="align(indent)"> καὶ μέντοι νὴ τὸν Ἡρακλέα ποθῶ δὴ ἀκούειν τίνες εἰσίν. </p> </sp>

</div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="32">
<sp>
<speaker>Σίμων</speaker>
 <p rend="align(indent)"> ἐγώ σοι καταλέξω αὐτοὺς ὄντας οὐχὶ τοὺς φαύλους, ἀλλʼ ὡς<note type="footnote" n="v.3.p.278.n.1">ὡς Gesner: ὧν MSS.</note> ἐγὼ δοκῶ, τοὺς ἀρίστους καὶ οὓς ἥκιστα σὺ οἴει. Αἰσχίνης μέντοι ὁ Σωκρατικός, οὗτος ὁ τοὺς μακροὺς καὶ ἀστείους διαλόγους γράψας, ἧκέν ποτε εἰς Σικελίαν κομίζων αὐτούς, εἴ πως<note type="footnote" n="v.3.p.278.n.2">εἴ πως Dindorf: ὅπως MSS.</note> δύναιτο διʼ αὐτῶν γνωσθῆναι Διονυσίῳ τῷ τυράννῳ, καὶ τὸν Μιλτιάδην ἀναγνοὺς καὶ δόξας εὐδοκιμηκέναι λοιπὸν ἐκάθητο ἐν Σικελίᾳ παρασιτῶν Διονυσίῳ καὶ ταῖς Σωκράτους διατριβαῖς ἐρρῶσθαι φράσας. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="33">
 <sp> <speaker>Σίμων</speaker>
<p rend="merge">τί δέ, καὶ Ἀρίστιππος ὁ Κυρηναῖος οὐχὶ τῶν δοκίμων φαίνεταί σοι φιλοσόφων; </p> </sp>
<sp>
<speaker>Τυχιάδης</speaker>
<p rend="align(indent)"> καὶ πάνυ. </p> </sp>
<sp>
<speaker>Σίμων</speaker>
<p rend="align(indent)"> καὶ οὗτος μέντοι κατὰ τὸν αὐτὸν χρόνον διέτριβεν ἐν Συρακούσαις παρασιτῶν Διονυσίῳ. <pb n="v.3.p.280"/> πάντων γοῦν ἀμέλει τῶν παρασίτων αὐτὸς ηὐδοκίμει παρʼ αὐτῷ· καὶ γὰρ ἦν πλέον τι τῶν ἄλλων πρὸς τὴν τέχνην εὐφυής, ὥστε τοὺς ὀψοποιοὺς ὁσημέραι ἔπεμπεν παρὰ τοῦτον ὁ Διονύσιος ὥς τι παρʼ αὐτοῦ μαθησομένους.</p>
 <p rend="align(indent)"> οὗτος μέντοι δοκεῖ καὶ κοσμῆσαι τὴν τέχνην ἀξίως.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="34">
 <sp><speaker>Σίμων</speaker>
<p rend="merge"> ὁ δὲ Πλάτων ὑμῶν ὁ γενναιότατος καὶ αὐτὸς μὲν ἧκεν εἰς Σικελίαν ἐπὶ τούτῳ, καὶ ὀλίγας παρασιτήσας ἡμέρας τῷ τυράννῳ τοῦ παρασιτεῖν ὑπὸ ἀφυίας ἐξέπεσε, καὶ πάλιν Ἀθήναζε ἀφικόμενος καὶ φιλοπονῄσας καὶ παρασκευάσας ἑαυτὸν αὖθις δευτέρῳ στόλῳ ἐπέπλευσε τῇ Σικελίᾳ καὶ δειπνήσας πάλιν ὀλίγας ἡμέρας ὑπὸ ἀμαθίας ἐξέπεσε· καὶ αὕτη ἡ συμφορὰ Πλάτωνι περὶ Σικελίαν ὁμοία δοκεῖ γενέσθαι τῇ Νικίου. </p> </sp>
<sp>
<speaker>Τυχιάδης</speaker>
<p rend="align(indent)"> καὶ τίς, ὦ Σίμων, περὶ τούτου λέγει; </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="35">
<sp>
<speaker>Σίμων</speaker>
<p rend="align(indent)"> πολλοὶ μὲν καὶ ἄλλοι, Ἀριστόξενος δὲ ὁ μουσικός, πολλοῦ λόγου ἄξιος.<note type="footnote" n="v.3.p.280.n.1">λόγου ἄξιος MSS. add: καὶ αὐτὸς δὲ παράσιτος Νηλέως ἦν, excised by Cobet. Dindorf, referring it to Aristotle, sets it after τεχνῶν.</note></p>
 <p rend="align(indent)"> Εὐριπίδης μὲν γὰρ ὅτι Ἀρχελάῳ μέχρι μὲν τοῦ θανάτου παρεσίτει καὶ Ἀνάξαρχος Ἀλεξάνδρῳ πάντως ἐπίστασαι. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="36">
 <sp><speaker>Σίμων</speaker>
<p rend="merge">καὶ Ἀριστοτέλης δὲ τῆς παρασιτικῆς ἤρξατο μόνον ὥσπερ καὶ τῶν ἄλλων τεχνῶν.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="37">
 <sp><speaker>Σίμων</speaker>
 <p rend="align(indent) ; merge">φιλοσόφους μὲν οὖν, ὥσπερ ἦν, παρασιτεῖν<note type="footnote" n="v.3.p.280.n.2">παρασιτεῖν du Soul: παρασιτίᾳ MSS.</note> σπουδάσαντας ἔδειξα· παράσιτον δὲ οὐδεὶς ἔχει φράσαι φιλοσοφεῖν ἐθελήσαντα. </p> </sp> </div> <pb n="v.3.p.282"/>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="38">
 <sp> <speaker>Σίμων</speaker>
<p rend="align(indent) ; merge">καὶ μέντοι εἰ ἔστιν εὔδαιμον τὸ μὴ πεινῆν μηδὲ διψῆν μηδὲ ῥιγοῦν, ταῦτα οὐδενὶ ἄλλῳ ὑπάρχει ἢ παρασίτῳ. ὥστε φιλοσόφους μὲν ἄν τις πολλοὺς καὶ ῥιγοῦντας καὶ πεινῶντας εὕροι, παράσιτον δὲ οὔ· ἢ οὐκ ἂν εἴη παράσιτος, ἀλλὰ δυστυχής τις καὶ<note type="footnote" n="v.3.p.282.n.1">καὶ Harmon: ἢ MSS.</note> πτωχὸς ἄνθρωπος καὶ<note type="footnote" n="v.3.p.282.n.2">καὶ Harmon: ἢ MSS.</note> φιλοσόφῳ ὅμοιος. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="39">
<sp>
<speaker>Τυχιάδης</speaker>
<p rend="align(indent)"> ἱκανῶς ταῦτά γε. ὅτι δὲ κατὰ τἄλλα<note type="footnote" n="v.3.p.282.n.3">τἄλλα Fritzsche: πολλὰ MSS.</note> διαφέρει φιλοσοφίας καὶ ῥητορικῆς ἡ παρασιτικὴ πῶς ἐπιδεικνύεις; </p> </sp>
<sp>
<speaker>Σίμων</speaker>
<p rend="align(indent)"> εἰσίν, ὦ βέλτιστε, καιροὶ τοῦ τῶν ἀνθρώπων βίου, ὁ μέν τις εἰρήνης, οἶμαι, ὁ δʼ αὖ πολέμου. ἐν δὴ τούτοις πᾶσα ἀνάγκη φανερὰς γίγνεσθαι <corr>τὰς</corr> τέχνας καὶ τοὺς ἔχοντας ταύτας <corr>ὁποῖοί</corr> <corr>τινές</corr> εἰσιν. πρότερον δέ, εἰ δοκεῖ, σκοπώμεθα τὸν τοῦ πολέμου καιρόν, καὶ τίνες ἂν εἶεν μάλιστα χρησιμώτατοι ἰδίᾳ τε ἕκαστος αὐτῷ καὶ κοινῇ τῇ πόλει. </p> </sp>
<sp>
<speaker>Τυχιάδης</speaker>
<p rend="align(indent)"> ὡς οὐ μέτριον ἀγῶνα καταγγέλλεις τῶν <corr>ἀνδρῶν·</corr> καὶ ἔγωγε πάλαι γελῶ κατʼ ἐμαυτὸν ἐννοῶν ποῖος ἂν εἴη συμβαλλόμενος παρασίτῳ φιλόσοφος. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="40">
<sp>
<speaker>Σίμων</speaker>
<p rend="align(indent)"> ἵνα τοίνυν μὴ πάνυ θαυμάζῃς μηδὲ τὸ πρᾶγμά σοι δοκῇ χλεύης ἄξιον, φέρε προτυπωσώμεθα παρʼ ἡμῖν αὐτοῖς ἠγγέλθαι μὲν αἰφνίδιον εἰς τὴν χώραν ἐμβεβληκέναι πολεμίους, εἶναι δὲ ἀνάγκην <pb n="v.3.p.284"/> ἐπεξιέναι καὶ μὴ περιορᾶν ἔξω δῃουμένην τὴν γῆν, τὸν στρατηγὸν δὲ παραγγέλλειν ἅπαντας εἰς τὸν κατάλογον τοὺς ἐν ἡλικίᾳ, καὶ δὴ χωρεῖν τοὺς ἄλλους, ἐν δὲ δὴ τούτοις φιλοσόφους τινὰς καὶ ῥήτορας καὶ παρασίτους. πρῶτον τοίνυν ἀποδύσωμεν αὐτούς· ἀνάγκη γὰρ τοὺς μέλλοντας ὁπλίζεσθαι γυμνοῦσθαι πρότερον. θεῶ δὴ τοὺς ἄνδρας, ὦ γενναῖε, καθʼ ἕκαστον καὶ δοκίμαζε τὰ σώματα. τοὺς μὲν τοίνυν αὐτῶν ὑπὸ ἐνδείας ἴδοις ἂν λεπτοὺς καὶ ὠχρούς, πεφρικότας, ὥσπερ ἤδη τραυματίας παρειμένους· ἀγῶνα μὲν γὰρ καὶ μάχην σταδιαίαν καὶ ὠθισμὸν καὶ κόνιν καὶ τραύματα μὴ γελοῖον ᾖ λέγειν δύνασθαι φέρειν ἀνθρώπους ὥσπερ ἐκείνους τινὸς δεομένους ἀναλήψεως.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="41">
 <sp> <speaker>Σίμων</speaker>
<p rend="merge">ἄθρει δὲ πάλιν μεταβὰς τὸν παράσιτον ὁποῖός τις φαίνεται. ἆρʼ οὐχ ὁ μὲν τὸ σῶμα πρῶτον πολὺς καὶ τὸ χρῶμα ἡδύς, οὐ μέλας δὲ οὐδὲ <corr>λευκός</corr> — τὸ μὲν γὰρ γυναικί, τὸ δὲ δούλῳ προσέοικεν — ἔπειτα θυμοειδής, δεινὸν βλέπων ὁποῖον ἡμεῖς, μέγα καὶ ὕφαιμον; οὐ γὰρ καλὸν δεδοικότα καὶ θῆλυν ὀφθαλμὸν εἰς πόλεμον φέρειν. ἆρʼ οὐχ ὁ τοιοῦτος καλὸς μὲν γένοιτʼ ἂν καὶ ζῶν ὁπλίτης, καλὸς δὲ καὶ εἰ ἀποθάνοι νεκρός;<note type="footnote" n="v.3.p.284.n.1">νεκρός Harmon: καλῶς MSS. Sommerbrodt excises καλῶς.</note></p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="42">
 <sp> <speaker>Σίμων</speaker>
 <p rend="align(indent) ; merge">ἀλλὰ τί δεῖ ταῦτα εἰκάζειν ἔχοντας αὐτῶν παραδείγματα; ἁπλῶς γὰρ εἰπεῖν, ἐν πολέμῳ τῶν πώποτε ῥητόρων ἢ φιλοσόφων οἱ μὲν οὐδὲ ὅλως ὑπέμειναν ἔξω τοῦ τείχους προελθεῖν, εἰ δέ τις καὶ ἀναγκασθεὶς παρετάξατο, φημὶ τοῦτον λείψαντα τὴν τάξιν ὑποστρέφειν. </p> </sp> <pb n="v.3.p.286"/>
<sp>
<speaker>Τυχιάδης</speaker>
<p rend="align(indent)"> ὡς θαυμάσια πάντα καὶ οὐδὲν ὑπισχνῇ μέτριον. λέγε δὲ ὅμως. </p> </sp>
<sp>
<speaker>Σίμων</speaker>
<p rend="align(indent)"> τῶν μὲν τοίνυν ῥητόρων Ἰσοκράτης οὐχ ὅπως εἰς πόλεμον ἐξῆλθέν ποτε, ἀλλʼ οὐδʼ ἐπὶ δικαστήριον ἀνέβη, διὰ δειλίαν, οἶμαι, ὅτι οὐδὲ τὴν φωνὴν διὰ τοῦτο εἶχεν ἔτι. τί δʼ;<note type="footnote" n="v.3.p.286.n.1">τί δ’  Fritzsche: not in MSS.</note> οὐχὶ Δημάδης μὲν καὶ Αἰσχίνης καὶ Φιλοκράτης ὑπὸ δέους εὐθὺς τῇ καταγγελίᾳ τοῦ Φιλίππου πολέμου τὴν πόλιν προὔδοσαν καὶ σφᾶς αὐτοὺς τῷ Φιλίππῳ καὶ διετέλεσαν Ἀθήνησιν ἀεὶ τὰ ἐκείνου πολιτευόμενοι, ὃς εἴ γε καὶ ἄλλος τις Ἀθηναίοις<note type="footnote" n="v.3.p.286.n.2">ὃς—Ἀθηναίοις Harmon: ὡς—Ἀθηναῖος MSS.</note> κατὰ ταῦτα ἐπολέμει· κἀκεῖνος ἐν αὐτοῖς ἦν φίλος. Ὑπερίδης δὲ καὶ Δημοσθένης καὶ Λυκοῦργος, <corr>οἵ</corr> γε δοκοῦντες ἀνδρειότεροι κἀν ταῖς ἐκκλησίαις ἀεὶ θορυβοῦντες καὶ λοιδορούμενοι τῷ Φιλίππῳ, τί ποτε ἀπειργάσαντο γενναῖον ἐν τῷ πρὸς αὐτὸν πολέμῳ; καὶ Ὑπερίδης μὲν καὶ Λυκοῦργος οὐδὲ ἐξῆλθον, ἀλλʼ οὐδὲ ὅλως ἐτόλμησαν μικρὸν ἔξω παρακῦψαι τῶν πυλῶν, ἀλλʼ ἐντειχίδιοι ἐκάθηντο παρʼ αὐτοῖς ἤδη πολιορκούμενοι γνωμίδια καὶ προβουλευμάτια συντιθέντες. ὁ δὲ δὴ κορυφαιότατος αὐτῶν, ὁ ταυτὶ λέγων ἐν ταῖς ἐκκλησίαις συνεχῶς· <q> Φίλιππος γὰρ ὁ Μακεδὼν ὄλεθρος, ὅθεν οὐδὲ ἀνδράποδον πρίαιτό τίς ποτε,</q> τολμήσας <pb n="v.3.p.288"/> προελθεῖν εἰς τὴν Βοιωτίαν, πρὶν ἢ συμμῖξαι τὰ στρατόπεδα καὶ συμβαλεῖν εἰς χεῖρας ῥίψας τὴν ἀσπίδα ἔφυγεν. ἢ οὐδέπω ταῦτα πρότερον διήκουσας οὐδενός, πάνυ γνώριμα ὄντα οὐχ ὅπως Ἀθηναίοις, ἀλλὰ Θρᾳξὶ καὶ Σκύθαις, ὅθεν ἐκεῖνο τὸ κάθαρμα ἦν; </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="43">
<sp>
<speaker>Τυχιάδης</speaker>
<p rend="align(indent)"> ἐπίσταμαι ταῦτα· ἀλλʼ οὗτοι μὲν ῥήτορες καὶ λόγους λέγειν ἠσκηκότες, ἀρετὴν δὲ οὔ. τί δὲ περὶ τῶν φιλοσόφων λέγεις; οὐ γὰρ δὴ τούτους ἔχεις ὥσπερ ἐκείνους αἰτιᾶσθαι. </p> </sp>
<sp>
<speaker>Σίμων</speaker>
<p rend="align(indent)"> οὗτοι πάλιν, ὦ Τυχιάδη, οἱ περὶ τῆς ἀνδρείας ὁσημέραι διαλεγόμενοι καὶ κατατρίβοντες τὸ τῆς ἀρετῆς ὄνομα πολλῷ μᾶλλον τῶν ῥητόρων φανοῦνται δειλότεροι καὶ μαλακώτεροι. σκόπει δὴ οὕτως. πρῶτον μὲν οὐκ ἔστιν ὅστις εἰπεῖν ἔχοι φιλόσοφον ἐν πολέμῳ τετελευτηκότα· ἤτοι γὰρ οὐδὲ ὅλως ἐστρατεύσαντο, ἢ εἴπερ ἐστρατεύσαντο, πάντες ἔφυγον. Ἀντισθένης μὲν οὖν καὶ Διογένης καὶ Κράτης καὶ Ζήνων καὶ Πλάτων καὶ Αἰσχίνης καὶ Ἀριστοτέλης καὶ πᾶς οὗτος ὁ ὅμιλος οὐδὲ εἶδον <corr>παράταξιν·</corr> μόνος δὲ τολμήσας ἐξελθεῖν εἰς τὴν ἐπὶ Δηλίῳ<note type="footnote" n="v.3.p.288.n.1">ἐπὶ Δηλίῳ Gesner: ἐν τῇ πόλει MSS.</note> μάχην ὁ σοφὸς αὐτῶν Σωκράτης φεύγων ἐκεῖθεν ἀπὸ τῆς Πάρνηθος εἰς τὴν Ταυρέου <pb n="v.3.p.290"/> παλαίστραν κατέφυγεν. πολὺ γὰρ αὐτῷ ἀστειότερον ἐδόκει μετὰ τῶν μειρακυλλίων καθεζόμενον ὀαρίζειν καὶ σοφισμάτια προβάλλειν τοῖς ἐντυγχάνουσιν ἢ ἀνδρὶ Σπαρτιάτῃ μάχεσθαι. </p> </sp>
 <sp>
  <speaker>Τυχιάδης</speaker>
  <p rend="align(indent)"> ὦ γενναῖε, ταῦτα μὲν ἤδη καὶ παρʼ ἄλλων ἐπυθόμην, οὐ μὰ Δία σκώπτειν αὐτοὺς καὶ ὀνειδίζειν <corr>βουλομένων·</corr> ὥστε οὐδέν τί μοι δοκεῖς χαριζόμενος τῇ σεαυτοῦ τέχνῃ καταψεύδεσθαι τῶν ἀνδρῶν. </p></sp></div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="44">
<sp>
<speaker>Τυχιάδης</speaker>
<p rend="merge">ἀλλʼ εἰ δοκεῖ ἤδη, φέρε καὶ σὺ τὸν παράσιτον <corr>ὁποῖός</corr> τίς ἐστιν ἐν πολέμῳ λέγε, καὶ εἰ καθόλως<note type="footnote" n="v.3.p.290.n.1">καθόλως Harmon: καὶ ὅλως MSS.</note> λέγεται παράσιτός τις γενέσθαι τῶν παλαιῶν;  </p> </sp>
<sp>
<speaker>Σίμων</speaker>
 <p rend="align(indent)"> καὶ μήν, ὦ φιλότης, οὐδεὶς οὕτως<note type="footnote" n="v.3.p.290.n.2">οὕτως Dindorf: not in MSS.</note> ἀνήκοος Ὁμήρου, οὐδʼ ἂν πάμπαν ἰδιώτης τύχῃ, ὃς οὐκ ἐπίσταται παρʼ αὐτῷ τοὺς ἀρίστους τῶν ἡρώων παρασίτους ὄντας. ὅ τε γὰρ Νέστωρ ἐκεῖνος, οὗ ἀπὸ τῆς γλώττης ὥσπερ μέλι ὁ λόγος ἀπέρρει,<note type="footnote" n="v.3.p.290.n.3">ἀπέρρει vulg.: ἀπορρεῖ MSS.</note> αὐτοῦ τοῦ βασιλέως παράσιτος ἦν, καὶ οὔτε τὸν Ἀχιλλέα, ὅσπερ ἐδόκει τε καὶ ἦν τὸ σῶμα γενναιότατος, οὔτε τὸν Διομήδην οὔτε τὸν Αἴαντα ὁ Ἀγαμέμνων οὕτως ἐπαινεῖ τε καὶ θαυμάζει ὥσπερ τὸν Νέστορα. οὐδὲ γὰρ δέκα Αἴαντας εὔχεται γενέσθαι αὑτῷ οὔτε δέκα Ἀχιλλέας· πάλαι δʼ ἂν ἑαλωκέναι τὴν Τροίαν, εἰ τοιούτους ὁποῖος ἦν οὗτος ὁ παράσιτος, καίπερ γέρων ὤν, στρατιώτας εἶχεν δέκα. καὶ τὸν Ἰδομενέα τὸν τοῦ Διὸς ἔγγονον παράσιτον Ἀγαμέμνονος ὁμοίως λέγει. </p> </sp> </div> <pb n="v.3.p.292"/>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="45">
<sp>
<speaker>Τυχιάδης</speaker>
<p rend="align(indent)"> ταῦτα μὲν καὶ αὐτὸς ἐπίσταμαι· οὔπω γε μὴν δοκῶ μοι γιγνώσκειν, πῶς δὴ τὼ ἄνδρε τῷ Ἀγαμέμνονι παράσιτοι ἦσαν. </p> </sp>
<sp>
<speaker>Σίμων</speaker>
<p rend="align(indent)"> ἀναμνήσθητι, ὦ γενναῖε, τῶν ἐπῶν ἐκείνων ὧνπερ αὐτὸς ὁ Ἀγαμέμνων πρὸς τὸν Ἰδομενέα λέγει. </p> </sp>
<sp>
<speaker>Τυχιάδης</speaker>
<p rend="align(indent)"> ποίων; </p> </sp>
<sp>
<speaker>Σίμων</speaker>
<p rend="align(indent)"> <quote rend="blockquote">
<l>σὸν δὲ πλεῖον δέπας αἰεὶ </l>

<l>ἕστηχʼ ὥσπερ ἐμοὶ πιέειν ὅτε θυμὸς ἀνώγοι. </l>
</quote>ἐνταῦθα γὰρ τὸ αἰεὶ πλεῖον δέπας εἴρηκεν οὐχ ὅτι τὸ ποτήριον διὰ παντὸς πλῆρες ἑστήκει τῷ Ἰδομενεῖ καὶ μαχομένῳ καὶ καθεύδοντι, ἀλλʼ ὅτι αὐτῷ διʼ ὅλου τοῦ βίου μόνῳ συνδειπνεῖν ὑπῆρχεν τῷ βασιλεῖ, οὐχ ὥσπερ τοῖς λοιποῖς στρατιώταις πρὸς ἡμέρας τινὰς καλουμένοις.</p>
<p rend="align(indent)"> τὸν μὲν γὰρ Αἴαντα, ἐπεὶ καλῶς ἐμονομάχησεν τῷ Ἕκτορι, <q> εἰς Ἀγαμέμνονα δῖον ἄγον,</q> φησίν, κατὰ τιμὴν ἀξιωθέντα ὀψὲ τοῦ παρὰ τῷ βασιλεῖ δείπνου. ὁ δὲ Ἰδομενεὺς καὶ ὁ Νέστωρ ὁσημέραι συνεδείπνουν τῷ βασιλεῖ, ὡς αὐτός φησιν. Νέστωρ δὲ παράσιτός μοι δοκεῖ τῶν βασιλέων μάλιστα τεχνίτης καὶ ἀγαθὸς γενέσθαι· οὐ γὰρ ἐπὶ τοῦ Ἀγαμέμνονος ἄρξασθαι τῆς τέχνης, ἀλλὰ ἄνωθεν ἐπὶ Καινέως καὶ Ἐξαδίου· δοκεῖ δὲ οὐδὲ ἂν <pb n="v.3.p.294"/> παύσασθαι παρασιτῶν, εἰ μὴ ὁ Ἀγαμέμνων ἀπέθανεν. </p> </sp>
<sp>
<speaker>Τυχιάδης</speaker>
<p rend="align(indent)"> οὑτοσὶ μὲν γενναῖος ὁ παράσιτος. εἰ δὲ καὶ ἄλλους τινὰς οἶσθα, πειρῶ λέγειν. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="46">
<sp>
<speaker>Σίμων</speaker>
<p rend="align(indent)"> τί οὖν, ὦ Τυχιάδη, οὐχὶ καὶ Πάτροκλος τοῦ Ἀχιλλέως παράσιτος ἦν, καὶ ταῦτα οὐδενὸς τῶν ἄλλων Ἑλλήνων φαυλότερος οὔτε τὴν ψυχὴν οὔτε τὸ σῶμα νεανίας ὤν; ἐγὼ γὰρ οὐδʼ αὐτοῦ μοι δοκῶ τοῦ Ἀχιλλέως τεκμαίρεσθαι τοῖς ἔργοις αὐτοῦ χείρω εἶναι· τόν τε γὰρ Ἕκτορα ῥήξαντα τὰς πύλας καὶ παρὰ ταῖς ναυσὶν εἴσω μαχόμενον οὗτος ἐξέωσεν καὶ τὴν Πρωτεσιλάου ναῦν ἤδη καιομένην ἔσβεσεν, καίτοι ἐπεβάτευον αὐτῆς οὐχ οἱ φαυλότατοι, ἀλλʼ οἱ τοῦ Τελαμῶνος Αἴας τε καὶ Τεῦκρος,<corr>ὁ</corr> μὲν ὁπλίτης ἀγαθός,<corr>ὁ</corr> δὲ τοξότης. καὶ πολλοὺς μὲν ἀπέκτεινε τῶν βαρβάρων, ἐν δὲ δὴ τούτοις καὶ Σαρπηδόνα τὸν παῖδα τοῦ Διός, <corr>ὁ</corr> παράσιτος τοῦ Ἀχιλλέως. καὶ ἀπέθανεν δὲ οὐχὶ τοῖς ἄλλοις ὁμοίως, ἀλλὰ τὸν<note type="footnote" n="v.3.p.294.n.1">ἀλλὰ τὸν Fritzsche: ἀλλʼ αὐτόν MSS.</note> μὲν Ἕκτορα Ἀχιλλεὺς ἀπέκτεινεν, εἷς ἕνα, καὶ αὐτὸν τὸν Ἀχιλλέα Πάρις, τὸν δὲ παράσιτον θεὸς καὶ δύο ἄνθρωποι. καὶ τελευτῶν δὲ φωνὰς ἀφῆκεν οὐχ οἵας<corr>ὁ</corr> γενναιότατος Ἕκτωρ καὶ προσπίπτων τὸν Ἀχιλλέα καὶ ἱκετεύων ὅπως<corr>ὁ</corr> νεκρὸς αὐτοῦ τοῖς <pb n="v.3.p.296"/> οἰκείοις ἀποδοθῇ, ἀλλʼ οἵας εἰκὸς ἀφεῖναι παράσιτον. τίνας δὴ ταύτας; τοιοῦτοι δʼ εἴπερ μοι ἐείκοσιν ἀντεβόλησαν, πάντες κʼ αὐτόθʼ ὄλοντο ἐμῷ ὑπὸ δουρὶ δαμέντες. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="47">
<sp>
<speaker>Τυχιάδης</speaker>
<p rend="align(indent)"> ταῦτα μὲν ἱκανῶς· ὅτι δὲ μὴ φίλος ἀλλὰ παράσιτος ἦν ὁ Πάτροκλος τοῦ Ἀχιλλέως πειρῶ λέγειν. </p> </sp>
<sp>
<speaker>Σίμων</speaker>
<p rend="align(indent)"> αὐτόν, ὦ Τυχιάδη, τὸν Πάτροκλον ὅτι παράσιτος ἦν λέγοντά σοι παρέξομαι. </p> </sp>
<sp>
<speaker>Τυχιάδης</speaker>
<p rend="align(indent)"> θαυμαστὰ λέγεις. </p> </sp>
<sp>
<speaker>Σίμων</speaker>
 <p rend="align(indent)"> ἄκουε τοίνυν αὐτῶν τῶν ἐπῶν· <quote rend="blockquote">
<l>μὴ ἐμὰ σῶν ἀπάνευθε τιθήμεναι ὀστέʼ, Ἀχιλλεῦ, </l>

<l>ἀλλʼ ὁμοῦ, ὡς ἐτράφην περ ἐν ὑμετέροισι δόμοισι.</l>
</quote> καὶ πάλιν ὑποβάς, <q> καὶ νῦν με δεξάμενος,</q> φησίν, <q>ὁ Πηλεὺς <quote rend="blockquote">ἔτρεφεν ἐνδυκέως καὶ σὸν θεράποντʼ ὀνόμηνε.</quote></q> τουτέστι παράσιτον εἶχεν. εἰ μὲν τοίνυν φίλον ἐβούλετο τὸν Πάτροκλον λέγειν, οὐκ ἂν αὐτὸν ὠνόμαζεν <sic><corr>θεράποντα·</corr></sic><corr>θεράποντα·</corr> ἐλεύθερος γὰρ ἦν ὁ Πάτροκλος. τίνας τοίνυν λέγει τοὺς <sic><corr>θεράποντα·</corr></sic><corr>θεράποντα·</corr> εἰ <pb n="v.3.p.298"/> μήτε τοὺς δούλους μήτε τοὺς φίλους; τοὺς παρασίτους δῆλον ὅτι· ᾗ καὶ τὸν Μηριόνην τοῦ Ἰδομενέως καὶ αὐτὸν θεράποντα<note type="footnote" n="v.3.p.298.n.1">θεράποντα MSS. (except Γ) add οὕτως οἶμαι καλουμένων τότε τῶν παρασίτων, excised by Hirschig, Jacobitz.</note> ὀνομάζει.</p>
 <p rend="align(indent)">Σκόπει δὲ ὅτι καὶ ἐνταῦθα τὸν μὲν Ἰδομενέα Διὸς ὄντα υἱὸν οὐκ ἀξιοῖ λέγειν <q> ἀτάλαντον Ἄρηϊ,</q> Μηριόνην δὲ τὸν παράσιτον αὐτοῦ.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="48">
 <sp> <speaker>Σίμων</speaker>
<p rend="align(indent) ; merge">τί δέ; οὐχὶ καὶ Ἀριστογείτων, δημοτικὸς ὢν καὶ <corr>πένης,</corr> ὥσπερ Θουκυδίδης φησί, παράσιτος ἦν Ἁρμοδίου; τί δέ; οὐχὶ καὶ ἐραστής; ἐπιεικῶς γὰρ οἱ παράσιτοι καὶ ἐρασταὶ τῶν τρεφόντων εἰσίν. οὗτος τοίνυν πάλιν ὁ παράσιτος τὴν Ἀθηναίων πόλιν τυραννουμένην εἰς ἐλευθερίαν ἀφείλετο, καὶ νῦν ἕστηκε χαλκοῦς ἐν τῇ ἀγορᾷ μετὰ τῶν παιδικῶν.</p>
<p rend="align(indent)"> οὗτοι μὲν δή, τοιοίδε ὄντες, μάλα ἀγαθοὶ παράσιτοι ἦσαν.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="49">
 <sp><speaker>Σίμων</speaker>
<p rend="align(indent) ; merge">σὺ δὲ δὴ ποῖόν τινα εἰκάζεις ἐν πολέμῳ τὸν παράσιτον; οὐχὶ πρῶτον μὲν ὁ τοιοῦτος ἀριστοποιησάμενος ἔξεισιν ἐπὶ τὴν παράταξιν, καθάπερ καὶ ὁ Ὀδυσσεὺς ἀξιοῖ; οὐ γὰρ ἄλλως ἐν πολέμῳ μάχεσθαι, φησίν, ἔστιν, εἰ καὶ<note type="footnote" n="v.3.p.298.n.2">ἔστιν, εἰ καὶ Text Harmon: οὐ γὰρ ἀλλʼ ὃν ἐν πολέμῳ μάχεσθαί φησιν ἑστιάσει καὶ MSS.</note> εὐθὺς ἅμα ἕῳ μάχεσθαι δέοι. καὶ ὃν ἄλλοι στρατιῶται χρόνον ὑπὸ δέους ὁ μέν τις ἀκριβῶς ἁρμόζει τὸ κράνος, ὁ δὲ θωράκιον ἐνδύεται, ὁ δὲ αὐτὸ τὸ δεινὸν ὑποπτεύων τοῦ πολέμου τρέμει, οὗτος δὲ ἐσθίει τότε μάλα φαιδρῷ τῷ προσώπῳ καὶ μετὰ τὴν ἔξοδον εὐθὺς ἐν πρώτοις διαγωνίζεται· ὁ δὲ <corr>τρέφων</corr> αὐτὸν ὄπισθεν ὑποτέτακται τῷ παρασίτῳ, <pb n="v.3.p.300"/> κἀκεῖνος αὐτὸν ὥσπερ ὁ Αἴας τὸν Τεῦκρον ὑπὸ τῷ σάκει καλύπτει, καὶ τῶν βελῶν ἀφιεμένων γυμνώσας ἑαυτὸν τοῦτον σκέπει· βούλεται γὰρ ἐκεῖνον μᾶλλον σώζειν ἢ ἑαυτόν.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="50">
 <sp> <speaker>Σίμων</speaker>
<p rend="align(indent) ; merge">εἰ δὲ δὴ καὶ πέσοι παράσιτος ἐν πολέμῳ, οὐκ ἂν ἐπʼ αὐτῷ δήπου οὔτε λοχαγὸς οὔτε στρατιώτης αἰσχυνθείη μεγάλῳ τε ὄντι νεκρῷ καὶ ὥσπερ ἐν συμποσίῳ καλῷ καλῶς κατακειμένῳ. ὡς <corr>ἄξιόν</corr> γε φιλοσόφου νεκρὸν ἰδεῖν τούτῳ παρακείμενον, ξηρόν, ῥυπῶντα, μακρὸν πωγώνιον ἔχοντα, προτεθνηκότα τῆς μάχης, ἀσθενῆ ἄνθρωπον. τίς οὐκ ἂν καταφρονήσειε ταύτης τῆς πόλεως τοὺς ὑπασπιστὰς αὐτῆς οὕτως κακοδαίμονας ὁρῶν; τίς δὲ οὐκ ἂν εἰκάσαι, χλωροὺς καὶ κομήτας ὁρῶν ἀνθρωπίσκους κειμένους, τὴν πόλιν ἀποροῦσαν συμμάχων τοὺς ἐν τῇ εἱρκτῇ κακούργους ἐπιλῦσαι τῷ πολέμῳ; </p>
  <p rend="align(ident)">τοιοῦτοι μὲν ἐν πολέμῳ πρὸς ῥήτορας καὶ φιλοσόφους εἰσὶν οἱ παράσιτοι. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="51">
 <sp><speaker>Σίμων</speaker>
<p rend="merge">ἐν εἰρήνῃ δὲ τοσούτῳ μοι δοκεῖ διαφέρειν<note type="footnote" n="v.3.p.300.n.1">διαφέρειν vulg.; καὶ διαφέρειν MSS.</note> παρασιτικὴ φιλοσοφίας ὅσον αὐτὴ ἡ εἰρήνη πολέμου.</p>
<p rend="align(ident)">καὶ πρῶτον, εἰ δοκεῖ, σκοπῶμεν τὰ τῆς εἰρήνης χωρία. </p> </sp>
<sp>
<speaker>Τυχιάδης</speaker>
<p rend="align(indent)"> οὔπω συνίημι ὅ τι τοῦτό πως βούλεται, σκοπῶμεν δὲ ὅμως. </p> </sp>
<sp>
<speaker>Σίμων</speaker>
 <p rend="align(indent)"> οὐκοῦν ἀγορὰν καὶ δικαστήρια καὶ παλαίστρας καὶ γυμνάσια καὶ κυνηγέσια καὶ συμπόσια ἔγωγε φαίην ἂν πόλεως χωρία. </p> </sp> <pb n="v.3.p.302"/>
<sp>
<speaker>Τυχιάδης</speaker>
<p rend="align(indent)"> πάνυ μὲν οὖν. </p> </sp>
<sp>
<speaker>Σίμων</speaker>
<p rend="align(indent)"> ὁ τοίνυν παράσιτος εἰς ἀγορὰν μὲν καὶ δικαστήρια οὐ πάρεισιν, ὅτι, οἶμαι, τοῖς συκοφάνταις πάντα τὰ χωρία ταῦτα μᾶλλον προσήκει καὶ ὅτι οὐδὲν μέτριόν ἐστιν τῶν ἐν τούτοις γιγνομένων, τὰς δὲ παλαίστρας καὶ τὰ γυμνάσια καὶ τὰ συμπόσια διώκει καὶ κοσμεῖ μόνος οὗτος. ἐπεὶ τίς ἐν παλαίστρᾳ φιλόσοφος ἢ ῥήτωρ ἀποδὺς ἄξιος συγκριθῆναι παρασίτου τῷ σώματι; ἢ τίς ἐν γυμνασίῳ τούτων ὀφθεὶς οὐκ αἰσχύνη μᾶλλον τοῦ χωρίου ἐστί; καὶ μὴν ἐν ἐρημίᾳ τούτων οὐδεὶς ἂν ὑποσταίη θηρίον ὁμόσε ἰόν, ὁ δὲ παράσιτος αὐτά τε ἐπιόντα μένει καὶ δέχεται ῥᾳδίως, μεμελετηκὼς αὐτῶν ἐν τοῖς δείπνοις καταφρονεῖν, καὶ οὔτε ἔλαφος οὔτε σῦς αὐτὸν ἐκπλήττει πεφρικώς, ἀλλὰ κἂν ἐπʼ αὐτὸν ὁ σῦς τὸν ὀδόντα θήγῃ, καὶ ὁ παράσιτος ἐπὶ τὸν σῦν ἀντιθήγει. τοὺς μὲν γὰρ λαγὼς διώκει μᾶλλον τῶν κυνῶν. ἐν δὲ δὴ συμποσίῳ τίς ἂν καὶ ἁμιλλήσαιτο παρασίτῳ ἤτοι παίζοντι ἢ ἐσθίοντι; τίς δʼ ἂν μᾶλλον εὐφράναι τοὺς συμπότας; πότερόν ποτε οὗτος ᾄδων καὶ σκώπτων, ἢ ἄνθρωπος μὴ γελῶν, ἐν τριβωνίῳ κείμενος, εἰς τὴν γῆν ὁρῶν, ὥσπερ ἐπὶ πένθος οὐχὶ συμπόσιον ἥκων; καὶ ἔμοιγε δοκεῖ, ἐν <corr>συμποσίῳ</corr> φιλόσοφος τοιοῦτόν ἐστιν οἷον ἐν βαλανείῳ κύων.</p></sp></div>
 <div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="52">
  <sp>
   <speaker>Σίμων</speaker>
   <p rend="align(indent) ; merge">φέρε δὴ ταῦτα ἀφέντες ἐπʼ αὐτὸν ἤδη βαδίζωμεν τὸν βίον τοῦ παρασίτου, σκοποῦντες ἅμα καὶ παραβάλλοντες ἐκεῖνον.</p>
   <p rend="align(indent)">πρῶτον τοίνυν ἴδοι τις ἂν τὸν μὲν παράσιτον <pb n="v.3.p.304"/> ἀεὶ δόξης καταφρονοῦντα καὶ οὐδὲν αὐτῷ μέλον ὅ τι ἂν<note type="footnote" n="v.3.p.304.n.1">ὅ τι ἂν Fritzche: τί ἂν MSS. (τι ὦν r2 : ὧν vulg.).</note> οἱ ἄνθρωποι οἴωνται περὶ αὐτοῦ, ῥήτορας δὲ καὶ φιλοσόφους εὕροι τις ἂν οὐ τινάς, ἀλλὰ πάντας ὑπὸ τύφου καὶ δόξης τριβέντας, καὶ οὐ δόξης μόνον, ἀλλὰ καὶ ὃ τούτου αἴσχιόν ἐστιν, ὑπʼ ἀργυρίου. καὶ ὁ μὲν παράσιτος οὕτως ἔχει πρὸς ἀργύριον ὡς οὐκ ἄν τις οὐδὲ πρὸς τὰς ἐν τοῖς αἰγιαλοῖς ψηφῖδας ἀμελῶς ἔχοι, καὶ οὐδὲν αὐτῷ δοκεῖ διαφέρειν τὸ χρυσίον τοῦ πυρός. <corr>οἵ</corr> γε μὴν ῥήτορες, καὶ ὃ δεινότερόν ἐστιν, καὶ οἱ φιλοσοφεῖν φάσκοντες πρὸς αὐτὰ οὕτως διάκεινται κακοδαιμόνως, ὥστε τῶν μάλιστα νῦν εὐδοκιμούντων φιλοσόφων — περὶ μὲν γὰρ τῶν ῥητόρων τί δεῖ λέγειν; — ὁ μὲν δικάζων δίκην δώροις ἐπʼ αὐτῇ ἑάλω,<note type="footnote" n="v.3.p.304.n.2">αἱσχύνεται ὅτι MSS. (except ΓΩΖ1) add ἀλλʼ ὁ μὲν (ἄλλος δὲ N) μισθὸν σοφιστεύων εἰσπράττεται τοὺς μανθάνοντας, excised by Jacobitz,</note> ὁ δὲ παρὰ βασιλέως ὑπὲρ τοῦ συνεῖναι μισθὸν αἰτεῖ καὶ οὐκ αἰσχύνεται ὅτι<note type="footnote" n="v.3.p.304.n.3">ὅτι Harmon: ἔτι (εἴ τι) MSS.</note> πρεσβύτης ἀνὴρ διὰ τοῦτο ἀποδημεῖ καὶ μισθοφορεῖ καθάπερ Ἰνδὸς ἢ Σκύθης αἰχμάλωτος, καὶ οὐδὲ αὐτὸ τὸ ὄνομα αἰσχύνεται ὃ λαμβάνει.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="53">
 <sp>   <speaker>Σίμων</speaker>
<p rend="align(indent) ; merge">εὕροις δʼ ἂν οὐ μόνον ταῦτα περὶ τούτους, ἀλλὰ καὶ ἄλλα πάθη, οἷον λύπας καὶ ὀργὰς καὶ φθόνους καὶ παντοίας ἐπιθυμίας. ὅ γε μὴν παράσιτος ἔξωθεν τούτων ἐστὶν ἁπάντων· οὔτε γὰρ ὀργίζεται διʼ ἀνεξικακίαν καὶ ὅτι οὐκ ἔστιν αὐτῷ ὅτῳ ὀργισθείη· καὶ εἰ ἀγανακτήσειεν δέ ποτε, ἡ ὀργὴ αὐτοῦ χαλεπὸν μὲν οὐδὲ σκυθρωπὸν οὐδὲν ἀπεργάζεται, μᾶλλον δὲ γέλωτα, καὶ εὐφραίνει τοὺς συνόντας. λυπεῖταί γε μὴν ἥκιστα πάντων, τοῦτο <pb n="v.3.p.306"/> τῆς τέχνης παρασκευαζούσης αὐτῷ καὶ χαριζομένης, μὴ ἔχειν ὑπὲρ ὅτου λυπηθείη· οὔτε γὰρ χρήματά ἐστιν αὐτῷ οὔτε οἶκος οὔτε οἰκέτης οὔτε γυνὴ οὔτε παῖδες, ὧν διαφθειρομένων πᾶσα ἀνάγκη ἐστὶ λυπεῖσθαι τὸν ἔχοντα αὐτά.<note type="footnote" n="v.3.p.306.n.1">αὐτά MSS. add : ἐπεὶ ταῦτα ἀπόλλυνται, omitted by Lascaris.</note> ἐπιθυμεῖ δὲ οὔτε δόξης οὔτε χρημάτων, ἀλλʼ οὐδὲ ὡραίου τινός. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="54">
<sp>
<speaker>Τυχιάδης</speaker>
<p rend="align(indent)"> ἀλλʼ, ὦ Σίμων, εἰκός γε ἐνδείᾳ τροφῆς λυπηθῆναι αὐτόν. </p> </sp>
<sp>
<speaker>Σίμων</speaker>
<p rend="align(indent)"> ἀγνοεῖς, ὦ Τυχιάδη, ὅτι ἐξ ἀρχῆς οὐδὲ παράσιτός ἐστιν οὗτος, ὅστις ἀπορεῖ τροφῆς· οὐδὲ γὰρ ἀνδρεῖος ἀπορίᾳ ἀνδρείας ἐστὶν ἀνδρεῖος, οὐδὲ φρόνιμος ἀπορίᾳ φρενῶν ἐστιν φρόνιμος· ἄλλως γὰρ οὐδὲ<note type="footnote" n="v.3.p.306.n.2">γὰρ οὐδὲ vulg.: γε οὕτε MSS.</note> παράσιτος ἂν εἴη. πρόκειται δὲ ἡμῖν περὶ παρασίτου ζητεῖν ὄντος, οὐχὶ μὴ ὄντος. εἰ δὲ<note type="footnote" n="v.3.p.306.n.3">εἰ δὲ vulg.: εἰ δὲ μὴ MSS.</note> ὁ ἀνδρεῖος οὐκ ἄλλως ἢ παρουσίᾳ ἀνδρειότητος καὶ ὁ φρόνιμος παρουσίᾳ φρονήσεως, καὶ ὁ παράσιτος δὲ παρουσίᾳ τοῦ παρασιτεῖν παράσιτος ἔσται· ὡς εἴ γε τοῦτο μὴ ὑπάρχοι αὐτῷ, περὶ ἄλλου τινός, καὶ οὐχὶ παρασίτου, ζητήσομεν. </p> </sp>
<sp>
<speaker>Τυχιάδης</speaker>
<p rend="align(indent)"> οὐκοῦν οὐδέποτε ἀπορήσει παράσιτος <corr>τροφῆς</corr> </p> </sp>
<sp>
<speaker>Σίμων</speaker>
 <p rend="align(indent)"> ἔοικεν· ὥστε οὔτʼ ἐπὶ τούτῳ οὔτʼ ἐπʼ<note type="footnote" n="v.3.p.306.n.4">οὔτʼ ἐκὶ τούτῳ οὔτʼ ἐπ ἄλλῳ vulg.: ἐπὶ τούτῳ οὐκ ἐπʼ ἄλλῳ MSS.</note> ἄλλῳ ἐστὶν ὅτῳ λυπηθείη ἄν. </p> </sp> </div> <pb n="v.3.p.308"/>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="55">
 <sp> <speaker>Σίμων</speaker>
<p rend="align(indent) ; merge">καὶ μὴν καὶ πάντες ὁμοῦ καὶ φιλόσοφοι καὶ ῥήτορες φοβοῦνται μάλιστα. <corr>τούς</corr> γέ τοι πλείστους αὐτῶν εὕροι τις ἂν μετὰ ξύλου προϊόντας, οὐκ ἂν δή που, εἰ μὴ ἐφοβοῦντο, ὡπλισμένους, καὶ τὰς θύρας δὲ μάλα ἐρρωμένως ἀποκλείοντας, μή τις ἄρα νύκτωρ ἐπιβουλεύσειεν αὐτοῖς δεδιότας. ὁ δὲ τὴν θύραν τοῦ δωματίου προστίθησιν εἰκῆ, καὶ τοῦτο ὡς μὴ ὑπʼ ἀνέμου ἀνοιχθείη, καὶ γενομένου ψόφου νύκτωρ οὐδέν τι μᾶλλον θορυβεῖται ἢ μὴ γενομένου, καὶ διʼ ἐρημίας δὲ ἀπιὼν ἄνευ ξίφους ὁδεύει· φοβεῖται γὰρ οὐδὲν οὐδαμοῦ. φιλοσόφους δὲ ἤδη ἐγὼ πολλάκις εἶδον, οὐδενὸς ὄντος δεινοῦ, τόξα ἐνεσκευασμένους· ξύλα μὲν γὰρ ἔχουσιν καὶ εἰς βαλανεῖον ἀπιόντες καὶ ἐπʼ ἄριστον.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="56">
 <sp><speaker>Σίμων</speaker>
<p rend="align(indent) ; merge">παρασίτου μέντοι οὐδεὶς ἔχοι κατηγορῆσαι μοιχείαν ἢ βίαν ἢ ἁρπαγὴν ἢ ἄλλο τι ἀδίκημα ἁπλῶς· ἐπεὶ ὅ γε τοιοῦτος οὐκ ἂν εἴη παράσιτος, ἀλλʼ ἑαυτὸν ἐκεῖνος ἀδικεῖ. ὥστʼ εἰ μοιχεύσας τύχοι, ἅμα τῷ ἀδικήματι καὶ τοὔνομα μεταλαμβάνει τοῦ ἀδικήματος. ὥσπερ γὰρ ὁ ἀγαθὸς φαῦλα ποιῶν διὰ τοῦτο οὐκ ἀγαθός,<note type="footnote" n="v.3.p.308.n.1">οὐκ ἀγαθός Text A.M.Η.: ὥσπερ τὸ οὐκ ἀγαθός P1ΩΖ, ὥσπερ οὐ τὸ ἀγαθός Γ3, other MSS. ὥσπερ δὲ ὁ κακὸς οὐ τὸ ἀγαθὸς Jacobitz, ὥσπερ δὲ ὁ ἐξ ἀγαθοῦ φαῦλος οὐ τὸ ἀγαθός Fritzsche.</note> ἀλλὰ φαῦλος εἶναι ἀναλαμβάνει, οὕτως, οἶμαι, καὶ ὁ παράσιτος, ἐάν τι ἀδικῇ, αὐτὸ μὲν τοῦτο ὅπερ ἐστὶν ἀποβάλλει, ἀναλαμβάνει δὲ ὃ ἀδικεῖ. ἀδικήματα δὲ τοιαῦτα ῥητόρων καὶ φιλοσόφων ἄφθονα οὐ μόνον ἴσμεν αὐτοὶ<note type="footnote" n="v.3.p.308.n.2">αὐτοὶ Cobet: αὐτοῖς MSS.</note> γεγονότα καθʼ ἡμᾶς, ἀλλὰ <pb n="v.3.p.310"/> κἀν τοῖς βιβλίοις ἀπολελειμμένα ὑπομνήματα ἔχομεν ὧν ἠδίκησαν. ἀπολογία μὲν γὰρ Σωκράτους ἐστὶν καὶ Αἰσχίνου καὶ Ὑπερίδου καὶ Δημοσθένους καὶ τῶν πλείστων σχεδόν τι ῥητόρων καὶ σοφῶν, παρασίτου δὲ οὐκ ἔστιν ἀπολογία οὐδʼ ἔχει τις εἰπεῖν δίκην πρὸς παράσιτόν τινι γεγραμμένην.</p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="57">
 <sp> <speaker>Σίμων</speaker>
<p rend="align(indent) ; merge">ἀλλὰ νὴ Δία ὁ μὲν βίος τοῦ παρασίτου κρείττων ἐστὶν τοῦ τῶν ῥητόρων καὶ τῶν φιλοσόφων, ὁ δὲ θάνατος φαυλότερος; πάνυ μὲν οὖν τοὐναντίον παρὰ πολὺ εὐδαιμονέστερος. φιλοσόφους μὲν γὰρ ἴσμεν ἅπαντας ἢ τοὺς πλείστους κακοὺς κακῶς ἀποθανόντας, τοὺς μὲν ἐκ καταδίκης, ἑαλωκότας ἐπὶ τοῖς μεγίστοις ἀδικήμασι, φαρμάκῳ, τοὺς δὲ καταπρησθέντας τὸ σῶμα ἅπαν, τοὺς δὲ ἀπὸ δυσουρίας φθινήσαντας, τοὺς δὲ φυγόντας. παρασίτου δὲ θάνατον οὐδεὶς ἔχει τοιοῦτον εἰπεῖν, ἀλλὰ τὸν εὐδαιμονέστατον φαγόντος καὶ πιόντος. εἰ δέ τις καὶ δοκεῖ βιαίῳ τετελευτηκέναι θανάτῳ, ἀπεπτήσας ἀπέθανεν. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="58">
<sp>
<speaker>Τυχιάδης</speaker>
<p rend="align(indent)"> ταῦτα μὲν ἱκανῶς διημίλληταί σοι τὰ πρὸς τοὺς φιλοσόφους ὑπὲρ τοῦ παρασίτου. λοιπὸν δὲ εἰ καλὸν καὶ λυσιτελές ἐστιν τὸ κτῆμα τοῦτο τῷ τρέφοντι, πειρῶ <corr>λέγειν·</corr> ἐμοὶ μὲν γὰρ δοκοῦσιν ὥσπερ εὐεργετοῦντες καὶ χαριζόμενοι τρέφειν αὐτοὺς οἱ πλούσιοι, καὶ εἶναι τοῦτο αἰσχύνην τῷ τρεφομένῳ. </p> </sp>
<sp>
<speaker>Σίμων</speaker>
 <p rend="align(indent)"> ὡς ἠλίθιά γε σου, <corr>ὦ</corr> Τυχιάδη, ταῦτα, εἰ μὴ <pb n="v.3.p.312"/> δύνασαι γινώσκειν ὅτι πλούσιος ἀνήρ, εἰ καὶ τὸ Γύγου χρυσίον ἔχοι, μόνος ἐσθίων πένης ἐστὶν καὶ προϊὼν ἄνευ παρασίτου πτωχὸς δοκεῖ, καὶ ὥσπερ στρατιώτης χωρὶς ὅπλων ἀτιμότερος καὶ ἐσθὴς ἄνευ πορφύρας καὶ ἵππος ἄνευ φαλάρων, οὕτω καὶ πλούσιος ἄνευ παρασίτου ταπεινός τις καὶ εὐτελὴς φαίνεται. καὶ μὴν ὁ μὲν πλούσιος κοσμεῖται ὑπʼ αὐτοῦ, τὸν δὲ παράσιτον πλούσιος οὐδέποτε κοσμεῖ. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="59">
 <sp><speaker>Σίμων</speaker>
<p rend="merge">ἄλλως τε οὐδὲ ὄνειδος αὐτῷ ἐστιν, ὡς σὺ φής, τὸ παρασιτεῖν ἐκείνῳ, δῆλον ὅτι ὥς τινι κρείττονι χείρονα, ὅπου<note type="footnote" n="v.3.p.312.n.1">ὅπου vulg.: ὅπως MSS.</note> γε μὴν τῷ πλουσίῳ τοῦτο λυσιτελές ἐστιν, τὸ τρέφειν τὸν παράσιτον, ᾧ γε μετὰ τοῦ κοσμεῖσθαι ὑπʼ αὐτοῦ καὶ ἀσφάλεια πολλὴ ἐκ τῆς τούτου δορυφορίας ὑπάρχει· οὔτε γὰρ μάχῃ ῥᾳδίως ἄν τις ἐπιχειρήσαι τῷ πλουσίῳ τοῦτον ὁρῶν παρεστῶτα, ἀλλʼ οὐδʼ ἂν ἀποθάνοι φαρμάκῳ οὐδεὶς ἔχων παράσιτον. τίς γὰρ ἂν τολμήσειεν ἐπιβουλεῦσαί τινι τούτου προεσθίοντος καὶ προπίνοντος; ὥστε ὁ πλούσιος οὐχὶ <corr>κοσμεῖται</corr> μόνον, ἀλλὰ καὶ ἐκ τῶν μεγίστων κινδύνων ὑπὸ τοῦ παρασίτου σώζεται. οὕτω μὲν<note type="footnote" n="v.3.p.312.n.2">οὕτω μὲν vulg.: οὖτε μὴν, ἅτε μὴν, ὅτι μὲν MSS.</note> ὁ παράσιτος διὰ φιλοστοργίαν πάντα κίνδυνον ὑπομένει, καὶ οὐκ ἂν παραχωρήσειεν τῷ πλουσίῳ φαγεῖν μόνῳ<note type="footnote" n="v.3.p.312.n.3">μόνῳ : μόνον other MSS.</note>, ἀλλὰ καὶ ἀποθανεῖν αἱρεῖται συμφαγών. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="60">
<sp>
<speaker>Τυχιάδης</speaker>
<p rend="align(indent)"> πάντα μοι δοκεῖς, ὦ Σίμων, διεξελθεῖν ὑστερήσας οὐδὲν τῆς σεαυτοῦ τέχνης, οὐχ ὥσπερ αὐτὸς <pb n="v.3.p.314"/> ἔφασκες, ἀμελέτητος ὤν, ἀλλʼ ὥσπερ ἄν τις ὑπὸ τῶν μεγίστων γεγυμνασμένος. λοιπόν, εἰ μὴ αἴσχιον αὐτὸ τὸ ὄνομά ἐστι τῆς παρασιτικῆς, θέλω μαθεῖν. </p> </sp>
<sp>
<speaker>Σίμων</speaker>
<p rend="align(indent)"> ὅρα δὴ τὴν ἀπόκρισιν, ἐάν σοι ἱκανῶς λέγεσθαι δοκῇ, καὶ πειρῶ πάλιν αὐτὸς ἀποκρίνασθαι πρὸς τὸ ἐρωτώμενον ᾗ<note type="footnote" n="v.3.p.314.n.1">ᾖ vulg.: εἰ MSS.</note> ἄριστα οἴει. φέρε γάρ, τὸν σῖτον οἱ παλαιοὶ τί καλοῦσι; </p> </sp>
<sp>
<speaker>Τυχιάδης</speaker>
<p rend="align(indent)"> τροφήν. </p> </sp>
<sp>
<speaker>Σίμων</speaker>
<p rend="align(indent)"> τί δὲ τὸ σιτεῖσθαι, οὐχὶ τὸ ἐσθίειν; </p> </sp>
<sp>
<speaker>Τυχιάδης</speaker>
<p rend="align(indent)"> ναί. </p> </sp>
<sp>
<speaker>Σίμων</speaker>
<p rend="align(indent)"> οὐκοῦν καθωμολόγηται τὸ παρασιτεῖν ὅτι οὐκ ἄλλο ἐστίν; </p> </sp>
<sp>
<speaker>Τυχιάδης</speaker>
<p rend="align(indent)"> τοῦτο γάρ, ὦ Σίμων, ἐστὶν ὃ αἰσχρὸν φαίνεται. </p> </sp> </div>
<div type="textpart" subtype="section" xml:base="urn:cts:greekLit:tlg0062.tlg030.perseus-grc2" n="61">
<sp>
<speaker>Σίμων</speaker>
<p rend="align(indent)"> φέρε δὴ πάλιν ἀπόκριναί μοι, πότερόν σοι δοκεῖ διαφέρειν, καὶ προκειμένων ἀμφοῖν πότερον ἂν αὐτὸς ἕλοιο, ἆρά γε τὸ πλεῖν ἢ τὸ παραπλεῖν; </p> </sp>
<sp>
<speaker>Τυχιάδης</speaker>
 <p rend="align(indent)"> τὸ παραπλεῖν ἔγωγε.  </p> </sp> <pb n="v.3.p.316"/>
<sp>
<speaker>Σίμων</speaker>
<p rend="align(indent)"> τί δέ, τὸ τρέχειν ἢ τὸ παρατρέχειν; </p> </sp>
<sp>
<speaker>Τυχιάδης</speaker>
<p rend="align(indent)"> Τὸ παρατρέχειν. </p> </sp>
<sp>
<speaker>Σίμων</speaker>
<p rend="align(indent)"> τί δέ, τὸ ἱππεύειν ἢ τὸ παριππεύειν; </p> </sp>
<sp>
<speaker>Τυχιάδης</speaker>
<p rend="align(indent)"> τὸ παριππεύειν. </p> </sp>
<sp>
<speaker>Σίμων</speaker>
<p rend="align(indent)"> τί δέ, τὸ ἀκοντίζειν ἢ τὸ παρακοντίζειν; </p> </sp>
<sp>
<speaker>Τυχιάδης</speaker>
<p rend="align(indent)"> τὸ παρακοντίζειν. </p> </sp>
<sp>
<speaker>Σίμων</speaker>
<p rend="align(indent)"> οὐκοῦν ὁμοίως ἂν ἕλοιο<note type="footnote" n="v.3.p.316.n.1">ἕλοιο Fritzsche: ἐθέλοιο Γ1Ω, θέλοις, θέλς other MSS.</note> καὶ τοῦ ἐσθίειν μᾶλλον τὸ παρασιτεῖν; </p> </sp>
<sp>
<speaker>Τυχιάδης</speaker>
<p rend="align(indent)"> ὁμολογεῖν ἀνάγκη. καί σοι λοιπὸν ὥσπερ οἱ παῖδες ἀφίξομαι καὶ ἑῷος καὶ μετʼ ἄριστον μαθησόμενος τὴν τέχνην. σὺ δέ με αὐτὴν δίκαιος διδάσκειν ἀφθόνως, ἐπεὶ καὶ πρῶτος μαθητής σοι γίγνομαι. φασὶ δὲ καὶ τὰς μητέρας μᾶλλον τὰ πρῶτα φιλεῖν τῶν τέκνων.</p></sp></div>
</div>
</body></text></TEI>
