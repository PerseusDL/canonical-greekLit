<?xml version="1.0" encoding="UTF-8"?>
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
<fileDesc>
<titleStmt>
<title xml:lang="grc">Ἀπολογία</title>
<title xml:lang="eng">Apology for the "Salaried Posts in Great Houses"</title>
<author>Lucian of Samosata</author>
<editor>Kenneth Kilburn</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Gregory Crane</name>
<name>Lisa Cerrato</name>

</respStmt>
<funder n="org:NEH">The National Endowment for the Humanities</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release" when="2023-06-23">Perseus 5.0</date>
    <idno type="filename">tlg0062.tlg060.perseus-grc3.xml</idno>
    <availability>
        <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
    </availability>
</publicationStmt>

    <sourceDesc>
        <listBibl>
            <biblStruct>
                <monogr>
                    <author>Lucian of Samosata</author>
                    <title xml:lang="eng">Lucian with an English Translation</title>
                    <editor>Kenneth Kilburn</editor>
                    <imprint>
                        <pubPlace>London</pubPlace>
                        <publisher>William Heinemann Ltd.</publisher>
                        <pubPlace>Cambridge, MA</pubPlace>
                        <publisher>Harvard University Press</publisher>
                        <date>1959</date>
                    </imprint>
                    <biblScope unit="volume">6</biblScope>
                </monogr>
<ref target="https://archive.org/details/luciankilb06luciuoft/page/217/mode/2up">Internet Archive</ref>
<ref target="https://hdl.handle.net/2027/osu.32435024202103?urlappend=%3Bseq=233">Hathi Trust</ref>
            </biblStruct>
        </listBibl>
    </sourceDesc>
</fileDesc>

<encodingDesc>
<editorialDecl>
<correction method="silent">
<p>optical character recognition</p>
</correction>
</editorialDecl>
    <refsDecl n="CTS">
        <cRefPattern matchPattern="(\w+)"
            replacementPattern="#xpath(/tei:TEI/tei:text/tei:body/tei:div/tei:div[@n='$1'])">
            <p>This pointer pattern extracts section.</p>
        </cRefPattern>
    </refsDecl>
<!-- <refsDecl doctype="TEI.2">
<state unit="section" n="chunk"/>å
</refsDecl>-->
</encodingDesc>
<profileDesc>
<langUsage>
<language ident="grc">Greek</language>
</langUsage>
</profileDesc>
</teiHeader>

<text>
<body>
<div type="edition" n="urn:cts:greekLit:tlg0062.tlg060.perseus-grc3" xml:lang="grc">
<pb n="v.6.p.216"/>
<head>ΑΡΜΟΝΙΔΗΣ</head>

<div type="textpart" subtype="section" xml:base="urn:cts:greekLit:tlg0062.tlg060.perseus-grc3" n="1"><p> ‘Αρμονίδης ὁ αὐλητὴς ἤρετό ποτε Τιμόθεον
διδάσκαλον αὐτοῦ ὄντα, Εἰπέ μοι, ἔφη, ὦ Τιμόθεε,
πῶς ἂν ἔνδοξος γενοίμην ἐπὶ τῇ τέχνῃ; καὶ τί
ποιοῦντα εἴσονταί με οἱ Ἕλληνες ἅπαντες; τὰ
μὲν γὰρ ἄλλα εὖ ποιῶν ἐδιδάξω με ἤδη, ἁρμόσασθαι
τὸν αὐλὸν ἐς τὸ ἀκριβὲς καὶ ἐμπνεῖν ἐς τὴν
γλωσσίδα λεπτόν τι καὶ ἐμμελὲς καὶ ὑποβάλλειν
τοὺς δακτύλους εὐαφῶς ὑπὸ πυκνῇ τῇ ἄρσει καὶ
θέσει καὶ βαίνειν ἐν ῥυθμῷ καὶ σύμφωνα εἷναι
<note xml:lang="mul" n="6.216.1">εἷναι Macleod: εἶναι MSS.</note>
 τὰ
μέλη πρὸς τὸν χορὸν καὶ τῆς ἁρμονίας ἑκάστης
διαφυλάττειν τὸ ἴδιον, τῆς Φρυγίου τὸ ἔνθεον,
τῆς Λυδίου τὸ Βακχικόν, τῆς Δωρίου τὸ σεμνόν,
τῆς Ἰωνικῆς τὸ γλαφυρόν. ταῦτα μὲν οὖν πάντα
ἐκμεμάθηκα παρὰ σοῦ· τὰ μέγιστα δὲ καὶ ὧν
ἕνεκα ἐπεθύμησα τῆς αὐλητικῆς, οὐχ ὁρῶ πῶς ἂν
ἀπ' αὐτῆς μοι προσγένοιτο, ἡ δόξα ἡ παρὰ τῶν
πολλῶν καὶ τὸ ἐπίσημον εἶναι ἐν πλήθεσι καὶ δείκνυσθαι
τῷ δακτύλῳ, καὶ ἤν που φανῶ, εὐθὺς
ἐπιστρέφεσθαι πάντας εἰς ἐμὲ καὶ λέγειν τοὔνομα,
οὗτος Ἁρμονίδης ἐκεῖνός ἐστιν ὁ ἄριστος αὐλητής,
ὥσπερ ὅτε καὶ σύ, ὦ Τιμόθεε, τὸ πρῶτον ἐλθὼν
οἴκοθεν ἐκ Βοιωτίας ὑπηύλησας τῇ Πανδιονίδι καὶ
ἐνίκησας
<note xml:lang="mul" n="6.216.2">ἐνίκησας Jens; νικήσας MSS: νὴ Δί' ᾖσας L. A. Post.</note>
 ἐν τῷ Αἴαντι τῷ ἐμμανεῖ, τοῦ ὁμωνύμου
<note xml:lang="mul" n="6.216.3">ὁμωνύμου Manilius: ὁμώνυμόν MSS.</note>

σοι ποιήσαντος τὸ μέλος, οὐδεὶς ἦν ὃς


<pb n="v.6.p.218"/>

ἠγνόει τοὔνομα, Τιμόθεον ἐκ Θηβῶν. ἀλλ’ ἔνθα
ἂν καὶ νῦν φανῇς, συνθέουσιν ἐπὶ σὲ πάντες
ὥσπερ ἐπὶ τὴν γλαῦκα τὰ ὄρνεα. ταῦτ' ἐστὶν δι’
ἅπερ ηὐξάμην αὐλητὴς γενέσθαι καὶ ὑπὲρ ὧν
πεπόνηκα τὸν πόνον τὸν πολύν· ἐπεὶ τό γε αὐλεῖν
αὐτὸ ἄνευ τοῦ ἔνδοξον εἶναι δι’ αὐτὸ οὐκ ἂν
δεξαίμην ἀγνώστῳ μοι προσγενόμενον, οὐδ’ εἰ
Μαρσύας ἢ Ὄλυμπος γενήσεσθαι μέλλοιμι λανθάνων.
οὐδὲν γὰρ ὄφελος ἀπορρήτου, φασί, καὶ
ἀφανοῦς τῆς μουσικῆς. ἀλλὰ σύ, ἔφη, καὶ ταῦτα
παίδευσόν με, ὅπως μοι χρηστέον κἀμαυτῷ καὶ
τῇ τέχνῃ, καί σοι διττὴν εἴσομαι τὴν χάριν, καὶ
ἐπὶ τῇ αὐλήσει καί, τὸ μέγιστον, ἐπὶ τῇ δόξῃ
αὐτῆς.
</p></div>

<div type="textpart" subtype="section" xml:base="urn:cts:greekLit:tlg0062.tlg060.perseus-grc3" n="2"><p> Ἀποκρίνεται οὖν αὐτῷ ὁ Τιμόθεος, Ἀλλ', ὦ
Ἁρμονίδη, ἐρᾷς μέν, ἔφη, εὖ ἴσθι, οὐ μικροῦ
πράγματος, ἐπαίνου καὶ δόξης καὶ ἐπίσημος εἶναι
καὶ γιγνώσκεσθαι πρὸς τῶν πολλῶν, τοῦτο δὲ εἰ
μὲν οὑτωσί πως ἐς τὰ πλήθη παριὼν ἐπιδεικνύμενος
ἐθέλοις πορίζεσθαι, μακρὸν ἂν γένοιτο, καὶ
οὐδὲ οὕτως ἅπαντες εἴσονταί σε. ποῦ γὰρ ἂν
εὑρεθείη ἢ θέατρον ἢ στάδιον οὕτω μέγα, ἐν ᾦ
πᾶσιν αὐλήσεις τοῖς Ἕλλησιν; ὡς δὲ ποιήσας
γνωσθήσῃ αὐτοῖς καὶ ἐπὶ τὸ πέρας ἀφίξῃ τῆς
εὐχῆς, ἐγὼ καὶ τοῦτο ὑποθήσομαί σοι· σὺ γὰρ
αὔλει μὲν καὶ πρὸς τὰ θέατρα ἐνίοτε, ἀτὰρ ὀλίγον
μελέτω σοι τῶν πολλῶν. ἡ δὲ ἐπίτομος καὶ
ῥᾷστα ἐπὶ τὴν δόξαν ἄγουσα ἥδε ἐστίν. εἰ γὰρ
ἐπιλεξάμενος τῶν ἐν τῇ Ἑλλάδι τοὺς ἀρίστους καὶ
ὀλίγους αὐτῶν ὅσοι κορυφαῖοι καὶ ἀναμφιλόγως
θαυμαστοὶ καὶ ἐπ' ἀμφότερα πιστοί, εἰ τούτοις,
φημί, ἐπιδείξαιο τὰ αὐλήματα καὶ οὗτοι ἐπαινέσονταί

<pb n="v.6.p.220"/>

σε, ἅπασιν Ἕλλησι νόμιζε ἤδη γεγενῆσθαι
γνώριμος ἐν οὕτω βραχεῖ. καὶ τὸ πρᾶγμα ὅρα
πῶς συντίθημι· εἰ γὰρ οὓς ἅπαντες ἴσασι καὶ οὓς
θαυμάζουσιν, οὗτοι δὲ εἴσονταί σε αὐλητὴν εὐδόκιμον
ὄντα, τί σοι δεῖ τῶν πολλῶν, οἵ γε πάντως
ἀκολουθήσουσι τοῖς ἄμεινον κρῖναι δυναμένοις;
ὁ γάρ τοι πολὺς οὗτος λεώς, αὐτοὶ μὲν ἀγνοοῦσι
τὰ βελτίω, βάναυσοι ὄντες οἱ πολλοὶ αὐτῶν,
ὅντινα δ’ ἂν οἱ προὔχοντες ἐπαινέσωσι, πιστεύουσι
μὴ ἂν ἀλόγως ἐπαινεθῆναι τοῦτον· ὥστε ἐπαινέσουσι
καὶ αὐτοί. καὶ γὰρ οὖν καὶ ἐν τοῖς ἀγῶσιν
οἱ μὲν πολλοὶ θεαταὶ ἴσασι
<note xml:lang="mul" n="6.220.1">ἴσασι one late MSS.: εἰσι(ν) other MSS.</note>
 κροτῆσαί ποτε καὶ
συρίσαι, κρίνουσι δὲ ἑπτὰ ἢ πέντε ἢ ὅσοι δή.
</p></div>

<div type="textpart" subtype="section" xml:base="urn:cts:greekLit:tlg0062.tlg060.perseus-grc3" n="3"><p> Ταῦτα ὁ μὲν Ἁρμονίδης οὐκ ἔφθη ποιῆσαι.
μεταξὺ γὰρ αὐλῶν, φασίν, ὅτε τὸ πρῶτον ἠγωνίζετο,
φιλοτιμότερον ἐμφυσῶν ἐναπέπνευσε τῷ
αὐλῷ καὶ ἀστεφάνωτος ἐν τῇ σκηνῇ ἀπέθανε τὸ
αὐτὸ καὶ πρῶτον καὶ ὕστατον αὐλήσας ἐν τοῖς
Διονυσίοις.
<milestone unit="para"/>Ὁ μέντοι τοῦ Τιμοθέου λόγος οὐκ αὐληταῖς
οὐδὲ Ἁρμονίδῃ μόνον εἰρῆσθαί μοι δοκεῖ, ἀλλὰ
πᾶσιν ὅσοι δόξης ὀρέγονται δημόσιόν τι ἐπιδεικνύμενοι,
τοῦ παρὰ τῶν πολλῶν ἐπαίνου δεόμενοι.
ἔγωγ' οὖν ὁπότε καὶ αὐτὸς ἐνενόουν τὰ ὅμοια
περὶ τῶν ἐμαυτοῦ καὶ ἐζήτουν ὅπως ἂν τάχιστα
γνωσθείην πᾶσιν, τῷ Τιμοθέου λόγῳ ἑπόμενος
ἐσκοπούμην ὅστις ὁ ἄριστος εἴη τῶν ἐν τῇ πόλει
καὶ ὅτῳ πιστεύσουσιν οἱ ἄλλοι καὶ ὃς ἀντὶ πάντων
ἀρκέσειεν ἄν. οὕτω δὲ ἄρα σὺ ἔμελλες ἡμῖν
φαίνεσθαι τῷ δικαίῳ λόγῳ, ὅ τι περ τὸ κεφάλαιον
ἀρετῆς ἁπάσης, ὁ γνώμων, φασί, καὶ ὁ ὀρθὸς
κανὼν τῶν τοιούτων. εἰ δέ σοι δείξαιμι τἀμὰ

<pb n="v.6.p.222"/>

καὶ σὺ ἐπαινέσειας αὐτά—εἴη γὰρ οὕτω φανήσεσθαι—,
καὶ δὴ ἐπὶ πέρας ἥκειν με τῆς ἐλπίδος ἐν
μιᾷ ψήφῳ τὰς ἁπάσας λαβόντα. ἢ τίνα γὰρ ἂν
πρὸ σοῦ ἑλόμενος οὐχὶ παραπαίειν ἂν δικαίως
νομισθείην; ὥστε λόγῳ μὲν ἐφ' ἑνὸς ἀνδρὸς
ἀναρρίψομεν τὸν κύβον, τὸ δ’ ἀληθὲς ὥσπερ ἂν
εἰ τοὺς ἁπανταχόθεν ἀνθρώπους συγκαλέσας ἐς
κοινὸν θέατρον ἐπιδεικνυοίμην τοὺς λόγους. δῆλον
γὰρ ὡς καθ' ἕνα τε καὶ συνάμα πάντων συνειλεγμένων
μόνος αὐτὸς ἀμείνων ἂν ἦσθα. οἱ μέν γε
τῶν Λακεδαιμονίων βασιλεῖς, τῶν ἄλλων ἑκάστου
μίαν ψῆφον φερόντων, ἐκεῖνοι μόνοι ἑκάτερος
αὐτῶν δύο ἔφερον, σὺ δὲ καὶ τὰς τῶν ἐφόρων καὶ
τὰς τῶν γερόντων προσέτι, καὶ ὅλως ἁπάντων ὁ
πολυψηφότατος ἐν παιδείᾳ σύ γε, καὶ μάλιστα
ὅσῳ τὴν λευκὴν ἀεὶ καὶ σώζουσαν φέρεις, ὃ καὶ
θαρρεῖν με ἐν
<note xml:lang="mul" n="6.222.1">με ἐν Jacobitz: μὲν Γ: με other MSS.</note>
 τῷ παρόντι ποιεῖ διά γε τὸ
μέγεθος τοῦ τολμήματος καὶ πάνυ δικαίως ἂν
φοβηθέντα. κἀκεῖνο δὲ νὴ Δία προσέτι καὶ αὐτὸ
θαρρεῖν ποιεῖ, τὸ μὴ παντάπασιν ἀλλότρια τἀμὰ
εἶναί σοι, ὃς πόλεώς γε
<note xml:lang="mul" n="6.222.2">γε Fritzsche: τε MSS.</note>
 ἐκείνης εἰμί, ἣν πολλάκις
εὖ ἐποίησας, τὸ μὲν πρῶτον ἰδίᾳ, τὸ δὲ δεύτερον
κοινῇ μετὰ παντὸς τοῦ ἔθνους. ὥστε ἤν που καὶ
νῦν ἐμοὶ ἐς τὸ χεῖρον ῥέπωσιν αἱ ψῆφοι ἐν τῷ
λόγῳ καὶ ἐλάττους ὦσιν αἱ ἀμείνους, σὺ δὲ τὴν
τῆς Ἀθηνᾶς προστιθεὶς ἀναπλήρου τὸ ἐνδέον
παρὰ σεαυτοῦ καὶ τὸ ἐπανόρθωμα οἰκεῖόν σοι
δοκείτω.
</p></div>

<div type="textpart" subtype="section" xml:base="urn:cts:greekLit:tlg0062.tlg060.perseus-grc3" n="4"><p> Καὶ γὰρ οὐδὲ ἐκεῖνό μοι ἱκανόν, εἰ πολλοὶ
ἐθαύμασαν πρότερον, εἰ ἔνδοξος ἤδη ἐγώ, εἰ



<pb n="v.6.p.224"/>

ἐπαινοῦνται πρὸς τῶν ἀκουσάντων οἱ λόγοι.
πάντα ἐκεῖνα ὑπηνέμια ὀνείρατα, φασί, καὶ
ἐπαίνων σκιαί. τὸ δ’ ἀληθὲς ἐν τῷ παρόντι
δειχθήσεται· οὗτος ἀκριβὴς ὅρος τῶν ἐμῶν,
οὐδὲν ἀμφίδοξον ἔτι οὐδ’ ὡς ἄν τις ἐνδοιάσειεν,
ἀλλ’ ἢ ἄριστον κατὰ παιδείαν δεήσει νομίζεσθαι,
σοί γε δόξαν, ἢ πάντων—εὐφημεῖν δὲ χρὴ πρὸς
οὕτω μέγαν ἀγῶνα χωροῦντα. δόξαιμεν γάρ, ὦ
θεοί, λόγου ἄξιοι καὶ βεβαιώσαιτε ἡμῖν τὸν παρὰ
τῶν ἄλλων ἔπαινον, ὡς τὸ λοιπὸν θαρροῦντας ἐς
τοὺς πολλοὺς παρεῖναι. πᾶν γὰρ ἤδη στάδιον
ἧττον φοβερὸν τῷ Ὀλύμπια τὰ μεγάλα νενικηκότι.

</p></div></div></body></text></TEI>

