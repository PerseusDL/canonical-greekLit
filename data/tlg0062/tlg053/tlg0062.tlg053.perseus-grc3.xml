<?xml version="1.0" encoding="UTF-8"?>
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
<fileDesc>
<titleStmt>
<title xml:lang="grc">Πῶς δεῖ ἱστορίαν συγγράφειν</title>
<title xml:lang="eng">How to write history</title>
<author>Lucian of Samosata</author>
<editor>Kenneth Kilburn</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Gregory Crane</name>
<name>Lisa Cerrato</name>

</respStmt>
<funder n="org:NEH">The National Endowment for the Humanities</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
    <date type="release" when="2023-06-23">Perseus 5.0</date>
    <idno type="filename">tlg0062.tlg053.perseus-grc3.xml</idno>
    <availability>
        <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
    </availability>
</publicationStmt>

    <sourceDesc>
        <listBibl>
            <biblStruct>
                <monogr>
                    <author>Lucian of Samosata</author>
                    <title xml:lang="eng">Lucian with an English Translation</title>
                    <editor>Kenneth Kilburn</editor>
                    <imprint>
                        <pubPlace>London</pubPlace>
                        <publisher>William Heinemann Ltd.</publisher>
                        <pubPlace>Cambridge, MA</pubPlace>
                        <publisher>Harvard University Press</publisher>
                        <date>1959</date>
                    </imprint>
                    <biblScope unit="volume">6</biblScope>
                </monogr>
<ref target="https://archive.org/details/luciankilb06luciuoft/page/3/mode/2up">Internet Archive</ref>
<ref target="https://hdl.handle.net/2027/osu.32435024202103?urlappend=%3Bseq=19">Hathi Trust</ref>
            </biblStruct>
        </listBibl>
    </sourceDesc>
</fileDesc>

<encodingDesc>
<editorialDecl>
<correction method="silent">
<p>optical character recognition</p>
</correction>
</editorialDecl>
    <refsDecl n="CTS">
        <cRefPattern matchPattern="(\w+)"
            replacementPattern="#xpath(/tei:TEI/tei:text/tei:body/tei:div/tei:div[@n='$1'])">
            <p>This pointer pattern extracts section.</p>
        </cRefPattern>
    </refsDecl>
<!-- <refsDecl doctype="TEI.2">
<state unit="section" n="chunk"/>å
</refsDecl>-->
</encodingDesc>
<profileDesc>
<langUsage>
<language ident="grc">Greek</language>
</langUsage>
</profileDesc>
</teiHeader>

<text>
<body>
<div type="edition" n="urn:cts:greekLit:tlg0062.tlg053.perseus-grc3" xml:lang="grc">
<pb n="v.6.p.2"/>
<head>ΠΩΣ ΔΕΙ ΙΣΤΟΡΙΑΝ ΣΥΓΓΡΑΦΕΙΝ</head>
<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="1"><p>
Αβδηρίταις φασὶ Λυσιμάχου ἤδη βασιλεύοντος
ἐμπεσεῖν τι νόσημα, ὦ καλὲ Φίλων, τοιοῦτο·
πυρέττειν μὲν γὰρ τὰ πρῶτα πανδημεὶ ἅπαντας
ἀπὸ τῆς πρώτης εὐθὺς ἐρρωμένως καὶ λιπαρεῖ τῷ
πυρετῷ, περὶ δὲ τὴν ἑβδόμην τοῖς μὲν αἷμα πολὺ
ἐκ ῥινῶν ῥυέν, τοῖς δ’ ἱδρὼς ἐπιγενόμενος, πολὺς
καὶ οὗτος, ἔλυσεν τὸν πυρετόν. ἐς γελοῖον δέ τι
πάθος περιίστα τὰς γνώμας αὐτῶν· ἅπαντες γὰρ
ἐς τραγῳδίαν παρεκίνουν καὶ ἰαμβεῖα ἐφθέγγοντο
καὶ μέγα ἐβόων· μάλιστα δὲ τὴν Εὐριπίδου
Ἀνδρομέδαν ἐμονῴδουν καὶ τὴν τοῦ Περσέως
ῥῆσιν ἐν μέλει
<note xml:lang="mul" n="6.2.1">μέλει γ: μέρει β.</note>
 διεξῄεσαν, καὶ μεστὴ ἦν ἡ πόλις
ὠχρῶν ἁπάντων καὶ λεπτῶν τῶν ἑβδομαίων
ἐκείνων τραγῳδῶν,
<quote><l>σὺ δ’ ὦ θεῶν τύραννε κἀνθρώπων Ἔρως,
<note xml:lang="mul" n="6.2.2">Eur. Fragm. 136 N-2.</note>
</l></quote>
καὶ τὰ ἄλλα μεγάλῃ τῇ φωνῇ ἀναβοώντων καὶ
τοῦτο ἐπὶ πολύ, ἄχρι δὴ χειμὼν καὶ κρύος δὲ μέγα
γενόμενον ἔπαυσε ληροῦντας αὐτούς. αἰτίαν δέ
μοι δοκεῖ τοῦ τοιούτου παρασχεῖν Ἀρχέλαος ὁ
τραγῳδός, εὐδοκιμῶν τότε, μεσοῦντος θέρους ἐν
πολλῷ τῷ φλογμῷ τραγῳδήσας αὐτοῖς τὴν
Ἀνδρομέδαν, ὡς πυρέξαι τε ἀπὸ τοῦ θεάτρου
τοὺς πολλοὺς καὶ ἀναστάντας ὕστερον ἐς τὴν
τραγῳδίαν παρολισθαίνειν, ἐπὶ πολὺ ἐμφιλοχωρούσης

<pb n="v.6.p.4"/>

τῆς Ἀνδρομέδας τῇ μνήμῃ αὐτῶν καὶ τοῦ
Περσέως ἔτι σὺν τῇ Μεδούσῃ τὴν ἑκάστου
γνώμην περιπετομένου.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="2"><p> Ὡς οὖν ἕν, φασίν, ἑνὶ παραβαλεῖν, τὸ Ἀβδηριτικὸν
ἐκεῖνο πάθος καὶ νῦν τοὺς πολλοὺς τῶν
πεπαιδευμένων περιελήλυθεν, οὐχ ὥστε
τραγῳδεῖν—ἔλαττον γὰρ ἂν τοῦτο παρέπαιον ἀλλοτρίοις
ἰαμβείοις, οὐ φαύλοις κατεσχημένοι. ἀλλ’ ἀφ'
οὗ δὴ τὰ ἐν ποσὶ ταῦτα κεκίνηται—ὁ πόλεμος ὁ
πρὸς τοὺς βαρβάρους καὶ τὸ ἐν Ἀρμενίᾳ τραῦμα
καὶ αἱ συνεχεῖς νῖκαι—οὐδεὶς ὅστις οὐχ ἱστορίαν
συγγράφει· μᾶλλον δὲ Θουκυδίδαι καὶ Ἡρόδοτοι
καὶ Ξενοφῶντες ἡμῖν ἅπαντες, καί, ὡς ἔοικεν, ἀληθὲς
ἄρ' ἦν ἐκεῖνο τό “Πόλεμος ἁπάντων πατήρ”,
εἴ γε καὶ συγγραφέας τοσούτους ἀνέφυσεν ὑπὸ
μιᾷ τῇ ὁρμῇ.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="3"><p> Ταῦτα τοίνυν, ὦ φιλότης, ὁρῶντα καὶ ἀκούοντά
με τὸ τοῦ Σινωπέως ἐκεῖνο εἰσῆλθεν· ὁπότε γὰρ
ὁ Φίλιππος ἐλέγετο ἤδη ἐπελαύνειν, οἱ Κορίνθιοι
πάντες ἐταράττοντο καὶ ἐν ἔργῳ ἦσαν, ὁ μὲν
ὅπλα ἐπισκευάζων, ὁ δὲ λίθους παραφέρων, ὁ δὲ
ὑποικοδομῶν τοῦ τείχους, ὁ δὲ ἔπαλξιν ὑποστηρίζων,
ὁ δὲ ἄλλος ἄλλο τι τῶν χρησίμων ὑπουργῶν.
ὁ δὴ Διογένης ὁρῶν ταῦτα, ἐπεὶ μηδὲν εἶχεν ὅ τι
καὶ πράττοι—οὐδεὶς γὰρ αὐτῷ ἐς οὐδὲν ἐχρῆτο—διαζωσάμενος τὸ τριβώνιον σπουδῇ μάλα καὶ
αὐτὸς ἐκύλιε τὸν πίθον, ἐν ᾧ ἐτύγχανεν οἰκῶν,
ἄνω καὶ κάτω τοῦ Κρανείου. καί τινος τῶν
συνήθων ἐρομένου, Τί ταῦτα ποιεῖς, ὦ Διόγενες;
Κυλίω, ἔφη, κἀγὼ τὸν πίθον, ὡς μὴ μόνος ἀργεῖν
δοκοίην ἐν τοσούτοις ἐργαζομένοις.

<pb n="v.6.p.6"/>
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="4"><p> Καὐτὸς οὖν, ὦ Φίλων, ὡς μὴ μόνος ἄφωνος
εἴην ἐν οὕτω πολυφώνῳ τῷ καιρῷ μηδ’ ὥσπερ
κωμικὸν δορυφόρημα κεχηνὼς σιωπῇ παραφεροίμην,
καλῶς ἔχειν ὑπέλαβον ὡς δυνατόν μοι
κυλῖσαι τὸν πίθον, οὐχ ὥστε
<note xml:lang="mul" n="6.6.1">ὥστε add. Fritzsche.</note>
 ἱστορίαν συγγράφειν
οὐδὲ πράξεις αὐτὰς διεξιέναι—οὐχ οὕτως
μεγαλότολμος ἐγώ, μηδὲ τοῦτο δείσῃς περὶ ἐμοῦ.
οἶδα γάρ, ἡλίκος ὁ κίνδυνος, εἰ κατὰ τῶν πετρῶν
κυλίοι τις, καὶ μάλιστα οἷον τοὐμὸν τοῦτο πιθάκνιον
οὐδὲ πάνυ καρτερῶς κεκεραμευμένον. δεήσει
γὰρ αὐτίκα μάλα πρὸς μικρόν τι λιθίδιον προσπταίσαντα
συλλέγειν τὰ ὄστρακα.
<milestone unit="para"/>Τί οὖν ἔγνωσταί μοι καὶ πῶς ἀσφαλῶς μεθέξω
τοῦ πολέμου, αὐτὸς ἔξω βέλους ἑστώς, ἐγώ σοι
φράσω. “τούτου μὲν καπνοῦ καὶ κύματος” καὶ
φροντίδων, ὅσαι τῷ συγγραφεῖ ἔνεισιν, ἀνέξω
ἐμαυτὸν εὖ ποιῶν. παραίνεσιν δέ τινα μικρὰν καὶ
ὑποθήκας ταύτας ὀλίγας ὑποθήσομαι τοῖς συγγράφουσιν,
ὡς κοινωνήσαιμι αὐτοῖς τῆς οἰκοδομίας,
εἰ καὶ μὴ τῆς ἐπιγραφῆς, ἄκρῳ γε τῷ
δακτύλῳ τοῦ πηλοῦ προσαψάμενος.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="5"><p> Καίτοι οὐδὲ παραινέσεως οἱ πολλοὶ δεῖν οἴονται
σφίσιν
<note xml:lang="mul" n="6.6.2">παραινέσεως οἱ πολλοὶ δεῖν οἴονται σφίσιν β: παραινέσοι πολλοὶ δεῖνοι ὄντες φησὶν (σφίσιν E) γ.</note>
 ἐπὶ τὸ πρᾶγμα, οὐ μᾶλλον ἢ τέχνης τινὸς
ἐπὶ τὸ βαδίζειν ἢ βλέπειν ἢ ἐσθίειν, ἀλλὰ πάνυ
ῥᾷστον καὶ πρόχειρον καὶ ἅπαντος εἶναι ἱστορίαν
συγγράψαι, ἤν τις ἑρμηνεῦσαι τὸ ἐπελθὸν δύνηται.
τὸ δὲ οἶσθά που καὶ αὐτός, ὦ ἑταῖρε, ὡς οὐ τῶν
εὐμεταχειρίστων οὐδὲ ῥᾳθύμως συντεθῆναι δυναμένων
τοῦτ' ἐστίν, ἀλλ’, εἴ τι ἐν λόγοις καὶ ἄλλο,
πολλῆς τῆς φροντίδος δεόμενον, ἤν τις, ὡς ὁ


<pb n="v.6.p.8"/>

Θουκυδίδης φησίν, ἐς ἀεὶ κτῆμα συντιθείη. οἶδα
μὲν οὖν οὐ πάνυ πολλοὺς αὐτῶν ἐπιστρέψων,
ἐνίοις δὲ καὶ πάνυ ἐπαχθὴς δόξων, καὶ μάλιστα
ὁπόσοις ἀποτετέλεσται ἤδη καὶ ἐν τῷ κοινῷ
δέδεικται ἡ ἱστορία. εἰ δὲ καὶ ἐπῄνηται ὑπὸ τῶν
τότε ἀκροασαμένων, μανία ἂν εἴη ἡ
<note xml:lang="mul" n="6.8.1">μανία ἂν εἴη ἡ Fritzschc: μανία καὶ ἐλπίς Γ: μ' εἴ γε ἐλπίς N.</note>
 ἐλπίς, ὡς
οἱ τοιοῦτοι μεταποιήσουσιν ἢ μετεγγράψουσί τι
τῶν ἅπαξ κεκυρωμένων καὶ ὥσπερ ἐς τὰς βασιλείους
αὐλὰς ἀποκειμένων. ὅμως δὲ οὐ χεῖρον καὶ
πρὸς αὐτοὺς ἐκείνους εἰρῆσθαι, ἵν', εἴ ποτε πόλεμος
ἄλλος συσταίη, ἢ Κελτοῖς πρὸς Γέτας ἢ Ἰνδοῖς
πρὸς Βακτρίους (οὐ γὰρ πρὸς ἡμᾶς γε τολμήσειεν
ἄν τις, ἁπάντων ἤδη κεχειρωμένων) ἔχωσιν
ἄμεινον συντιθέναι τὸν κανόνα τοῦτον προσάγοντες,
ἤνπερ γε δόξῃ αὐτοῖς ὀρθὸς εἶναι· εἰ δὲ μή,
αὐτοὶ μὲν καὶ τότε τῷ αὐτῷ πήχει ὥσπερ καὶ νῦν
μετρούντων τὸ πρᾶγμα. ὁ ἰατρὸς δὲ οὐ πάνυ
ἀνιάσεται, ἢν πάντες Ἀβδηρῖται ἑκόντες Ἀνδρομέδαν
τραγῳδῶσι.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="6"><p> Διττοῦ δὲ ὄντος τοῦ τῆς συμβουλῆς ἔργου, τὰ
μὲν γὰρ αἱρεῖσθαι, τὰ δὲ φεύγειν διδάσκει, φέρε
πρῶτα εἴπωμεν ἅτινα φευκτέον τῷ ἱστορίαν συγγράφοντι
καὶ ὧν μάλιστα καθαρευτέον, ἔπειτα οἷς
χρώμενος οὐκ ἂν ἁμάρτοι τῆς ὀρθῆς καὶ ἐπ'
εὐθὺ ἀγούσης—ἀρχήν τε οἵαν αὐτῷ ἀρκτέον καὶ
τάξιν ἥντινα τοῖς ἔργοις ἐφαρμοστέον καὶ μέτρον
ἑκάστου καὶ ἃ σιωπητέον καὶ οἷς ἐνδιατριπτέον
καὶ ὅσα παραδραμεῖν ἄμεινον καὶ ὅπως ἑρμηνεῦσαι
αὐτὰ καὶ συναρμόσαι.
<milestone unit="para"/>Ταῦτα μὲν καὶ τὰ τοιαῦτα ὕστερον. νῦν δὲ τὰς


<pb n="v.6.p.10"/>

κακίας ἤδη εἴπωμεν, ὁπόσαι τοῖς φαύλως συγγράφουσιν
παρακολουθοῦσιν. ἃ μὲν οὖν κοινὰ
πάντων λόγων ἐστὶν ἁμαρτήματα ἔν τε φωνῇ καὶ
ἁρμονίᾳ καὶ διανοίᾳ καὶ τῇ ἄλλῃ ἀτεχνίᾳ, μακρόν
τε ἂν εἴη ἐπελθεῖν καὶ τῆς παρούσης ὑποθέσεως
 οὐκ ἴδιον.
<note xml:lang="mul" n="6.10.1">After ἴδιον MSS have κοινὰ γάρ, ὡς ἔφην, ἁπάντων λόγων ἐστὶν ἁρματήματα ἔν τε φωνῇ καὶ ἁρμονίᾳ: Rudolphus secl.</note></p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="7"><p>
 ἃ δ’ ἐν ἱστορίᾳ διαμαρτάνουσι, τὰ
τοιαῦτα ἂν εὕροις ἐπιτηρῶν, οἷα κἀμοὶ πολλάκις
ἀκροωμένῳ ἔδοξεν, καὶ μάλιστα ἢν ἅπασιν αὐτοῖς
ἀναπετάσῃς τὰ ὦτα. οὐκ ἄκαιρον δὲ μεταξὺ καὶ
ἀπομνημονεῦσαι ἔνια παραδείγματος ἕνεκα τῶν
ἤδη οὕτως συγγεγραμμένων.
<milestone unit="para"/>Καὶ πρῶτόν γε ἐκεῖνο ἡλίκον ἁμαρτάνουσιν
ἐπισκοπήσωμεν· ἀμελήσαντες γὰρ οἱ πολλοὶ
αὐτῶν τοῦ ἱστορεῖν τὰ γεγενημένα τοῖς ἐπαίνοις
ἀρχόντων καὶ στρατηγῶν ἐνδιατρίβουσιν τοὺς μὲν
οἰκείους ἐς ὕψος αἴροντες
<note xml:lang="mul" n="6.10.2">αἴροντες N: φέροντες other MSS.</note>
 τοὺς πολεμίους δὲ
πέρα τοῦ μετρίου καταρρίπτοντες ἀγνοοῦντες ὡς
οὐ στενῷ τῷ ἰσθμῷ διώρισται καὶ διατετείχισται ἡ
ἱστορία πρὸς τὸ ἐγκώμιον, ἀλλά τι μέγα τεῖχος ἐν
μέσῳ ἐστὶν αὐτῶν καὶ τὸ τῶν μουσικῶν δὴ τοῦτο,
δὶς διὰ πασῶν ἐστι πρὸς ἄλληλα—εἴ γε τῷ μὲν
ἐγκωμιάζοντι μόνου ἑνὸς μέλει, ὁπωσοῦν ἐπαινέσαι
καὶ εὐφρᾶναι τὸν ἐπαινούμενον, καὶ εἰ ψευσαμένῳ
ὑπάρχει τυχεῖν τοῦ τέλους, ὀλίγον ἂν φροντίσειεν.
ἡ δὲ οὐκ ἄν τι ψεῦδος ἐμπεσὸν ἡ ἱστορία, οὐδὲ
ἀκαριαῖον
<note xml:lang="mul" n="6.10.3">ἀκαριαῖον E-2: ἄκαιρου other MSS.</note>
 ἀνάσχοιτο, οὐ μᾶλλον ἢ τὴν ἀρτηρίαν
ἰατρῶν παῖδές φασι τὴν τραχεῖαν παραδέξασθαι
ἄν τι ἐς αὐτὴν καταποθέν.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="8"><p> Ἔτι ἀγνοεῖν ἐοίκασιν οἱ τοιοῦτοι ὡς ποιητικῆς


<pb n="v.6.p.12"/>

μὲν καὶ ποιημάτων ἄλλαι ὑποσχέσεις καὶ κανόνες
ἴδιοι, ἱστορίας δὲ ἄλλοι. ἐκεῖ μὲν γὰρ ἄκρατος
<note xml:lang="mul" n="6.12.1">ἄκρατος Solanus: ἀκρατὴς MSS.</note>
 ἡ
ἐλευθερία καὶ νόμος εἷς—τὸ δόξαν τῷ ποιητῇ.
ἔνθεος γὰρ καὶ κάτοχος ἐκ Μουσῶν, κἂν ἵππων
ὑποπτέρων ἅρμα ζεύξασθαι ἐθέλῃ, κἂν ἐφ' ὕδατος
ἄλλους ἢ ἐπ' ἀνθερίκων ἄκρων θευσομένους
ἀναβιβάσηται, φθόνος οὐδείς· οὐδὲ ὁπόταν ὁ Ζεὺς
αὐτῶν ἀπὸ μιᾶς σειρᾶς ἀνασπάσας αἰωρῇ ὁμοῦ
γῆν καὶ θάλατταν, δεδίασι μὴ ἀπορραγείσης
ἐκείνης συντριβῇ τὰ πάντα κατενεχθέντα. ἀλλὰ
κἂν Ἀγαμέμνονα ἐπαινέσαι θέλωσιν, οὐδεὶς ὁ
κωλύσων Διὶ μὲν αὐτὸν ὅμοιον εἶναι τὴν κεφαλὴν
καὶ τὰ ὄμματα, τὸ στέρνον δὲ τῷ ἀδελφῷ αὐτοῦ
τῷ Ποσειδῶνι, τὴν δὲ ζώνην τῷ Ἄρει, καὶ
ὅλως σύνθετον ἐκ πάντων θεῶν γενέσθαι δεῖ τὸν
Ἀτρέως καὶ Ἀερόπης· οὐ γὰρ ἱκανὸς ὁ Ζεὺς
οὐδὲ ὁ Ποσειδῶν οὐδὲ ὁ Ἄρης μόνος ἕκαστος
ἀναπληρῶσαι τὸ κάλλος αὐτοῦ. ἡ ἰστορία δὲ ἤν
τινα κολακείαν τοιαύτην προσλάβῃ, τί ἄλλο ἢ
πεζή τις ποιητικὴ γίγνεται, τῆς μεγαλοφωνίας
μὲν ἐκείνης ἐστερημένη, τὴν λοιπὴν δὲ τερατείαν
γυμνὴν τῶν μέτρων καὶ δι’ αὐτὸ ἐπισημοτέραν
ἐκφαίνουσα; μέγα τοίνυν—μᾶλλον δὲ ὑπέρμεγα
τοῦτο κακόν—εἰ μὴ εἰδείη τις χωρίζειν τὰ ἱστορίας
καὶ τὰ ποιητικῆς, ἀλλ’ ἐπεισάγοι τῇ ἱστορίᾳ τὰ
τῆς ἑτέρας κομμώματα—τὸν μῦθον καὶ τὸ ἐγκώμιον
καὶ τὰς ἐν τούτοις ὑπερβολάς—ὥσπερ ἂν εἴ τις
ἀθλητὴν τῶν καρτερῶν τούτων καὶ κομιδῇ πρινίνων
ἁλουργίσι περιβάλοι καὶ τῷ ἄλλῳ κόσμῳ τῷ
ἑταιρικῷ καὶ φυκίον ἐντρίβοι καὶ ψιμύθιον τῷ


<pb n="v.6.p.14"/>

προσώπῳ. Ἡράκλεις ὡς καταγέλαστον αὐτὸν
ἀπεργάσαιτ'
<note xml:lang="mul" n="6.14.1">ἀπεργάσαιτ' ἂν Fritzsche.</note>
 αἰσχύνας τῷ κόσμῳ ἐκείνῳ.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="9"><p> Καὶ οὐ τοῦτό φημι, ὡς οὐχὶ καὶ ἐπαινετέον ἐν
ἱστορίᾳ ἐνίοτε. ἀλλ’ ἐν καιρῷ τῷ προσήκοντι
ἐπαινετέον καὶ μέτρον ἐπακτέον τῷ πράγματι, τὸ
μὴ ἐπαχθὲς τοῖς ὕστερον ἀναγνωσομένοις αὐτά,
καὶ ὅλως πρὸς τὰ ἔπειτα κανονιστέον τὰ τοιαῦτα,
ἅπερ μικρὸν ὕστερον ἐπιδείξομεν.
<milestone unit="para"/>Ὅσοι δὲ οἴονται καλῶς διαιρεῖν εἰς δύο τὴν
ἱστορίαν, εἰς τὸ τερπνὸν καὶ χρήσιμον, καὶ διὰ
τοῦτο εἰσποιοῦσι καὶ τὸ ἐγκώμιον ἐς αὐτὴν ὡς
τερπνὸν καὶ εὐφραῖνον τοὺς ἐντυγχάνοντας, ὁρᾷς
ὅσον τἀληθοῦς ἡμαρτήκασι; πρῶτον μὲν κιβδήλῳ
τῇ διαιρέσει χρώμενοι· ἓν γὰρ ἔργον ἱστορίας καὶ
τέλος, τὸ χρήσιμον, ὅπερ ἐκ τοῦ ἀληθοῦς μόνου
συνάγεται. τὸ τερπνὸν δὲ ἄμεινον μὲν εἰ καὶ
αὐτὸ παρακολουθήσειεν—ὥσπερ καὶ κάλλος ἀθλητῇ·
εἰ δὲ μή, οὐδὲν κωλύσει ἀφ' Ἡρακλέους γενέσθαι
Νικόστρατον τὸν Ἰσιδότου, γεννάδαν ὄντα καὶ τῶν
ἀνταγωνιστῶν ἑκατέρων ἀλκιμώτερον, εἰ αὐτὸς
μὲν αἴσχιστος ὀφθῆναι εἴη τὴν ὄψιν, Ἀλκαῖος δὲ ὁ
καλὸς ὁ Μιλήσιος ἀνταγωνίζοιτο αὐτῷ, καὶ
ἐρώμενος, ὥς φασι, τοῦ Νικοστράτου ὤν. καὶ
τοίνυν ἡ ἱστορία, εἰ μὲν ἄλλως τὸ τερπνὸν παρεμπορεύσαιτο,
πολλοὺς ἂν τοὺς ἐραστὰς
<note xml:lang="mul" n="6.14.2">ἐραστὰς a few inferior MSS: ἐργάτας βγ.</note>
 ἐπισπάσαιτο,
ἄχρι δ’ ἂν καὶ μόνον ἔχῃ τὸ ἴδιον ἐντελές—λέγω
δὲ τὴν τῆς ἀληθείας δήλωσιν—, ὀλίγον τοῦ κάλλους
φροντιεῖ.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="10"><p> Ἔτι κἀκεῖνο εἰπεῖν ἄξιον ὅτι οὐδὲ τερπνὸν ἐν



<pb n="v.6.p.16"/>

αὐτῇ τὸ κομιδῇ μυθῶδες καὶ τὸ τῶν ἐπαίνων
μάλιστα πρόσαντες παρ' ἑκάτερον τοῖς ἀκούουσιν,
ἢν μὴ τὸν συρφετὸν καὶ τὸν πολὺν δῆμον ἐπινοῇς,
ἀλλὰ τοὺς δικαστικῶς καὶ νὴ Δία συκοφαντικῶς
προσέτι γε ἀκροασομένους, οὓς οὐκ ἄν τι λάθοι
παραδραμόν, ὀξύτερον μὲν τοῦ Ἄργου ὁρῶντας
καὶ πανταχόθεν τοῦ σώματος, ἀργυραμοιβικῶς δὲ
τῶν λεγομένων ἕκαστα ἐξετάζοντας, ὡς τὰ μὲν
παρακεκομμένα εὐθὺς ἀπορρίπτειν, παραδέχεσθαι
δὲ τὰ δόκιμα καὶ ἔννομα καὶ ἀκριβῆ τὸν τύπον,
πρὸς οὓς ἀποβλέποντα χρὴ συγγράφειν, τῶν δὲ
ἄλλων ὀλίγον φροντίζειν, κἂν διαρραγῶσιν ἐπαινοῦντες.
ἢν δὲ ἀμελήσας ἐκείνων ἡδύνῃς πέρα τοῦ
μετρίου τὴν ἱστορίαν μύθοις καὶ ἐπαίνοις καὶ τῇ
ἄλλῃ θωπείᾳ, τάχιστ' ἂν ὁμοίαν αὐτὴν ἐξεργάσαιο
τῷ ἐν Λυδίᾳ Ἡρακλεῖ. ἑωρακέναι γάρ σέ που
εἰκὸς γεγραμμένον, τῇ Ὀμφάλῃ δουλεύοντα, πάνυ
ἀλλόκοτον σκευὴν ἐσκευασμένον, ἐκείνην μὲν τὸν
λέοντα αὐτοῦ περιβεβλημένην καὶ τὸ ξύλον ἐν τῇ
χειρὶ ἔχουσαν, ὡς Ἡρακλέα δῆθεν οὖσαν, αὐτὸν δὲ
ἐν κροκωτῷ καὶ πορφυρίδι ἔρια ξαίνοντα καὶ
παιόμενον ὑπὸ τῆς Ὀμφάλης τῷ σανδαλίῳ. καὶ
τὸ θέαμα αἴσχιστον, ἀφεστῶσα ἡ ἐσθὴς τοῦ
σώματος καὶ μὴ προσιζάνουσα καὶ τοῦ θεοῦ τὸ
ἀνδρῶδες ἀσχημόνως καταθηλυνόμενον.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="11"><p> Καὶ οἱ μὲν πολλοὶ ἴσως καὶ ταῦτά σου ἐπαινέσονται,
οἱ ὀλίγοι δὲ ἐκεῖνοι ὧν σὺ καταφρονεῖς μάλα
ἡδὺ καὶ ἐς κόρον γελάσονται, ὁρῶντες τὸ ἀσύμφυλον
καὶ ἀνάρμοστον καὶ δυσκόλλητον τοῦ πράγματος.
ἑκάστου γὰρ δὴ ἴδιόν τι καλόν ἐστιν· εἰ δὲ τοῦτο
ἐναλλάξειας, ἀκαλλὲς τὸ αὐτὸ παρὰ τὴν χρῆσιν
γίγνεται. ἐῶ λέγειν ὅτι οἱ ἔπαινοι ἑνὶ μὲν ἴσως

<pb n="v.6.p.18"/>

τερπνοί, τῷ ἐπαινουμένῳ, τοῖς δὲ ἄλλοις ἐπαχθεῖς,
καὶ μάλιστα ἢν ὑπερφυεῖς τὰς ὑπερβολὰς ἔχωσιν,
οἵους αὐτοὺς οἱ πολλοὶ ἀπεργάζονται, τὴν εὔνοιαν
τὴν παρὰ τῶν ἐπαινουμένων θηρώμενοι καὶ
ἐνδιατρίβοντες ἄχρι τοῦ πᾶσι προφανῆ τὴν κολακείαν
ἐξεργάσασθαι. οὐδὲ γὰρ κατὰ τέχνην αὐτὸ
δρᾶν ἴσασιν οὐδ’ ἐπισκάζουσι τὴν θωπείαν, ἀλλ’
ἐμπεσόντες ἀθρόα πάντα καὶ ἀπίθανα καὶ γυμνὰ
 διεξίασιν.</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="12"><p>Ὥστ' οὐδὲ τυγχάνουσιν οὗ μάλιστα
ἐφίενται· οἱ γὰρ ἐπαινούμενοι πρὸς αὐτῶν μισοῦσι
μᾶλλον καὶ ἀποστρέφονται ὡς κόλακας, εὖ ποιοῦντες,
καὶ μάλιστα ἢν ἀνδρώδεις τὰς γνώμας ὦσιν.
<milestone unit="para"/>Ὥσπερ Ἀλέξανδρος Ἀριστόβουλου μονομαχίαν
γράψαντος Ἀλεξάνδρου καὶ Πώρου,
<note xml:lang="mul" n="6.18.1">Madvig added Ἀλέξανδρος: ὥσπερ Ἀριστοβούλου μ. γράψαντος N: ὡ. Ἀριστόβουλος μ. γράψας E-2Ω: ὥσπερ . . . γράψαντος om. ΓΕ-1.</note>
 καὶ ἀναγνόντος
αὐτῷ τοῦτο μάλιστα τὸ χωρίον τῆς γραφῆς—ᾤετο
γὰρ χαριεῖσθαι τὰ μέγιστα τῷ βασιλεῖ
ἐπιψευδόμενος ἀριστείας τινὰς αὐτῷ καὶ ἀναπλάττων
ἔργα μείζω τῆς ἀληθείας—λαβὼν τὸ βιβλίον—πλέοντες
δὲ ἐτύγχανον ἐν τῷ ποταμῷ τῷ
Ὑδάσπῃ—ἔρριψεν ἐπὶ κεφαλὴν ἐς τὸ ὕδωρ ἐπειπών, Καὶ
σὲ δὲ οὕτως ἐχρῆν, ὦ Ἀριστόβουλε, τοιαῦτα
ὑπὲρ ἐμοῦ μονομαχοῦντα καὶ ἐλέφαντας ἑνὶ ἀκοντίῳ
φονεύοντα. καὶ ἔμελλέ γε οὕτως ἀγανακτήσειν
ὁ Ἀλέξανδρος, ὅς γε οὐδὲ τὴν τοῦ ἀρχιτέκτονος
τόλμαν ἠνέσχετο, ὑποσχομένου τὸν
Ἄθων εἰκόνα ποιήσειν αὐτοῦ καὶ μετακοσμήσειν
τὸ ὄρος ἐς ὁμοιότητα τοῦ βασιλέως, ἀλλὰ κόλακα
εὐθὺς ἐπιγνοὺς τὸν ἄνθρωπον οὐκέτ' οὐδ’ ἐς τὰ
ἄλλα ὁμοίως ἐχρῆτο.

<pb n="v.6.p.20"/>
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="13"><p> Ποῦ τοίνυν τὸ τερπνὸν ἐν τούτοις, ἐκτὸς εἰ μή
τις κομιδῇ ἀνόητος εἴη ὡς χαίρειν τὰ τοιαῦτα
ἐπαινούμενος ὧν παρὰ πόδας οἱ ἔλεγχοι; ὥσπερ
οἱ ἄμορφοι τῶν ἀνθρώπων, καὶ μάλιστά γε τὰ
γύναια τοῖς γραφεῦσι παρακελευόμενα ὡς καλλίστας
αὐτὰς γράφειν. οἴονται γὰρ ἄμεινον ἕξειν τὴν
ὄψιν, ἢν ὁ γραφεὺς αὐταῖς ἐρύθημά τε πλεῖον
ἐπανθίσῃ καὶ τὸ λευκὸν ἐγκαταμίξῃ πολὺ τῷ
φαρμάκῳ.
<milestone unit="para"/>Τοιοῦτοι τῶν συγγραφόντων οἱ πολλοί εἰσι τὸ
τήμερον καὶ τὸ ἴδιον καὶ τὸ χρειῶδες ὅ τι ἂν ἐκ
τῆς ἱστορίας ἐλπίσωσι θεραπεύοντες, οὓς μισεῖσθαι
καλῶς εἶχεν, ἐς μὲν τὸ παρὸν κόλακας προδήλους
καὶ ἀτέχνους ὄντας, ἐς τοὐπιὸν δὲ ὕποπτον ταῖς
ὑπερβολαῖς τὴν ὅλην πραγματείαν ἀποφαίνοντας.
εἰ δέ τις πάντως τὸ τερπνὸν ἡγεῖται καταμεμῖχθαι
δεῖν τῇ ἱστορίᾳ πάσῃ, ἄλλα ἃ σὺν ἀληθείᾳ
τερπνά ἐστιν ἐν τοῖς ἄλλοις κάλλεσι τοῦ λόγου, ὧν
ἀμελήσαντες οἱ πολλοὶ τὰ μηδὲν προσήκοντα
ἐπεισκυκλοῦσιν.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="14"><p> Ἐγὼ δ’ οὖν καὶ διηγήσομαι ὁπόσα μέμνημαι
ἔναγχος ἐν Ἰωνίᾳ συγγραφέων τινῶν, καὶ νὴ Δία
ἐν Ἀχαΐᾳ πρῴην ἀκούσας τὸν αὐτὸν τοῦτον
πόλεμον διηγουμένων. καὶ πρὸς Χαρίτων μηδεὶς
ἀπιστήσῃ τοῖς λεχθησομένοις· ὅτι γὰρ ἀληθῆ ἐστιν
κἂν ἐπωμοσάμην, εἰ ἀστεῖον ἦν ὅρκον ἐντιθέναι
συγγράμματι. εἷς μέν τις αὐτῶν ἀπὸ Μουσῶν
εὐθὺς ἤρξατο παρακαλῶν τὰς θεὰς συνεφάψασθαι
τοῦ συγγράμματος. ὁρᾷς ὡς ἐμμελὴς ἡ ἀρχὴ καὶ
περὶ πόδα τῇ ἱστορίᾳ
<note xml:lang="mul" n="6.20.1">τῇ ἱστορίᾳ Aldinus: ἡ ἱστορἱα MSS., which D. A. Russell would delete.</note>
 καὶ τῷ τοιούτῳ εἴδει τῶν
λόγων πρέπουσα; εἶτα μικρὸν ὑποβὰς Ἀχιλλεῖ
μὲν τὸν ἡμέτερον ἄρχοντα εἴκαζε, Θερσίτῃ δὲ τὸν

<pb n="v.6.p.22"/>

τῶν Περσῶν βασιλέα, οὐκ εἰδὼς ὅτι ὁ Ἀχιλλεὺς
ἀμείνων ἦν αὐτῷ, εἰ Ἕκτορα μᾶλλον ἢ Θερσίτην
καθῄρει, καὶ εἰ πρόσθε μὲν ἔφευγεν ἐσθλός τις,
<quote><l>ἐδίωκε δέ μιν μέγ' ἀμείνων.</l></quote>
εἶτ' ἐπῆγεν ὑπὲρ αὑτοῦ τι ἐγκώμιον, καὶ ὡς ἄξιος
εἴη συγγράψαι τὰς πράξεις οὕτω λαμπρὰς οὔσας.
ἤδη δὲ κατιὼν ἐπῄνει καὶ τὴν πατρίδα τὴν Μίλητον,
προστιθεὶς ὡς ἄμεινον ποιοῖ τοῦτο τοῦ Ὁμήρου
μηδὲν μνησθέντος τῆς πατρίδος. εἶτ' ἐπὶ τέλει
τοῦ φροιμίου ὑπισχνεῖτο διαρρήδην καὶ σαφῶς,
ἐπὶ μεῖζον μὲν αἴρειν τὰ ἡμέτερα, τοὺς βαρβάρους
δὲ καταπολεμήσειν καὶ αὐτός, ὡς ἂν δύνηται. καὶ
ἤρξατό γε τῆς ἱστορίας οὕτως, αἴτια ἅμα τῆς τοῦ
πολέμου ἀρχῆς διεξιών· “Ὁ γὰρ μιαρώτατος καὶ
κάκιστα ἀπολούμενος Οὐολόγεσσος ἤρξατο πολεμεῖν
δι’ αἰτίαν τοιάνδε.”
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="15"><p> Οὗτος μὲν τοιαῦτα. ἕτερος δὲ Θουκυδίδου
ζηλωτὴς ἄκρος, οἷος εὖ μάλα τῷ ἀρχετύπῳ
εἰκασμένος, καὶ τὴν ἀρχὴν ὡς ἐκεῖνος σὺν τῷ
ἑαυτοῦ ὀνόματι ἤρξατο, χαριεστάτην ἀρχῶν ἁπασῶν
καὶ θύμου τοῦ Ἀττικοῦ ἀποπνέουσαν. ὅρα γάρ·
“Κρεπέρῃος Καλπουρνιανὸς
<note xml:lang="mul" n="6.22.1">Κρεπέρῃος Καλπουρνιανὸς edd.: Κρεπέρηος Καλπουριανὸς Γ Κρεπέριος Καρπουριανὸς N.</note>
 Πομπηϊουπολίτης
συνέγραψε τὸν πόλεμον τῶν Παρθυαίων καὶ
Ῥωμαίων, ὡς ἐπολέμησαν πρὸς ἀλλήλους, ἀρξάμενος
εὐθὺς συνισταμένου.” ὥστε μετά γε τοιαύτην
ἀρχὴν τί ἄν σοι τὰ λοιπὰ λέγοιμι—ὁποῖα ἐν
Ἀρμενίᾳ ἐδημηγόρησεν τὸν Κερκυραῖον αὐτὸν
ῥήτορα παραστησάμενος, ἢ οἷον Νισιβηνοῖς λοιμὸν


<pb n="v.6.p.24"/>

τοῖς μὴ τὰ Ῥωμαίων αἱρουμένοις ἐπήγαγεν παρὰ
Θουκυδίδου χρησάμενος ὅλον ἄρδην πλὴν μόνου
τοῦ Πελασγικοῦ καὶ τῶν τειχῶν τῶν μακρῶν, ἐν
οἷς οἱ τότε λοιμώξαντες ᾤκησαν; τὰ δ’ ἄλλα καὶ
ἀπὸ Αἰθιοπίας ἤρξατο, ὡς τότε,
<note xml:lang="mul" n="6.24.1">ὡς τότε Fritzsche: ὥστε MSS.</note>
 καὶ ἐς Αἴγυπτον
κατέβη καὶ ἐς τὴν βασιλέως γῆν τὴν πολλήν, καὶ
ἐν ἐκείνῃ γε ἔμεινεν εὖ ποιῶν. ἐγὼ γοῦν θάπτοντα
ἔτι αὐτὸν καταλιπὼν τοὺς ἀθλίους Ἀθηναίους ἐν
Νισίβι ἀπῆλθον ἀκριβῶς εἰδὼς καὶ ὅσα ἀπελθόντος
ἐρεῖν ἔμελλεν. καὶ γὰρ αὖ καὶ τοῦτο ἐπιεικῶς
πολὺ νῦν ἐστι, τὸ οἴεσθαι τοῦτ' εἶναι τοῖς Θουκυδίδου
ἐοικότα λέγειν, εἰ ὀλίγον ἐντρέψας τὰ αὐτοῦ
ἐκείνου λέγοι τις.
<note xml:lang="mul" n="6.24.2">After τις, MSS have μικρὰ ῥάκια ὅπως καὶ αὐτὸς ἂν φαίης οὐ δι’ αὐτὴν: secl. Dindorf. L. A. Post suggests ἐντρίψας (for ἐντρέψας) . . . οὐδὲν Ἀττικὸν (or οὐ δι’ Ἀττικῆς) for οὐ δι’ αὐτήν.</note>
 νὴ Δία κἀκεῖνο ὀλίγου δεῖν
παρέλιπον· ὁ γὰρ αὐτὸς οὗτος συγγραφεὺς πολλὰ
καὶ τῶν ὅπλων καὶ τῶν μηχανημάτων ὡς
Ῥωμαῖοι αὐτὰ ὀνομάζουσιν οὕτως ἀνέγραψεν, καὶ
τάφρον ὡς ἐκεῖνοι καὶ γέφυραν καὶ τὰ τοιαῦτα.
καί μοι ἐννόησον ἡλίκον τὸ ἀξίωμα τῆς ἱστορίας
καὶ ὡς Θουκυδίδῃ πρέπον, μεταξὺ τῶν Ἀττικῶν
ὀνομάτων τὰ Ἰταλιωτικὰ ταῦτα ἐγκεῖσθαι, ὥσπερ
τὴν πορφύραν ἐπικοσμοῦντα καὶ ἐμπρέποντα καὶ
πάντως συνᾴδοντα.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="16"><p> Ἄλλος δέ τις αὐτῶν
<note xml:lang="mul" n="6.24.3">αὐτῶν edd.: αὐτῶ N: αὐτῷ Γ.</note>
 ὑπόμνημα τῶν γεγονότων
γυμνὸν συναγαγὼν ἐν γραφῇ κομιδῇ πεζὸν καὶ
χαμαιπετές, οἷον καὶ στρατιώτης ἄν τις τὰ καθ'
ἡμέραν ὑπογραφόμενος συνέθηκεν ἢ τέκτων ἢ
κάπηλός τις συμπερινοστῶν τῇ στρατιᾷ. πλὴν



<pb n="v.6.p.26"/>

ἀλλὰ μετριώτερός γε ὁ ἰδιώτης οὗτος ἦν, αὐτὸς
μὲν αὐτίκα δῆλος ὢν οἷος ἦν, ἄλλῳ δέ τινι χαρίεντι
καὶ δυνησομένῳ ἱστορίαν μεταχειρίσασθαι προπεπονηκώς.
τοῦτο μόνον ᾐτιασάμην αὐτοῦ, ὅτι
οὕτως ἐπέγραψε τὰ βιβλία τραγικώτερον ἢ κατὰ
τὴν τῶν συγγραμμάτων τύχην—“Καλλιμόρφου
ἰατροῦ τῆς τῶν κοντοφόρων ἕκτης ἱστοριῶν
Παρθικῶν,” καὶ ὑπεγέγραπτο ἑκάστῃ ὁ ἀριθμός.
καὶ νὴ Δία καὶ τὸ προοίμιον ὑπέρψυχρον ἐποίησεν
οὕτως συναγαγών· οἰκεῖον εἶναι ἰατρῷ ἱστορίαν
συγγράφειν, εἴ γε ὁ Ἀσκληπιὸς μὲν Ἀπόλλωνος
υἱός, Ἀπόλλων δὲ Μουσηγέτης καὶ πάσης παιδείας
ἄρχων· καὶ ὅτι ἀρξάμενος ἐν τῇ Ἰάδι
γράφειν οὐκ οἶδα ὅ τι δόξαν αὐτίκα μάλα ἐπὶ τὴν
κοινὴν μετῆλθεν, ἰητρικὴν
<note xml:lang="mul" n="6.26.1">ἰητρικὴν Solanus: ἰατρικὴν Γ: ἰατρείην N.</note>
 μὲν λέγων καὶ πείρην
καὶ ὁκόσα καὶ νοῦσοι, τὰ δ’ ἄλλα ὁμοδίαιτα τοῖς
πολλοῖς καὶ τὰ πλεῖστα οἷα ἐκ τριόδου.
<note xml:lang="mul" n="6.26.2">τριόδου β: περιόδου γ.</note>

</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="17"><p> Εἰ δέ με δεῖ
<note xml:lang="mul" n="6.26.3">με δεῖ NE: μέλει Γ.</note>
 καὶ σοφοῦ ἀνδρὸς μνησθῆναι, τὸ
μὲν ὄνομα ἐν ἀφανεῖ κείσθω, τὴν γνώμην δὲ ἐρῶ
καὶ τὰ πρῴην ἐν Κορίνθῳ συγγράμματα, κρείττω
πάσης ἐλπίδος. ἐν ἀρχῇ μὲν γὰρ εὐθὺς ἐν τῇ
πρώτῃ τοῦ προοιμίου περιόδῳ συνηρώτησε τοὺς
ἀναγινώσκοντας λόγον πάνσοφον δεῖξαι σπεύδων,
ὡς μόνῳ ἂν τῷ σοφῷ πρέποι ἱστορίαν συγγράφειν.
εἶτα μετὰ μικρὸν ἄλλος συλλογισμός, εἶτα ἄλλος·
καὶ ὅλως ἐν ἅπαντι σχήματι συνηρώτητο αὐτῷ τὸ
προοίμιον. τὸ τῆς κολακείας ἐς κόρον, καὶ τὰ
ἐγκώμια φορτικὰ καὶ κομιδῇ βωμολοχικά, οὐκ
ἀσυλλόγιστα μέντοι, ἀλλὰ συνηρωτημένα κἀκεῖνα.



<pb n="v.6.p.28"/>

καὶ μὴν κἀκεῖνο φορτικὸν ἔδοξέν μοι καὶ ἥκιστα
σοφῷ ἀνδρὶ καὶ πώγωνι πολιῷ καὶ βαθεῖ πρέπον,
τὸ ἐν τῷ προοιμίῳ εἰπεῖν, ὡς ἐξαίρετον τοῦτο
ἕξει ὁ ἡμέτερος ἄρχων, οὗ γε τὰς πράξεις καὶ
φιλόσοφοι ἤδη συγγράφειν ἀξιοῦσιν. τὸ γὰρ τοιοῦτον,
εἴπερ ἄρα, ἡμῖν ἔδει καταλιπεῖν λογίζεσθαι
ἢ αὐτὸν εἰπεῖν.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="18"><p> Καὶ μὴν οὐδ’ ἐκείνου ὅσιον ἀμνημονῆσαι, ὃς
τοιάνδε ἀρχὴν ἤρξατο· “Ἔρχομαι ἐρέων περὶ
Ῥωμαίων καὶ Περσέων,” καὶ μικρὸν ὕστερον·
“ἔδεε γὰρ Πέρσῃσι γενέσθαι κακῶς,” καὶ πάλιν·
“ἦν Ὀσρόης, τὸν οἱ Ἕλληνες Ὀξυρόην ὀνυμέουσιν,”
καὶ ἄλλα πολλὰ τοιαῦτα. ὁρᾷς; ὅμοιος
αὐτὸς ἐκείνῳ παρ' ὅσον ὁ μὲν Θουκυδίδῃ, οὗτος
δὲ Ἡροδότῳ εὖ μάλα ἐῴκει.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="19"><p> Ἄλλος τις ἀοίδιμος ἐπὶ λόγων δυνάμει Θουκυδίδῃ
καὶ αὐτὸς ὅμοιος ἢ ὀλίγῳ ἀμείνων αὐτοῦ, πάσας
πόλεις καὶ πάντα ὄρη καὶ πεδία καὶ ποταμοὺς
ἑρμηνεύσας πρὸς τὸ σαφέστατον καὶ ἰσχυρότατον,
ὡς ᾤετο. τὸ δὲ ἐς ἐχθρῶν κεφαλὰς ὁ ἀλεξίκακος
τρέψειε· τοσαύτη ψυχρότης ἐνῆν ὑπὲρ τὴν
Κασπιακὴν χιόνα καὶ τὸν κρύσταλλον τὸν Κελτικόν.
ἡ γοῦν ἀσπὶς ἡ τοῦ αὐτοκράτορος ὅλῳ βιβλίῳ
μόγις ἐξηρμηνεύθη αὐτῷ, καὶ Γοργὼν ἐπὶ τοῦ
ὀμφαλοῦ καὶ οἱ ὀφθαλμοὶ αὐτῆς ἐκ κυανοῦ καὶ
λευκοῦ καὶ μέλανος καὶ ζώνη ἰριοειδὴς καὶ δράκοντες
ἑλικηδὸν καὶ βοστρυχηδόν. ἡ μὲν γὰρ
Οὐολογέσσου ἀναξυρὶς ἢ ὁ χαλινὸς τοῦ ἵππου,
Ἡράκλεις, ὅσαι μυριάδες ἐπῶν ἕκαστον τούτων,
καὶ οἵα ἦν ἡ Ὀσρόου κόμη, διανέοντος τὸν
Τίγρητα, καὶ ἐς οἷον ἄντρον κατέφυγε, κιττοῦ καὶ
μυρρίνης καὶ δάφνης ἐς ταὐτὸ συμπεφυκότων καὶ

<pb n="v.6.p.30"/>

σύσκιον ἀκριβῶς ποιούντων αὐτό. σκόπει ὡς
ἀναγκαῖα τῇ ἱστορίᾳ ταῦτα, καὶ ὧν ἄνευ οὐκ ἂν
ᾔδειμέν
<note xml:lang="mul" n="6.30.1">ὧν ἄνευ οὐκ ἂν ἠδειμέν Fritzsche: om. ἂν N: ὡς οὐκ ἄνευ ἤδη μέν Γ.</note>
 τι τῶν ἐκεῖ πραχθέντων.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="20"><p> Ὑπὸ γὰρ ἀσθενείας τῆς ἐν τοῖς χρησίμοις ἢ
ἀγνοίας τῶν λεκτέων ἐπὶ τὰς τοιαύτας τῶν
χωρίων καὶ ἄντρων ἐκφράσεις τρέπονται, καὶ
ὁπόταν ἐς πολλὰ καὶ μεγάλα πράγματα ἐμπέσωσιν
ἐοίκασιν οἰκέτῃ νεοπλούτῳ ἄρτι κληρονομήσαντι
τοῦ δεσπότου, ὃς οὔτε τὴν ἐσθῆτα οἶδεν ὡς χρὴ
περιβαλέσθαι οὔτε δειπνῆσαι κατὰ νόμον, ἀλλ’
ἐμπηδήσας, πολλάκις ὀρνίθων καὶ συείων καὶ
λαγῴων προκειμένων, ὑπερεμπίπλαται ἔτνους τινὸς
ἢ ταρίχους ἔστ' ἂν διαρραγῇ ἐσθίων. οὗτος δ’
οὖν ὃν προεῖπον καὶ τραύματα συνέγραψεν πάνυ
ἀπίθανα καὶ θανάτους ἀλλοκότους, ὡς εἰς δάκτυλον
τοῦ ποδὸς τὸν μέγαν τρωθείς τις αὐτίκα ἐτελεύτησε,
καὶ ὡς ἐμβοήσαντος μόνον Πρίσκου τοῦ
στρατηγοῦ ἑπτὰ καὶ εἴκοσι τῶν πολεμίων ἐξέθανον.
ἔτι δὲ καὶ ἐν τῷ τῶν νεκρῶν ἀριθμῷ τοῦτο μὲν
καὶ παρὰ τὰ γεγραμμένα ἐν ταῖς τῶν ἀρχόντων
ἐπιστολαῖς ἐψεύσατο· ἐπὶ γὰρ Εὐρώπῳ τῶν μὲν
πολεμίων ἀποθανεῖν μυριάδας ἑπτὰ καὶ τριάκοντα
καὶ ἓξ πρὸς τοῖς διακοσίοις, Ῥωμαίων δὲ μόνους
δύο καὶ τραυματίας γενέσθαι ἐννέα. ταῦτα οὐκ
οἶδα εἴ τις ἂν εὖ φρονῶν ἀνάσχοιτο.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="21"><p> Καὶ μὴν κἀκεῖνο λεκτέον οὐ μικρὸν ὄν· ὑπὸ
γὰρ τοῦ κομιδῇ Ἀττικὸς εἶναι καὶ ἀποκεκαθάρθαι
τὴν φωνὴν ἐς τὸ ἀκριβέστατον ἠξίωσεν οὗτος καὶ
τὰ ὀνόματα μεταποιῆσαι τὰ Ῥωμαίων καὶ μεταγράψαι
ἐς τὸ Ἑλληνικόν, ὡς Κρόνιον μὲν Σατουρνῖνον
λέγειν, Φρόντιν δὲ τὸν Φρόντωνα, Τιτάνιον δὲ τὸν
Τιτιανὸν καὶ ἄλλα πολλῷ γελοιότερα. ἔτι ὁ αὐτὸς

<pb n="v.6.p.32"/>

οὗτος περὶ τῆς Σευηριανοῦ τελευτῆς ἔγραψεν ὡς
οἱ μὲν ἄλλοι ἅπαντες ἐξηπάτηνται οἰόμενοι ξίφει
τεθνάναι αὐτόν, ἀποθάνοι δὲ ὁ ἀνὴρ σιτίων
ἀποσχόμενος· τοῦτον γὰρ αὐτῷ ἀλυπότατον δόξαι
τὸν θάνατον, οὐκ εἰδὼς ὅτι τὸ μὲν πάθος ἐκεῖνο
πᾶν τριῶν οἶμαι ἡμερῶν ἐγένετο, ἀπόσιτοι δὲ καὶ
ἐς ἑβδόμην διαρκοῦσιν οἱ πολλοί—ἐκτὸς εἰ μὴ
τοῦθ' ὑπολάβοι τις, ὡς Ὀσρόης
<note xml:lang="mul" n="6.32.1">Ὀσρόης N: Ὀσρόης τις Γ.</note>
 εἱστήκει περιμένων,
ἔστ' ἂν Σευηριανὸς λιμῷ ἀπόληται, καὶ
διὰ τοῦτο οὐκ ἐπῆγε διὰ τῆς ἑβδόμης.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="22"><p> Τοὺς δὲ καὶ ποιητικοῖς ὀνόμασιν, ὦ καλὲ Φίλων,
ἐν ἱστορίᾳ χρωμένους, ποῦ δ’ ἄν τις θείη, τοὺς
λέγοντας, “ἐλέλιξε μὲν ἡ μηχανή, τὸ τεῖχος δὲ
πεσὸν μεγάλως ἐδούπησε,” καὶ πάλιν ἐν ἑτέρῳ
μέρει τῆς καλῆς ἱστορίας, “Ἔδεσσα μὲν δὴ οὕτω
τοῖς ὅπλοις περιεσμαραγεῖτο καὶ ὄτοβος ἦν καὶ
κόναβος ἅπαντα ἐκεῖνα” καὶ “ὁ στρατηγὸς
ἐμερμήριζεν ᾧ τρόπῳ μάλιστα προσαγάγοι πρὸς
τὸ τεῖχος.” εἶτα μεταξὺ οὕτως εὐτελῆ ὀνόματα
καὶ δημοτικὰ καὶ πτωχικὰ πολλὰ παρενεβέβυστο—τό
“ἐπέστειλεν ὁ στρατοπεδάρχης τῷ κυρίῳ,”
καί “οἱ στρατιῶται ἠγόραζον τὰ ἐγχρῄζοντα”
καί “ἤδη λελουμένοι περὶ αὐτοὺς ἐγίγνοντο” καὶ
τὰ τοιαῦτα· ὥστε τὸ πρᾶγμα ἐοικὸς εἶναι τραγῳδῷ
τὸν ἕτερον μὲν πόδα ἐπ' ἐμβάτου ὑψηλοῦ ἐπιβεβηκότι,
θάτερον δὲ σανδάλῳ ὑποδεδεμένῳ.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="23"><p> Καὶ μὴν καὶ ἄλλους ἴδοις ἂν τὰ μὲν προοίμια
λαμπρὰ καὶ τραγικὰ καὶ εἰς ὑπερβολὴν μακρὰ
συγγράφοντας, ὡς ἐλπίσαι θαυμαστὰ ἡλίκα τὰ
μετὰ ταῦτα πάντως ἀκούσεσθαι, τὸ σῶμα δὲ αὐτὸ
τὸ τῆς ἱστορίας μικρόν τι καὶ ἀγεννὲς ἐπαγαγόντας


<pb n="v.6.p.34"/>

ὡς καὶ τοῦτο ἐοικέναι παιδίῳ, εἴ που Ἔρωτα
εἶδες παίζοντα, προσωπεῖον Ἡρακλέους πάμμεγα
ἢ Τιτᾶνος περικείμενον. εὐθὺς γοῦν οἱ ἀκούσαντες
ἐπιφθέγγονται αὐτοῖς τό Ὤδινεν ὄρος.
<milestone unit="para"/>Χρὴ δὲ οἶμαι μὴ οὕτως, ἀλλ’ ὅμοια τὰ πάντα καὶ
ὀμόχροα εἶναι καὶ συνᾷδον τῇ κεφαλῇ τὸ ἄλλο σῶμα,
ὡς μὴ χρυσοῦν μὲν τὸ κράνος εἴη, θώραξ δὲ πάνυ
γελοῖος ἐκ ῥακῶν ποθεν ἢ ἐκ δερμάτων σαπρῶν
συγκεκαττυμένος καὶ ἡ ἀσπὶς οἰσυΐνη καὶ χοιρίνη
περὶ ταῖς κνήμαις. ἴδοις γὰρ ἂν ἀφθόνους τοιούτους
συγγραφέας, τοῦ Ῥοδίων κολοσσοῦ τὴν
κεφαλὴν νανώδει σώματι ἐπιτιθέντας· ἄλλους αὖ
ἔμπαλιν ἀκέφαλα τὰ σώματα εἰσάγοντας—ἀπροοιμίαστα
καὶ εὐθὺς ἐπὶ τῶν πραγμάτων· οἳ καὶ
προσεταιρίζονται τὸν Ξενοφῶντα οὕτως ἀρξάμενον,
“Δαρείου καὶ Παρυσάτιδος παῖδες γίγνονται
δύο,” καὶ ἄλλους τῶν παλαιῶν, οὐκ εἰδότες ὡς
δυνάμει τινὰ προοίμιά ἐστι λεληθότα τοὺς πολλούς,
ὡς ἐν ἄλλοις δείξομεν.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="24"><p> Καίτοι ταῦτα πάντα φορητὰ ἔτι, ὅσα ἢ ἑρμηνείας
ἢ τῆς ἄλλης διατάξεως ἁμαρτήματά ἐστιν·
τὸ δὲ καὶ παρὰ τοὺς τόπους αὐτοὺς ψεύδεσθαι
οὐ παρασάγγας μόνον ἀλλὰ καὶ σταθμοὺς ὅλους,
τίνι τῶν καλῶν ἔοικεν; εἷς γοῦν οὕτω ῥᾳθύμως
συνήγαγε τὰ πράγματα, οὔτε Σύρῳ τινὶ ἐντυχὼν
οὔτε τὸ λεγόμενον δὴ τοῦτο τῶν ἐπὶ κουρείῳ
<note xml:lang="mul" n="6.34.1">τῶν ἐπὶ κουρείῳ Fritzsche: τῶι ἐπὶ κουρίωι Γ: τῶν ἐπ κουρείων N.</note>
 τὰ
τοιαῦτα μυθολογούντων ἀκούσας, ὥστε περὶ Εὐρώπου
λέγων οὕτως ἔφη, “Ἡ δὲ Εὔρωπος κεῖται
μὲν ἐν τῇ Μεσοποταμίᾳ σταθμοὺς δύο τοῦ Εὐφράτου


<pb n="v.6.p.36"/>

ἀπέχουσα, ἀπῴκισαν δὲ αὐτὴν Ἐδεσσαῖοι.”
καὶ οὐδὲ τοῦτο ἀπέχρησεν αὐτῷ, ἀλλὰ καὶ τὴν
ἐμὴν πατρίδα τὰ Σαμόσατα ὁ αὐτὸς ἐν τῷ αὐτῷ
βιβλίῳ ἀράμενος ὁ γενναῖος αὐτῇ ἀκροπόλει καὶ
τείχεσι μετέθηκεν ἐς τὴν Μεσοποταμίαν, ὡς
περιρρεῖσθαι αὐτὴν ὑπ' ἀμφοτέρων τῶν ποταμῶν,
ἑκατέρωθεν ἐν χρῷ παραμειβομένων καὶ μονονουχὶ
τοῦ τείχους ψαυόντων. τὸ δὲ καὶ γελοῖον εἴ
σοι νῦν, ὦ Φίλων, ἀπολογοίμην ὡς οὐ Παρθυαίων
οὐδὲ Μεσοποταμίτης σοι ἐγὼ, οἷ με φέρων ὁ
θαυμαστὸς συγγραφεὺς ἀπῴκισε.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="25"><p> Νὴ Δία κἀκεῖνο κομιδῇ πιθανὸν περὶ τοῦ
Σευηριανοῦ ὁ αὐτὸς οὗτος εἶπεν ἐπομοσάμενος, ἦ
μὴν ἀκοῦσαί τινος τῶν ἐξ αὐτοῦ τοῦ ἔργου διαφυγόντων·
οὔτε γὰρ ξίφει ἐθελῆσαι αὐτὸν ἀποθανεῖν
οὔτε φαρμάκου πιεῖν οὔτε βρόχον ἅψασθαι ἀλλά
τινα θάνατον ἐπινοῆσαι τραγικὸν καὶ τῇ τόλμῃ
ξενίζοντα· τυχεῖν μὲν γὰρ αὐτὸν ἔχοντα παμμεγέθη
ἐκπώματα ὑάλινα τῆς καλλίστης ὑάλου, ἐπεὶ δὲ
πάντως ἀποθανεῖν ἔγνωστο, κατάξαντα τὸν μέγιστον
τῶν σκύφων ἑνὶ τῶν θραυσμάτων χρήσασθαι
εἰς τὴν σφαγὴν ἐντεμόντα τῇ ὑάλῳ τὸν λαιμόν.
οὕτως οὐ ξιφίδιον, οὐ λογχάριον εὗρεν ὡς ἀνδρεῖός
 γε αὐτῷ καὶ ἡρωϊκὸς ὁ θάνατος γένοιτο.</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="26"><p>Εἶτ'
ἐπειδὴ Θουκυδίδης ἐπιτάφιόν τινα εἶπε τοῖς
πρώτοις τοῦ πολέμου ἐκείνου νεκροῖς καὶ αὐτὸς
ἡγήσατο χρῆναι ἐπειπεῖν τῷ Σευηριανῷ. ἅπασι
γὰρ αὐτοῖς πρὸς τὸν οὐδὲν αἴτιον τῶν ἐν Ἀρμενίᾳ
κακῶν τὸν Θουκυδίδην ἡ ἅμιλλα. θάψας οὖν τὸν
Σευηριανὸν μεγαλοπρεπῶς ἀναβιβάζεται ἐπὶ τὸν
τάφον Ἀφράνιόν τινα Σίλωνα ἑκατόνταρχον ἀνταγωνιστὴν
Περικλέους ὃς τοιαῦτα καὶ τοσαῦτα

<pb n="v.6.p.38"/>

ἐπερρητόρευσεν αὐτῷ ὥστε με νὴ τὰς Χάριτας
πολλὰ πάνυ δακρῦσαι ὑπὸ τοῦ γέλωτος καὶ
μάλιστα ὁπότε ὁ ῥήτωρ ὁ Ἀφράνιος ἐπὶ τέλει τοῦ
λόγου δακρύων ἅμα σὺν οἰμωγῇ περιπαθεῖ ἐμέμνητο
τῶν πολυτελῶν ἐκείνων δείπνων καὶ προπόσεων,
εἶτα ἐπέθηκεν Αἰάντειόν τινα τὴν κορωνίδα·
σπασάμενος γὰρ τὸ ξίφος, εὐγενῶς πάνυ καὶ ὡς
Ἀφράνιον εἰκὸς ἦν, πάντων ὁρώντων ἀπέσφαξεν
ἑαυτὸν ἐπὶ τῷ τάφῳ—οὐκ ἀνάξιος ὢν μὰ τὸν Ἐνυάλιον
πρὸ πολλοῦ ἀποθανεῖν εἰ τοιαῦτα ἐρρητόρευεν.
καὶ τοῦτο ἔφη ἰδόντας τοὺς παρόντας ἅπαντας
θαυμάσαι καὶ ὑπερεπαινέσαι τὸν Ἀφράνιον. ἐγὼ
δὲ καὶ τὰ ἄλλα μὲν αὐτοῦ κατεγίγνωσκον μονονουχὶ
ζωμῶν καὶ λοπάδων μεμνημένου καὶ ἐπιδακρύοντος
τῇ τῶν πλακούντων μνήμῃ, τοῦτο δὲ
μάλιστα ᾐτιασάμην, ὅτι μὴ τὸν συγγραφέα καὶ
διδάσκαλον τοῦ δράματος προαποσφάξας ἀπέθανε.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="27"><p> Πολλοὺς δὲ καὶ ἄλλους ὁμοίους τούτοις ἔχων
σοι, ὦ ἑταῖρε, καταριθμήσασθαι, ὀλίγων ὅμως
ἐπιμνησθεὶς ἐπὶ τὴν ἑτέραν ὑπόσχεσιν ἤδη μετελεύσομαι,
τὴν συμβουλὴν ὅπως ἂν ἄμεινον συγγράφοι
τις. εἰσὶ γάρ τινες, οἳ τὰ μεγάλα μὲν τῶν πεπραγμένων
καὶ ἀξιομνημόνευτα παραλείπουσιν ἢ
παραθέουσιν, ὑπὸ δὲ ἰδιωτείας καὶ ἀπειροκαλίας
καὶ ἀγνοίας τῶν λεκτέων ἢ σιωπητέων τὰ μικρότατα
πάνυ λιπαρῶς καὶ φιλοπόνως ἑρμηνεύουσιν
ἐμβραδύνοντες, ὥσπερ ἂν εἴ τις τοῦ Διὸς τοῦ ἐν
Ὀλυμπίᾳ τὸ μὲν ὅλον κάλλος τοσοῦτο καὶ τοιοῦτο
ὂν μὴ βλέποι μηδὲ ἐπαινοίη μηδὲ τοῖς οὐκ εἰδόσιν
ἐξηγοῖτο, τοῦ ὑποποδίου δὲ τό τε εὐθυεργὲς καὶ τὸ
εὔξεστον θαυμάζοι καὶ τῆς κρηπῖδος τὸ εὔρυθμον,
καὶ ταῦτα πάνυ μετὰ πολλῆς φροντίδος διεξιών.

<pb n="v.6.p.40"/>
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="28"><p> Ἐγὼ γοῦν ἤκουσά τινος τὴν μὲν ἐπ' Εὐρώπῳ
μάχην ἐν οὐδ’ ὅλοις ἑπτὰ ἔπεσι παραδραμόντος,
εἴκοσι δὲ μέτρα ἢ ἔτι πλείω ὕδατος ἀναλωκότος
ἐς ψυχρὰν καὶ οὐδὲν ἡμῖν προσήκουσαν διήγησιν
ὡς Μαῦρός τις ἱππεὺς Μαυσάκας τοὔνομα ὑπὸ
δίψους πλανώμενος ἀνὰ τὰ ὄρη καταλάβοι Σύρους
τινὰς τῶν ἀγροίκων ἄριστον παρατιθεμένους καὶ
ὅτι τὰ μὲν πρῶτα ἐκεῖνοι φοβηθεῖεν αὐτόν, εἶτα
μέντοι μαθόντες ὡς τῶν φίλων εἴη κατεδέξαντο
καὶ εἱστίασαν· καὶ γάρ τινα τυχεῖν αὐτῶν ἀποδεδημηκότα
καὶ αὐτὸν ἐς τὴν τῶν Μαύρων, ἀδελφοῦ
αὐτῷ ἐν τῇ γῇ στρατευομένου. μῦθοι τὸ μετὰ
τοῦτο μακροὶ καὶ διηγήσεις ὡς θηράσειεν αὐτὸς ἐν
τῇ Μαυρουσίᾳ καὶ ὡς ἴδοι τοὺς ἐλέφαντας πολλοὺς
ἐν τῷ αὐτῷ συννεμομένους καὶ ὡς ὑπὸ λέοντος
ὀλίγου δεῖν καταβρωθείη καὶ ἡλίκους ἰχθῦς ἐπρίατο
ἐν Καισαρείᾳ. καὶ ὁ θαυμαστὸς συγγραφεὺς ἀφεὶς
τὰς
<note xml:lang="mul" n="6.40.1">ἀφεὶς τὰς N: ἐφιστὰς Γ.</note>
 ἐν Εὐρώπῳ γιγνομένας σφαγὰς τοσαύτας
καὶ ἐπελάσεις καὶ σπονδὰς ἀναγκαίας καὶ φυλακὰς
καὶ ἀντιφυλακὰς ἄχρι βαθείας ἑσπέρας ἐφειστήκει
ὁρῶν Μαλχίωνα τὸν Σύρον ἐν Καισαρείᾳ σκάρους
παμμεγέθεις ἀξίους ὠνούμενον. εἰ δὲ μὴ νὺξ
κατέλαβεν, τάχ' ἂν
<note xml:lang="mul" n="6.40.2">τάχ’ ἂν Schaefer: τάχα MSS.</note>
 καὶ συνεδείπνει μετ' αὐτοῦ
ἤδη τῶν σκάρων ἐσκευασμένων. ἅπερ εἰ μὴ
ἐνεγέγραπτο ἐπιμελῶς τῇ ἱστορίᾳ, μεγάλα ἂν
ἡμεῖς ἠγνοηκότες ἦμεν, καὶ ἡ ζημία Ῥωμαίοις
ἀφόρητος εἰ Μαυσάκας ὁ Μαῦρος διψῶν μὴ
εὗρεν πιεῖν ἀλλ’ ἄδειπνος ἐπανῆλθεν ἐπὶ τὸ στρατόπεδον.
καίτοι πόσα ἄλλα μακρῷ ἀναγκαιότερα
ἑκὼν ἐγὼ νῦν παρίημι. ὡς καὶ αὐλητρὶς ἧκεν ἐκ
τῆς πλησίον κώμης αὐτοῖς καὶ ὡς δῶρα ἀλλήλοις
ἀντέδοσαν, ὁ Μαῦρος μὲν τῷ Μαλχίωνι λόγχην, ὁ

<pb n="v.6.p.42"/>

δὲ τῷ Μαυσάκᾳ πόρπην, καὶ ἄλλα πολλὰ τοιαῦτα
τῆς ἐπ' Εὐρώπῳ μάχης αὐτὰ δὴ τὰ κεφάλαια.
τοιγάρτοι εἰκότως ἄν τις εἴποι τοὺς τοιούτους τὸ
μὲν ῥόδον αὐτὸ μὴ βλέπειν, τὰς ἀκάνθας δὲ αὐτοῦ
τὰς παρὰ τὴν ῥίζαν ἀκριβῶς ἐπισκοπεῖν.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="29"><p> Ἄλλος, ὦ Φίλων, μάλα καὶ οὗτος γελοῖος, οὐδὲ
τὸν ἕτερον πόδα ἐκ Κορίνθου πώποτε προβεβηκὼς
οὐδ’ ἄχρι Κεγχρεῶν ἀποδημήσας, οὔτι γε Συρίαν
ἢ Ἀρμενίαν ἰδών, ὧδε ἤρξατο—μέμνημαι
γάρ—“Ὦτα ὀφθαλμῶν ἀπιστότερα. γράφω τοίνυν ἃ
εἶδον, οὐχ ἃ ἤκουσα.” καὶ οὕτως ἀκριβῶς ἅπαντα
ἑωράκει ὥστε τοὺς δράκοντας ἔφη τῶν Παρθυαίων
(σημεῖον δὲ πλήθους τοῦτο αὐτοῖς—χιλίους γὰρ
οἶμαι ὁ δράκων ἄγει) ζῶντας δράκοντας παμμεγέθεις
εἶναι γεννωμένους ἐν τῇ Περσίδι μικρὸν ὑπὲρ
τὴν Ἰβηρίαν, τούτους δὲ τέως μὲν ἐπὶ κοντῶν
μεγάλων ἐκδεδεμένους ὑψηλοὺς αἰωρεῖσθαι καὶ
πόρρωθεν ἐπελαυνόντων δέος ἐμποιεῖν, ἐν αὐτῷ
δὲ τῷ ἔργῳ ἐπειδὰν ὁμοῦ ὦσι
<note xml:lang="mul" n="6.42.1">ὦσι Cobet: ἴωσι MSS (ἢνωσι Γ).</note>
 λύσαντες αὐτοὺς
ἐπαφιᾶσι τοῖς πολεμίοις· ἀμέλει πολλοὺς τῶν
ἡμετέρων οὕτω καταποθῆναι καὶ ἄλλους περισπειραθέντων
αὐτοῖς ἀποπνιγῆναι καὶ συγκλασθῆναι·
ταῦτα δὲ ἐφεστὼς ὁρᾶν αὐτός, ἐν ἀσφαλεῖ μέντοι
ἀπὸ δένδρου ὑψηλοῦ ποιούμενος τὴν σκοπήν. καὶ
εὖ γε ἐποίησε μὴ ὁμόσε χωρήσας τοῖς θηρίοις,
ἐπεὶ οὐκ ἂν ἡμεῖς οὕτω θαυμαστὸν συγγραφέα
νῦν εἴχομεν καὶ ἀπὸ χειρὸς αὐτὸν μεγάλα καὶ
λαμπρὰ ἐν τῷ πολέμῳ τούτῳ ἐργασάμενον· καὶ
γὰρ ἐκινδύνευσε πολλὰ καὶ ἐτρώθη περὶ Σοῦραν,
ἀπὸ τοῦ Κρανείου δῆλον ὅτι βαδίζων ἐπὶ τὴν Λέρναν.
καὶ ταῦτα Κορινθίων ἀκουόντων ἀνεγίγνωσκεν


<pb n="v.6.p.44"/>

τῶν ἀκριβῶς εἰδότων ὅτι μηδὲ κατὰ τοίχου
γεγραμμένον πόλεμον ἑωράκει. ἀλλ’ οὐδὲ ὅπλα
ἐκεῖνός γε ᾔδει οὐδὲ μηχανήματα οἷά ἐστιν οὐδὲ
τάξεων ἢ καταλοχισμῶν ὀνόματα. πάνυ γοῦν
ἔμελεν αὐτῷ πλαγίαν μὲν φάλαγγα τὴν ἐπὶ κέρως,
<note xml:lang="mul" n="6.44.1">φάλαγγα τὴν ἐπὶ κέρως Fritzsche: τὴν φάλαγγα ἐπὶ κέρως MSS.</note>

ἐπὶ κέρως δὲ λέγειν τὸ ἐπὶ μετώπου
<note xml:lang="mul" n="6.44.2">μετώπου N: τόπου Γ.</note>
 ἄγειν.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="30"><p> Εἷς δέ τις βέλτιστος ἅπαντα ἐξ ἀρχῆς ἐς τέλος
τὰ πεπραγμένα ὅσα ἐν Ἀρμενίᾳ, ὅσα ἐν Συρίᾳ,
ὅσα ἐν Μεσοποταμίᾳ, τὰ ἐπὶ τῷ Τίγρητι, τὰ ἐν
Μηδίᾳ, πεντακοσίοις οὐδ’ ὅλοις ἔπεσι περιλαβὼν
συνέτριψε καὶ τοῦτο ποιήσας ἱστορίαν συγγεγραφέναι
φησί. τὴν μέντοι ἐπιγραφὴν ὀλίγου δεῖν
μακροτέραν τοῦ βιβλίου ἐπέγραψεν, “Ἀντιοχιανοῦ
τοῦ Ἀπόλλωνος ἱερονίκου”—δόλιχον γάρ που
οἶμαι ἐν παισὶ νενίκηκεν—“τῶν ἐν Ἀρμενίᾳ καὶ
Μεσοποταμίᾳ καὶ ἐν Μηδίᾳ νῦν Ῥωμαίοις πραχθέντων
ἀφήγησις.”
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="31"><p> Ἤδη δ’ ἐγώ τινος καὶ τὰ μέλλοντα συγγεγραφότος
ἤκουσα, καὶ τὴν λῆψιν τὴν Οὐολογέσσου καὶ
τὴν Ὀσρόου σφαγήν—ὡς παραβληθήσεται τῷ
λέοντι, καὶ ἐπὶ πᾶσι τὸν τριπόθητον ἡμῖν θρίαμβον.
οὕτω μαντικῶς ἅμα ἔχων ἔσπευδεν ἤδη πρὸς τὸ
τέλος τῆς γραφῆς. ἀλλὰ καὶ πόλιν ἤδη ἐν τῇ
Μεσοποταμίᾳ ᾤκισε μεγέθει τε μεγίστην καὶ κάλλει
καλλίστην. ἔτι μέντοι ἐπισκοπεῖ καὶ διαβουλεύεται
εἴτε Νίκαιαν αὐτὴν ἀπὸ τῆς νίκης χρὴ ὀνομάζεσθαι
εἴτε Ὁμόνοιαν εἴτε Εἰρηνίαν. καὶ τοῦτο μὲν ἔτι
ἄκριτον καὶ ἀνώνυμος ἡμῖν ἡ καλὴ πόλις ἐκείνη
λήρου πολλοῦ καὶ κορύζης συγγραφικῆς γέμουσα.



<pb n="v.6.p.46"/>

τὰ δ’ ἐν Ἰνδοῖς πραχθησόμενα ὑπέσχετο ἤδη
γράψειν καὶ τὸν περίπλουν τῆς ἔξω θαλάττης—καὶ
οὐχ ὑπόσχεσις ταῦτα μόνον, ἀλλὰ καὶ τὸ προοίμιον
τῆς Ἰνδικῆς ἤδη συντέτακται, καὶ τὸ τρίτον τάγμα
καὶ οἱ Κελτοὶ καὶ Μαύρων μοῖρα ὀλίγη σὺν Κασσίῳ
πάντες οὗτοι ἐπεραιώθησαν τὸν Ἰνδὸν ποταμόν.
ὅ τι δὲ καὶ πράξουσιν ἢ πῶς δέξονται τὴν
τῶν ἐλεφάντων ἐπέλασιν, οὐκ εἰς μακρὰν ἡμῖν ὁ
θαυμαστὸς συγγραφεὺς ἀπὸ Μουζίριδος ἢ ἀπ'
Ὀξυδρακῶν ἐπιστελεῖ.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="32"><p> Τοιαῦτα πολλὰ ὑπὸ ἀπαιδευσίας ληροῦσι, τὰ μὲν
ἀξιόρατα οὔτε ὁρῶντες οὔτ' εἰ βλέποιεν κατ'
ἀξίαν εἰπεῖν δυνάμενοι, ἐπινοοῦντες δὲ καὶ ἀναπλάττοντες
ὅ τι κεν ἐπ' ἀκαιρίμαν γλῶσσαν,
φασίν, ἔλθῃ, καὶ ἐπὶ τῷ ἀριθμῷ τῶν βιβλίων ἔτι
σεμνυνόμενοι καὶ μάλιστα ἐπὶ ταῖς ἐπιγραφαῖς,
καὶ γὰρ αὖ καὶ αὗται παγγέλοιοι· “τοῦ δεῖνος
Παρθικῶν νικῶν τοσάδε”· καὶ αὖ· “Παρθίδος
πρῶτον, δεύτερον”, ὡς Ἀτθίδος δῆλον ὅτι. ἄλλος
ἀστειότερον παρὰ πολύ—ἀνέγνων γάρ—“Δημητρίου
Σαγαλασσέως Παρθονικικά” **
<note xml:lang="mul" n="6.46.1">Ω comments “ἐλλείπει τι”.</note>
 οὐδ’ ὡς ἐν γέλωτι
ποιήσασθαι καὶ ἐπισκῶψαι τὰς ἱστορίας οὕτω
καλὰς οὔσας, ἀλλὰ τοῦ χρησίμου ἕνεκα. ὡς ὅστις
ἂν ταῦτα καὶ τὰ τοιαῦτα φεύγῃ πολὺ μέρος ἤδη ἐς
τὸ ὀρθῶς συγγράφειν οὗτος προείληφεν,
<note xml:lang="mul" n="6.46.2">προείληφε Fritzsche: προσείληφεν MSS.</note>
 μᾶλλον
δὲ ὀλίγων ἔτι προσδεῖται, εἴ γε ἀληθὲς ἐκεῖνό
φησιν ἡ διαλεκτική ὡς τῶν ἀμέσων ἡ θατέρου
ἄρσις τὸ ἕτερον πάντως ἀντεισάγει.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="33"><p> Καὶ δὴ τὸ χωρίον σοι, φαίη τις ἄν, ἀκριβῶς
ἀνακεκάθαρται καὶ αἵ τε ἄκανθαι ὁπόσαι ἦσαν καὶ



<pb n="v.6.p.48"/>

βάτοι ἐκκεκομμέναι εἰσί, τὰ δὲ τῶν ἄλλων ἐρείπια
ἤδη ἐκπεφόρηται, καὶ εἴ τι τραχύ, ἤδη καὶ τοῦτο
λεῖόν ἐστιν, ὥστε οἰκοδόμει τι ἤδη καὶ αὐτός ὡς
δείξῃς οὐκ ἀνατρέψαι μόνον τὸ τῶν ἄλλων γεννάδας
ὢν ἀλλά τι καὶ αὐτὸς ἐπινοῆσαι δεξιὸν καὶ ὃ
οὐδεὶς ἄν, ἀλλ’ οὐδ’ ὁ Μῶμος, μωμήσασθαι
δύναιτο.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="34"><p> Φημὶ τοίνυν τὸν ἄριστα ἱστορίαν συγγράφοντα
δύο μὲν ταῦτα κορυφαιότατα οἴκοθεν ἔχοντα
ἥκειν, σύνεσίν τε πολιτικὴν καὶ δύναμιν ἑρμηνευτικήν,
τὴν μὲν ἀδίδακτόν τι τῆς φύσεως δῶρον, ἡ
δύναμις δὲ πολλῇ τῇ ἀσκήσει καὶ συνεχεῖ τῷ
πόνῳ καὶ ζήλῳ τῶν ἀρχαίων προσγεγενημένη
ἔστω. ταῦτα μὲν οὖν ἄτεχνα καὶ οὐδὲν ἐμοῦ
συμβούλου δεόμενα· οὐ γὰρ συνετοὺς καὶ ὀξεῖς
ἀποφαίνειν τοὺς μὴ παρὰ τῆς φύσεως τοιούτους
φησὶ τοῦτο ἡμῖν τὸ βιβλίον. ἐπεὶ πολλοῦ, μᾶλλον
δὲ τοῦ παντὸς ἂν
<note xml:lang="mul" n="6.48.1">So Fritzsche: ἂν appears after πολλοῦ in N and is omitted in γ.</note>
 ἦν ἄξιον, εἰ μεταπλάσαι καὶ μετακοσμῆσαι
τὰ τηλικαῦτα ἠδύνατο ἢ ἐκ μολύβδου
χρυσὸν ἀποφῆναι ἢ ἄργυρον ἐκ κασσιτέρου ἢ ἀπὸ
Κόνωνος Τίτορμον ἢ ἀπὸ Λεωτροφίδου Μίλωνα
ἐξεργάσασθαι.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="35"><p> Ἀλλὰ ποῦ τὸ τῆς τέχνης καὶ τὸ τῆς συμβουλῆς
χρήσιμον; οὐκ ἐς ποίησιν τῶν προσόντων, ἀλλ’ ἐς
χρῆσιν αὐτῶν τὴν προσήκουσαν. οἷόν τι ἀμέλει
καὶ Ἴκκος καὶ Ἡρόδικος καὶ Θέων καὶ εἴ τις
ἄλλος γυμναστής ὑπόσχοιντο ἄν σοι οὐ τὸν
<note xml:lang="mul" n="6.48.2">οὐ τὸν Bekker: τοῦτον ΓΝ.</note>

Περδίκκαν παραλαβόντες—εἰ δὴ οὗτός ἐστιν ὁ
τῆς μητρυιᾶς ἐρασθεὶς καὶ διὰ ταῦτα κατεσκληκώς,


<pb n="v.6.p.50"/>

ἀλλὰ μὴ Ἀντίοχος ὁ τοῦ Σελεύκου
<note xml:lang="mul" n="6.50.1">Geist: after Σελεύκου MSS have Στρατονικης ἐκείνης.</note>
—ἀποφαίνειν
Ὀλυμπιονίκην καὶ Θεαγένει τῷ Θασίῳ ἢ Πολυδάμαντι
τῷ Σκοτουσσαίῳ ἀντίπαλον, ἀλλὰ τὴν
δοθεῖσαν ὑπόθεσιν εὐφυᾶ πρὸς ὑποδοχὴν τῆς
γυμναστικῆς παρὰ πολὺ ἀμείνω ἀποφαίνειν μετὰ
τῆς τέχνης. ὥστε ἀπέστω καὶ ἡμῶν τὸ ἐπίφθονον
τοῦτο τῆς ὑποσχέσεως εἰ τέχνην φαμὲν ἐφ' οὕτω
μεγάλῳ καὶ χαλεπῷ τῷ πράγματι εὑρηκέναι· οὐ
γὰρ ὁντινοῦν παραλαβόντες ἀποφαίνειν συγγραφέα
φαμέν, ἀλλὰ τῷ φύσει συνετῷ καὶ ἄριστα πρὸς
λόγους ἠσκημένῳ ὑποδείξειν ὁδούς τινας ὀρθάς
(εἰ δὴ τοιαῦται φαίνονται) αἷς χρώμενος θᾶττον
ἂν καὶ εὐμαρέστερον τελέσειεν ἄχρι
<note xml:lang="mul" n="6.50.2">Lang: MSS have καὶ after ἄχρι.</note>
 πρὸς τὸν
 σκοπόν.</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="36"><p>καίτοι οὐ γὰρ ἂν φαίης ἀπροσδεῆ τὸν
συνετὸν εἶναι τῆς τέχνης καὶ διδασκαλίας ὧν ἀγνοεῖ·
ἐπεὶ κἂν ἐκιθάριζε μὴ μαθὼν καὶ ηὔλει καὶ πάντα
ἂν ἠπίστατο. νῦν δὲ μὴ μαθὼν οὐκ ἄν τι αὐτῶν
χειρουργήσειεν, ὑποδείξαντος δέ τινος ῥᾷστά τε
ἂν μάθοι καὶ εὖ μεταχειρίσαιτο ἐφ' αὑτοῦ.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="37"><p> Καὶ τοίνυν καὶ ἡμῖν τοιοῦτός τις ὁ μαθητὴς νῦν
παραδεδόσθω—συνεῖναί τε καὶ εἰπεῖν οὐκ ἀγεννής,
ἀλλ’ ὀξὺ δεδορκώς, οἷος καὶ πράγμασι χρήσασθαι
ἂν εἰ ἐπιτραπείη, καὶ γνώμην στρατιωτικήν ἀλλὰ
μετὰ τῆς πολιτικῆς καὶ ἐμπειρίαν στρατηγικὴν
ἔχειν, καὶ νὴ Δία καὶ ἐν στρατοπέδῳ γεγονώς ποτε
καὶ γυμναζομένους ἢ ταττομένους στρατιώτας
ἑωρακὼς καὶ ὅπλα εἰδὼς καὶ μηχανήματα, ἔτι δὲ
<note xml:lang="mul" n="6.50.3">ἔτι δὲ Burmeister: ἔνια MSS.</note>

καὶ τί ἐπὶ κέρως καὶ τί ἐπὶ μετώπου, πῶς οἱ λόχοι,
πῶς οἱ ἱππεῖς καὶ πόθεν καὶ τί ἐξελαύνειν ἢ περιελαύνειν,




<pb n="v.6.p.52"/>

καὶ ὅλως οὐ τῶν κατοικιδίων τις οὐδ’
οἷος πιστεύειν μόνον τοῖς ἀπαγγέλλουσιν.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="38"><p> Μάλιστα δὲ καὶ πρὸ τῶν πάντων ἐλεύθερος
ἔστω τὴν γνώμην καὶ μήτε φοβείσθω μηδένα μήτε
ἐλπιζέτω μηδέν, ἐπεὶ ὅμοιος ἔσται τοῖς φαύλοις
δικασταῖς πρὸς χάριν ἢ πρὸς ἀπέχθειαν ἐπὶ μισθῷ
δικάζουσιν. ἀλλὰ μὴ μελέτω αὐτῷ μήτε Φίλιππος
ἐκκεκομμένος τὸν ὀφθαλμὸν ὑπὸ Ἀστέρος τοῦ
Ἀμφιπολίτου τοῦ τοξότου ἐν Ὀλύνθῳ, ἀλλὰ
τοιοῦτος οἷος ἦν δειχθήσεται· μήτ' εἰ Ἀλέξανδρος
ἀνιάσεται ἐπὶ τῇ Κλείτου σφαγῇ ὠμῶς ἐν τῷ
συμποσίῳ γενομένῃ, εἰ σαφῶς ἀναγράφοιτο· οὐδὲ
Κλέων αὐτὸν φοβήσει μέγα ἐν τῇ ἐκκλησίᾳ
δυνάμενος καὶ κατέχων τὸ βῆμα, ὡς μὴ εἰπεῖν ὅτι
ὀλέθριος καὶ μανικὸς ἄνθρωπος οὗτος ἦν· οὐδὲ ἡ
σύμπασα πόλις τῶν Ἀθηναίων, ἢν τὰ ἐν Σικελίᾳ
κακὰ ἱστορῇ καὶ τὴν Δημοσθένους λῆψιν καὶ τὴν
Νικίου τελευτὴν καὶ ὡς ἐδίψων καὶ οἷον τὸ ὕδωρ
ἔπινον καὶ ὡς ἐφονεύοντο πίνοντες οἱ πολλοί.
ἡγήσεται γάρ—ὅπερ δικαιότατον—ὑπ' οὐδενὸς τῶν
νοῦν ἐχόντων αὐτὸς ἕξειν τὴν αἰτίαν ἢν τὰ δυστυχῶς
ἢ ἀνοήτως γεγενημένα ὡς ἐπράχθη διηγῆται—οὐ
γὰρ ποιητὴς αὐτῶν ἀλλὰ μηνυτὴς ἦν. ὥστε κἂν
καταναυμαχῶνται τότε οὐκ ἐκεῖνος ὁ καταδύων
ἐστὶ κἂν φεύγωσιν οὐκ ἐκεῖνος ὁ διώκων, ἐκτὸς
εἰ μή εὔξασθαι δέον παρέλιπεν.
<note xml:lang="mul" n="6.52.1">παρέλιπεν Solanus: μή τι παρέλιπεν β: παρέλιπον Γ.</note>
 ἐπεί τοί γε εἰ
σιωπήσας αὐτὰ ἢ πρὸς τοὐναντίον εἰπὼν ἐπανορθώσασθαι
ἐδύνατο, ῥᾷστον ἦν ἑνὶ καλάμῳ λεπτῷ τὸν
Θουκυδίδην ἀνατρέψαι μὲν τὸ ἐν ταῖς Ἐπιπολαῖς
παρατείχισμα, καταδῦσαι δὲ τὴν Ἑρμοκράτους
τριήρη καὶ τὸν κατάρατον Γύλιππον διαπεῖραι


<pb n="v.6.p.54"/>

μεταξὺ ἀποτειχίζοντα καὶ ἀποταφρεύοντα τὰς
ὁδούς καὶ τέλος Συρακοσίους μὲν ἐς τὰς λιθοτομίας
ἐμβαλεῖν, τοὺς δὲ Ἀθηναίους περιπλεῖν Σικελίαν
καὶ Ἰταλίαν μετὰ τῶν πρώτων τοῦ Ἀλκιβιάδου
ἐλπίδων. ἀλλ’ οἶμαι τὰ μὲν πραχθέντα οὐδὲ
Κλωθὼ ἂν ἔτι ἀνακλώσειεν οὐδὲ Ἄτροπος μετατρέψειε.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="39"><p> Τοῦ δὴ συγγραφέως ἔργον ἕν—ὡς ἐπράχθη
εἰπεῖν. τοῦτο δ’ οὐκ ἂν δύναιτο ἄχρι ἂν ἢ φοβῆται
Ἀρταξέρξην ἰατρὸς αὐτοῦ ὢν ἢ ἐλπίζῃ κάνδυν
πορφυροῦν καὶ στρεπτὸν χρυσοῦν καὶ ἵππον τῶν
Νισαίων ληψεσθαι μισθὸν τῶν ἐν τῇ γραφῇ
ἐπαίνων. ἀλλ’ οὐ Ξενοφῶν αὐτὸ ποιήσει, δίκαιος
συγγραφεύς, οὐδὲ Θουκυδίδης. ἀλλὰ κἂν ἰδίᾳ
μισῇ τινας πολὺ ἀναγκαιότερον ἡγήσεται τὸ κοινὸν
καὶ τὴν ἀλήθειαν περὶ πλείονος ποιήσεται τῆς
ἔχθρας, κἂν φιλῇ ὅμως οὐκ ἀφέξεται ἁμαρτάνοντος.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="40"><p> Ἕν γάρ, ὡς ἔφην, τοῦτο ἴδιον ἱστορίας, καὶ μόνῃ
θυτέον τῇ ἀληθείᾳ, εἴ τις ἱστορίαν γράψων ἴοι,
τῶν δὲ ἄλλων ἁπάντων ἀμελητέον αὐτῷ, καὶ ὅλως
πῆχυς εἷς καὶ μέτρον ἀκριβές, ἀποβλέπειν μὴ εἰς
τοὺς νῦν ἀκούοντας ἀλλ’ εἰς τοὺς μετὰ ταῦτα
συνεσομένους τοῖς συγγράμμασιν. εἰ δὲ τὸ παραυτίκα
τις θεραπεύοι, τῆς τῶν κολακευόντων μερίδος
εἰκότως ἂν νομισθείη, οὓς πάλαι ἡ ἱστορία καὶ ἐξ
ἀρχῆς εὐθὺς ἀπέστραπτο, οὐ μεῖον ἢ κομμωτικὴν
ἡ γυμναστική. Ἀλεξάνδρου γοῦν καὶ τοῦτο
ἀπομνημονεύουσιν ὅς Ἡδέως ἄν, ἔφη, πρὸς ὀλίγον
ἀνεβίουν, ὦ Ὀνησίκριτε,
<note xml:lang="mul" n="6.54.1">Ὀνησίκριτε Solanus: -κρατες MSS.</note>
 ἀποθανὼν ὡς μάθοιμι
ὅπως ταῦτα οἱ ἄνθρωποι τότε ἀναγιγνώσκουσιν.


<pb n="v.6.p.56"/>

εἰ δὲ νῦν αὐτὰ ἐπαινοῦσι καὶ ἀσπάζονται, μὴ
θαυμάσῃς· οἴονται γὰρ οὐ μικρῷ τινι τῷ δελέατι
τούτῳ ἀνασπάσειν ἕκαστος τὴν παρ' ἡμῶν εὔνοιαν.
Ὁμήρῳ γοῦν, καίτοι πρὸς τὸ μυθῶδες τὰ πλεῖστα
συγγεγραφότι ὑπὲρ τοῦ Ἀχιλλέως, ἤδη καὶ πιστεύειν
τινὲς ὑπάγονται, μόνον τοῦτο εἰς ἀπόδειξιν
τῆς ἀληθείας μέγα τεκμήριον τιθέμενοι ὅτι μὴ
περὶ ζῶντος ἔγραφεν· οὐ γὰρ εὑρίσκουσιν οὗτινος
ἕνεκα ἐψεύδετ' ἄν.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="41"><p> Τοιοῦτος οὖν μοι ὁ συγγραφεὺς ἔστω—ἄφοβος,
ἀδέκαστος, ἐλεύθερος, παρρησίας καὶ ἀληθείας
φίλος, ὡς ὁ κωμικός φησι, τὰ σῦκα σῦκα, τὴν
σκάφην δὲ σκάφην ὀνομάσων, οὐ μίσει οὐδὲ φιλίᾳ
τι
<note xml:lang="mul" n="6.56.1">τι add. Fritzsche.</note>
 νέμων οὐδὲ φειδόμενος
<note xml:lang="mul" n="6.56.2">φειδόμενος ΝΩΕ: φιλούμενος ΓF.</note>
 ἢ ἐλεῶν ἢ αἰσχυνόμενος
ἢ δυσωπούμενος, ἴσος δικαστής, εὔνους ἅπασιν
ἄχρι τοῦ μὴ θατέρῳ τι ἀπονεῖμαι πλεῖον τοῦ
δέοντος, ξένος ἐν τοῖς βιβλίοις καὶ ἄπολις, αὐτόνομος,
ἀβασίλευτος, οὐ τί τῷδε ἢ τῷδε δόξει λογιζόμενος,
ἀλλὰ τί πέπρακται λέγων.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="42"><p> Ὁ δ’ οὖν Θουκυδίδης εὖ μάλα τοῦτ' ἐνομοθέτησεν
καὶ διέκρινεν ἀρετὴν καὶ κακίαν συγγραφικήν,
ὁρῶν μάλιστα θαυμαζόμενον τὸν Ἡρόδοτον ἄχρι
τοῦ καὶ Μούσας κληθῆναι αὐτοῦ τὰ βιβλία.
κτῆμά τε
<note xml:lang="mul" n="6.56.3">κτῆμά τε Solanus: κτήματα MSS.</note>
 γάρ φησι μᾶλλον ἐς ἀεὶ συγγράφειν
ἤπερ ἐς τὸ παρὸν ἀγώνισμα, καὶ μὴ τὸ μυθῶδες
ἀσπάζεσθαι ἀλλὰ τὴν ἀλήθειαν τῶν γεγενημένων
ἀπολείπειν τοῖς ὕστερον. καὶ ἐπάγει τὸ χρήσιμον
καὶ ὃ τέλος ἄν τις εὖ φρονῶν ὑπόθοιτο ἱστορίας,
ὡς εἴ ποτε καὶ αὖθις τὰ ὅμοια καταλάβοι, ἔχοιεν,




<pb n="v.6.p.58"/>

φησι, πρὸς τὰ προγεγραμμένα ἀποβλέποντες εὖ
χρῆσθαι τοῖς ἐν ποσί.
<note xml:lang="mul" n="6.58.1">ποσί one late MS: πόλεσι(ν) other MSS.</note>

</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="43"><p> Καὶ τὴν μὲν γνώμην τοιαύτην ἔχων ὁ συγγραφεὺς
ἡκέτω μοι, τὴν δὲ φωνὴν καὶ τὴν τῆς ἑρμηνείας
ἰσχύν, τὴν μὲν σφοδρὰν ἐκείνην καὶ κάρχαρον καὶ
συνεχῆ ταῖς περιόδοις καὶ ἀγκύλην ταῖς ἐπιχειρήσεσι
καὶ τὴν ἄλλην τῆς ῥητορείας δεινότητα μὴ
κομιδῇ τεθηγμένος ἀρχέσθω τῆς γραφῆς, ἀλλ’ εἰρηνικώτερον
διακείμενος. καὶ ὁ μὲν νοῦς σύστοιχος
ἔστω καὶ πυκνός, ἡ λέξις δὲ σαφὴς καὶ πολιτική,
οἵα ἐπισημότατα δηλοῦν τὸ ὑποκείμενον.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="44"><p> Ὡς γὰρ τῇ γνώμῃ τοῦ συγγραφέως σκοποὺς
ὑπεθέμεθα παρρησίαν καὶ ἀλήθειαν, οὕτω δὲ καὶ
τῇ φωνῇ αὐτοῦ εἷς σκοπὸς ὁ πρῶτος, σαφῶς
δηλῶσαι καὶ φανότατα ἐμφανίσαι τὸ πρᾶγμα, μήτε
ἀπορρήτοις καὶ ἔξω πάτου ὀνόμασι μήτε τοῖς
ἀγοραίοις τούτοις καὶ καπηλικοῖς, ἀλλ’ ὡς μὲν
τοὺς πολλοὺς συνεῖναι, τοὺς δὲ πεπαιδευμένους
ἐπαινέσαι. καὶ μὴν καὶ σχήμασι κεκοσμήσθω
ἀνεπαχθέσι καὶ τὸ ἀνεπιτήδευτον μάλιστα ἔχουσιν,
ἐπεὶ τοῖς κατηρτυμένοις τῶν ζωμῶν ἐοικότας
ἀποφαίνει τοὺς λόγους.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="45"><p> Καὶ ἡ μὲν γνώμη κοινωνείτω καὶ προσαπτέσθω
τι καὶ ποιητικῆς παρ' ὅσον μεγαληγόρος καὶ
διηρμένη καὶ ἐκείνη, καὶ μάλισθ' ὁπόταν παρατάξεσι
καὶ μάχαις καὶ ναυμαχίαις συμπλέκηται·
δεήσει γὰρ τότε ποιητικοῦ τινος ἀνέμου ἐπουριάσοντος
τὰ ἀκάτια καὶ συνδιοίσοντος ὑψηλὴν καὶ
ἐπ' ἄκρων τῶν κυμάτων τὴν ναῦν. ἡ λέξις δὲ
ὅμως ἐπὶ γῆς βεβηκέτω, τῷ μὲν κάλλει καὶ τῷ
μεγέθει τῶν λεγομένων συνεπαιρομένη καὶ ὡς
ἔνι μάλιστα ὁμοιουμένη, ξενίζουσα δὲ μηδ’ ὑπὲρ

<pb n="v.6.p.60"/>

τὸν καιρὸν ἐνθουσιῶσα. κινδύνων γὰρ αὐτῇ τότε
ὁ μέγιστος
<note xml:lang="mul" n="6.60.1">κινδύνων . . . ὁ μεγιστος Fritzsche: κινδὺνων . . . μέγιστον Γ: κίνδυνον . . . μέγιστον N: κίνδυνος . . . μέγιστος U.</note>
 παρακινῆσαι καὶ κατενεχθῆναι ἐς τὸν
τῆς ποιητικῆς κορύβαντα, ὥστε μάλιστα πειστέον
τηνικαῦτα τῷ χαλινῷ καὶ σωφρονητέον, εἰδότας
ὡς ἱπποτυφία τις καὶ ἐν λόγοις πάθος οὐ μικρὸν
γίγνεται. ἄμεινον οὖν ἐφ' ἵππου ὀχουμένῃ τότε
τῇ γνώμῃ τὴν ἑρμηνείαν πεζῇ συμπαραθεῖν,
ἐχομένην τοῦ ἐφιππίου ὡς μὴ ἀπολείποιτο τῆς
φορᾶς.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="46"><p> Καὶ μὴν καὶ συνθήκῃ τῶν ὀνομάτων εὐκράτῳ
καὶ μέσῃ χρηστέον, οὔτε ἄγαν ἀφιστάντα καὶ
ἀπαρτῶντα—τραχὺ γάρ—οὔτε ῥυθμῷ παρ' ὀλίγον
ὡς οἱ πολλοί συνάπτοντα· τὸ μὲν γὰρ ἐπαίτιον,
τὸ δὲ ἀηδὲς τοῖς ἀκούουσι.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="47"><p> Τὰ δὲ πράγματα αὐτὰ οὐχ ὡς ἔτυχε συνακτέον,
ἀλλὰ φιλοπόνως καὶ ταλαιπώρως πολλάκις περὶ
τῶν αὐτῶν ἀνακρίναντα, καὶ μάλιστα μὲν παρόντα
καὶ ἐφορῶντα, εἰ δὲ μή, τοῖς ἀδεκαστότερον
ἐξηγουμένοις προσέχοντα καὶ οὓς εἰκάσειεν ἄν τις
ἥκιστα πρὸς χάριν ἢ ἀπέχθειαν ἀφαιρήσειν ἢ
προσθήσειν τοῖς γεγονόσιν. κἀνταῦθα ἤδη καὶ
στοχαστικός τις καὶ συνθετικὸς τοῦ πιθανωτέρου
 ἔστω.</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="48"><p>καὶ ἐπειδὰν ἀθροίσῃ ἅπαντα ἢ τὰ πλεῖστα,
πρῶτα μὲν ὑπόμνημά τι συνυφαινέτω αὐτῶν καὶ
σῶμα ποιείτω ἀκαλλὲς ἔτι καὶ ἀδιάρθρωτον· εἶτα
ἐπιθεὶς τὴν τάξιν ἐπαγέτω τὸ κάλλος καὶ χρωννύτω
τῇ λέξει καὶ σχηματιζέτω
<note xml:lang="mul" n="6.60.2">σχηματιζέτω Solanus: χρηματιζέτω MSS.</note>
 καὶ ῥυθμιζέτω.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="49"><p> Καὶ ὅλως ἐοικέτω τότε τῷ τοῦ Ὁμήρου Διὶ ἄρτι
μὲν τὴν τῶν ἱπποπόλων Θρῃκῶν γῆν ὁρῶντι, ἄρτι


<pb n="v.6.p.62"/>

δὲ τὴν Μυσῶν—κατὰ ταὐτὰ
<note xml:lang="mul" n="6.62.1">ταὐτὰ early editions: ταῦτα MSS.</note>
 γὰρ καὶ αὐτὸς
ἄρτι μὲν τὰ Ῥωμαίων ἴδιᾳ ὁράτω καὶ δηλούτω
ἡμῖν οἷα ἐφαίνετο αὐτῷ ἀφ' ὑψηλοῦ ὁρῶντι, ἄρτι
δὲ τὰ Περσῶν, εἶτ' ἀμφότερα εἰ μάχοιντο. καὶ
ἐν αὐτῇ δὲ τῇ παρατάξει μὴ πρὸς ἓν μέρος ὁράτω
μηδὲ ἐς ἕνα ἱππέα ἢ πεζόν—εἰ μὴ Βρασίδας τις
εἴη προπηδῶν ἤ Δημοσθένης ἀνακόπτων τὴν
ἐπίβασιν· ἀλλὰ
<note xml:lang="mul" n="6.62.2">ἀλλὰ add. Fritzsche.</note>
 ἐς τοὺς στρατηγοὺς μὲν τὰ
πρῶτα, καὶ εἴ τι παρεκελεύσαντο, κἀκεῖνο ἀκηκούσθω,
καὶ ὅπως καὶ ᾗτινι γνώμῃ καὶ ἐπινοίᾳ
ἔταξαν. ἐπειδὰν δὲ ἀναμιχθῶσι, κοινὴ ἔστω ἡ
θέα, καὶ ζυγοστατείτω τότε ὥσπερ ἐν τρυτάνῃ τὰ
γιγνόμενα καὶ συνδιωκέτω καὶ συμφευγέτω. καὶ
πᾶσι τούτοις μέτρον ἐπέστω, μὴ ἐς κόρον μηδὲ
ἀπειροκάλως μηδὲ νεαρῶς, ἀλλὰ ῥᾳδίως ἀπολυέσθω·
καὶ στήσας ἐνταῦθά που ταῦτα ἐπ'
ἐκεῖνα μεταβαινέτω, ἢν κατεπείγῃ· εἶτα ἐπανίτω
λυθείς, ὁπόταν ἐκεῖνα καλῇ· καὶ πρὸς πάντα
σπευδέτω καὶ ὡς δυνατὸν ὁμοχρονείτω καὶ μεταπετέσθω
ἀπ' Ἀρμενίας μὲν εἰς Μηδίαν, ἐκεῖθεν δὲ
ῥοιζήματι ἑνὶ εἰς Ἰβηρίαν, εἶτα εἰς Ἰταλίαν, ὡς
μηδενὸς καιροῦ ἀπολείποιτο.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="50"><p> Μάλιστα δὲ κατόπτρῳ ἐοικυῖαν παρασχέσθω τὴν
γνώμην ἀθόλῳ καὶ στιλπνῷ καὶ ἀκριβεῖ τὸ κέντρον
καὶ ὁποίας ἂν δέξηται τὰς μορφὰς τῶν ἔργων
τοιαῦτα καὶ δεικνύτω αὐτά, διάστροφον δὲ ἢ
παράχρουν ἢ ἑτερόσχημον μηδέν. οὐ γὰρ ὥσπερ
οἱ ῥήτορες
<note xml:lang="mul" n="6.62.3">οἱ ῥήτορες Fritzsche: τοῖς ῥήτορσι MSS.</note>
 γράφουσιν, ἀλλὰ τὰ μὲν λεχθησόμενα
ἔστιν καὶ εἰρήσεται· πέπρακται γὰρ ἤδη· δεῖ δὲ



<pb n="v.6.p.64"/>

τάξαι καὶ εἰπεῖν αὐτά. ὥστε οὐ τί εἴπωσι ζητητέον
αὐτοῖς ἀλλ’ ὅπως εἴπωσιν. ὅλως δὲ, νομιστέον
τὸν ἱστορίαν συγγράφοντα Φειδίᾳ χρῆναι ἢ Πραξιτέλει
ἐοικέναι ἢ Ἀλκαμένει ἤ τῳ ἄλλῳ ἐκείνων—οὐδὲ
γὰρ οὐδ’ ἐκεῖνοι χρυσὸν ἢ ἄργυρον ἢ ἐλέφαντα
ἢ τὴν ἄλλην ὕλην ἐποίουν, ἀλλ’ ἡ μὲν ὑπῆρχε καὶ
προϋπεβέβλητο Ἠλείων ἢ Ἀθηναίων ἢ Ἀργείων
πεπορισμένων, οἱ δὲ ἔπλαττον μόνον καὶ ἔπριον
τὸν ἐλέφαντα καὶ ἔξεον καὶ ἐκόλλων καὶ ἐρρύθμιζον
καὶ ἐπήνθιζον τῷ χρυσῷ, καὶ τοῦτο ἦν ἡ τέχνη
αὐτοῖς ἐς δέον οἰκονομήσασθαι τὴν ὕλην.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="51"><p> Τοιοῦτο δή τι καὶ τὸ τοῦ συγγραφέως ἔργον—εἰς
καλὸν διαθέσθαι τὰ πεπραγμένα καὶ εἰς δύναμιν
ἐναργέστατα ἐπιδεῖξαι αὐτά. καὶ ὅταν τις ἀκροώμενος
οἴηται μετὰ ταῦτα ὁρᾶν τὰ λεγόμενα
καὶ μετὰ τοῦτο ἐπαινῇ, τότε δὴ τότε ἀπηκρίβωται
καὶ τὸν οἰκεῖον ἔπαινον ἀπείληφε τὸ ἔργον τῷ τῆς
ἱστορίας Φειδίᾳ.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="52"><p> Πάντων δὲ ἤδη παρεσκευασμένων καὶ ἀπροοιμίαστον
μέν ποτε ποιήσεται τὴν ἀρχήν, ὁπόταν
μὴ πάνυ κατεπείγῃ τὸ πρᾶγμα προδιοικήσασθαί
τι ἐν τῷ προοιμίῳ· δυνάμει δὲ καὶ τότε
φροιμίῳ χρήσεται τῷ ἀποσαφοῦντι περὶ τῶν
λεκτέων.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="53"><p> Ὁπόταν δὲ καὶ φροιμιάζηται, ἀπὸ δυοῖν μόνον
ἄρξεται, οὐχ ὥσπερ οἱ ῥήτορες ἀπὸ τριῶν, ἀλλὰ
τὸ τῆς εὐνοίας παρεὶς προσοχὴν καὶ εὐμάθειαν
εὐπορήσει τοῖς ἀκούουσι. προσέξουσι μὲν γὰρ
αὐτῷ ἢν δείξῃ ὡς περὶ μεγάλων ἢ ἀναγκαίων ἢ
οἰκείων ἢ χρησίμων ἐρεῖ. εὐμαθῆ δὲ καὶ σαφῆ τὰ
ὕστερα ποιήσει τὰς αἰτίας προεκτιθέμενος καὶ
 περιορίζων τὰ κεφάλαια τῶν γεγενημένων.</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="54"><p>τοιούτοις

<pb n="v.6.p.66"/>

προοιμίοις οἱ ἄριστοι τῶν συγγραφέων
ἐχρήσαντο· Ἡρόδοτος μέν, ὡς μὴ τὰ γενόμενα
ἐξίτηλα τῷ χρόνῳ γένηται, μεγάλα καὶ θαυμαστὰ
ὄντα καὶ ταῦτα νίκας Ἑλληνικὰς δηλοῦντα καὶ
ἥττας βαρβαρικάς· Θουκυδίδης δέ, μέγαν τε καὶ
αὐτὸς ἐλπίσας ἔσεσθαι καὶ ἀξιολογώτατον καὶ
μείζω τῶν προγεγενημένων ἐκεῖνον τὸν πόλεμον·
καὶ γὰρ παθήματα ἐν αὐτῷ μεγάλα ξυνέβη
γενέσθαι.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="55"><p> Μετὰ δὲ τὸ προοίμιον, ἀνάλογον τοῖς πράγμασιν
ἢ μηκυνόμενον ἢ βραχυνόμενον, εὐαφὴς τε
<note xml:lang="mul" n="6.66.1">τε Schaefer: δὲ N: om. Γ.</note>
 καὶ
εὐάγωγος ἔστω ἡ ἐπὶ τὴν διήγησιν μετάβασις.
ἅπαν γὰρ ἀτεχνῶς τὸ λοιπὸν σῶμα τῆς ἱστορίας
διήγησις μακρά ἐστιν. ὥστε ταῖς τῆς διηγήσεως
ἀρεταῖς κατακεκοσμήσθω, λείως τε καὶ ὁμαλῶς
προϊοῦσα καὶ αὐτὴ ὁμοίως ὥστε μὴ προὔχειν μηδὲ
κοιλαίνεσθαι· ἔπειτα τὸ σαφὲς ἐπανθείτω, τῇ τε
λέξει,
<note xml:lang="mul" n="6.66.2">τῇ τε λέξει, ὡς MSS but τῇ τε δεξίως Γ: τε om. N.</note>
 ὡς ἔφην, μεμηχανημένον καὶ τῇ συμπεριπλοκῇ
τῶν πραγμάτων. ἀπόλυτα γὰρ καὶ ἐντελῆ
πάντα ποιήσει, καὶ τὸ πρῶτον ἐξεργασάμενος
ἐπάξει τὸ δεύτερον ἐχόμενον αὐτοῦ καὶ ἁλύσεως
τρόπον συνηρμοσμένον ὡς μὴ διακεκόφθαι μηδὲ
διηγήσεις πολλὰς εἶναι ἀλλήλαις παρακειμένας,
ἀλλ’ ἀεὶ τῷ πρώτῳ τὸ δεύτερον
<note xml:lang="mul" n="6.66.3">τῷ πρώτῳ τὸ δεύτερον Fritzsche: τὸ πρῶτον τῷ δευτέρῳ MSS.</note>
 μὴ γειτνιᾶν
μόνον, ἀλλὰ καὶ κοινωνεῖν καὶ ἀνακεκρᾶσθαι κατὰ
τὰ ἄκρα.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="56"><p> Τάχος ἐπὶ πᾶσι χρήσιμον, καὶ μάλιστα εἰ μὴ
ἀπορία τῶν λεκτέων εἴη· καὶ τοῦτο πορίζεσθαι
χρὴ μὴ τοσοῦτον ἀπὸ τῶν ὀνομάτων ἢ ῥημάτων
ὅσον ἀπὸ τῶν πραγμάτων—λέγω δέ, εἰ παραθέοις


<pb n="v.6.p.68"/>

μὲν τὰ μικρὰ καὶ ἧττον ἀναγκαῖα, λέγοις δὲ
ἱκανῶς τὰ μεγάλα· μᾶλλον δὲ καὶ παραλειπτέον
πολλά. οὐδὲ γὰρ ἢν ἑστιᾷς τοὺς φίλους καὶ πάντα
ᾖ παρεσκευασμένα, διὰ τοῦτο ἐν μέσοις τοῖς πέμμασιν
καὶ τοῖς ὀρνέοις καὶ λοπάσι τοσαύταις καὶ
συσὶν ἀγρίοις καὶ λαγῳοῖς καὶ ὑπογαστρίοις καὶ
σαπέρδην ἐνθήσεις καὶ ἔτνος ὅτι κἀκεῖνο παρεσκεύαστο,
ἀμελήσεις δὲ τῶν εὐτελεστέρων.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="57"><p> Μάλιστα δὲ σωφρονητέον ἐν ταῖς τῶν ὀρῶν ἢ
τειχῶν ἢ ποταμῶν ἑρμηνείαις ὡς μὴ δύναμιν
λόγων ἀπειροκάλως παρεπιδείκνυσθαι δοκοίης καὶ
τὸ σαυτοῦ δρᾶν παρεὶς τὴν ἱστορίαν, ἀλλ’ ὀλίγον
προσαψάμενος τοῦ χρησίμου καὶ σαφοῦς ἕνεκα
μεταβήσῃ ἐκφυγὼν τὸν ἰξὸν τὸν ἐν τῷ πράγματι
καὶ τὴν τοιαύτην ἅπασαν λιχνείαν, οἷον ὁρᾷς
<note xml:lang="mul" n="6.68.1">ὁρᾷς Jacobitz: ὁρᾷς τι MSS.</note>

καὶ Ὅμηρος ὁ
<note xml:lang="mul" n="6.68.2">ὁ F and edd.: ὡς other MSS.</note>
 μεγαλόφρων ποιεῖ· καίτοι ποιητὴς
ὢν παραθεῖ τὸν Τάνταλον καὶ τὸν Ἰξίονα καὶ τὸν
Τιτυὸν καὶ τοὺς ἄλλους. εἰ δὲ Παρθένιος ἢ
Εὐφορίων ἢ Καλλίμαχος ἔλεγεν, πόσοις ἂν οἴει
ἔπεσι τὸ ὕδωρ ἄχρι πρὸς τὸ χεῖλος τοῦ Ταντάλου
ἤγαγεν· εἶτα πόσοις ἂν Ἰξίονα ἐκύλισε. μᾶλλον δὲ
ὁ Θουκυδίδης αὐτὸς ὀλίγα τῷ τοιούτῳ εἴδει τοῦ
λόγου χρησάμενος σκέψαι ὅπως εὐθὺς ἀφίσταται ἢ
μηχάνημα ἑρμηνεύσας ἢ πολιορκίας σχῆμα δηλώσας
ἀναγκαῖον καὶ χρειῶδες ὂν ἢ Ἐπιπολῶν
<note xml:lang="mul" n="6.68.3">ἢ Ἐπ. Gesner and Hemsterhuys: ην ἔτι πόλεων Γ (<hi rend="italic">sic</hi>): ἢ ἔτι πόλεως N: ἢ ἔτι πόλεων other MSS. (some omit ἢ).</note>
 σχῆμα
ἢ Συρακοσίων λιμένα. ὅταν μὲν γὰρ τὸν λοιμὸν
διηγῆται καὶ μακρὸς εἶναι δοκῇ, σὺ τὰ πράγματα
ἐννόησον· εἴσῃ γὰρ οὕτω τὸ τάχος καὶ ὡς φεύγοντος
ὅμως ἐπιλαμβάνεται αὐτοῦ τὰ γεγενημένα
πολλὰ ὄντα.

<pb n="v.6.p.70"/>
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="58"><p> Ἢν δέ ποτε καὶ λόγους ἐροῦντά τινα δεήσῃ εἰσάγειν,
μάλιστα μὲν ἐοικότα τῷ προσώπῳ καὶ τῷ
πράγματι οἰκεῖα λεγέσθω, ἔπειτα ὡς σαφέστατα
καὶ ταῦτα. πλὴν ἐφεῖταί σοι τότε καὶ ῥητορεῦσαι
καὶ ἐπιδεῖξαι τὴν τῶν λόγων δεινότητα.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="59"><p> Ἔπαινοι μὲν γὰρ ἢ ψόγοι πάνυ πεφεισμένοι καὶ
περιεσκεμμένοι καὶ ἀσυκοφάντητοι καὶ μετὰ
ἀποδείξεων καὶ ταχεῖς καὶ μὴ ἄκαιροι, ἐπεὶ ἔξω
τοῦ δικαστηρίου ἐκεῖνοί εἰσιν, καὶ τὴν αὐτὴν
Θεοπόμπῳ αἰτίαν ἕξεις φιλαπεχθημόνως κατηγοροῦντι
τῶν πλείστων καὶ διατριβὴν ποιουμένῳ τὸ
πρᾶγμα ὡς κατηγορεῖν μᾶλλον ἢ ἱστορεῖν τὰ
πεπραγμένα.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="60"><p> Καὶ μὴν καὶ μῦθος εἴ τις παρεμπέσοι, λεκτέος
μέν, οὐ μὴν πιστωτέος πάντως, ἀλλ’ ἐν μέσῳ
θετέος τοῖς ὅπως ἂν ἐθέλωσιν εἰκάσουσι περὶ
αὐτοῦ· σὺ δ’ ἀκίνδυνος καὶ πρὸς οὐδέτερον ἐπιρρεπέστερος.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="61"><p> Τὸ δ’ ὅλον ἐκείνου μοι μέμνησο—πολλάκις γὰρ
τοῦτο ἐρῶ—καὶ μὴ πρὸς τὸ παρὸν μόνον ὁρῶν
γράφε ὡς οἱ νῦν ἐπαινέσονταί σε καὶ τιμήσουσιν,
ἀλλὰ τοῦ σύμπαντος αἰῶνος ἐστοχασμένος πρὸς
τοὺς ἔπειτα μᾶλλον σύγγραφε καὶ παρ' ἐκείνων
ἀπαίτει τὸν μισθὸν τῆς γραφῆς, ὡς λέγηται περὶ
σοῦ, “ἐκεῖνος μέντοι ἐλεύθερος ἀνὴρ ἦν καὶ
παρρησίας μεστός,
<note xml:lang="mul" n="6.70.1">μεστός FGH-2 edd.: μισθός ΓΝ and others.</note>
 οὐδὲν οὔτε κολακευτικὸν οὔτε
δουλοπρεπές ἀλλ’ ἀλήθεια ἐπὶ πᾶσι.” τοῦτ', εἰ
σωφρονοίη τις, ὑπὲρ πάσας τὰς νῦν ἐλπίδας θεῖτο
ἄν, οὕτως ὀλιγοχρονίους οὔσας.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="62"><p> Ὁρᾷς τὸν Κνίδιον ἐκεῖνον ἀρχιτέκτονα οἷον
ἐποίησεν; οἰκοδομήσας γὰρ τὸν ἐπὶ τῇ Φάρῳ


<pb n="v.6.p.72"/>

πύργον, μέγιστον καὶ κάλλιστον ἔργων ἁπάντων,
ὡς πυρσεύοιτο ἀπ' αὐτοῦ τοῖς ναυτιλλομένοις ἐπὶ
πολὺ τῆς θαλάττης καὶ μὴ καταφέροιντο ἐς τὴν
Παραιτονίαν, παγχάλεπον, ὥς φασιν, οὖσαν καὶ
ἄφυκτον
<note xml:lang="mul" n="6.72.1">ἄφυκτον Solanus: ἄφευκτον MSS.</note>
 εἴ τις ἐμπέσοι ἐς τὰ ἕρματα. οἰκοδομήσας
οὖν τὸ ἔργον ἔνδοθεν μὲν κατὰ τῶν λίθων τὸ αὑτοῦ
ὄνομα ἐπέγραψεν, ἐπιχρίσας δὲ τιτάνῳ καὶ ἐπικαλύψας
ἐπέγραψε τοὔνομα τοῦ τότε βασιλεύοντος,
εἰδώς, ὅπερ καὶ ἐγένετο, πάνυ ὀλίγου χρόνου
συνεκπεσούμενα μὲν τῷ χρίσματι τὰ γράμματα
ἐκφανησόμενον δέ, “Σώστρατος Δεξιφάνους Κνίδιος
θεοῖς σωτῆρσιν ὑπὲρ τῶν πλωϊζομένων.”
οὕτως οὐδ’ ἐκεῖνος ἐς τὸν τότε καιρὸν οὐδὲ τὸν
αὐτοῦ βίον τὸν ὀλίγον ἑώρα, ἀλλ’ εἰς τὸν νῦν καὶ
τὸν ἀεί, ἄχρι ἂν ἑστήκῃ ὁ πύργος καὶ μένῃ αὐτοῦ
ἡ τέχνη.
</p></div>

<div type="textpart" subtype="section" xml:base="urn:cts:greekLit:tlg0062.tlg053.perseus-grc3" n="63"><p> Χρὴ τοίνυν καὶ τὴν ἱστορίαν οὕτω γράφεσθαι
σὺν τῷ ἀληθεῖ μᾶλλον πρὸς τὴν μέλλουσαν ἐλπίδα
ἤπερ σὺν κολακείᾳ πρὸς τὸ ἡδὺ τοῖς νῦν ἐπαινουμένοις.
οὗτός σοι κανὼν καὶ στάθμη ἱστορίας
δικαίας. καὶ εἰ μὲν σταθμήσονταί τινες αὐτῇ,
εὖ ἂν ἔχοι καὶ εἰς δέον ἡμῖν γέγραπται· εἰ δὲ μή,
κεκύλισται ὁ πίθος ἐν Κρανείῳ.



</p></div></div></body></text></TEI>

