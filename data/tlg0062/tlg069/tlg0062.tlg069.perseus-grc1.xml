<?xml version="1.0" encoding="UTF-8"?><TEI.2>
<teiHeader>
<fileDesc>
<titleStmt>
<title>Dialogi meretricii</title>
<author>Lucian</author>
<editor role="editor">Karl Jacobitz</editor>
<funder n="org:Google">Google Digital Humanities Awards Program</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<title>Luciani Samosatensis Opera, Vol III</title>
<author>Lucian</author>
<editor role="editor">Karl Jacobitz</editor>
<imprint>
<publisher>in aedibus B. G. Teubneri</publisher>
<pubPlace>Leipzig</pubPlace>
<date>1896</date>
</imprint>
</monogr>
</biblStruct>
<p>Keyboarding</p>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="book"/>
<state unit="section"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
</teiHeader>
<text>
<body>
<pb id="reitz.v.2.p.280"/>
<pb id="p.235"/>
<div1 type="book" n="1">
<head>Γλυκέρα καὶ Θαίς</head>
<div2 type="section" n="1">
<sp>
<speaker>Γλυκέρα</speaker>
<p>  τὸν στρατιώτην ἐκεῖνον, Θαΐ, τὸν Ἀκαρνᾶνα,

ὅς πάλαι μὲν Ἀβρότονον εἶχε, μετὰ ταῦτα δὲ
ἠράσθη ἐμοῦ, τὸν εὐπάρυφον λέγω, τὸν ἐν τῇ χλαμύδι,
οἶσθα αὐτόν, ἢ ἐπιλέλησαι τὸν ἄνθρωπον;
</p>
</sp>
<sp>
<speaker>Θαίς</speaker>
<p> οὔκ, ἀλλὰ οἶδα, ὦ Γλυκέριον, καὶ συνέπιε
μεθʼ ἡμῶν πέρυσιν ἐν τοῖς Ἁλώοις. τί δὲ τοῦτο; ἐῴκεις
γάρ τι περὶ αὐτοῦ διηγεῖσθαι.
</p>
</sp>
<sp>
<speaker>Γλυκέρα</speaker>
<p> Γοργόνα αὐτὸν ἡ παμπόνηρος, φίλη δοκοῦσα
εἶναι, ἀπέσπασεν ἀπʼ ἐμοῦ ὑπελθοῦσα.
</p>
</sp>
<sp>
<speaker>Θαίς</speaker>
<p> καὶ νῦν σοὶ μὲν ἐκεῖνος οὐ πρόσεστι, Γοργόναν
δὲ ἑταίραν πεποίηται;
</p>
</sp>
<sp>
<speaker>Γλυκέρα</speaker>
<p> ναί, ὦ Θαΐ, καὶ τὸ πρᾶγμα οὐ μετρίως μου ἥψατο.
</p>
</sp>
</div2>
<div2 type="section" n="2">
<sp>
<speaker>Θαίς</speaker>
<p> πονηρὸν μέν ὦ Γλυκέριον, οὐκ ἀδόκητον
δέ, ἀλλʼ εἰωθὸς γίγνεσθαι ὑφʼ ἡμῶν τῶν ἑταιρῶν. οὔκουν
χρὴ οὔτε ἀνιᾶσθαι ἄγαν οὔτε μέμφεσθαι τῇ Γοργόνῃ·
οὐδὲ γὰρ σὲ Ἀβρότονον ἐπʼ αὐτῷ πρότερον ἐμέμψατο,
καίτοι φίλαι ἦτε. ἀτὰρ ἐκεῖνο θαυμάξω, τί καὶ ἐπῄνεσεν
αὐτῆς ὁ στρατιώτης οὗτος, ἐκτὸς εἰ μὴ παντάπασι
τυφλός ἐστιν, ὃς οὐχ ἑωράκει τὰς μὲν τρίχας αὐτὴν ἀραιὰς
ἔχουσαν καὶ ἐπὶ πολὺ τοῦ μετώπου ἀπηγμένας· τὰ χείλη
δὲ πελιδνὰ καὶ νεκρικὰ καὶ τράχηλος λεπτὸς καὶ ἐπίσημοι <pb id="reitz.v.2.p.281"/>
ἐν αὐτῷ αἱ φλέβες καὶ ῥὶς μακρά. ἓν μόνον, εὐμήκης
ἐστὶ καὶ ὀρθὴ καὶ μειδιᾷ πάνυ ἐπαγωγόν.
</p>
</sp>
<sp>
<speaker>Γλυκέρα</speaker>
<p> οἴει γάρ, ὦ Θαΐ, τῷ κάλλει ᾑρῆσθαι τὸν
Ακαρνᾶυα; οὐκ οἶσθα ὡς φαρμακὶς ἡ Χρυσάριον ἡ μήτηρ
<pb id="p.236"/>
αὐτῆς, Θετταλάς τινας ᾠδὰς ἐπισταμένη καὶ τὴν
σελήνην κατάγουσα; φασὶ δὲ αὐτὴν καὶ πέτεσθαι τῆς
νυκτός· ἐκείνη ἐξέμηνε τὸν ἄνθρωπον πιεῖν τῶν φαρμάκων
ἐγχέασα, καὶ νῦν τρυγῶσιν αὐτόν.
</p>
</sp>
<sp>
<speaker>Θαίς</speaker>
<p> καὶ σύ, ὦ Γλυκέριον, ἄλλον τρυγήσεις, τοῦτον δὲ χαίρειν ἔα.</p>
</sp>
</div2>
</div1>
<div1 type="book" n="2">
<head>Μύρτιον καὶ Πάμφιλος και Δῶρις.</head>
<div2 type="section" n="1">
<sp>
<speaker>Μύρτιον</speaker>
<p> γαμεῖς, ὦ Πάμφιλε, τὴν Φείδωνος τοῦ

ναυκλήρου θυγατέρα καὶ ἤδη σε γεγαμηκέναι φασίν· οἱ
τοσοῦτοι δὲ ὅρκοι οὓς ὤμοσας καὶ τὰ δάκρυα ἐν ἀκαρεῖ
πάντα οἴχεται, καὶ ἐπιλέλησαι Μυρτίου νῦν, καὶ ταῦτα,
ὦ Πάμφιλε, ὁπότε κύω μῆνα ὄγδοον ἤδη. τοῦτο γοῦν
καὶ μόνον ἐπριάμην τοῦ σοῦ ἔρωτος, ὅτι μου τηλικαύτην
πεποίηκας τὴν γαστέρα καὶ μετὰ μικρὸν παιδοτροφεῖν
δεήσει, πρᾶγμα ἑταίρᾳ βαρύτατον· οὐ γὰρ ἐκθήσω
<pb id="reitz.v.2.p.282"/> τὸ τεχθέν, καὶ μάλιστα εἰ ἄρρεν γένοιτο, ἀλλὰ Πάμφιλον
ὀνομάσασα ἐγὼ μὲν ἕξω παραμύθιον τοῦ ἔρωτος, σοὶ
δὲ ὀνειδιεῖ ποτε προσελθὼν ἐκεῖνος, ὡς ἄπιστος γεγένησαι
περὶ τὴν ἀθλίαν αὐτοῦ μητέρα. γαμεῖς δʼ οὐ καλὴν
παρθένον· εἶδον γὰρ αὐτὴν ἔναγχος ἐν τοῖς Θεσμοφορίοις
μετὰ  τῆς μητρός, οὐδέπω εἰδυῖα ὅτι διʼ αὐτὴν οὐκέτι
ὄψομαι Πάμφιλον. καὶ σὺ δʼ οὖν πρότερον ἰδοῦ αὐτὴν
καὶ τὸ πρόσωπον καὶ τοὺς ὀφθαλμοὺς ἰδέ, μή σε ἀνιάτω,
εἰ πάνυ γλαυκοῦς ἔχει αὐτοὺς μηδὲ ὅτι διάστροφοί εἰσι
καὶ ἐς ἀλλήλους ὁρῶσι· μᾶλλον δὲ τὸν Φείδωνα ἑώρακας
τὸν πατέρα τῆς νύμφης, τὸ πρόσωπον αὐτοῦ οἶσθα, ὥστε
οὐδὲν ἔτι δεήσει τὴν θυγατέρα ἰδεῖν.
</p>
</sp>
<sp>
<speaker>Πάμφιλος</speaker>
<p/>
</sp>
</div2>
<div2 type="section" n="2">
<sp>
<p>ἔτι σου ληρούσης, ὦ Μύρτιον, ἀκούσομαι
παρθένους καὶ γάμους ναυκληρικοὺς διεξιούσης; ἐγὼ
<pb id="p.237"/>
δὲ ἢ σιμήν τινα ἢ καλὴν νύμφην οἶδα; ἢ ὅτι Φείδων ὁ
Ἀλωπεκῆθεν—οἶμαι γὰρ ἐκεῖνον λέγειν σε—θυγατέρα
ὅλως εἶχεν ὡραίαν ἤδη γάμου; ἀλλʼ οὐδὲ φίλος ἐστὶν οὗτος
τῷ πατρί· μέμνημαι γὰρ ὡς πρῴην ἐδικάσατο περὶ
συμβολαίου ναυτικοῦ· τάλαντον, οἶμαι, ὀφείλων γὰρ τῷ
πατρὶ οὐκ ἤθελεν ἐκτίνειν, ὁ δὲ παρὰ τοὺς ναυτοδίκας
ἀπήγαγεν αὐτόν, καὶ μόλις ἐξέτισεν αὐτό, οὐδʼ ὅλον, ὡς
ὁ πατὴρ ἔφασκεν. εἰ δὲ καὶ γαμεῖν ἐδέδοκτό μοι, τὴν Δημέου
θυγατέρα τὴν τοῦ πέρυσιν ἐστρατηγηκότος ἀφείς,
καὶ ταῦτα πρὸς μητρὸς ἀνεψιὰν οὖσαν, τὴν Φείδωνος
ἐγάμουν ἄν; σὺ δὲ πόθεν ταῦτα ἤκουσας; ἢ τινὰς σεαυτῇ,
ὦ Μύρτιον, κενὰς ζηλοτυπίας σκιαμαχοῦσα ἐξεῦρες;
</p>
</sp>
<sp>
<speaker>Μύρτιον</speaker>
<p/>
</sp>
</div2>
<div2 type="section" n="3">
<sp>
<p>οὔκουν γαμεῖς, ὦ Πάμφιλε;
</p>
</sp>
<sp>
<speaker>Πάμφιλος</speaker>
<p> μέμηνας, ὦ Μύρτιον, ἢ κραιπαλᾷς; καίτοι
χθὲς οὐ πάνυ ἐμεθύσθημεν.
</p>
</sp>
<sp>
<speaker>Μύρτιον</speaker>
<p> ἡ Δωρὶς αὕτη ἐλύπησέ με· πεμφθεῖσα γὰρ <pb id="reitz.v.2.p.283"/>
ὡς ἔρια ὠνήσαιτό μοι ἐπὶ τὴν γαστέρα καὶ εὔξαιτο τῇ
Λοχείᾳ ὡς ὑπὲρ ἐμοῦ, Λεσβίαν ἔφη ἐντυχοῦσαν αὐτῇ
... μᾶλλον δὲ σὺ αὐτή, ὦ Δωρί, λέγε ἅπερ ἀκήκοας, εἴ
γε μὴ ἐπλάσω ταῦτα.
</p>
</sp>
<sp>
<speaker>Δῶρις</speaker>
<p> ἀλλʼ ἐπιτριβείην, ὦ δέσποινα, εἴ τι ἐψευσάμην·
ἐπεὶ γὰρ κατὰ τὸ πρυτανεῖον ἐγενόμην, ἐνέτυχέ μοι
ἡ Λεσβία μειδιῶσα καὶ φησίν, Ὁ ἐραστὴς ὑμῶν ὁ Πάμφιλος
γαμεῖ τὴν Φείδωνος θυγατέρα· εἰ δὲ ἀπιστοίην,
ἠξίου με παρακύψασαν ἐς τὸν στενωπὸν ὑμῶν ἰδεῖν πάντα
κατεστεφανωμένα καὶ αὐλητρίδας καὶ θόρυβον καὶ ὑμέναιον ᾅδοντάς τινας.
</p>
</sp>
<sp>
<speaker>Πάμφιλος</speaker>
<p> τί οὖν; παρέκυψας, ὦ Δωρί;
</p>
</sp>
<sp>
<speaker>Δῶρις</speaker>
<p> καὶ μάλα, καὶ εἶδον ἅπαντα ὡς ἔφη.
</p>
</sp>
<sp>
<speaker>Πάμφιλος</speaker>
<p/>
</sp>
</div2>
<div2 type="section" n="4">
<sp>
<p>μανθάνω τὴν ἀπάτην· οὔτε πάντα ἡ
Λεσβία, Δωρί, πρὸς σὲ ἐψεύσατο καὶ σὺ τἀληθῆ ἀπήγγελκας
Μυρτίω. πλὴν μάτην γε ἐταράχθητε οὔτε γα χρ παρʼ
<pb id="p.238"/>
ἡμῖν οἱ γάμοι, ἀλλὰ νῦν ἀνεμνήσθην ἀκούσας τῆς μητρός,
ὁπότε χθὲς ἀνέστρεψα παρʼ ὑμῶν· ἔφη γάρ, Ὦ
Πάμφιλε, ὁ μὲν ἡλικιώτης σοι Χαρμίδης τοῦ γείτονος
Αρισταινέτου υἱὸς γαμεῖ ἤδη καὶ σωφρονεῖ, σὺ δὲ μέχρι
τίνος ἑταίρᾳ σύνει; τοιαῦτα παρακούων αὐτῆς ἐς ὕπνον
κατηνέχθην· εἶτα ἕωθεν προῆλθον ἀπὸ τῆς οἰκίας, ὥστε
οὐδὲν εἶδον ὧν ἡ Δωρὶς ὕστερον εἶδεν. εἰ δὲ ἀπιστεῖς,
αὖθις ἀπελθοῦσα, ὦ Δωρί, ἀκριβῶς ἰδὲ μὴ τὸν στενωπόν,
ἀλλὰ τὴν θύραν, ποτέρα ἐστὶν ἡ κατεστεφανωμένη·
εὑρήσεις γὰρ τὴν τῶν γειτόνων.
</p>
</sp>
<sp>
<speaker>Μύρτιον</speaker>
<p> Ἀπέσωσας, ὦ Πάμφιλε· ἀπηγξάμην γὰρ ἄν,
εἴ τι τοιοῦτο ἐγένετο.
</p>
</sp>
<sp>
<speaker>Πάμφιλος</speaker>
<p> ἀλλʼ οὐκ ἂν ἐγένετο, μηδʼ οὕτω μανείην,
ὡς ἐκλαθέσθαι Μυρτίου, καὶ ταῦτα ἤδη μοι κυούσης παιδίον.</p>
</sp>
</div2>
</div1>
<div1 type="book" n="3">
<head>
<pb id="reitz.v.2.p.284"/> μήτηρ καὶ Φίλιννα.</head>
<div2 type="section" n="1">
<sp>
<speaker>μήτηρ</speaker>
<p> Ἐμάνης, ὦ Φίλιννα, ἢ τί ἔπαθες ἐν τῷ

ξυμποσίῳ χθές; ἧκε γὰρ παρʼ ἐμὲ Δίφιλος ἕωθεν δακρύων
καὶ διηγήσατό μοι ἃ ἔπαθεν ὑπὸ σοῦ· μεμεθύσθαι
γάρ σε καὶ ἐς τὸ μέσον ἀναστᾶσαν ὀρχήσασθαι αὐτοῦ
διακωλύοντος καὶ μετὰ ταῦτα φιλῆσαι Λαμπρίαν τὸν
ἑταῖρον αὐτοῦ, καὶ ἐπεὶ ἐχαλέπηνέ σοι, καταλιποῦσαν
αὐτὸν ἀπελθεῖν πρὸς τὸν Λαμπρίαν καὶ περιβαλεῖν ἐκεῖνον,
ἑαυτὸν δὲ ἀποπνίγεσθαι τούτων γιγνομένων. ἀλλʼ
οὐδὲ τῆς νυκτός, οἶμαι, συνεκάθευδες μετʼ αὐτοῦ, καταλιποῦσα
δὲ δακρύοντα μόνη ἐπὶ τοῦ πλησίον σκίμποδος
κατέκεισο ᾅδουσα καὶ λυποῦσα ἐκεῖνον.
</p>
</sp>
<sp>
<speaker>Φίλιννα</speaker>
<p/>
</sp>
</div2>
<div2 type="section" n="2">
<sp>
<p>τὰ γὰρ αὐτοῦ σοι, ὦ μῆτερ, οὐ διηγήσατο·
οὐ γὰρ ἂν συνηγόρευες αὐτῷ ὑβριστῇ γε ὄντι, ὃς ἐμοῦ
<pb id="p.239"/>
ἀφέμενος ἐκοινολογεῖτο Θαΐδι τῇ Λαμπρίου ἑταίρᾳ, μηδέπω
ἐκείνου παρόντος· ἐπεὶ δὲ χαλεπαίνουσαν εἶδέ με
καὶ διένευσα αὐτῷ οἷα ποιεῖ, τοῦ ὠτὸς ἄκρου ἐφαψάμενος
ἀνακλάσας τὸν αὐχένα τῆς Θαΐδος ἐφίλησεν οὕτω
προσφυῶς, ὥστε μόλις ἀπέσπασε τὰ χείλη, εἶτʼ ἐγὼ μὲν
ἐδάκρυον, ὁ δὲ ἐγέλα καὶ πρὸς τὴν Θαΐδα πολλὰ πρὸς τὸ
οὖς ἔλεγε κατʼ ἐμοῦ δηλαδή, καὶ ἡ Θαῒς ἐμειδία βλέπουσα
πρὸς ἐμέ. ὡς δὲ προσιόντα ᾔσθοντο τὸν Λαμπρίαν καὶ <pb id="reitz.v.2.p.285"/>
ἐκορέσθησάν ποτε φιλοῦντες ἀλλήλους, ἐγὼ μὲν ὅμως
παρʼ αὐτὸν κατεκλίθην, ὡς μὴ καὶ τοῦτο προφασίζοιτο
ὕστερον, ἡ Θαῒς δὲ ἀναστᾶσα ὠρχήσατο πρώτη ἀπογυμνοῦσα
ἐπὶ πολὺ τὰ σφυρὰ ὡς μόνη καλὰ ἔχουσα, καὶ
ἐπειδὴ ἐπαύσατο, ὁ Λαμπρίας μὲν ἐσίγα καὶ εἶπεν οὐδέν,
Δίφιλος δὲ ὑπερεπῄνει τὸ εὔρυθμον καὶ τὸ κεχορηγημένον,
καὶ ὅτι εὖ πρὸς τὴν κιθάραν ὁ ποὺς καὶ τὸ σφυρὸν
ὡς καλὸν καὶ ἄλλα μυρία, καθάπερ τὴν Καλάμιδος Σωσάνδραν
ἐπαινῶν, ἀλλʼ οὐχὶ Θαΐδα, ἣν καὶ σὺ οἶσθα συλλουομένην
ἡμῖν οἵα ἐστί, Θαῒς δὲ οἷα καὶ ἔσκωψεν εὐθὺς
ἐς ἐμέ· εἰ γάρ τις, ἔφη, μὴ αἰσχύνεται λεπτὰ ἔχουσα τὰ
σκέλη, ὀρχήσεται καὶ αὐτὴ ἐξαναστᾶσα. τί ἂν λέγοιμι, ὦ
μῆτερ; ἀνέστην γὰρ καὶ ὠρχησάμην. τί γὰρ ἔδει ποιεῖν;
ἀνασχέσθαι καὶ ἐπαληθεύειν τὸ σκῶμμα καὶ τὴν Θαΐδα
ἐᾶν τυραννεῖν τοῦ συμποσίου;
</p>
</sp>
<sp>
<speaker>μήτηρ</speaker>
<p/>
</sp>
</div2>
<div2 type="section" n="3">
<sp>
<p>φιλοτιμότερον μέν, ὦ θύγατερ· οὐδὲ
φροντίζειν γὰρ ἐχρῆν· λέγε δʼ ὅμως τὰ μετὰ ταῦτα.
</p>
</sp>
<sp>
<speaker>Φίλιννα</speaker>
<p> οἱ μὲν οὖν ἄλλοι ἐπῄνουν, ὁ Δίφιλος δὲ μόνος
ὕπτιον καταβαλὼν ἑαυτὸν ἐς τὴν ὀροφὴν ἀνέβλεπεν,
ἄχρι δὴ καμοῦσα ἐπαυσάμην.
</p>
</sp>
<sp>
<speaker>μήτηρ</speaker>
<p> τὸ φιλῆσαι δὲ τὸν Λαμπρίαν ἀληθὲς ἦν καὶ
τὸ μεταβᾶσαν περιπλέκεσθαι αὐτῷ; τί σιγᾷς; οὐκέτι γὰρ
ταῦτα συγγνώμης ἄξια.
</p>
</sp>
<sp>
<speaker>Φίλιννα</speaker>
<p> ἀντιλυπεῖν ἐβουλόμην αὐτόν.
<pb id="p.240"/>
</p>
</sp>
<sp>
<speaker>μήτηρ</speaker>
<p> εἶτα οὐδὲ συνεκάθευδες, ἀλλὰ καὶ ᾖδες ἐκείνου
δακρύοντος; οὐκ αἰσθάνῃ, ὦ θύγατερ, ὅτι πτωχαί
ἐσμεν, οὐδὲ μέμησαι ὅσα παρʼ αὐτοῦ ἐλάβομεν ἢ οἷον
δὴ τὸν πέρυσι χειμῶνα διηγάγομεν ἄν, εἰ μὴ τοῦτον ἡμῖν
ἡ Ἀφροδίτη ἔπεμψε;
<pb id="reitz.v.2.p.286"/>
</p>
</sp>
<sp>
<speaker>Φίλιννα</speaker>
<p> τί οὖν; ἀνέχωμαι διὰ τοῦτο ὑβριζομένη ὑπʼ αὐτοῦ;
</p>
</sp>
<sp>
<speaker>μήτηρ</speaker>
<p> Ὀργίζου μέν, μη ἀνθύβριζε δέ. οὐκ οἶσθα ὅτι
ὑβριζόμενοι παύονται οἱ ἐρῶντες καὶ ἐπιτιμῶσιν ἑαυτοῖς;
σὺ δὲ πάνυ χαλεπὴ ἀεὶ τῷ ἀνθρώπῳ γεγένησαι, καὶ ὅρα
μὴ κατὰ τὴν παροιμίαν ἀπορρήξωμεν πάνυ τείνουσαι τὸ καλώδιον.</p>
</sp>
</div2>
</div1>
<div1 type="book" n="4">
<head>μέλιττα καὶ Βάκχις.</head>
<div2 type="section" n="1">
<sp>
<speaker>Μέλιττα</speaker>
<p> εἴ τινα οἶσθα, Βακχί, γραῦν, οἷαι πολλαὶ

Θετταλαὶ λέγονται ἐπᾴδουσαι  καὶ ἐρασμίους ποιοῦσαι, εἰ
καὶ πάνυ μισουμένη γυνὴ τυγχάνοι, οὕτως ὄναιο, παραλαβοῦσα
ἧκέ μοι· θαἰμάτια γὰρ καὶ τὰ χρυσία ταῦτα
προείμην ἡδέως, εἰ μόνον ἴδοιμι ἐπʼ ἐμὲ αὖθις ἀναστρέψαντα
Χαρῖνον μισήσαντα τὴν Σιμίχην ὡς νῦν ἐμέ.
</p>
</sp>
<sp>
<speaker>Βάκχις</speaker>
<p> τί φής; οὐκέτι σύνεστιν — ἀλλὰ παρὰ τὴν
Σιμίχην, ὦ Μέλιττα, οἴχεται Χαρῖνος — διʼ ἣν τοσαύτας
ὀργὰς τῶν γονέων ἠνέσχετο οὐ βουληθεὶς τὴν πλουσίαν
ἐκείνην γῆμαι πέντε προικὸς τάλαντα, ὡς ἔλεγον, ἐπιφερομένην;
μέμνημαι γὰρ ταῦτά σου ἀκούσασα.
</p>
</sp>
<sp>
<speaker>Μέλιττα</speaker>
<p> ἅπαντα ἐκεῖνα οἴχεται, ὦ Βακχί, καὶ πέμπτην
ταύτην ἡμέραν οὐδʼ ἑώρακα ὅλως αὐτόν, ἀλλὰ πίνουσι
παρὰ τῷ συνεφήβῳ Παμμένει αὐτός τε καὶ Σιμίχη.
</p>
</sp>
<sp>
<speaker>Βάκχις</speaker>
<p/>
</sp>
</div2>
<div2 type="section" n="2">
<sp>
<p>δεινά, ὦ Μέλιττα, πέπονθας. ἀλλὰ τι
καὶ ὑμᾶς διέστησεν; ἔοικε γὰρ οὐ μικρὸν τοῦτʼ εἶναι.
<pb id="p.241"/>
</p>
</sp>
<sp>
<speaker>Μέλιττα</speaker>
<p> τὸ μὲν ὅλον οὐδὲ εἰπεῖν ἔχω· πρῴην δὲ ἀνελθὼν
ἐκ Πειραιῶς — κατεληλύθει γὰρ, οἶμαι, χρέος τι
άπαιτήσων πέμψαντος τοῦ πατρός — οὔτε με προσέβλεψεν <pb id="reitz.v.2.p.287"/>
ἐσελθὼν οὔτε προσήκατο ὡς ἔθος προσδραμοῦσαν,
ἀποσεισάμενος δὲ περιπλακῆναι θέλουσαν, Ἄπιθι, φησί,
πρὸς τὸν ναύκληρον Ἑρμότιμον ἢ τὰ ἐπὶ τῶν τοίχων γεγραμμένα
ἐν τῷ Κεραμεικῷ ἀνάγνωθι, ὅπου κατεστηλίτευται
ὑμῶν τὰ ὀνόματα. τίνα Ἑρμότιμον, τίνα, ἔφην,
ἢ ποίαν στήλην λέγεις; ὁ δὲ οὐδὲν ἀποκρινάμενος οὐδὲ
δειπνήσας ἐκάθευδεν ἀποστραφείς. πόσα οἴει ἐπὶ τούτῳ
μεμηχανῆσθαί με περιλαμβάνουσαν ἐπισιρέφουσαν φιλοῦσαν
ἀπεστραμμένου τὸ μετάφρενον; ὁ δʼ οὐδʼ ὁπωστιοῦν
ὑπεμαλάχθη, ἀλλʼ εἴ μοι, φησίν, ἐπὶ πλέον ἐνοχλήσειας,
ἄπειμι ἤδη, εἰ καὶ μέσαι νύκτες εἰσίν.
</p>
</sp>
<sp>
<speaker>Βάκχις</speaker>
<p/>
</sp>
</div2>
<div2 type="section" n="3">
<sp>
<p>ὅμως ᾔδεις τὸν Ἑρμότιμον;
</p>
</sp>
<sp>
<speaker>Μέλιττα</speaker>
<p> ἀλλά με ἴδοις, ὦ Βακχί, ἀθλιώτερον διάγουσαν
ἢ νῦν ἔχω, εἴ τινα ἐγὼ ναύκληρον Ἑρμότιμον οἶδα.
πλὴν ἀλλʼ ὁ μὲν ἕωθεν ἀπεληλύθει τοῦ ἀλεκτρυόνος εὐθὺς
ᾅσαντος ἀνεγρόμενος, ἐγὼ δὲ ἐμεμνήμην ὅτι κατὰ
τοίχου τινὸς ἔλεγε καταγεγράφθαι τοὔνομα ἐν Κεραμεικῷ·
ἔπεμψα οὖν Ἀκίδα κατασκεψομένην· ἡ δʼ ἄλλο μὲν
οὐδὲν εὗρε, τοῦτο δὲ μόνον ἐπιγεγραμμένον ἐσιόντων
ἐπὶ τὰ δεξιὰ πρὸς τῷ Διπύλῳ, Μέλιττα φιλεῖ Ἑρμότιμον,
καὶ μικρὸν αὖθις ὑποκάτω, Ὁ ναύκληρος Ἑρμότιμος φιλεῖ Μέλιτταν.
</p>
</sp>
<sp>
<speaker>Βάκχις</speaker>
<p> ὢ τῶν περιέργων νεανίσκων. συνίημι γάρ.
λυπῆσαί τις θέλων τὸν Χαρῖνον ἐπέγραψε ζηλότυπον
ὄντα εἰδώς· ὁ δὲ αὐτίκα ἐπίστευσεν. εἰ δέ που ἴδοιμι
αὐτόν, διαλέξομαι. ἄπειρός ἐστι καὶ παῖς ἔτι.
</p>
</sp>
<sp>
<speaker>Μέλιττα</speaker>
<p> ποῦ δʼ ἂν ἴδοις ἐκεῖνον, ὃς ἐγκλεισάμενος
ἑαυτὸν σύνεστι τῇ Σιμίχῃ; οἱ γονεῖς δὲ ἔτι παρʼ ἐμοὶ ζητοῦσιν
λυξιαν. ιιι. 16
<pb id="p.242"/>

αὐτόν. ἀλλʼ εἴ τινα εὕροιμι, ὦ Βακχί, γραῦν, ὡς
<pb id="reitz.v.2.p.288"/> ἔφην· ἀποσώσειε γὰρ ἂν φανεῖσα.
</p>
</sp>
<sp>
<speaker>Βάκχις</speaker>
<p/>
</sp>
</div2>
<div2 type="section" n="4">
<sp>
<p>ἔστιν, ὦ φιλτάτη, ὅτι χρησίμη φαρμακίς,
Σύρα τὸ γένος, ὠμὴ ἔτι καὶ συμπεπηγυῖα, ἥ μοί
ποτε Φανίαν χαλεπαίνοντα κἀκεῖνον εἰκῆ, ὥσπερ Χαρῖνος,
διήλλαξε μετὰ μῆνας ὅλους τέτταρας, ὅτε ἐγὼ μὲν
ἤδη ἀπεγνώκειν, ὁ δὲ ὑπὸ τῶν ἐπῳδῶν ἧκεν αὖθις ἐπʼ ἐμέ.
</p>
</sp>
<sp>
<speaker>Μέλιττα</speaker>
<p> τί δὲ ἔπραξεν ἡ γραῦς, εἴπερ ἔτι μέμνησαι;
</p>
</sp>
<sp>
<speaker>Βάκχις</speaker>
<p> λαμβάνει μὲν οὐδὲ πολύν, ὦ Μέλιττα, τὸν
μισθόν, ἀλλὰ δραχμὴν καὶ ἄρτον· ἐπικεῖσθαι δὲ δεῖ μετὰ
τῶν ἁλῶν καὶ ὀβολοὺς ἑπτὰ καὶ θεῖον καὶ δᾷδα. ταῦτα
δὲ ἡ γραῦς λαμβάνει, καὶ κρατῆρα κεκερᾶσθαι δεῖ καὶ
πίνειν ἐκείνην μόνην. δεήσει δέ τι αὐτοῦ ἀνδρὸς εἶναι,
οἷον ἱμάτια ἢ κρηπῖδας ἢ ὀλίγας τῶν τριχῶν ἤ τι τῶν τοιούτων.
</p>
</sp>
<sp>
<speaker>Μέλιττα</speaker>
<p> ἔχω τὰς κρηπῖδας αὐτοῦ.
</p>
</sp>
<sp>
<speaker>Βάκχις</speaker>
<p/>
</sp>
</div2>
<div2 type="section" n="5">
<sp>
<p>ταύτας κρεμάσασα ἐκ παττάλου ὑποθυμιᾷ
τῷ θείῳ, πάττουσα καὶ τῶν ἁλῶν ἐπὶ τὸ πῦρ· ἐπιλέγει
δὲ ἀμφοῖν τὰ ὀνόματα καὶ τὸ ἐκείνου καὶ τὸ σόν.
εἶτα ἐκ τοῦ κόλπου προκομίσασα ῥόμβου ἐπιστρέφει
ἐπῳδήν τινα λέγουσα ἐπιτρόχῳ τῇ γλώττῃ, βαρβαρικὰ
καὶ φρικώδη ὀνόματα. ταῦτα ἐποίησε τότε. καὶ μετʼ οὐ
πολὺ Φανίας, ἅμα καὶ τῶν συνεφήβων ἐπιτιμησάντων
αὐτῷ καὶ τῆς Φοιβίδος, ᾗ συνῆν, πολλὰ αἰτούσης, ἧκέ
μοι, τί πλέον; ὑπὸ τῆς ἐπῳδῆς ἀγόμενος. ἔτι δὲ καὶ τοῦτό
με σφόδρα κατὰ τῆς Φοιβίδος τὸ μίσηθρον ἐδιδάξατο, τηρήσασαν
τὸ ἴχνος, ἐπὰν ἀπολίποι, ἀμαυρώσασαν ἐπιβῆναι
μὲν τῷ ἀριστερῷ ἐκείνης τὸν ἐμὸν δεξιόν, τῷ δεξιῷ
<pb id="reitz.v.2.p.289"/> δὲ τὸν ἀριστερὸν ἔμπαλιν καὶ λέγειν, Ἐπιβέβηκά σοι καὶ
ὑπεράνω εἰμί· καὶ ἐποίησα ὡς προσέταξε.
</p>
</sp>
<sp>
<speaker>Μέλιττα</speaker>
<p> μὴ μέλλε, μὴ μέλλε, ὦ Βακχί, κάλει ἤδη τὴν
<pb id="p.243"/>

Σύραν. σὺ δέ, ὦ Ἀκί, τὸν ἄρτον καὶ τὸ θεῖον καὶ τα
ἄλλα πάντα πρὸς τὴν ἐπῳδὴν εὐτρέπιζε.</p>
</sp>
</div2>
</div1>
<div1 type="book" n="5">
<head>Κλωνάριον καὶ Λέαινα.</head>
<div2 type="section" n="1">
<sp>
<speaker>Κλωνάριον</speaker>
<p> καινὰ περὶ σοῦ ἀκούομεν, ὦ Λέαινα,

τὴν Λεσβίαν Μέγιλλαν τὴν πλουσίαν ἐρᾶν σου ὥσπερ
ἄνδρα καὶ συνεῖναι ὑμᾶς οὐκ οἶδʼ ὅ τι ποιούσας μετʼ ἀλλήλων.
τί τοῦτο; ἠρυθρίασας; ἀλλʼ εἰπὲ εἰ ἀληθῆ ταῦτά ἐστιν.
</p>
</sp>
<sp>
<speaker>Λέαινα</speaker>
<p> ἀληθῆ, ὦ Κλωνάριον· αἰσχύνομαι δέ, ἀλλόκοτον γάρ τί ἐστι.
</p>
</sp>
<sp>
<speaker>Κλωνάριον</speaker>
<p> πρὸς τῆς κουροτρόφου τί τὸ πρᾶγμα, ἢ τί
βούλεται ἡ γυνή; τί δὲ καὶ πράττετε, ὅταν συνῆτε; ὁρᾷς;
οὐ φιλεῖς με· οὐ γὰρ ἂν ἀπεκρύπτου τὰ τοιαῦτα.
</p>
</sp>
<sp>
<speaker>Λέαινα</speaker>
<p> φιλῶ μέν σε, εἰ καί τινα ἄλλην. ἡ γυνὴ δὲ
δεινῶς ἀνδρική ἐστιν.
</p>
</sp>
<sp>
<speaker>Κλωνάριον</speaker>
<p/>
</sp>
</div2>
<div2 type="section" n="2">
<sp>
<p>οὐ μανθάνω ὅ τι καὶ λέγεις, εἰ μή τις
ἑταιρίστρια τυγχάνει οὖσα· τοιαύτας γάρ ἐν Λέσβῳ λέγουσι
γυναῖκας ἀρρενωπούς, ὑπʼ ἀνδρῶν μὲν οὐκ ἐθελούσας
αὐτὸ πάσχειν, γυναιξὶ δὲ αὐτὰς πλησιαζούσας ὥσπερ ἄνδρας.
</p>
</sp>
<sp>
<speaker>Λέαινα</speaker>
<p> τοιοῦτόν τι.
</p>
</sp>
<sp>
<speaker>Κλωνάριον</speaker>
<p> οὐκοῦν, ὦ Λέαινα, τοῦτο αὐτὸ καὶ διήγησαι,
ὅπως μὲν ἐπείρα τὸ πρῶτον, ὅπως δὲ καὶ σὺ συνεπείσθης καὶ τὰ μετὰ ταῦτα. <pb id="reitz.v.2.p.290"/>
</p>
</sp>
<sp>
<speaker>Λέαινα</speaker>
<p> πότον τινὰ συγκροτοῦσαι αὐτ1ή τε καὶ Δημώνασσα
ἡ Κορινθία, πλουτοῦσα δὲ καὶ αὐτὴ καὶ ὁμότεχνος
οὖσα τῇ Μεγίλλῃ, παρέλαβον κἀμὲ κιθαρίζειν αὐταῖς·
ἐπεὶ δὲ ἐκιθάρισα καὶ ἀωρὶ ἦν καὶ ἔδει καθεύδειν,
αἱ δὲ ἐμέθυον, Ἄγε δή, ἔφη, ὦ Λέαινα, ἡ Μέγιλλα,
16%2
<pb id="p.244"/>
κοιμᾶσθαι γὰρ ἤδη καλόν, ἐνταῦθα κάθευδε μεθʼ ἡμῶν
μέση ἀμφοτέρων.
</p>
</sp>
<sp>
<speaker>Κλωνάριον</speaker>
<p> ἐκάθευδες; τὸ μετὰ τοῦτο τί ἐγένετο;
</p>
</sp>
<sp>
<speaker>Λέαινα</speaker>
<p/>
</sp>
</div2>
<div2 type="section" n="3">
<sp>
<p>κατεφίλουν με τὸ πρῶτον ὥσπερ οἱ ἄνδρες,
οὐκ αὐτὸ μόνον προσαρμόζουσαι τὰ χείλη, ἀλλʼ 
ὑπανοίγουσαι τὸ στόμα, καὶ περιέβαλλον καὶ τοὺς μαστοὺς
ἀπέθλιβον· ἡ Δημώνασσα δὲ καὶ ἔδακνε μεταξὺ
καταφιλοῦσα· ἐγὼ δὲ οὐκ εἶχον εἰκάσαι ὅ τι τὸ πρᾶγμα
εἴη. χρόνῳ δὲ ἡ Μέγιλλα ὑπόθερμος ἤδη οὖσα τὴν μὲν
πηνήκην ἀφείλετο τῆς κεφαλῆς, ἐπέκειτο δὲ πάνυ ὁμοία
καὶ προσφυής, καὶ ἐν χρῷ ὤφθη αὐτὴ καθάπερ οἱ σφόδρα
ἀνδρώδεις τῶν ἀθλητῶν ἀποκεκαρμένη· κἀγὼ ἐταράχθην
ἰδοῦσα. ἡ δέ, Ὦ Λέαινα, φησίν, ἑώρακας ἤδη
<pb id="reitz.v.2.p.291"/> οὕτω καλὸν νεανίσκον; ἀλλʼ οὐχ ὁρῶ γε, ἔφην ἐγώ, νεανίσκον
ἐνταῦθα, ὦ Μέγιλλα. μή με καταθήλυνε, ἔφη,
Μέγιλλος γὰρ ἐγὼ λέγομαι καὶ γεγάμηκα πρόπαλαι ταύτην
τὴν Δημώνασσαν, καὶ ἔστιν ἐμὴ γυνή. ἐγέλασα, ὦ
Κλωνάριον, ἐπὶ τούτῳ καὶ ἔφην, Οὐκοῦν σύ, ὦ Μέγιλλε,
ἀνήρ τις ὢν ἐλελήθεις ἡμᾶς, καθάπερ τὸν Ἀχιλλέα φασὶν
ἐν ταῖς παρθένοις κρυπτόμενον ταῖς ἁλουργίσι; καὶ
ὅπερ οἱ ἄνδρες; ἐκεῖνο μέν ἔφη, ὦ Λέαινα, οὐκ ἔχω·
δέομαι δὲ οὐδὲ πάνυ αὐτοῦ· ἴδιον δέ τινα τρόπον ἡδίω
παρὰ πολὺ ὁμιλοῦντα ὄψει με. ἀλλὰ μὴ Ἑρμαφρόδιτος
εἶ, ἔφην, οἷοι πολλοὶ εἶναι λέγονται ἀμφότερα ἔχοντες;
ἔτι γὰρ ἠγνόουν, ὦ Κλωνάριον, τὸ πρᾶγμα. οὔ, φησίν,
ἀλλὰ τὸ πὰν ἀνήρ εἰμι.</p>
</sp>
</div2>
<div2 type="section" n="4">
<sp>
<p>ἤκουσα, ἔφην ἐγώ, τῆς Βοιωτίας
αὐλητρίδος Ἰσμηνοδώρας διηγουμένης τὰ ἐφέστια
παρʼ αὐτοῖς, ὡς γένοιτό τις ἐν Θήβαις ἐκ γυναικὸς ἀνήρ,
ὁ δʼ αὐτὸς καὶ μάντις ἄριστος, οἶμαι, Τειρεσίας τοὔνομα.
μὴ οὖν καὶ σὺ τοιοῦτόν τι πέπονθας; οὔκουν, ὦ Λέαινα,
ἔφη, ἀλλὰ ἐγεννήθην μὲν ὁμοία ταῖς ἄλλαις ὑμῖν,
<pb id="p.245"/>
ἡ γνώμη δὲ καὶ ἡ ἐπιθυμία καὶ τἆλλα πάντα ἀνδρός ἐστί <pb id="reitz.v.2.p.292"/>
μοι. καὶ ἱκανὴ γοῦν σοι, ἔφην, ἐπιθυμία; πάρεχε γοῦν,
ὦ Λέαινα, εἰ ἀπιστεῖς, ἔφη, καὶ γνώσῃ οὐδὲν ἐνδέουσάν
με τῶν ἀνδρῶν· ἔχω γάρ τι ἀντὶ τοῦ ἀνδρείου. ἀλλὰ
πάρεχε, ὄψει γάρ. παρέσχον, ὦ Κλωνάριον, ἱκετευούσης
πολλὰ καὶ ὅρμον τινά μοι δούσης τῶν πολυτελῶν καὶ
ὀθόνας τῶν λεπτῶν. εἶτʼ ἐγὼ μὲν ὥσπερ ἄνδρα περιελάμβανον,
ἡ δὲ ἐφίλει τε καὶ ἐποίει καὶ ἤσθμαινε καὶ ἐδόκει
μοι ἐς ὑπερβολὴν ἥδεσθαι.
</p>
</sp>
<sp>
<speaker>Κλωνάριον</speaker>
<p> τί ἐποίει, ὦ Λέαινα, ἢ τίνα τρόπον; τοῦτο γὰρ μάλιστα εἰπέ.
</p>
</sp>
<sp>
<speaker>Λέαινα</speaker>
<p> μὴ ἀνάκρινε ἀκριβῶς, αἰσχρὰ γάρ· ὥστε
μὰ τὴν οὐρανίαν οὐκ ἄν εἴποιμι.</p>
</sp>
</div2>
</div1>
<div1 type="book" n="6">
<head>Κρωβύλη καὶ Κόρινανα.</head>
<div2 type="section" n="1">
<sp>
<speaker>Κρωβύλη</speaker>
<p> ὦ Κόριννα, ὡς μὲν οὐ πάνυ δεινὸν ἦν,

ὅ ἐνόμιζες, τὸ γυναῖκα γενέσθαι ἐκ παρθένου, μεμάθηκας
ἤδη, μετὰ μειρακίου μὲν ὡραίου γενομένη, μυᾶν δὲ
τὸ πρῶτον μίσθωμα κομισαμένη, ἐξ ἧς ὅρμον αὐτίκα ὠνήσομαί σοι.
</p>
</sp>
<sp>
<speaker>Κόρινανα</speaker>
<p> ναί, Μαννάριον. ἐχέτω δὲ καὶ ψήφους τινὰς
πυραυγεῖς οἷος ὁ Φιλαινίδος ἐστίν.
</p>
</sp>
<sp>
<speaker>Κρωβύλη</speaker>
<p> ἔσται τοιοῦτος. ἄκουε δὲ καὶ τἆλλα παρʼ 
ἐμοῦ ἅ σε χρὴ ποιεῖν καὶ ὅπως προσφέρεσθαι τοῖς ἀνδράσιν·
ἄλλη μὲν γὰρ ἡμῖν ἀποστροφὴ τοῦ βίου οὐκ <pb id="reitz.v.2.p.293"/>
ἔστιν, ὦ θύγατερ, ἀλλὰ δύο ἔτη ταῦτα ἐξ οὗ τέθνηκεν
ὁ μακαρίτης σου πατήρ, οὐκ οἶσθα ὅπως ἀπεζήσαμεν;
ὅτε δὲ ἐκεῖνος ἔζη, πάντα ἦν ἡμῖν ἱκανά· ἐχάλκευε γὰρ
καὶ μέγα ἦν ὄνομα αὐτοῦ ἐν Πειραιεῖ, καὶ πάντων ἐστὶν
ἀκοῦσαι διομνυμένων ἦ μὴν μετὰ Φιλῖνον μηκέτι ἔσεσθαι
<pb id="p.246"/>
ἄλλον χαλκέα. μετὰ δὲ τὴν τελευτὴν τὸ μὲν πρῶτον ἀποδομένη
τὰς πυράγρας καὶ τὸν ἄκμονα καὶ σφῦραν δύο
μνῶν, ἀπὸ τούτων διετράφημεν· εἶτα νῦν μὲν ὑφαίνουσα,
νῦν δὲ κρόκην κατάγουσα ἢ στήμονα κλώθουσα
ἐποριζόμην τὰ σιτία μόλις· ἔβοσκον δὲ σέ, ὦ θύγατερ,
τὴν ἐλπίδα περιμένουσα.
</p>
</sp>
<sp>
<speaker>Κόρινανα</speaker>
<p/>
</sp>
</div2>
<div2 type="section" n="2">
<sp>
<p>τὴν μνᾶν λέγεις;
</p>
</sp>
<sp>
<speaker>Κρωβύλη</speaker>
<p> οὔκ, ἀλλὰ ἐλογιζόμην ὡς τηλικαύτη γενομένη
θρέψεις μὲν ἐμέ, σεαυτὴν δὲ κατακοσμήσεις ῥᾳδίως
καὶ πλουτήσεις καὶ ἐσθῆτας ἕξεις ἁλουργεῖς καὶ θεραπαίνας.
</p>
</sp>
<sp>
<speaker>Κόρινανα</speaker>
<p> πῶς ἔφης, μῆτερ, ἢ τί λέγεις;
</p>
</sp>
<sp>
<speaker>Κρωβύλη</speaker>
<p> συνοῦσα μὲν τοῖς νεανίσκοις καὶ συμπίνουσα
μετʼ αὐτῶν καὶ συγκαθεύδουσα ἐπὶ μισθῷ.
</p>
</sp>
<sp>
<speaker>Κόρινανα</speaker>
<p> καθάπερ ἡ Δαφνίδος θυγάτηρ Λύρα;
</p>
</sp>
<sp>
<speaker>Κρωβύλη</speaker>
<p> ναί.
</p>
</sp>
<sp>
<speaker>Κόρινανα</speaker>
<p> ἀλλʼ ἐκείνη ἑταίρα ἐστίν.
</p>
</sp>
<sp>
<speaker>Κρωβύλη</speaker>
<p> οὐδὲν τοῦτο δεινόν· καὶ σὺ γὰρ πλουτήσεις
ὡς ἐκείνη καὶ πολλοὺς ἐραστὰς ἕξεις. τί ἐδάκρυσας,
ὦ Κόριννα; οὐχ ὁρᾷς ὁπόσαι καὶ ὡς περισπούδαστοί εἰσιν
αἱ ἑταῖραι καὶ ὅρα χρήματα λαμβάνουσι; τὴν Δαφνίδα
γοῦν ἐγὼ οἶδα, ὦ φίλη Ἀδράστεια, ῥάκη, πρὶν αὐτὴν
<pb id="reitz.v.2.p.294"/> ἀκμάσαι τὴν ὥραν, περιβεβλημένην· ἀλλὰ νῦν ὁρᾷς οἵα
πρόεισι, χρυσὸς καὶ ἐσθῆτες εὐανθεῖς καὶ θεράπαιναι τέτταρες.
</p>
</sp>
<sp>
<speaker>Κόρινανα</speaker>
<p/>
</sp>
</div2>
<div2 type="section" n="3">
<sp>
<p>πῶς δὲ ταῦτα ἐκτήσατο ἡ Λύρα;
</p>
</sp>
<sp>
<speaker>Κρωβύλη</speaker>
<p> τὸ μὲν πρῶτον κατακοσμοῦσα ἑαυτὴν εὐπρεπῶς
καὶ εὐσταλὴς οὖσα καὶ φαιδρὰ πρὸς ἅπαντας,
οὐκ ἄχρι τοῦ καγχάζειν ῥᾳδίως καθάπερ σὺ εἴωθας, ἀλλὰ
μειδιῶσα ἡδὺ καὶ ἐπαγωγόν, εἶτα προσομιλοῦσα δεξιῶς
καὶ μήτε φενακίζουσα, εἴ τις προσέλθοι ἢ προπέμψειε,
μήτε αὐτὴ ἐπιλαμβανομένη τῶν ἀνδρῶν. ἢν δέ ποτε καὶ
<pb id="p.247"/>
ἀπέλθῃ ἐπὶ δεῖπνον λαβοῦσα μίσθωμα, οὔτε μεθύσκεται,
— καταγέλαστον γὰρ καὶ μισοῦσιν οἱ ἄνδρες τὰς τοιαύτας
— οὔτε ὑπερεμφορεῖται τοῦ ὄψου ἀπειροκάλως, ἀλλὰ
προσάπτεται μὲν ἄκροις τοῖς δακτύλοις, σιωπῇ δὲ τὰς ἐνθέσεις
οὐκ ἐπʼ ἀμφοτέρας παραβύεται τὰς γνάθους, πίνει
δὲ ἠρέμα, οὐ χανδόν, ἀλλʼ ἀναπαυομένη.
</p>
</sp>
<sp>
<speaker>Κόρινανα</speaker>
<p> κἂν εἰ διψῶσα, ὦ μῆτερ, τύχοι;
</p>
</sp>
<sp>
<speaker>Κρωβύλη</speaker>
<p> τότε μάλιστα, ὦ Κόριννα. καὶ οὔτε πλέον
τοῦ δέοντος φθέγγεται οὔτε ἀποσκώπτει ἔς τινα τῶν
παρόντων, ἐς μόνον δὲ τὸν μισθωσάμενον βλέπει· καὶ
διὰ τοῦτο ἐκεῖνοι φιλοῦσιν αὐτήν. καὶ ἐπειδὰν κοιμᾶσθαι
δέῃ, ἀσελγὲς οὐδὲν οὐδὲ ἀμελὲς ἐκείνη ἄν τι ἐργάσαιτο,
ἀλλὰ ἐξ ἅπαντος ἓν τοῦτο θηρᾶται, ὡς ὑπαγάγοιτο
καὶ ἐραστὴν ποιήσειεν ἐκεῖνον· ταῦτα γὰρ αὐτὴν
ἅπαντες ἐπαινοῦσιν. εἰ δὴ καὶ σὺ ταῦτα ἐκμάθοις, μακάριαι
καὶ ἡμεῖς ἐσόμεθα· ἐπεὶ τά γε ἄλλα παρὰ πολὺ
αὐτῆς  <gap/> ἀλλʼ οὐδέν, ὦ φίλη Ἀδράστεια, φημί, ζώοις μόνον.<pb id="reitz.v.2.p.295"/>
</p>
</sp>
<sp>
<speaker>Κόρινανα</speaker>
<p/>
</sp>
</div2>
<div2 type="section" n="4">
<sp>
<p>εἰπέ μοι, ὦ μῆτερ, οἱ μισθούμενοι παντες
τοιοῦτοί εἰσιν οἷος ὁ Εὔκριτος, μεθʼ οὗ χθὲς ἐκάθευδον;
</p>
</sp>
<sp>
<speaker>Κρωβύλη</speaker>
<p> οὐ πάντες, ἀλλʼ ἔνιοι μὲν ἀμείνους, οἱ δὲ
καὶ ἤδη ἀνδρώδεις, οἱ δὲ καὶ οὐ πάνυ μορφῆς εὐφυῶς ἔχοντες.
</p>
</sp>
<sp>
<speaker>Κόρινανα</speaker>
<p> καὶ τοιούτοις συγκαθεύδειν δεήσει;
</p>
</sp>
<sp>
<speaker>Κρωβύλη</speaker>
<p> μάλιστα, ὦ θύγατερ· οὗτοι μέν τοι καὶ
πλείονα διδόασιν· οἱ καλοὶ δὲ αὐτὸ μόνον καλοὶ θέλουσιν
εἶναι. καὶ σοὶ δὲ μελέτω ἀεὶ τοῦ πλείονος, εἰ θέλεις
ἐν βραχεῖ λέγειν ἁπάσας ἐνδειξάσας σε τῷ δακτύλῳ, Οὐχ
ὁρᾷς τὴν Κόρινναν τὴν τῆς Κρωβύλης θυγατέρα ὡς
ὑπερπλουτεῖ καὶ τρισευδαίμονα πεποίηκε τὴν μητέρα; τί
φής; ποιήσεις ταῦτα; ποιήσεις, οἶδα ἐγώ, καὶ προέξεις
<pb id="p.248"/>
ἁπασῶν ῥᾳδίως. νῦν δʼ ἄπιθι λουσομένη, εἰ ἀφίκοιτο καὶ
τήμερον τὸ μειράκιον ὁ Εὔκριτος· ὑπισχνεῖτο γάρ.</p>
</sp>
</div2>
</div1>
<div1 type="book" n="7">
<head>μήτηρ καὶ Μουσάριον.</head>
<div2 type="section" n="1">
<sp>
<speaker>μήτηρ</speaker>
<p> ἂν δʼ ἔτι τοιοῦτον ἐραστὴν εὕρωμεν, ὦ

Μουσάριον, οἷος ὁ Χαιρέας ἐστί, θῦσαι μὲν τῇ πανδήμῳ
δεήσει λευκὴν μηκάδα, τῇ οὐρανίᾳ δὲ τῇ ἐν κήποις δάμαλιν,
<pb id="reitz.v.2.p.296"/> στεφανῶσαι δὲ καὶ τὴν πλουτοδότειραν, καὶ ὅλως
μακάριαι καὶ τρισευδαίμονες ἐσόμεθα. νῦν ὁρᾷς παρὰ
τοῦ νεανίσκου ἡλίκα λαμβάνομεν, ὃς ὀβολὸν μὲν οὐδεπώποτέ
σοι δέδωκεν, οὐκ ἐσθῆτα, οὐχ ὑποδήματα, οὐ
μύρον, ἀλλὰ προφάσεις ἀεὶ καὶ ὑποσχέσεις καὶ μακραὶ
ἐλπίδες καὶ πολὺ τό, ἐὰν ὁ πατὴρ . . καὶ κύριος γένωμαι
τῶν πατρῴων, καὶ πάντα σά. σὺ δὲ καὶ ὀμωμοκέναι αὐτὸν
φὴς ὅτι νόμῳ σε γαμετὴν ποιήσεται.
</p>
</sp>
<sp>
<speaker>Μουσάριον</speaker>
<p> ὤμοσε γάρ, ὦ μῆτερ, κατὰ ταῖν θεοῖν καὶ τῆς Πολιάδος.
</p>
</sp>
<sp>
<speaker>μήτηρ</speaker>
<p> καὶ πιστεύεις δηλαδή· καὶ διὰ τοῦτο πρῴην
οὐκ ἔχοντι αὐτῷ καταθεῖναι συμβολὴν τὸν δακτύλιον δέδωκας
ἀγνοούσης ἐμοῦ, ὁ δὲ ἀποδόμενος κατέπιε, καὶ
πάλιν τὰ δύο περιδέραια τὰ Ἰωνικά, ἕλκοντα ἑκάτερον
δύο δαρεικούς, ἅ σοι ὁ Χῖος Πραξίας ὁ ναύκληρος ἐκόμισε
ποιησάμενος ἐν Ἐρέσῳ· ἐδεῖτο γὰρ Χαιρέας ἔρανον
συνεφήβοις ἀπενεγκεῖν. ὀθόνας γὰρ καὶ χιτωνίσκους τί
ἂν λέγοιμι; καὶ ὅλως ἕρμαιόν τι ἡμῖν καὶ μέγα ὄφελος συμπέπτωκεν οὗτος.
</p>
</sp>
<sp>
<speaker>Μουσάριον</speaker>
<p/>
</sp>
</div2>
<div2 type="section" n="2">
<sp>
<p>ἀλλὰ καλὸς καὶ ἀγένειος, καὶ φησὶν ἐραν
καὶ δακρύει καὶ Δεινομάχης καὶ Λάχητος υἱός ἐστι τοῦ
Ἀρεοπαγίτου καὶ φησὶν ἡμᾶς γαμήσειν καὶ μεγάλας ἐλπίδας
<pb id="reitz.v.2.p.297"/> ἔχομεν παρʼ αὐτοῦ, ἢν ὁ γέρων μόνον καταμύσῃ.
<pb id="p.249"/>
</p>
</sp>
<sp>
<speaker>μήτηρ</speaker>
<p> οὐκοῦν, ὦ Μουσάριον, ἐὰν ὑποδήσασθαι
δέῃ, καὶ ὁ σκυτοτόμος αἰτῇ τὸ δίδραχμον, ἐροῦμεν πρὸς
αὐτόν, Ἀργύριον μὲν οὐκ ἔχομεν, σὺ δὲ τῶν ἐλπίδων
ὀλίγας παρʼ ἡμῶν λαβέ· καὶ πρὸς τὸν ἀλφιτοπώλην τὰ
αὐτά· καὶ ἢν τὸ ἐνοίκιον αἰτώμεθα, Περίμεινον, φήσομεν,
ἔστʼ ἂν Λάχης ὁ Κολυττεὺς ἀποθάνῃ· ἀποδώσομεν
γάρ σοι μετὰ τοὺς γάμους. οὐκ αἰσχύνῃ μόνη τῶν ἑταιρῶν
οὐκ ἐλλόβιον οὐχ ὅρμον οὐ ταραντινίδιον ἔχουσα;
</p>
</sp>
<sp>
<speaker>Μουσάριον</speaker>
<p/>
</sp>
</div2>
<div2 type="section" n="3">
<sp>
<p>τί οὖν, ὦ μῆτερ; ἐκεῖναι εὐτυχέστεραί
μου καὶ καλλίους εἰσίν;
</p>
</sp>
<sp>
<speaker>μήτηρ</speaker>
<p> οὔκ, ἀλλὰ συνετώτεραι καὶ ἴσασιν ἑταιρίζειν,
οὐδὲ πιστεύουσι ῥηματίοις καὶ νεανίσκοις ἐπʼ ἄκρου
τοῦ χείλους τοὺς ὅρκους ἔχουσι· σὺ δὲ εἶ πιστὴ καὶ φίλανδρος
οὐδὲ προσίῃ ἄλλον τινὰ ὅτι μὴ μόνον Χαιρέαν·
καὶ πρῴην μὲν ὅτε ὁ γεωργὸς ὁ Ἀχαρνεὺς ἧκε δύο μνᾶς
κομίζων, ἀγένειος καὶ αὐτός — οἴνου δὲ τιμὴν ἀπειλήφει
τοῦ πατρὸς πέμψαντος — σὺ δὲ ἐκεῖνον μὲν ἀπεμύκτισας,
καθεύδεις δὲ μετὰ τοῦ Ἀδώνιδος Χαιρέου.
</p>
</sp>
<sp>
<speaker>Μουσάριον</speaker>
<p> τί οὖν; ἐχρῆν Χαιρέαν καταλείψασαν παραδέξασθαι
τὸν ἐργάτην ἐκεῖνον κινάβρας ἀπόζοντα;
λεῖός μοι, φασί, Χαιρέας καὶ χοιρίσκος Ἀχαρνικός. <pb id="reitz.v.2.p.298"/>
</p>
</sp>
<sp>
<speaker>μήτηρ</speaker>
<p> ἔστω· ἐκεῖνος ἀγροῖκος καὶ πονηρὸν ἀποπνεῖ.
τί καὶ Ἀντιφῶντα τὸν Μενεκράτους μνᾶν ὑπισχνούμενον
οὐδὲ τοῦτον ἐδέξω; οὐ καλὸς ἦν καὶ ἀστεῖος καὶ ἡλικιώτης Χαιρέου;
</p>
</sp>
<sp>
<speaker>Μουσάριον</speaker>
<p/>
</sp>
</div2>
<div2 type="section" n="4">
<sp>
<p>ἀλλʼ ἠπείλησε Χαιρέας ἀποσφάξειν ἀμφοτέρους,
εἰ λάβοι μέ ποτε μετʼ αὐτοῦ.
</p>
</sp>
<sp>
<speaker>μήτηρ</speaker>
<p> πόσοι δὲ καὶ ἄλλοι ταῦτα ἀπειλοῦσιν; οὐκοῦν
ἀνέραστος σὺ μενεῖς διὰ τοῦτο καὶ σωφρονήσεις καθάπερ
οὐχ ἑταίρα, τῆς δὲ Θεσμοφόρου ἱέρειά τις οὖσα;
ἐῶ τἆλλα. τήμερον Ἁλῶά ἐστι. τί δέ σοι δέδωκεν ἐς τὴν ἑορτήν;
<pb id="p.250"/>
</p>
</sp>
<sp>
<speaker>Μουσάριον</speaker>
<p> οὐκ ἔχει, ὦ μαννάριον.
</p>
</sp>
<sp>
<speaker>μήτηρ</speaker>
<p> μόνος οὗτος οὐ τέχνην εὕρηκεν ἐπὶ τὸν πατέρα,
οὐκ οἰκέτην καθῆκεν ἐξαπατήσοντα, οὐκ ἀπὸ τῆς
μητρὸς ᾔτησεν ἀπειλήσας ἀποπλευσεῖσθαι στρατευσόμενος,
εἰ μὴ λάβοι, ἀλλὰ κάθηται ἡμᾶς ἐπιτρίβων μήτε αὐτὸς
διδοὺς μήτε παρὰ τῶν διδόντων ἐῶν λαμβάνειν; σὺ
δὲ οἴει, ὦ Μουσάριον, ὀκτωκαίδεκα ἐτῶν ἀεὶ ἔσεσθαι;
ἢ τὰ αὐτὰ φρονήσειν Χαιρέαν, ὅταν πλουτῇ μὲν αὐτός,
ἡ δὲ μήτηρ γάμον πολυτάλαντον ἐξεύρῃ αὐτῷ; μνησθήσεται
ἔτι, οἴει, τότε τῶν δακρύων ἢ τῶν φιλημάτων ἢ
τῶν ὅρκων πέντε ἴσως τάλαντα προικὸς βλέπων;
</p>
</sp>
<sp>
<speaker>Μουσάριον</speaker>
<p> μνησθήσεται ἐκεῖνος· δεῖγμα δέ, ὡς οὐδὲ
νῦν γεγάμηκεν, ἀλλὰ καταναγκαζόμενος καὶ βιαζόμενος ἠρνήσατο.
</p>
</sp>
<sp>
<speaker>μήτηρ</speaker>
<p> γένοιτο μὴ ψεύδεσθαι. ἀναμνήσω δέ σε, ὦ Μουσάριον, τότε.</p>
</sp>
</div2>
</div1>
<div1 type="book" n="8">
<head>
<pb id="reitz.v.2.p.299"/> Ἀμπελὶς καὶ Χρυσίς.</head>
<div2 type="section" n="1">
<sp>
<speaker>Ἀμπελίς</speaker>
<p> ὅστις δέ, ὦ Χρυσί, μήτε ζηλοτυπεῖ μήτε

ὀργίζεται μήτε ἐρράπισέ ποτε ἢ περιέκειρεν ἢ τὰ ἱμάτια
περιέσχισεν, ἔτι ἐραστὴς ἐκεῖνός ἐστιν;
</p>
</sp>
<sp>
<speaker>Χρυσίς</speaker>
<p> οὐκοῦν ταῦτα μόνα ἐρῶντος, ὦ Ἀμπελί, δείγματα;
</p>
</sp>
<sp>
<speaker>Ἀμπελίς</speaker>
<p> ναί, τοῦτʼ ἀνδρὸς θερμοῦ· ἐπεὶ τἆλλα, φιλήματα
καὶ δάκρυα καὶ ὅρκοι καὶ τὸ πολλάκις ἥκειν ἀρχομένου
ἔρωτος σημεῖον καὶ φυομένου ἔτι· τὸ δὲ πῦρ
ὅλον ἐκ τῆς ζηλοτυπίας ἐστίν. ὥστε εἰ καὶ σέ, ὡς φής, ὁ
Γοργίας ῥαπίζει καὶ ζηλοτυπεῖ, χρηστὰ ἔλπιζε καὶ εὔχου ἀεὶ τὰ αὐτὰ ποιεῖν.
</p>
</sp>
<sp>
<speaker>Χρυσίς</speaker>
<p> τὰ αὐτά; τί λέγεις; ἀεὶ ῥαπίζειν με;
</p>
</sp>
<sp>
<speaker>Ἀμπελίς</speaker>
<p> οὐχί, ἀλλʼ ἀνιᾶσθαι, εἰ μὴ πρὸς μόνον αὐτὸν
<pb id="p.251"/>
βλέποις. ἐπεὶ εἰ μὴ ἐρᾷ γε, τί ἂν ἔτι ὀργίζοιτο, εἰ σύ
τινα ἕτερον ἐραστὴν ἔχεις;
</p>
</sp>
<sp>
<speaker>Χρυσίς</speaker>
<p> ἀλλʼ οὐδὲ ἔχω ἔγωγε· ὁ δὲ μάτην ὑπέλαβε
τὸν πλούσιόν μου ἐρᾶν, διότι ἄλλως ἐμνημόνευσά ποτε αὐτοῦ.
</p>
</sp>
<sp>
<speaker>Ἀμπελίς</speaker>
<p/>
</sp>
</div2>
<div2 type="section" n="2">
<sp>
<p>καὶ τοῦτο ἡδὺ τὸ ὑπὸ πλουσίων οἴεσθαι
σπουδάζεσθαί σε· οὕτω γὰρ ἀνιάσεται μᾶλλον καὶ φιλοτιμήσεται,
ὡς μὴ ὑπερβάλοιντο αὐτὸν οἱ ἀντερασταί.
</p>
</sp>
<sp>
<speaker>Χρυσίς</speaker>
<p> καὶ μὴν οὗτός γε μόνον ὀργίζεται καὶ ῥαπίζει, δίδωσι δὲ οὐδέν.
</p>
</sp>
<sp>
<speaker>Ἀμπελίς</speaker>
<p> ἀλλὰ δώσει· ζηλότυποι γὰρ καὶ μάλιστα λυπηθήσονται.
</p>
</sp>
<sp>
<speaker>Χρυσίς</speaker>
<p> οὐκ οἶδʼ ὅπως ῥαπίσματα λαμβάνειν βούλει με, ὦ Ἀμπελίδιον. <pb id="reitz.v.2.p.300"/>
</p>
</sp>
</div2>
<div2 type="section" n="3">
<sp>
<speaker>Ἀμπελίς</speaker>
<p> οὔκ, ἀλλʼ. ὡς οἶμαι, μεγάλοι ἔρωτες γίγνονται,
εἰ πύθοιτο ἀμελεῖσθαι, εἰ δὲ πιστεύσει μόνος ἔχειν,
ἀπομαραίνεταί πως ἡ ἐπιθυμία. ταῦτα λέγω πρὸς σὲ εἴκοσιν
ὅλοις ἔτεσιν ἑταιρήσασα, σὺ δὲ ὀκτωκαιδεκαέτις,
οἶμαι, ἢ ἔλαττον οὖσα τυγχάνεις. εἰ βούλει δέ, καὶ διηγήσομαι
ἃ ἔπαθόν ποτε οὐ πάνυ πρὸ πολλῶν ἐτῶν· ἤρα
μου Δημόφαντος ὁ δανειστὴς ὁ κατόπιν οἰκῶν τῆς Ποικίλης.
οὗτος οὐδεπώποτε πλέον τι πέντε δραχμῶν δέδωκε
καὶ ἠξίου δεσπότης εἶναι. ἤρα δέ, ὦ Χρυσί, ἐπιπόλαιόν
τινα ἔρωτα οὔτε ὑποστένων οὔτε δακρύων οὔτε
ἀωρὶ παραγιγνόμενος ἐπὶ τὰς θύρας, ἀλλʼ αὐτὸ μόνον
συνεκάθευδέ μοι ἐνίοτε, καὶ τοῦτο διὰ μακροῦ. ἐπειδὴ
δὲ ἐλθόντα ποτὲ ἀπέκλεισα — Καλλίδης γὰρ ὁ γραφεὺς
ἔνδον ἦν δέκα δραχμὰς πεπομφώς — τὸ μὲν πρῶτον
ἀπῆλθέ μοι λοιδορησάμενος· ἐπεὶ δὲ πολλαὶ μὲν διῆλθον
ἡμέραι, ἐγὼ δὲ οὐ προσέπεμπον, ὁ Καλλίδης δὲ ἔνδον
ἦν αὖθις, ὑποθερμαινόμενος ἤδη τότε ὁ Δημόφαντος
καὶ αὐτὸς ἀναφλέγεται ἐς τὸ πρᾶγμα καὶ ἐπιστάς ποτε
<pb id="p.252"/>
ἀνεῳγμένην τηρήσας τὴν θύραν ἔκλαεν, ἔτυπτεν, ἠπείλει
φονεύσειν, περιερρήγνυε τὴν ἐσθῆτα, ἅπαντα ἐποίει,
καὶ τέλος τάλαντον δοὺς μόνος εἶχεν ὀκτὼ ὅλους μῆνας.
<pb id="reitz.v.2.p.301"/> ἡ γυνὴ δὲ αὐτοῦ πρὸς ἅπαντας ἔλεγεν ὡς ὑπὸ φαρμάκων
ἐκμήναιμι αὐτόν. τὸ δὲ ἦν ἄρα ζηλοτυπία τὸ φάρμακον.
ὥστε, ὦ Χρυσί, καὶ σὺ χρῶ ἐπὶ τὸν Γοργίαν τῷ αὐτῷ
φαρμάκῳ· πλούσιος δὲ ὁ νεανίσκος ἔσται, ἤν τι ὁ πατὴρ αὐτοῦ πάθῃ.</p>
</sp>
</div2>
</div1>
<div1 type="book" n="9">
<head>Δορκὰς, Παννυχὶς, Φιλόστρατος, Πολέμων.</head>
<div2 type="section" n="1">
<sp>
<speaker>Δορκάς</speaker>
<p> ἀπολώλαμεν, ὦ κεκτημένη, ἀπολώλαμεν,

ὁ Πολέμων ἀπὸ τῆς στρατείας ἀνέστρεψε πλουτῶν, ὥς
φασιν· ἑώρακα δὲ κἀγὼ αὐτὸν ἐφεστρίδα περιπόρφυρον
ἐμπεπορπημένον καὶ ἀκολούθους ἅμα πολλούς. καὶ οἱ
φίλοι ὡς εἶδον, συνέθεον ἐπʼ αὐτὸν ἀσπασόμενοι· ἐν
τοσούτῳ δὲ τὸν θεράποντα ἰδοῦσα κατόπιν ἑπόμενον, ὃς
συναποδεδημήκει μετʼ αὐτοῦ, ἠρόμην καὶ, Εἰπέ μοι,
ἔφην, ὦ Παρμένων, ἀσπασαμένη πρότερον αὐτόν, πῶς
ἡμῖν ἐπράξατε καὶ εἴ τι ἄξιον τῶν πολέμων ἔχοντες ἐπανεληλύθατε;
</p>
</sp>
<sp>
<speaker>Παννυχίς</speaker>
<p> οὐκ ἔδει τοῦτο εὐθύς, ἀλλʼ ἐκεῖνα, ὅτι μὲν
ἐσώθητε, πολλὴ χάρις τοῖς θεοῖς, καὶ μάλιστα τῷ ξενίῳ
Διὶ καὶ Ἀθηνᾷ στρατίᾳ· ἡ δέσποινα δὲ ἐπυνθάνετο ἀεὶ
<pb id="reitz.v.2.p.302"/> τί πράττοιτε καὶ ἔνθα εἴητε; εἰ δὲ καὶ τοῦτο προσέθηκας,
ὡς καὶ ἐδάκρυε καὶ ἀεὶ ἐμέμνητο Πολέμωνος, ἄμεινον ἦν παρὰ πολύ.
</p>
</sp>
<sp>
<speaker>Δορκάς</speaker>
<p/>
</sp>
</div2>
<div2 type="section" n="2">
<sp>
<p>προεῖπον εὐθὺς ἐν ἀρχῇ ἅπαντα· πρὸς δὲ
σὲ οὐκ ἂν εἶπον, ἀλλὰ ἃ ἤκουσα ἐβουλόμην εἰπεῖν. ἐπεὶ
πρός γε Παρμένοντα οὕτως ἠρξάμην· ἦ που, ὦ Παρμένων,
ἐβόμβει τὰ ὦτα ὑμῖν; ἀεὶ γὰρ ἐμέμνητο ἡ κεκτημένη
<pb id="p.253"/>
μετὰ δακρύων, καὶ μάλιστα εἴ τις ἐληλύθει ἐκ τῆς
μάχης καὶ πολλοὶ τεθνάναι ἐλέγοντο, ἐσπάραττε τότε τὰς
κόμας καὶ τὰ στέρνα ἐτύπτετο καὶ ἐπένθει πρὸς τὴν ἀγγελίαν ἑκάστην.
</p>
</sp>
<sp>
<speaker>Παννυχίς</speaker>
<p> εὖ γε, ὦ Δορκάς, οὕτως ἐχρῆν.
</p>
</sp>
<sp>
<speaker>Δορκάς</speaker>
<p> εἶτα ἑξῆς μετʼ οὐ πολὺ ἠρόμην ἐκεῖνα. ὁ
δέ, Πάνυ λαμπρῶς, φησίν, ἀνεστρέψαμεν.
</p>
</sp>
<sp>
<speaker>Παννυχίς</speaker>
<p> οὕτως κἀκεῖνος οὐδὲν προειπών, ὡς ἐμέμνητό
μου ὁ Πολέμων ἢ ἐπόθει ἢ ηὔχετο ζῶσαν καταλαβεῖν;
</p>
</sp>
<sp>
<speaker>Δορκάς</speaker>
<p> καὶ μάλα πολλὰ τοιαῦτα ἔλεγε. τὸ δʼ οὖν
κεφάλαιον ἐξήγγειλε πλοῦτον πολύν, χρυσόν, ἐσθῆτα,
ἀκολούθους, ἐλέφαντα· τὸ μὲν γὰρ ἀργύριον μηδὲ
ἀριθμῷ ἄγειν αὐτόν, ἀλλὰ μεδίμνῳ ἀπομεμετρημένον
πολλοὺς μεδίμνους. εἶχε δὲ καὶ αὐτὸς Παρμένων δακτύλιον
ἐν τῷ μικρῷ δακτύλῳ, μέγιστον, πολύγωνον, καὶ
ψῆφος ἐνεβέβλητο τῶν τριχρώμων, ἐρυθρά τε ἦν ἐπιπολῆς.
εἴασα δʼ οὖν αὐτὸν ἐθέλοντά μοι διηγεῖσθαι ὡς τὸν
Ἅλυν διέβησαν καὶ ὡς ἀπέκτειναν Τιριδάταν τινὰ καὶ
ὡς διέπρεψεν ὁ Πολέμων ἐν τῇ πρὸς Πισίδας μάχῃ· ἀπέδραμον
δέ σοι ταῦτα προσαγγελοῦσα, ὡς περὶ τῶν παρόντων
σκέψαιο. εἰ γὰρ ἐλθὼν ὁ Πολέμων — ἥξει δὲ πάντως <pb id="reitz.v.2.p.303"/>
ἀποσεισάμενος τοὺς γνωρίμους — ἀναπυθόμενος
εὕροι τὸν Φιλόστρατον ἔνδον παρʼ ἡμῖν, τί οἴει ποιήσειν αὐτόν;
</p>
</sp>
<sp>
<speaker>Παννυχίς</speaker>
<p/>
</sp>
</div2>
<div2 type="section" n="3">
<sp>
<p>Ἐξευρίσκωμεν, ὦ Δορκάς, ἐκ τῶν παρόντων
σωτήριον· οὔτε γὰρ τοῦτον ἀποπέμψαι καλὸν τάλαντον
ἔναγχος δεδωκότα καὶ τἆλλα ἔμπορον ὄντα καὶ πολλὰ
ὑπισχνούμενον, οὔτε Πολέμωνα τοιοῦτον ἐπανήκοντα
χρήσιμον μὴ παραδέχεσθαι· προσέτι γὰρ καὶ ζηλότυπός
ἐστιν, ὃς καὶ πενόμενος ἔτι πολὺ ἀφόρητος ἦν· νῦν δὲ
τί οὐκ ἂν ἐκεῖνος ποιήσειεν;
<pb id="p.254"/>
</p>
</sp>
<sp>
<speaker>Δορκάς</speaker>
<p> ἀλλὰ καὶ προσέρχεται.
</p>
</sp>
<sp>
<speaker>Παννυχίς</speaker>
<p> Ἐκλύομαι, ὦ Δορκάς, ὑπὸ τῆς ἀπορίας καὶ τρέμω.
</p>
</sp>
<sp>
<speaker>Δορκάς</speaker>
<p> ἀλλὰ καὶ Φιλόστρατος προσέρχεται.
</p>
</sp>
<sp>
<speaker>Παννυχίς</speaker>
<p> τίς γένωμαι; πῶς ἄν με ἡ γῆ καταπίοι;
</p>
</sp>
<sp>
<speaker>Φιλόστρατος</speaker>
<p/>
</sp>
</div2>
<div2 type="section" n="4">
<sp>
<p>τί οὐ πίνομεν, ὦ Παννυχί;
</p>
</sp>
<sp>
<speaker>Παννυχίς</speaker>
<p> ἄνθρωπε, ἀπολώλεκάς με. σὺ δὲ χαῖρε, Πολέμων, χρόνιος φανείς.
</p>
</sp>
<sp>
<speaker>Πολέμων</speaker>
<p> οὗτος οὖν τίς ἐστιν ὁ προσιὼν ὑμῖν; σιωπᾷς;
εὖ γε, ὦ Παννυχί. ἐγὼ δὲ πεμπταῖος ἐκ Πυλῶν
διέπτην ἐπειγόμενος ἐπὶ τοιαύτην γυναῖκα. καὶ δίκαια
μέντοι πέπονθα, καί σοι χάριν ἔχω· οὐκέτι γὰρ ἁρπασθήσομαι ὑπὸ σοῦ.
</p>
</sp>
<sp>
<speaker>Φιλόστρατος</speaker>
<p> σὺ δὲ τίς εἶ, ὦ βέλτιστε;
</p>
</sp>
<sp>
<speaker>Πολέμων</speaker>
<p> ὅτι Πολέμων ὁ Στειριεὺς Πανδιονίδος φυγῆς,
ἀκούεις; χιλιαρχήσας τὸ πρῶτον, νῦν δὲ ἐξαναστήσας
πεντακισχιλίαν ἀσπίδα, ἐραστὴς Παννυχίδος, ὅτε
ᾤμην ἔτι ἀνθρώπινα φρονεῖν αὐτήν.
</p>
</sp>
<sp>
<speaker>Φιλόστρατος</speaker>
<p> ἀλλὰ τὰ νῦν σοι, ὦ ξεναγέ, Παννυχὶς ἐμή
ἐστι, καὶ τάλαντον εἴληφε, λήψεται δὲ ἤδη καὶ ἕτερον,
<pb id="reitz.v.2.p.304"/> ἐπειδὰν τὰ φορτία διαθώμεθα. καὶ νῦν ἀκολούθει μοι,
ὦ Παννυχί, τοῦτον δὲ παρʼ Ὀδρύσαις χιλιαρχεῖν ἔα.
</p>
</sp>
<sp>
<speaker>Δορκάς</speaker>
<p> ἐλευθέρα μέν ἐστι καὶ ἀκολουθήσει, ἢν ἐθέλῃ.
</p>
</sp>
<sp>
<speaker>Παννυχίς</speaker>
<p> τί ποιῶ, Δορκάς;
</p>
</sp>
<sp>
<speaker>Δορκάς</speaker>
<p> εἰσιέναι ἄμεινον, ὀργιζομένῳ οὐχ οἷόν τε
παρεῖναι Πολέμωνι, καὶ μᾶλλον ἐπιταθήσεται ζηλοτυπῶν.
</p>
</sp>
<sp>
<speaker>Παννυχίς</speaker>
<p> εἰ θέλεις, εἰσίωμεν.
</p>
</sp>
<sp>
<speaker>Πολέμων</speaker>
<p/>
</sp>
</div2>
<div2 type="section" n="5">
<sp>
<p>ἀλλὰ προλέγω ὑμῖν ὅτι τὸ ὕστατον πίεσθε
τήμερον, ἢ μάτην ἐγὼ τοσούτοις φόνοις ἐγγεγυμνασμἕ??ʼ
πάρειμι. τοὺς Θρᾷκας, ὦ Παρμένων· ὡπλισμένοι
ʽ??ʼ ἐμφράξαντες τὸν στενωπὸν τῇ φάλαγγι· ἐπὶ
<pb id="p.255"/>
μετώπου μὲν τὸ ὁπλιτικόν, παρʼ ἑκάτερα δὲ οἱ σφενδονῆται
καὶ τοξόται, οἱ δὲ ἄλλοι κατόπιν.
</p>
</sp>
<sp>
<speaker>Φιλόστρατος</speaker>
<p> ὡς βρεφυλλίοις ταῦτα, ὦ μισθοφόρε, ἡμῖν λέγεις
καὶ μορμολύττῃ· σὺ γὰρ ἀλεκτρυόνα πώποτε ἀπέκτεινας
ἢ πόλεμον εἶδες; ἐρυμάτιον ἐφρούρεις τάχα διμοιρίτης
ὤν, ἵνα καὶ τοῦτο προσχαρίσωμαί σοι.
</p>
</sp>
<sp>
<speaker>Πολέμων</speaker>
<p> καὶ μὴν εἴσῃ μετʼ ὀλίγον, ἐπειδὰν προσιόντας
ἡμᾶς ἐπὶ δόρυ θεάσῃ στίλβοντας τοῖς ὅπλοις.
</p>
</sp>
<sp>
<speaker>Φιλόστρατος</speaker>
<p> ἥκετε μόνον συσκευασάμενοι. ἐγὼ δὲ καὶ Τίβιος
οὗτος — μόνος γὰρ οὗτος ἕπεταί μοι — βάλλοντες
ὑμᾶς λίθοις τε καὶ ὀστράκοις οὕτω διασκεδάσομεν, ὡς
μηδὲ ὅποι οἴχοισθε ἔχοιτε εἰδέναι.</p>
</sp>
</div2>
</div1>
<pb id="reitz.v.2.p.305"/>
<div1 type="book" n="10">
<head>χελιδόνιον και Δροσίς </head>
<div2 type="section" n="1">
<sp>
<speaker>Χελιδόνιον</speaker>
<p> οὐκέτι φοιτᾷ παρὰ σέ, ὦ Δροσί, τὸ μειράκιον

ὁ Κλεινίας; οὐ γὰρ ἑώρακα, πολὺς ἤδη χρόνος, αὐτὸν παρʼ ὑμῖν.
</p>
</sp>
<sp>
<speaker>Δροσίς</speaker>
<p> οὐκέτι, ὦ Χελιδόνιον· ὁ γὰρ διδάσκαλος
αὐτὸν εἶρξε μηκέτι μοι προσιέναι.
</p>
</sp>
<sp>
<speaker>Χελιδόνιον</speaker>
<p> τίς οὗτος; μή τι τὸν παιδοτρίβην Διότιμον
λέγεις; ἐπεὶ ἐκεῖνός γε φίλος ἐστίν.
</p>
</sp>
<sp>
<speaker>Δροσίς</speaker>
<p> οὔκ, ἀλλʼ ὁ κάκιστα φιλοσόφων ἀπολούμενος Ἀρισταίνετος.
</p>
</sp>
<sp>
<speaker>Χελιδόνιον</speaker>
<p> τὸν σκυθρωπὸν λέγεις, τὸν δασύν, τὸν βαθυπώγωνα,
ὃς εἴωθε μετὰ τῶν μειρακίων περιπατεῖν ἐν τῇ Ποικίλῃ;
</p>
</sp>
<sp>
<speaker>Δροσίς</speaker>
<p> ἐκεῖνόν φημι τὸν ἀλαζόνα, ὃν κάκιστα ἐπίδοιμι
ἀπολούμενον, ἑλκόμενον τοῦ πώγωνος ὑπὸ δημίου.
</p>
</sp>
<sp>
<speaker>Χελιδόνιον</speaker>
<p/>
</sp>
</div2>
<div2 type="section" n="2">
<sp>
<p>τί παθὼν δὲ ἐκεῖνος τοιαῦτα ἔπεισε τὸν Κλεινίαν;
<pb id="p.256"/>
</p>
</sp>
<sp>
<speaker>Δροσίς</speaker>
<p> οὐκ οἶδα, ὦ Χελιδόνιον. ἀλλὰ μηδέποτε
ἀπόκοιτός μου γενόμενος ἀφʼ οὗ γυναικὶ ὁμιλεῖν ἤρξατο
— πρῶτον δὲ ὡμίλησέ μοι — τριῶν τούτων ἑξῆς ἡμερῶν
<pb id="reitz.v.2.p.306"/> οὐδὲ προσῆλθε τῷ στενωπῷ· ἐπεὶ δὲ ἠνιώμην — οὐκ οἶδα
δὲ ὅπως τι ἔπαθον ἐπʼ αὐτῷ — ἔπεμψα τὴν Νεβρίδα περισκεψομένην
αὐτὸν ἢ ἐν ἀγορᾷ διατρίβοντα ἢ ἐν Ποικίλῃ·
ἡ δὲ περιπατοῦντα ἔφη ἰδοῦσα μετὰ τοῦ Ἀρισταινέτου
νεῦσαι πόρρω, ἐκεῖνον δὲ ἐρυθριάσαντα κάτω ὁρᾶν καὶ
μηκέτι παρενεγκεῖν τὸν ὀφθαλμόν. εἶτʼ ἐβάδιζον ἅμα ἐς
τὴν πόλιν· ἡ δὲ ἄχρι τοῦ Διπύλου ἀκολουθήσασα, ἐπεὶ
μηδʼ ὅλως ἐπεστράφη, ἐπανῆκεν οὐδὲν σαφὲς ἀπαγγεῖλαι
ἔχουσα. πῶς με οἴει διάγειν τὸ μετὰ ταῦτα οὐκ ἔχουσαν
εἰκάσαι ὅ τι μοι πέπονθεν ὁ μειρακίσκος; ἀλλὰ μὴ ἐλύπησέ
τι αὐτόν, ἔλεγον, ἤ τινος ἄλλης ἠράσθη μισήσας
ἐμέ; ἀλλʼ ὁ πατὴρ διεκώλυσεν αὐτόν; πολλὰ τοιαῦτα
ἔστρεφον. ἤδη δὲ περὶ δείλην ὀψίαν ἧκεν ὁ Δρόμων τὸ
γραμμάτιον τουτὶ παρʼ αὐτοῦ κομίζων. ἀνάγνωθι λαβοῦσα,
ὦ Χελιδόνιον· οἶσθα γὰρ δή που γράμματα.
</p>
</sp>
<sp>
<speaker>Χελιδόνιον</speaker>
<p/>
</sp>
</div2>
<div2 type="section" n="3">
<sp>
<p>Φέρʼ ἴδωμεν· τὰ γράμματα οὐ πάνυ σαφῆ,
ἀλλὰ ἐπισεσυρμένα δηλοῦντα ἔπειξίν τινα τοῦ γεγραφότος.
λέγει δέ <q direct="unspecified">πῶς μὲν ἐφίλησά σε, ὦ Δροσί, τοὺς θεοὺς
ποιοῦμαι μάρτυρας.</q>
</p>
</sp>
<sp>
<speaker>Δροσίς</speaker>
<p> αἰαῖ τάλαν, οὐδὲ τὸ χαίρειν προσέγραψε.
</p>
</sp>
<sp>
<speaker>Χελιδόνιον</speaker>
<p>
<q direct="unspecified">καὶ νῦν δὲ οὐ κατὰ μῖσος, ἀλλὰ κατʼ ἀνάγκη
ἀφίσταμαί σου· ὁ πατὴρ γὰρ Ἀρισταινέτῳ παρέδωκέ με
φιλοσοφεῖν αὐτῷ, κἀκεῖνος — ἔμαθε γὰρ τὰ καθʼ ἡμᾶς
<pb id="reitz.v.2.p.307"/> ἅπαντα — πάνυ πολλὰ ἐπετίμησέ μοι ἀπρεπὲς εἶναι λέγων
ἑταίρᾳ συνεῖναι Ἀρχιτέλους καὶ Ἐρασικλείας υἱὸν
ὄντα· πολὺ γὰρ ἄμεινον εἶναι τὴν ἀρετὴν προτιμᾶν τῆς ἡδονῆς.</q>
</p>
</sp>
<sp>
<speaker>Δροσίς</speaker>
<p> μὴ ὥρασιν ἵκοιτο ὁ λῆρος ἐκεῖνος τοιαῦτα παιδεύων τὸ μειράκιον.
<pb id="p.257"/>
</p>
</sp>
<sp>
<speaker>Χελιδόνιον</speaker>
<p> "Ὥστε ἀνάγκη πείθεσθαι αὐτῷ· παρακολουθεῖ
γὰρ ἀκριβῶς παραφυλάττων, καὶ ὅλως οὐδὲ προς2βλέπειν
ἄλλῳ οὐδενὶ ἔξεστιν ὅτι μὴ ἐκείνῳ· εἰ δὲ σωφρονοῖμι
καὶ πάντα πεισθείην αὐτῷ, ὑπισχνεῖται πάνυ
εὐδαίμονα ἔσεσθαί με καὶ ἐνάρετον καταστήσεσθαι τοῖς
πόνοις προγεγυμνασμένον. ταῦτά σοι μόλις ἔγραψα ὑποκλέψας
ἐμαυτόν. σὺ δέ μοι εὐτύχει καὶ μέμνησο Κλεινίου."
</p>
</sp>
<sp>
<speaker>Δροσίς</speaker>
<p/>
</sp>
</div2>
<div2 type="section" n="4">
<sp>
<p>τί σοι δοκεῖ ἡ ἐπιστολή, ὦ Χελιδόνιον;
</p>
</sp>
<sp>
<speaker>Χελιδόνιον</speaker>
<p> τὰ μὲν ἄλλα ἡ ἀπὸ Σκυθῶν ῥῆσις, τὸ δὲ
<q direct="unspecified">μέμνησο Κλεινίου</q> ἔχει τινὰ ὑπόλοιπον ἐλπίδα.
</p>
</sp>
<sp>
<speaker>Δροσίς</speaker>
<p> κἀμοὶ οὕτως, ἔδοξεν· ἀπόλλυμαι δʼ οὖν ὑπὸ
τοῦ ἔρωτος. ὁ μέντοι Δρόμων ἔφασκε παιδεραστήν τινα
εἶναι τὸν Ἀρισταίνετον καὶ ἐπὶ προφάσει τῶν μαθημάτων
συνεῖναι τοῖς ὡραιοτάτοις τῶν νέων καὶ ἰδίᾳ λογοποιεῖσθαι
πρὸς τὸν Κλεινίαν ὑποσχέσεις τινὰς ὑπισχνούμενον
ὡς ἰσόθεον ἀποφανεῖ αὐτόν. ἀλλὰ καὶ ἀναγιγηνώσκει
μετʼ αὐτοῦ ἐρωτικούς τινας λάγους τῶν παλαιῶν φιλοσόφων
πρὸς τοὺς μαθητάς, καὶ ὅλος περὶ τὸ μειράκιόν
ἐστιν. ἠπείλει δὲ καὶ τῷ πατρὶ τοῦ Κλεινίου κατερεῖν ταῦτα.
</p>
</sp>
<sp>
<speaker>Χελιδόνιον</speaker>
<p> ἐχρῆν, ὦ Δροσί, γαστρίσαι τὸν Δρόμωνα.
</p>
</sp>
<sp>
<speaker>Δροσίς</speaker>
<p> Ἐγάστρισα, καὶ ἄνευ δὲ τούτου ἐμός ἐστι· <pb id="reitz.v.2.p.308"/>
κέκνισται γὰρ κἀκεῖνος τῆς Νεβρίδος.
</p>
</sp>
<sp>
<speaker>Χελιδόνιον</speaker>
<p> θάρρει, πάντα ἔσται καλῶς. ἐγὼ δὲ καὶ ἐπιγράψειν
μοι δοχῶ ἐπὶ τοῦ τοίχου ἐν κεραμεικῷ, ἔνθα ὁ
Ἀρχιτέλης εἴωθε περιπατεῖν, Ἀρισταίνετος διαφθείρει
Κλεινίαν, ὥστε καὶ ἐκ τούτου συνδραμεῖν τῇ παρὰ τοῦ
Δρόμωνος διαβολῇ.
</p>
</sp>
<sp>
<speaker>Δροσίς</speaker>
<p> πῶς δʼ ἂν λάθοις ἐπιγράψασα;
</p>
</sp>
<sp>
<speaker>Χελιδόνιον</speaker>
<p> τῆς νυκτός, ὦ Δροσί, ἄνθρακά ποθεν λαβοῦσα.

<pb id="p.258"/>
</p>
</sp>
<sp>
<speaker>Δροσίς</speaker>
<p> εὖ γε, συστράτευε μόνον, ὦ Χελιδόνιον,
κατὰ τοῦ ἀλαζόνος Ἀρισταινέτου.</p>
</sp>
</div2>
</div1>
<div1 type="book" n="11">
<head>Τρύφαινα καὶ Χαρμίδης.</head>
<div2 type="section" n="1">
<sp>
<speaker>Τρύφαινα</speaker>
<p> ἑταίραν δέ τις παραλαβὼν πέντε δραχμὰς

τὸ μίσθωμα δοὺς καθεύδει ἀποστραφεὶς δακρύων καὶ
στένων; ἀλλʼ οὔτε πέπωκας ἡδέως, οἶμαι, οὔτε δειπνῆσαι
μόνος ἠθέλησας· ἔκλαες γὰρ καὶ παρὰ τὸ δεῖπνον,
ἑώρων γάρ· καὶ νῦν δὲ οὐ διαλέλοιπας ἀνολολύζων ὥς2περ
βρέφος. ταῦτα οὖν, ὦ Χαρμίδη, τίνος ἕνεκα ποιεῖς;
μὴ ἀποκρύψῃ με, ὡς ἂν καὶ τοῦτο ἀπολαύσω τῆς νυκτὸς
ἀγρυπνήσασα μετὰ σοῦ.
</p>
</sp>
<sp>
<speaker>Χαρμίδης</speaker>
<p> ἔρως με ἀπόλλυσιν, ὦ Τρύφαινα, καὶ
οὐκέτʼ ἀντέχω πρὸς τὸ δεινόν.
</p>
</sp>
<sp>
<speaker>Τρύφαινα</speaker>
<p> ἀλλʼ ὅτι μὲν οὐκ ἐμοῦ ἐρᾷς, δῆλον· οὐ γὰρ
ἂν ἔχων με ἠμέλεις καὶ ἀπωθοῦ περιπλέκεσθαι θέλουσαν
καὶ τέλος διετείχιζες τὸ μεταξὺ ἡμῶν τῷ ἱματίῳ δεδιὼς
μὴ ψαύσαιμί σου. τίς δὲ ὅμως ἐκείνη ἐστίν, εἰπέ· τάχα
<pb id="reitz.v.2.p.309"/> γὰρ ἄν τι καὶ συντελέσαιμι πρὸ τὸν ἔρωτα, οἶδα γὰρ ὡς
χρὴ τὰ τοιαῦτα διακονεῖσθαι.
</p>
</sp>
<sp>
<speaker>Χαρμίδης</speaker>
<p> καὶ μὴν οἶσθα καὶ πάνυ ἀκριβῶς αὐτὴν
κἀκείνη σέ· οὐ γὰρ ἀφανὴς ἑταίρα ἐστίν.
</p>
</sp>
<sp>
<speaker>Τρύφαινα</speaker>
<p/>
</sp>
</div2>
<div2 type="section" n="2">
<sp>
<p>εἰπὲ τοὔνομα, ὦ Χαρμίδη.
</p>
</sp>
<sp>
<speaker>Χαρμίδης</speaker>
<p> Φιλημάτιον, ὦ Τρύφαινα.
</p>
</sp>
<sp>
<speaker>Τρύφαινα</speaker>
<p> ὁποτέραν λέγεις; δύο γάρ εἰσι· τὴν ἐκ Πειραιῶς,
τὴν ἄρτι διακεκορευμένην, ἧς ἐρᾷ Δάμυλλος ὁ
τοῦ νῦν στρατηγοῦντος υἱός, ἢ τὴν ἑτέραν, ἣν Παγίδα ἐπικαλοῦσιν;
</p>
</sp>
<sp>
<speaker>Χαρμίδης</speaker>
<p> ἐκείνην, καὶ ἑάλωκα ὁ κακοδαίμων καὶ
συνείλημμαι πρὸς αὐτῆς.
<pb id="p.259"/>
</p>
</sp>
<sp>
<speaker>Τρύφαινα</speaker>
<p> οὐκοῦν διʼ ἐκείνην ἔκλαες;
</p>
</sp>
<sp>
<speaker>Χαρμίδης</speaker>
<p> καὶ μάλα.
</p>
</sp>
<sp>
<speaker>Τρύφαινα</speaker>
<p> πολύς δὲ χρόνος ἔστι σοι ἐρῶντι ἢ νεοτελής τις εἶ;
</p>
</sp>
<sp>
<speaker>Χαρμίδης</speaker>
<p> οὐ νεοτελής, ἀλλὰ μῆνες ἑπτὰ σχεδὸν ἀπὸ
Διονυσίων, ὅτε πρῶτον εἶδον αὐτην.
</p>
</sp>
<sp>
<speaker>Τρύφαινα</speaker>
<p> εἶδες δὲ ὅλην ἀκριβῶς, ἢ τὸ πρόσωπον μόνον
καὶ ὅσα τοῦ σώματος φανερά, <del>ἃ εἶδες Φιληματίου,</del>
καὶ ὡς χρῆν γυναῖκα πέντε καὶ τετταράκοντα ἔτη γεγονυῖαν ἤδη;
</p>
</sp>
<sp>
<speaker>Χαρμίδης</speaker>
<p> καὶ μὴν ἐπόμνυται δύο καὶ εἴκοσιν εἰς τὸν
ἐσόμενον Ἐλαφηβολιῶνα τελέσειν.
</p>
</sp>
<sp>
<speaker>Τρύφαινα</speaker>
<p/>
</sp>
</div2>
<div2 type="section" n="3">
<sp>
<p>σὺ δὲ ποτέροις πιστεύσειας ἄν, τοῖς ἐκείνης
ὅρκοις ἢ τοῖς σεαυτοῦ ὀφθαλμοῖς; ἐπίσκεψαι γὰρ
ἀκριβῶς ὑποβλέψας ποτὲ τοὺς κροτάφους αὐτῆς, ἔνθα
μόνον τὰς αὐτῆς τρίχας ἔχει· τὰ δὲ ἄλλα φενάκη βαθεῖα.
περὶ δὲ τοὺς κροτάφους ὁπόταν ἀσθενήσῃ τὸ φάρμακον,
ᾧ βάπτεται, ὑπολευκαίνεται τὰ πολλά. καίτοι τί τοῦτο;
βίασαί ποτε καὶ γυμνὴν ἰδεῖν.
</p>
</sp>
<sp>
<speaker>Χαρμίδης</speaker>
<p> οὐδεπώποτέ μοι πρὸς τοῦτο ἐνέδωκεν.
</p>
</sp>
<sp>
<speaker>Τρύφαινα</speaker>
<p> εἰκότως· ἠπίστατο γὰρ μυσαχθησόμενόν σε
τὰς αὐτῆς λεύκας. ὅλη δὲ ἀπὸ τοῦ αὐχένος ἐς τὰ γόνατα
παρδάλει ἔοικεν. ἀλλὰ σὺ ἐδάκρυες τοιαύτῃ μὴ συνών; <pb id="reitz.v.2.p.310"/>
ἦ που τάχα καὶ ἐλύπει σε καὶ ὑπερεώρα;
</p>
</sp>
<sp>
<speaker>Χαρμίδης</speaker>
<p> ναί, ὦ Τρύφαινα, καίτοι τοσαῦτα παρʼ 
ἐμοῦ λαμβάνουσα. καὶ νῦν ἐπειδὴ χιλίας αἰτούσῃ οὐκ εἶχον
διδόναι ῥᾳδίως ἅτε ὑπὸ πατρὶ φειδομένῳ τρεφόμενος,
Μοσχίωνα ἐσδεξαμένη ἀπέκλεισέ με, ἀνθʼ ὧν λυπῆσαι
καὶ αὐτὸς θέλων αὐτὴν σὲ παρείληφα.
</p>
</sp>
<sp>
<speaker>Τρύφαινα</speaker>
<p> μὰ τὴν Ἀφροδίτην οὐκ ἄν ἧκον, εἴ μοι
προεῖπέ τις ὡς ἐπὶ τούτοις παραλαμβανοίμην, λυπῆσαι
17%2
<pb id="p.260"/>
ἄλλην, καὶ ταῦτα Φιλημάτιον τὴν σορόν. ἀλλʼ ἄπειμι, καὶ
γὰρ ἤδη τρίτον τοῦτο ᾖσεν ἀλεκτρυών.
</p>
</sp>
<sp>
<speaker>Χαρμίδης</speaker>
<p/>
</sp>
</div2>
<div2 type="section" n="4">
<sp>
<p>μὴ σύ γε οὕτως ταχέως, ὦ Τρύφαινα·
εἰ γὰρ ἀληθῆ ἐστιν ἃ φὴς περὶ Φιληματίου, τὴν πηνήκην
καὶ ὅτι βάπτεται καὶ τὸ τῶν ἄλλων ἀλφῶν, οὐδὲ προς2βλέπειν
ἂν ἔτι δυναίμην αὐτῇ.
</p>
</sp>
<sp>
<speaker>Τρύφαινα</speaker>
<p> ἐροῦ τὴν μητέρα, εἴ ποτε λέλουται μετʼ αὐτῆς·
περὶ γὰρ τῶν ἐτῶν κἂν ὁ πάππος διηγήσεταί σοι, εἴ γε ζῇ ἔτι.
</p>
</sp>
<sp>
<speaker>Χαρμίδης</speaker>
<p> οὐκοῦν ἐπειδὴ τοιαύτη ἐκείνη, ἀφῃρήσθω
μὲν ἤδη τὸ διατείχισμα, περιβάλλωμεν δὲ ἀλλήλους καὶ
φιλῶμεν καὶ ἀληθῶς συνῶμεν· Φιλημάτιον δὲ πολλὰ χαιρέτω.</p>
</sp>
</div2>
</div1>
<div1 type="book" n="12">
<head>Ἰόεσσα καὶ Πυθίας και Λυσ́ιας.</head>
<div2 type="section" n="1">
<sp>
<speaker>Ἰόεσσα</speaker>
<p> Θρύπτῃ, ὦ Λυσία, πρὸς ἐμέ; καὶ καλῶς,

ὅτι μήτε ἀργύριον πώποτε ᾔτησά σε μὴτʼ ἀπέκλεισα ἐλθόντα,
ἔνδον ἕτερος, εἰποῦσα, μήτε παραλογισάμενον
<pb id="reitz.v.2.p.311"/> τὸν πατέρα ἢ ὑφελόμενον τῆς μητρὸς ἠνάγκασα ἐμοὶ τι
κομίσαι ὁποῖα αἱ ἄλλαι ποιοῦσιν, ἀλλʼ εὐθὺς ἐξ ἀρχῆς
ἄμισθον, ἀξύμβολον εἰσεδεξάμην. οἶσθα ὅσους ἐραστὰς
παρεπεμψάμην, Ἠθοκλέα τὸν πρυτανεύοντα νῦν καὶ Πασίωνα
τὸν ναύκληρον καὶ τὸν συνέφηβόν σου Μέλισσον,
καίτοι ἔναγχος ἀποθανόντος αὐτῷ τοῦ πατρὸς καὶ κύριον
αὐτὸν ὄντα τῆς οὐσίας· ἐγὼ δὲ σὲ τὸν Φάωνα μόνον εἶχον
οὔτε τινὰ προσβλέπουσα ἕτερον οὔτε προσιεμένη ὅτι
μὴ σέ· ᾤμην γὰρ ἡ ἀνόητος ἀληθῆ εἶναι ἃ ὤμνυες, καὶ
διὰ τοῦτό σοι προσέχουσα ὥσπερ ἡ Πηνελόπη ἐσωφρόνουν,
ἐπιβοωμένης τῆς μητρὸς καὶ πρὸς τὰς φίλας ἐγκαλούσης.
σὺ δὲ ἐπείπερ ἔμαθες ὑποχείριον ἔχων με τετηκυῖαν
<pb id="p.261"/>
ἐπὶ σοί, ἄρτι μὲν Λυκαίνῃ προσέπαιζες ἐμοῦ ὁρώσης,
ὡς λυποίης ἐμέ, ἄρτι δὲ σὺν ἐμοὶ κατακείμενος ἐπῄνεις
Μαγίδιον τὴν ψάλτριαν· ἐγὼ δʼ ἐπὶ τούτοις δακρύω
καὶ συνίημι ὑβριζομένη. πρῴην δὲ ὁπότε συνεπίνετε
Θράσων καὶ σὺ καὶ Δίφιλος, παρῆσαν καὶ ἡ αὐλητρὶς
Κυμβάλιον καὶ Πυραλλὶς ἐχθρὰ οὖσα ἐμοί. σὺ δὲ τοῦτʼ 
εἰδὼς τὴν Κυμβάλιον μὲν οὔ μοι πάνυ ἐμέλησεν ὅτι πεντάκις
ἐφίλησας· σεαυτὸν γὰρ ὕβριζες τοιαύτην φιλῶν·
Πυραλλίδα δὲ ὅσον ἐνένευες, καὶ πιὼν ἄν ἐκείνῃ μὲν
ὑπέδειξας τὸ ποτήριον, ἀποδιδοὺς δὲ τῷ παιδὶ πρὸς τὸ
οὖς ἐκέλευες, εἰ μὴ Πυραλλὶς αἰτήσειε, μὴ ἂν ἄλλῳ
ἐγχέαι· τέλος δὲ τοῦ μήλου ἀποδακών, ὁπότε τὸν Δίφιλον
εἶδες ἀσχολούμενον — ἐλάλει γὰρ Θράσωνι — προκύψας πως
εὐστόχως προσηκόντισας ἐς τὸν κόλπον αὐτῆς,
οὐδὲ λαθεῖν γε πειρώμενος ἐμέ· ἡ δὲ φιλήσασα μεταξὺ <pb id="reitz.v.2.p.312"/>
τῶν μαστῶν ὑπὸ τῷ ἀποδέσμῳ παρεβύσατο.</p>
</sp>
</div2>
<div2 type="section" n="2">
<sp>
<p>ταῦτα
οὖν τίνος ἕνεκα ποιεῖς; τί σε ἢ μέγα ἢ μικρὸν ἠδίκησα,
ἢ ἐλύπησα ἐγώ; τίνα ἕτερον εἶδον; οὐ πρὸς μόνον σὲ
ζῶ; οὐ μέγα, ὦ Λυσία, τοῦτο ποιεῖς γύναιον ἄθλιον λυπῶν
μεμηνὸς ἐπὶ σοί; ἔστι τις θεὸς ἡ Ἀδράστεια καὶ τὰ
τοιαῦτα ὁρᾷ· σὺ δέ ποτε λυπήσῃ τάχα, ἂν ἀκούσῃς τι
περὶ ἐμοῦ, κειμένην με ἤτοι βρόχῳ ἐμαυτὴν ἀποπνίξασαν
ἤ ἐς τὸ φρέαρ ἐπὶ κεφαλὴν ἐμπεσοῦσαν, ἢ ἕνα γέ τινα
τρόπον εὑρήσω θανάτου, ὡς μηκέτʼ ἐνοχλοίην βλεπομένη.
πομπεύσεις τότε ὡς μέγα καὶ λαμπρὸν ἔργον ἐργασάμενος.
τί με ὑποβλέπεις καὶ πρίῃ τοὺς ὀδόντας; εἰ
γάρ τι ἐγκαλεῖς, εἰπε, Πυθιὰς ἡμῖν αὕτη δικασάτω. τί
τοῦτο; οὐδὲ ἀποκρινάμενος ἀπέρχῃ καταλιπών με; ὁρᾷς,
ὦ Πυθιάς, οἷα πάσχω ὑπὸ Λυσίου;
</p>
</sp>
<sp>
<speaker>Πυθίας</speaker>
<p> ὢ τῆς ἀγριότητος, τὸ μηδὲ ἐπικλασθῆναι δακρυούσης·
λίθος, οὐκ ἄνθρωπός ἐστι. πλὴν ἀλλʼ εἴ γε
χρὴ τἀληθὲς εἰπεῖν, σύ, ὦ Ἰόεσσα, διέφθειρας αὐτὸν
<pb id="p.262"/>
ὑπεραγαπῶσα καὶ τοῦτο ἐμφαίνουσα. ἐχρῆν δὲ μὴ πάνυ
αὐτὸν ζηλοῦν· ὑπερόπται γὰρ αἰσθανόμενοι γίγνονται
παὖ, ὦ τάλαινα, δακρύουσα, καὶ ἤν μοι πείθῃ, ἅπαξ
<pb id="reitz.v.2.p.313"/> ἢ δὶς ἀπόκλεισον ἐλθόντα· ὄψει γὰρ ἀνακαιόμενον αὐτὸν
πάνυ καὶ ἀντιμεμηνότα ἀληθῶς.
</p>
</sp>
<sp>
<speaker>Ἰόεσσα</speaker>
<p> ἀλλὰ μηδʼ εἴπῃς, ἄπαγε. ἀποκλείσω Λυσίαν;
εἴθε μὴ αὐτὸς ἀποσταίη φθάσας.
</p>
</sp>
<sp>
<speaker>Πυθίας</speaker>
<p> ἀλλʼ ἐπανέρχεται αὖθις.
</p>
</sp>
<sp>
<speaker>Ἰόεσσα</speaker>
<p> ἀπολώλεκας ἡμᾶς, ὦ Πυθιάς· ἠκρόαταί σου ἴσως <q direct="unspecified">ἀπόκλεισον</q> λεγούσης.
</p>
</sp>
<sp>
<speaker>Λυσ́ιας</speaker>
<p/>
</sp>
</div2>
<div2 type="section" n="3">
<sp>
<p>οὐχὶ ταύτης ἕνεκεν, ὦ Πυθιάς, ἐπανελήλυθα,
ἣν οὐδʼ ἂν προσβλέψαιμι ἔτι τοιαύτην οὖσαν, ἀλλὰ
διὰ σέ, ὡς μὴ καταγιγνώσκῃς ἐμοῦ καὶ λέγῃς, ἄτεγκτος ὁ Λυσίας ἐστίν.
</p>
</sp>
<sp>
<speaker>Πυθίας</speaker>
<p> ἀμέλει καὶ ἔλεγον, ὦ Λυσία.
</p>
</sp>
<sp>
<speaker>Λυσ́ιας</speaker>
<p> φέρειν οὖν ἐθέλεις, ὦ Πυθιάς, Ἰόεσσαν ταύτην
τὴν νῦν δακρύουσαν αὐτὸν ἐπιστάντα αὐτῇ ποτε
μετὰ νεανίου καθευδούσῃ ἐμοῦ ἀποστάσῃ;
</p>
</sp>
<sp>
<speaker>Πυθίας</speaker>
<p> Λυσία, τὸ μὲν ὅλον ἑταίρα ἐστί. πότε δʼ οὖν
κατέλαβες αὐτοὺς συγκαθεύδοντας;
</p>
</sp>
<sp>
<speaker>Λυσ́ιας</speaker>
<p> ἕκτην σχεδὸν ταύτην ἡμέραν, νὴ Δίʼ, ἕκτην
γε, δευτέρᾳ ἱσταμένου· τὸ τήμερον δὲ ἑβδόμη ἐστίν. ὁ
πατὴρ εἰδὼς ὡς πάλαι ἐρῴην ταυτησὶ τῆς χρηστῆς, ἐνέκλεισέ
με παραγγείλας τῷ θυρωρῷ μὴ ἀνοίγειν· ἐγὼ δέ,
οὐ γὰρ ἔφερον μὴ οὐχὶ συνεῖναι αὐτῇ, τὸν Δρόμωνα ἐκέλευσα
παρακύψαντα παρὰ τὸν θριγκὸν τῆς αὐλῆς, ᾗ ταπεινότατον
ἦν, ἀναδέξασθαί με ἐπὶ τῶν νώτων· ῥᾷον
<pb id="reitz.v.2.p.314"/> γὰρ οὕτως ἀναβήσεσθαι ἔμελλον. τί ἂν μακρὰ λέγοιμι;
ὑπερέβην, ἧκον, τὴν αὔλειον εὗρον ἀποκεκλεισμένην
ἐπιμελῶς· μέσαι γὰρ νύκτες ἦσαν. οὐκ ἔκοψα δʼ οὖν,
ἀλλʼ ἐπάρας ἠρέμα τὴν θύραν, ἤδη δὲ καὶ ἄλλοτʼ ἐπεποιήκειν
αὐτό, παραγαγὼν τὸν στροφέα παρεισῆλθον
<pb id="p.263"/>
ἀψοφητί. ἐκάθευδον δὲ πάντες, εἶτα ἐπαφώμενος τοῦ τοίχου ἐφίσταμαι τῇ κλίνῃ.
</p>
</sp>
<sp>
<speaker>Ἰόεσσα</speaker>
<p/>
</sp>
</div2>
<div2 type="section" n="4">
<sp>
<p>τί ἐρεῖς, ὦ Δάματερ; ἀγωνιῶ γάρ.
</p>
</sp>
<sp>
<speaker>Λυσ́ιας</speaker>
<p> ἐπειδὴ δὲ οὐχ ἑώρων τὸ ᾆσθμα ἕν, τὸ μὲν
πρῶτον ᾤμην τὴν Λυδὴν αὐτῇ συγκαθεύδειν· τὸ δʼ οὐκ
ἦν, ὦ Πυθιάς, ἀλλʼ ἐφαψάμενος εὗρον ἀγένειόν τινα
πάνυ ἁπαλόν, ἐν χρῷ κεκαρμένον, μύρων καὶ αὐτὸν
ἀποπνέοντα. τοῦτο ἰδὼν εἰ μὲν καὶ ξίφος ἔχων ἦλθον,
οὐκ ἂν ὤκνησα, εὖ ἴστε. τί γελᾶτε, ὦ Πυθιάς; γέλωτος
ἄξια δοκῶ σοι διηγεῖσθαι;
</p>
</sp>
<sp>
<speaker>Ἰόεσσα</speaker>
<p> τοῦτό σε, ὦ Λυσία, λελύπηκεν; ἡ Πυθιὰς
αὕτη μοι συνεκάθευδε.
</p>
</sp>
<sp>
<speaker>Πυθίας</speaker>
<p> μὴ λέγε, ὦ Ἰόεσσα, πρὸς αὐτόν.
</p>
</sp>
<sp>
<speaker>Ἰόεσσα</speaker>
<p> τί μὴ λέγω; Πυθιὰς ἦν, φίλτατε, μετακληθεῖσα
ὑπʼ ἐμοῦ, ὡς ἅμα καθεύδοιμεν· ἐλυπούμην γὰρ σὲ μὴ ἔχουσα.
</p>
</sp>
<sp>
<speaker>Λυσ́ιας</speaker>
<p/>
</sp>
</div2>
<div2 type="section" n="5">
<sp>
<p>Πυθιὰς ὁ ἐν χρῷ κεκαρμένος; εἶτα διʼ ἕκτης
ἡμέρας ἀνεκόμησε τοσαύτην κόμην;
</p>
</sp>
<sp>
<speaker>Ἰόεσσα</speaker>
<p> ἀπὸ τῆς νόσου ἐξυρήσατο, ὦ Λυσία· ὑπέρρεον
γὰρ αὐτῇ αἱ τρίχες. νῦν δὲ καὶ τὴν πηνήκην ἐπέθετο.
δεῖξον, ὦ Πυθιάς, δεῖξον οὕτως ὄν, πεῖσον αὐτόν.
ἰδοὺ τὸ μειράκιον ὁ μοιχὸς ὃν ἐζηλοτύπεις.
</p>
</sp>
<sp>
<speaker>Λυσ́ιας</speaker>
<p> οὐκ ἐχρῆν οὖν, ὦ Ἰόεσσα, καὶ ταῦτα ἐρωντα
ἐφαψάμενον αὐτόν;
</p>
</sp>
<sp>
<speaker>Ἰόεσσα</speaker>
<p> οὐκοῦν σὺ μὲν ἤδη πέπεισαι· βούλει δὲ <pb id="reitz.v.2.p.315"/>
ἀντιλυπήσω σε καὶ αὐτή; ὀργίζομαι γὰρ δικαίως ἐν τῷ μέρει.
</p>
</sp>
<sp>
<speaker>Λυσ́ιας</speaker>
<p> μηδαμῶς, ἀλλὰ πίνωμεν ἤδη, καὶ Πυθιὰς
μεθʼ ἡμῶν· ἄξιον γὰρ αὐτὴν παρεῖναι ταῖς σπονδαῖς.
</p>
</sp>
<sp>
<speaker>Ἰόεσσα</speaker>
<p> παρέσται. οἷα πέπονθα διὰ σέ, ὦ γενναιότατε
νεανίσκων Πυθίας.
</p>
</sp>
<sp>
<speaker>Πυθίας</speaker>
<p> ἀλλὰ καὶ διήλλαξα ὑμᾶς ὁ αὐτός, ὥστε μή
<pb id="p.264"/>
μοι χαλέπαινε. πλὴν τὸ δεῖνα, ὅρα, ὦ Λυσία, μή τινι
εἴπῃς τὸ περὶ τῆς κόμης.</p>
</sp>
</div2>
</div1>
<div1 type="book" n="13">
<head>Λεόντιχος, Χηνίδας και Ὑμνίς.</head>
<div2 type="section" n="1">
<sp>
<speaker>Λεόντιχος</speaker>
<p> ἐν δὲ τῇ πρὸς τοὺς Γαλάτας μάχῃ εἰπέ,

ὦ Χηνίδα, ὅπως μὲν προεξήλασα τῶν ἄλλων ἱππέων ἐπὶ
τοῦ ἵππου τοῦ λευκοῦ, ὅπως δὲ οἱ Γαλάται καίτοι ἄλκιμοι
ὄντες ἔτρεσαν εὐθὺς ὡς εἶδόν με καὶ οὐδεὶς ἔτι ὑπέστη.
τότε τοίνυν ἐγὼ τὴν μὲν λόγχην ἀκοντίσας διέπειρα
τὸν ἵππαρχον αὐτῶν καὶ τὸν ἵππον, ἐπὶ δὲ τὸ συνεστηκὸς
ἔτι αὐτῶν — ἦσαν γάρ τινες οἳ ἔμενον διαλύσαντες μὲν
τὴν φάλαγγα, ἐς πλαίσιον δὲ συναγαγόντες αὑτούς — ἐπὶ
τούτους ἐγὼ σπασάμενος τὴν σπάθην ἅπαντα τῷ θυμῷ
ἐπελάσας ἀνατρέπω μὲν ὅσον ἑπτὰ τοὺς προεστῶτας αὐτῶν
τῇ ἐμβολῇ τοῦ ἵππου· τῷ ξίφει δὲ κατενεγκὼν διέτεμον
<pb id="reitz.v.2.p.316"/> τῶν λοχαγῶν ἑνὸς ἐς δύο τὴν κεφαλὴν αὐτῷ κράνει.
ὑμεῖς δέ, ὦ Χηνίδα, μετʼ ὀλίγον ἐπέστητε ἤδη φευγόντων.
</p>
</sp>
<sp>
<speaker>Χηνίδας</speaker>
<p/>
</sp>
</div2>
<div2 type="section" n="2">
<sp>
<p>ὅτε γάρ, ὦ Λεόντιχε, περὶ Παφλαγονίαν
ἐμονομάχησας τῷ σατράπῃ, οὐ μεγάλα ἐπεδείξω καὶ τότε;
</p>
</sp>
<sp>
<speaker>Λεόντιχος</speaker>
<p> καλῶς ὑπέμνησας οὐκ ἀγεννοῦς οὐδʼ ἐκείνης
τῆς πράξεως· ὁ γὰρ σατράπης μέγιστος ὤν, ὁπλομάχων
ἄριστος δοκῶν εἶναι, καταφρονήσας τοῦ Ἑλληνικοῦ,
προπηδήσας ἐς τὸ μέσον προὐκαλεῖτο εἴ τις ἐθέλοι αὐτῷ
μονομαχῆσαι. οἱ μὲν οὖν ἄλλοι κατεπεπλήγεσαν οἱ λοχαγοὶ
καὶ οἱ ταξίαρχοι καὶ ὁ ἡγεμὼν αὐτὸς καίτοι οὐκ ἀγεννὴς
ἄνθρωπος ὤν· Ἀρίσταιχμος γὰρ ἡμῶν ἡγεῖτο Αἰτωλὸς
ἀκοντιστὴς ἄριστος, ἐγὼ δὲ ἐχιλιάρχουν ἔτι. τολμήσας
δʼ ὅμως καὶ τοὺς ἑταίρους ἐπιλαμβανομένους ἀποσεισάμενος,
ἐδεδοίκεσαν γὰρ ὑπὲρ ἐμοῦ ὁρῶντες ἀποστίλβοντα
<pb id="p.265"/>
μὲν τὸν βάρβαρον ἐπιχρύσοις τοῖς ὅπλοις, μέγαν δὲ καὶ
φοβερὸν ὄντα τὸν λόφον καὶ κραδαίνοντα τὴν λόγχην...
</p>
</sp>
<sp>
<speaker>Χηνίδας</speaker>
<p> κἀγὼ ἔδεισα τότε, ὦ Λεόντιχε, καὶ οἶσθα
ὡς εἰχόμην σου δεόμενος μὴ προκινδυνεύειν· ἀβίωτα
γὰρ εἶναί μοι σοῦ ἀποθανόντος.
</p>
</sp>
<sp>
<speaker>Λεόντιχος</speaker>
<p/>
</sp>
</div2>
<div2 type="section" n="3">
<sp>
<p>ἀλλʼ ἐγὼ τολμήσας παρῆλθον ἐς τὸ
μέσον οὐ χεῖρον τοῦ Παφλαγόνος ὡπλισμένος, ἀλλὰ
πάγχρυσος καὶ αὐτός, ὥστε βοὴ εὐθὺς ἐγένετο καὶ παρʼ
ἡμῶν καὶ παρὰ τῶν βαρβάρων· ἐγνώρισαν γὰρ με κἀκεῖνοι
ἰδόντες ἀπὸ τῆς πέλτης μάλιστα καὶ τῶν φαλάρων
καὶ τοῦ λόφου. εἰπέ, ὦ Χηνίδα, τίνι με τότε πάντες εἴκαζον;
</p>
</sp>
<sp>
<speaker>Χηνίδας</speaker>
<p> τίνι δὲ ἄλλῳ ἢ Ἀχιλλεῖ νὴ Δία τῷ Θέτιδος
καὶ Πηλέως; οὕτως ἔπρεπέ μέν σοι ἡ κόρυς, ἡ φοινικὶς <pb id="reitz.v.2.p.317"/>
δὲ ἐπήνθει καὶ ἡ πέλτη ἐμάρμαιρεν.
</p>
</sp>
<sp>
<speaker>Λεόντιχος</speaker>
<p> ἐπεὶ δὲ συνέστημεν, ὁ βάρβαρος πρότερος
τιτρώσκει με ὀλίγον ὅσον ἐπιψαύσας τῷ δόρατι μικρὸν
ὑπὲρ τὸ γόνυ, ἐγὼ δὲ διελάσας τὴν ἀσπίδα τῇ σαρίσῃ
παίω διαμπὰξ ἐς τὸ στέρνον. εἶτʼ ἐπιδραμὼν ἀπεδειροτόμησα
τῇ σπάθῃ ῥᾳδίως καὶ τὰ ὅπλα ἔχων ἐπανῆλθον
ἅμα καὶ τὴν κεφαλὴν ἐπὶ τῆς σαρίσης πεπηγυῖαν κομίσων
λελουμένος τῷ φόνῳ.
</p>
</sp>
<sp>
<speaker>Ὑμνίς</speaker>
<p/>
</sp>
</div2>
<div2 type="section" n="4">
<sp>
<p>ἄπαγε, ὦ Λεόντιχε, μιαρὰ ταῦτα καὶ φοβερὰ
περὶ σαυτοῦ διηγῇ, καὶ οὐκ ἂν ἔτι σε οὐδὲ προσβλέψειέ
τις οὕτω χαίροντα τῷ λύθρῳ, οὐχ ὅπως συμπίοι
ἢ συγκοιμηθείη. ἔγωγε οὖν ἄπειμι.
</p>
</sp>
<sp>
<speaker>Λεόντιχος</speaker>
<p> διπλάσιον ἀπόλαβε τὸ μίσθωμα.
</p>
</sp>
<sp>
<speaker>Ὑμνίς</speaker>
<p> οὐκ ἂν ὑπομείναιμι ἀνδροφόνῳ συγκαθεύδειν.
</p>
</sp>
<sp>
<speaker>Λεόντιχος</speaker>
<p> μὴ δέδιθι, ὦ Ὑμνί· ἐν Παφλαγόσιν
ἐκεῖνα πέπρακται, νῦν δὲ εἰρήνην ἄγω.
</p>
</sp>
<sp>
<speaker>Ὑμνίς</speaker>
<p> ἀλλʼ ἐναγὴς ἄνθρωπος εἶ, καὶ τὸ αἷμα κατέσταζέ
<pb id="p.266"/>
σου ἀπὸ τῆς κεφαλῆς τοῦ βαρβάρου, ἣν ἔφερες ἐπὶ
τῇ σαρίσῃ. εἶτʼ ἐγὼ τοιοῦτον ἄνδρα περιβαλῶ καὶ φιλήσω;
μή, ὦ Χάριτες, γένοιτο· οὐδὲν γὰρ οὗτος ἀμείνων τοῦ δημίου.
</p>
</sp>
<sp>
<speaker>Λεόντιχος</speaker>
<p> καὶ μὴν εἴ με εἶδες ἐν τοῖς ὅπλοις, εὖ οἶδα, ἠράσθης ἄν.
</p>
</sp>
<sp>
<speaker>Ὑμνίς</speaker>
<p> ἀκούουσα μόνον, ὦ Λεόντιχε, ναυτιῶ καὶ
φρίττω καὶ τὰς σκιάς μοι δοκῶ ὁρᾶν καὶ τὰ εἴδωλα τῶν
πεφονευμένων καὶ μάλιστα τοῦ ἀθλίου λοχαγοῦ ἐς δύο
τὴν κεφαλὴν διῃρημένου. τί οἴει, τὸ ἔργον αὐτὸ καὶ τὸ
αἷμα εἰ θεασαίμην καὶ κειμένους τοὺς νεκρούς; ἐκθανεῖν
<pb id="reitz.v.2.p.318"/> γάρ μοι δοκῶ, ἣ οὐδʼ ἀλεκτρυόνα πώποτε φονευόμενον εἶδον.
</p>
</sp>
<sp>
<speaker>Λεόντιχος</speaker>
<p> οὕτως ἀγεννής, ὦ Ὑμνί, καὶ μικρόψυχος
εἶ; ἐγὼ δὲ ᾤμην ἡσθήσεσθαί σε ἀκούουσαν.
</p>
</sp>
<sp>
<speaker>Ὑμνίς</speaker>
<p> ἀλλὰ τέρπε τοῖς διηγήμασι τούτοις εἴ τινας
Λημνιάδας ἢ Δαναΐδας εὕροις· ἐγὼ δʼ ἀποτρέχω παρὰ
τὴν μητέρα, ἕως ἔτι ἡμέρα ἐστίν. ἕπου καὶ σύ, ὦ Γραμμί·
σὺ δὲ ἔρρωσο, χιλιάρχων ἄριστε καὶ φονεῦ ὁπόσων ἂν ἐθέλῃς.
</p>
</sp>
<sp>
<speaker>Λεόντιχος</speaker>
<p/>
</sp>
</div2>
<div2 type="section" n="5">
<sp>
<p>μεῖνον, ὦ Ὑμνί, μεῖνον — ἀπελήλυθε.
</p>
</sp>
<sp>
<speaker>Χηνίδας</speaker>
<p> σὺ γάρ, ὦ Λεόντιχε, ἀφελῆ παιδίσκην κατεφόβησας
ἐπισείων λόφους καὶ ἀπιθάνους ἀριστείας διεξιών·
ἐγὼ δὲ ἑώρων εὐθὺς ὅπως χλωρὰ ἐγένετο ἔτι σου
τὰ κατὰ τὸν λοχαγὸν ἐκεῖνα διηγουμένου καὶ συνέστειλε
τὸ πρόσωπον καὶ ὑπέφριξεν, ἐπεὶ καὶ διακόψαι τὴν κεφαλὴν ἔφης.
</p>
</sp>
<sp>
<speaker>Λεόντιχος</speaker>
<p> ὤιμην ἐρασμιώτερος αὐτῇ φανεῖσθαι.
ἀλλὰ καὶ σύ με προσαπολώλεκας, ὦ Χηνίδα, τὸ μονομάχιον ὑποβαλών.
</p>
</sp>
<sp>
<speaker>Χηνίδας</speaker>
<p> οὐκ ἔδει γὰρ συνεπιψεύδεσθαί σοι ὁρῶντα
τὴν αἰτίαν τῆς ἀλαζονείας; σὺ δὲ πολὺ φοβερώτερον αὐτὸ
<pb id="p.267"/>
ἐποίησας. ἔστω γάρ, ἀπέτεμες τοῦ κακοδαίμονος Παφλαγόνος
τὴν κεφαλήν, τί καὶ κατέπηξας αὐτὴν ἐπὶ τῆς σαρίσης,
ὥστε σου καταρρεῖν τὸ αἷμα;
</p>
</sp>
<sp>
<speaker>Λεόντιχος</speaker>
<p/>
</sp>
</div2>
<div2 type="section" n="6">
<sp>
<p>τοῦτο μιαρὸν ὡς ἀληθῶς, ὦ Χηνίδα,
ἐπεὶ τά γε ἄλλα οὐ κακῶς συνεπέπλαστο, ἄπιθι δʼ οὖν καὶ
πεῖσον αὐτὴν συγκαθευδήσουσαν.
</p>
</sp>
<sp>
<speaker>Χηνίδας</speaker>
<p> λέγω οὖν ὡς ἐψεύσω ἅπαντα γενναῖος αὐτῇ δόξαι βουλόμενος;
</p>
</sp>
<sp>
<speaker>Λεόντιχος</speaker>
<p> αἰσχρόν, ὦ Χηνίδα. <pb id="reitz.v.2.p.319"/>
</p>
</sp>
<sp>
<speaker>Χηνίδας</speaker>
<p> καὶ μὴν οὐκ ἄν ἄλλως ἀφίκοιτο. ἑλοῦ τοίνυν
θάτερον ἢ μισεῖσθαι ἀριστεὺς εἶναι δοκῶν ἢ καθεύδειν
μετὰ Ὑμνίδος ἐψεῦσθαι ὁμολογῶν.
</p>
</sp>
<sp>
<speaker>Λεόντιχος</speaker>
<p> χαλεπὰ μὲν ἄμφω· αἱροῦμαι δʼ ὅμως τὴν
Ὑμνίδα. ἄπιθι οὖν καὶ λέγε, ὦ Χηνίδα, ἐψεῦσθαι μέν, μὴ πάντα δέ.</p>
</sp>
</div2>
</div1>
<div1 type="book" n="14">
<head>Δωρίων και Μυρτάλη.</head>
<div2 type="section" n="1">
<sp>
<speaker>Δωρίων</speaker>
<p> νῦν με ἀποκλείεις, ὦ Μυρτάλη, νῶν, ὅτε

πένης ἐγενόμην διὰ σέ, ὅτε δέ σοι τὰ τοσαῦτα ἐκόμιζον,
ἐρώμενος, ἀνήρ, δεσπότης, πάντʼ ἦν ἐγώ. ἐπεὶ δʼ ἐγὼ
μὲν αὖος ἤδη ἀκριβῶς, σὺ δὲ τὸν Βιθυνὸν ἔμπορον εὕρηκας
ἐραστήν, ἀποκλείομαι μὲν ἐγὼ καὶ πρὸ τῶν θυρῶν
ἕστηκα δακρύων, ὁ δὲ τῶν νυκτῶν φιλεῖται καὶ μόνος ἔνδον
ἐστὶ καὶ παννυχίζεται, καὶ κυεῖν φὴς ἀπʼ αὐτοῦ.
</p>
</sp>
<sp>
<speaker>Μυρτάλη</speaker>
<p> ταῦτά με ἀποπνίγει, Δωρίων, καὶ μάλιστα
ὁπόταν λέγῃς ὡς πολλὰ ἔδωκας καὶ πένης γεγένησαι
δἰ ἐμέ. λόγισαι γοῦν ἅπαντα ἐξ ἀρχῆς ὁπόσα μοι ἐκόμισας.
</p>
</sp>
<sp>
<speaker>Δωρίων</speaker>
<p/>
</sp>
</div2>
<div2 type="section" n="2">
<sp>
<p>εὖ γε, ὦ Μυρτάλη, λογισώμεθα. ὑποδήματα
ἐκ Σικυῶνος τὸ πρῶτον δύο δραχμῶν· τίθει δύο δραχμάς.
<pb id="p.268"/>
</p>
</sp>
<sp>
<speaker>Μυρτάλη</speaker>
<p> ἀλλʼ ἐκοιμήθης νύκτας δύο.
<pb id="reitz.v.2.p.320"/>
</p>
</sp>
<sp>
<speaker>Δωρίων</speaker>
<p> καὶ ὁπότε ἧκον ἐκ Συρίας, ἀλάβαστρον μύρου
ἐκ Φοινίκης, δύο καὶ τοῦτο δραχμῶν νὴ τὸν Ποσειδῶ.
</p>
</sp>
<sp>
<speaker>Μυρτάλη</speaker>
<p> ἐγὼ δέ σοι ἐκπλέοντι τὸ μικρὸν ἐκεῖνο χιτώνιον
τὸ μέχρι τῶν μηρῶν, ὡς ἔχοις ἐρέττων, Ἐπιούρου
τοῦ πρωρέως ἐκλαθομένου αὐτὸ παρʼ ἡμῖν, ὁπότε ἐκάθευδε παρʼ ἐμοί.
</p>
</sp>
<sp>
<speaker>Δωρίων</speaker>
<p> ἀπέλαβεν αὐτὸ γνωρίσας ὁ Ἐπίουρος πρῴην
ἐν Σάμῳ μετὰ πολλῆς γε, ὦ θεοί, τῆς μάχης. κρόμμυα
δὲ ἐκ Κύπρου καὶ σαπέρδας πέντε καὶ πέρκας τέτταρας,
ὁπότε κατεπλεύσαμεν ἐκ Βοσπόρου, ἐκόμισά σοι. τί οὖν;
καὶ ἄρτους ὀκτὼ ναυτικοὺς ἐν γυργάθῳ ξηροὺς καὶ ἰσχάδων
βῖκον ἐκ Καρίας καὶ ὕστερον ἐκ Πατάρων σανδάλια
ἐπίχρυσα, ὦ ἀχάριστε· καὶ τυρόν ποτε μέμνημαι τὸν μέγαν ἐκ Γυθίου.
</p>
</sp>
<sp>
<speaker>Μυρτάλη</speaker>
<p> πέντε ἴσως δραχμῶν, ὦ Δωρίων, πάντα ταῦτα
</p>
</sp>
<sp>
<speaker>Δωρίων</speaker>
<p/>
</sp>
</div2>
<div2 type="section" n="3">
<sp>
<p>ὦ Μυρτάλη, ὅσα ναύτης ἄνθρωπος ἐδυνάμην
μισθοῦ ἐπιπλέων. νῦν γὰρ ἤδη τοίχου ἄρχω τοῦ
δεξιοῦ καὶ σὺ ἡμῶν ὑπερορᾷς, πρῴην δὲ ὁπότε τὰ Ἀφροδίσια
ἦν, οὐχὶ δραχμὴν ἔθηκα πρὸς τοῖν ποδοῖν τῆ Ἀφροδίτης
σοῦ ἕνεκεν ἀργυρᾶν; καὶ πάλιν τῇ μητρὶ εἰς ὑποδήματα
δύο δραχμὰς καὶ Λυδῇ ταύτῃ πολλάκις εἰς τὴν
χεῖρα νῦν μὲν δύο, νῦν δὲ τέτταρας ὀβολούς. ταῦτα πάντα
συντεθέντα οὐσία ναύτου ἀνδρὸς ἦν.
<pb id="reitz.v.2.p.321"/>
</p>
</sp>
<sp>
<speaker>Μυρτάλη</speaker>
<p> τὰ κρόμμυα καὶ οἱ σαπέρδαι, ὦ Δωρίων;
</p>
</sp>
<sp>
<speaker>Δωρίων</speaker>
<p> ναί· οὐ γὰρ εἶχον πλείω κομίζειν· οὐ γὰρ
ἂν ἤρεττον, εἴ γε πλουτῶν ἐτύγχανον. τῇ μητρὶ δὲ οὐδὲ
κεφαλίδα μίαν σκορόδου ἐκόμισα πώποτε. ἡδέως δʼ ἂν
ἔμαθον ἅτινά σοι παρὰ τοῦ Βιθυνοῦ τὰ δῶρα
</p>
</sp>
<sp>
<speaker>Μυρτάλη</speaker>
<p> τουτὶ πρῶτον ὁρᾷς τὸ χιτώνιον; ἐκεῖνος
ἐπρίατο, καὶ τὸν ὅρμον τὸν παχύτερον.
<pb id="p.269"/>
</p>
</sp>
<sp>
<speaker>Δωρίων</speaker>
<p> ἐκεῖνος; ᾔδειν γάρ σε πάλαι ἔχουσαν.
</p>
</sp>
<sp>
<speaker>Μυρτάλη</speaker>
<p> ἀλλʼ ὃν ᾔδεις, πολὺ λεπτότερος ἦν καὶ
σμαράγδους οὐκ εἶχε. καὶ ἐλλόβια ταυτὶ καὶ δάπιδα, καὶ
πρῴην δύο μνᾶς, καὶ τὸ ἐνοίκιον κατέβαλεν ὑπὲρ ἡμῶν,
οὐ σάνδαλα Παταρικὰ καὶ τυρὸν Γυθιακὸν καὶ φληνάφους.
</p>
</sp>
<sp>
<speaker>Δωρίων</speaker>
<p/>
</sp>
</div2>
<div2 type="section" n="4">
<sp>
<p>ἀλλὰ ἐκεῖνο οὐ λέγεις, οἵῳ ὄντι συγκαθεύδεις
αὐτῷ; ἔτη μὲν ὑπὲρ τὰ πεντήκοντα πάντως, ἀναφαλαντίας
καὶ τὴν χρόαν οἷος κάραβος. οὐδὲ τοὺς ὀδόντας
αὐτοῦ ὁρᾷς; αἱ μὲν γὰρ χάριτες, ὦ Διοσκόρω, πολλαί,
καὶ μάλιστα ὁπόταν ᾅδῃ καὶ ἁβρὸς εἶναι θέλῃ, ὄνος
αὐτολυρίζων, φασίν. ἀλλὰ ὄναιο αὐτοῦ ἀξία γε οὖσα καὶ 
γένοιτο ὑμῖν παιδίον ὅμοιον τῷ πατρί, ἐγὼ δὲ καὶ αὐτὸς
εὑρήσω Δελφίδα ἢ Κυμβάλιόν τινα τῶν κατʼ ἐμὲ ἢ τὴν
γείτονα ὑμῶν τὴν αὐλητρίδα ἢ πάντως τινά. δάπιδας δὲ
καὶ ὅρμους καὶ διμναῖα μισθώματα οὐ πάντες ἔχομεν. <pb id="reitz.v.2.p.322"/>
</p>
</sp>
<sp>
<speaker>Μυρτάλη</speaker>
<p> ὦ μακαρία ἐκείνη, ἥτις ἐραστὴν σέ, ὦ Δωρίων,
ἕξει· κρόμμυα γὰρ αὐτῇ οἴσεις ἐκ Κύπρου καὶ τυρόν,
ὅταν ἐκ Γυθίου καταπλέῃς.</p>
</sp>
</div2>
</div1>
<div1 type="book" n="15">
<head>Κοχλὶς καὶ Παρθενὶς.</head>
<div2 type="section" n="1">
<sp>
<speaker>Κοχλίς</speaker>
<p> τί δακρύεις, ὦ Παρθενί, ἢ πόθεν κατεαγότας τοὺς αὐλοὺς φέρεις;

</p>
</sp>
<sp>
<speaker>Παρθενίς</speaker>
<p> ὁ στρατιώτης ὁ Αἰτωλὸς ὁ μέγας ὁ Κροκάλης
ἐρῶν ἐρράπισέ με αὐλοῦσαν εὑρὼν παρὰ τῇ Κροκάλῃ
ὑπὸ τοῦ ἀντεραστοῦ αὐτοῦ Γόργου μεμισθωμένην καὶ
τούς τε αὐλούς μου συνέτριψε καὶ τὴν τράπεζαν μεταξὺ
δειπνούντων ἀνέτρεψε καὶ τὸν κρατῆρα ἐξέχεεν ἐπεισπαίσας·
καὶ τὸν μὲν ἀγροῖκον ἐκεῖνον τὸν Γόργον ἀπὸ τοῦ
συμποσίου κατασπάσας τῶν τριχῶν ἔπαιον περιστάντες
<pb id="p.270"/>
αὐτός τε ὁ στρατιώτης — Δεινόμαχος, οἶμαι, καλεῖται
— καὶ ὁ συστρατιώτης αὐτοῦ· ὥστε οὐκ οἶδα εἰ βιώσεται
ὁ ἄνθρωπος, ὦ Κοχλί· αἷμά τε γὰρ ἐρρύη πολὺ ἀπὸ
<pb id="reitz.v.2.p.323"/> τῶν ῥινῶν καὶ τὸ πρόσωπον ὅλον ἐξῴδηκεν αὐτοῦ καὶ πελιδνόν ἐστιν.
</p>
</sp>
<sp>
<speaker>Κοχλίς</speaker>
<p/>
</sp>
</div2>
<div2 type="section" n="2">
<sp>
<p>ἐμάνη ὁ ἄνθρωπος ἢ μέθη τις ἦν καὶ παροινία τὸ πρᾶγμα;
</p>
</sp>
<sp>
<speaker>Παρθενίς</speaker>
<p> ζηλοτυπία τις, ὦ Κοχλί, καὶ ἔρως ἔκτοπος·
ἡ Κροκάλη δέ, οἶμαι, δύο τάλαντα αἰτήσασα, εἰ βούλεται
μόνος ἔχειν αὐτήν, ἐπεὶ μὴ ἐδίδου ὁ Δεινόμαχος, ἐκεῖνον
μὲν ἀπέκλεισεν ἥκοντα προσαράξασά γε αὐτῷ τὰς
θύρας, ὡς ἐλέγετο, τὸν Γόργον δὲ Οἰνοέα τινά γεωργὸν
εὔπορον ἐκ πολλοῦ ἐρῶντα καὶ χρηστὸν ἄνθρωπον προς2ιεμένη
ἔπινε μετʼ αὐτοῦ κἀμὲ παρέλαβεν αὐλήσουσαν
παρʼ αὐτοῖς. ἤδη δὲ προχωροῦντος τοῦ πότου ἐγὼ μὲν
ὑπέκρεκόν τι τῶν Λυδίων. ὁ γεωργὸς δὲ ἤδη ἀνίστατο
ὀρχησόμενος, ἡ Κροκάλη δὲ ἐκρότει, καὶ πάντα ἦν ἡδέα·
ἐν τοσούτῳ δὲ κτύπος ἠκούετο καὶ βοὴ καὶ ἡ αὔλειος
ἠράσσετο, καὶ μετὰ μικρὸν ἐπεισέπαισαν ὅσον ὀκτὼ νεανίσκοι
μάλα καρτεροὶ καὶ ὁ Μεγαρεὺς ἐν αὐτοῖς. εὐθὺς
οὖν ἀνετέτραπτο πάντα καὶ ὁ Γόργος, ὥσπερ ἔφην,
ἐπαίετο καὶ ἐπατεῖτο χαμαὶ κείμενος· ἡ Κροκάλη δὲ οὐκ
οἶδʼ ὅπως ἔφθη ὑπεκφυγοῦσα παρὰ τὴν γείτονα Θεσπιάδα·
<pb id="reitz.v.2.p.324"/> ἐμὲ δὲ ῥαπίσας ὁ Δεινόμαχος, Ἐκφθείρου, φησί,
κατεαγότας μοι τοὺς αὐλοὺς προσρίψας. καὶ νῦν ἀποτρέχω
φράσουσα ταῦτα τῷ δεσπότῃ· ἀπέρχεται δὲ καὶ ὁ
γεωργὸς ὀψόμενός τινας φίλους τῶν ἀστικῶν, οἳ παραδώσουσι
τοῖς πρυτανεῦσι τὸν Μεγαρέα.
</p>
</sp>
<sp>
<speaker>Κοχλίς</speaker>
<p/>
</sp>
</div2>
<div2 type="section" n="3">
<sp>
<p>ταῦτʼ ἐστὶν ἀπολαῦσαι τῶν στρατιωτικῶν
τούτων ἐρώτων, πληγὰς καὶ δίκας· τὰ δὲ ἄλλα ἡγεμόνες
εἶναι καὶ χιλίαρχοι λέγοντες, ἤν τι δοῦναι δέῃ,
Περίμεινον, φασί, τὴν σύνταξιν, ὁπόταν απολάβω τὴν
<pb id="p.271"/>
μισθοφοράν, καὶ ποιήσω πάντα. ἐπιτριβεῖεν δʼ οὖν ἀλαζόνες
ὄντες· ἔγω γʼ οὖν εὖ ποιῶ μὴ προσιεμένη αὐτοὺς
τὸ παράπαν. ἁλιεύς τις ἐμοὶ γένοιτο ἢ ναύτης ἢ γεωργὸς
ἰσότιμος κολακεύειν εἰδὼς μικρὰ καὶ κομίζων πολλά, οἱ <pb id="reitz.v.2.p.325"/>
δὲ τοὺς λόφους ἐπισείοντες οὗτοι καὶ τὰς μάχας διηγούμενοι, ψόφοι, ὦ Παρθενί.
</p>
</sp>
</div2>
</div1>
</body>
</text>
</TEI.2>
