<?xml version="1.0" encoding="UTF-8"?>
<?oxygen RNGSchema="http://www.stoa.org/epidoc/schema/latest/tei-epidoc.rng" type="xml"?>
<TEI xmlns="http://www.tei-c.org/ns/1.0">
       <teiHeader type="text">
              <fileDesc>
                     <titleStmt>
                            <title>Prometheus</title>
                            <title type="sub">Machine readable text</title>
                            <author n="Plut.">Lucian</author>
                            <editor role="editor" n="Loeb">A. M. Harmon</editor>
                            <sponsor>Perseus Project, Tufts University</sponsor>
                            <principal>Gregory Crane</principal>
                            <respStmt>
                                   <resp>Prepared under the supervision of</resp>
                                   <name>Lisa Cerrato</name>
                                   <name>William Merrill</name>
                                   <name>Elli Mylonas</name>
                                   <name>David Smith</name>
                            </respStmt>
                            <funder n="org:NEH">The National Endowment for the Humanities</funder>
                            <funder n="org:Google">Google Digital Humanities Awards Program</funder>
                     </titleStmt>
                     <extent/>
                     <publicationStmt>
                            <publisher>Trustees of Tufts University</publisher>
                            <pubPlace>Medford, MA</pubPlace>
                            <authority>Perseus Project</authority>
                     </publicationStmt>
                     <sourceDesc>
                            <listBibl>
                                   <biblStruct>
                                          <monogr>
                                                 <author>Lucian</author>
                                                 <title>Works</title>
                                                 <respStmt>
                                                  <resp>with an English Translation by</resp>
                                                  <name>A. M. Harmon</name>
                                                 </respStmt>
                                                 <imprint>
                                                  <pubPlace>Cambridge, MA</pubPlace>
                                                  <publisher>Harvard University Press</publisher>
                                                  <pubPlace>London</pubPlace>
                                                  <publisher>William Heinemann Ltd.</publisher>
                                                  <date>1915</date>
                                                 </imprint>
                                                 <biblScope type="volume">2</biblScope>
                                          </monogr>
                                   </biblStruct>
                            </listBibl>
                     </sourceDesc>
              </fileDesc>
              <encodingDesc>
                     <editorialDecl>
                            <correction method="silent">
                                   <p>optical character recognition</p>
                            </correction>
                     </editorialDecl>
                     <refsDecl>
                            <refState unit="section" n="chunk"/>
                     </refsDecl>
              </encodingDesc>
              <profileDesc>
                     <langUsage>
                            <language ident="greek">Greek</language>
                     </langUsage>
              </profileDesc>
       </teiHeader>
       <text xml:lang="grc">
              <body>
                     <div type="edition">
                            <pb n="v.2.p.242"/>
                            <div type="textpart" subtype="section" n="1">
                                   <sp>
                                          <speaker>Ἑρμῆς</speaker>
                                          <p> ὁ μὲν Καύκασος, ὦ Ἥφαιστε, οὗτος, ω τὸν ἄθλιον τουτονὶ
                                                 Τιτᾶνα προσηλῶσθαι δεήσει· περισκοπῶμεν δὲ ἤδη
                                                 κρημνόν τινα ἐπιτήδειον, εἴ που τῆς χιόνος τι
                                                 γυμνόν ἐστιν, ὡς βεβαιότερον καταπαγείη τὰ δεσμὰ
                                                 καὶ οὗτος ἅπασι περιφανὴς εἴη κρεμάμενος. </p>
                                   </sp>
                                   <sp>
                                          <speaker>Ἥφαιστος</speaker>
                                          <p> περισκοπῶμεν, ὦ Ἑρμῆ· οὔτε γὰρ ταπεινὸν καὶ πρόσγειον
                                                 ἐσταυρῶσθαι χρή, ὡς μὴ ἐπαμύνοιεν αὐτῷ τὰ πλάσματα
                                                 αὐτοῦ οἱ ἄνθρωποι, οὔτε μὴν κατὰ τὸ ἄκρον, — ἀφανὴς
                                                 γὰρ ἂν εἴη τοῖς κάτω — ἀλλʼ εἰ δοκεῖ κατὰ μέσον
                                                 ἐνταῦθά που ὑπὲρ τῆς φάραγγος ἀνεσταυρώσθω
                                                 ἐκπετασθεὶς τὼ χεῖρε ἀπὸ τουτουὶ τοῦ κρημνοῦ πρὸς
                                                 τὸν ἐναντίον. </p>
                                   </sp>
                                   <sp>
                                          <speaker>Ἑρμῆς</speaker>
                                          <p> εὖ λέγεις· ἀπόξυροί τε γὰρ αἱ πέτραι καὶ ἀπρόσβατοι
                                                 πανταχόθεν, ἠρέμα ἐπινενευκυῖαι, καὶ τῷ ποδὶ στενὴν
                                                 ταύτην ὁ κρημνὸς ἔχει τὴν ἐπίβασιν, ὡς ἀκροποδητὶ
                                                 μόλις ἑστάναι, καὶ ὅλως ἐπικαιρότατος ἂν ὁ σταυρὸς
                                                 γένοιτο. μὴ μέλλε οὖν, ὦ Προμηθεῦ, ἀλλʼ ἀνάβαινε
                                                 καὶ πάρεχε σεαυτὸν καταπαγησόμενον πρὸς τὸ ὄρος.
                                                  <pb n="v.2.p.244"/>
                                          </p>
                                   </sp>
                            </div>
                            <div type="textpart" subtype="section" n="2">
                                   <sp>
                                          <speaker>Προμηθεύς</speaker>
                                          <p> ἀλλὰ κἂν ὑμεῖς γε, ὦ Ἥφαιστε καὶ Ἑρμῆ, κατελεησατέ με
                                                 παρὰ τὴν ἀξίαν δυστυχοῦντα. </p>
                                   </sp>
                                   <sp>
                                          <speaker>Ἑρμῆς</speaker>
                                          <p> τοῦτο φής, ὦ Προμηθεῦ, ἀντὶ σοῦ ἀνασκολοπισθῆναι ˘
                                                 αὐτίκα μάλα παρακούσαντας τοῦ ἐπιτάγματος· ἢ οὐχ
                                                 ἱκανὸς εἶναί σοι δοκεῖ ὁ Καύκασος καὶ ἄλλους
                                                 χωρῆσαι δύο προσπατταλευθέντας; ἀλλʼ ὄρεγε τὴν
                                                 δεξιάν· σὺ δέ, ὦ Ἥφαιστε, κατάκλειε καὶ προσήλου
                                                 καὶ τὴν σφῦραν ἐρρωμένως κατάφερε. δὸς καὶ τὴν
                                                 ἑτέραν κατειλήφθω εὖ μάλα καὶ αὕτη εὖ ἔχει.
                                                 καταπτήσεται δὲ ἤδη καὶ ὁ ἀετὸς ἀποκερῶν τὸ ἧπαρ,
                                                 ὡς πάντα ἔχοις ἀντὶ τῆς καλῆς καὶ εὐμηχάνου
                                                 πλαστικῆς. </p>
                                   </sp>
                            </div>
                            <div type="textpart" subtype="section" n="3">
                                   <sp>
                                          <speaker>Προμηθεύς</speaker>
                                          <p> ὦ Κρόνε καὶ Ἰαπετὲ καὶ σὺ ὦ μῆτερ, οἷα πέπονθα ὁ
                                                 κακοδαίμων οὐδὲν δεινὸν εἰργασμένος. </p>
                                   </sp>
                                   <sp>
                                          <speaker>Ἑρμῆς</speaker>
                                          <p> οὐδέν, ὦ Προμηθεῦ, δεινὸν εἰργάσω, ὃς πρῶτα μὲν τὴν
                                                 νομὴν τῶν κρεῶν ἐγχειρισθεὶς οὕτως ἄδικον ἐποιήσω
                                                 καὶ ἀπατηλήν, ὡς σαυτῷ μὲν τὰ κάλλιστα ὑπεξελέσθαι,
                                                 τὸν Δία δὲ παραλογίσασθαι ὀστᾶ <q> καλύψας ἄργετι
                                                  δημῷ ;</q> μέμνημαι γὰρ Ἡσιόδου νὴ Δίʼ οὕτως
                                                 εἰπόντος· ἔπειτα δὲ τοὺς ἀνθρώπους ἀνέπλασας,
                                                 πανουργότατα ζῷα, καὶ μάλιστά γε τὰς γυναῖκας· ἐπὶ
                                                 πᾶσι δὲ τὸ τιμιώτατον κτῆμα τῶν θεῶν τὸ πῦρ κλέψας,
                                                 καὶ τοῦτο ἔδωκας τοῖς ἀνθρώποις; τοσαῦτα δεινὰ
                                                 εἰργασμένος φὴς μηδὲν ἀδικήσας δεδέσθαι; <pb
                                                  n="v.2.p.246"/>
                                          </p>
                                   </sp>
                            </div>
                            <div type="textpart" subtype="section" n="4">
                                   <sp>
                                          <speaker>Προμηθεύς</speaker>
                                          <p> ἔοικας, ὦ Ἑρμῆ, καὶ σὺ κατὰ τὸν ποιητὴν <q>ἀναίτιον
                                                  αἰτιάασθαι</q> ὃς τὰ τοιαῦτά μοι προφέρεις, ἐφʼ
                                                 οἷς ἔγωγε τῆς ἐν πρυτανείῳ σιτήσεως, εἰ τὰ δίκαια
                                                 ἐγίγνετο, ἐτιμησάμην ἂν ἐμαυτῷ. εἰ γοῦν σχολή σοι,
                                                 ἡδέως ἂν καὶ δικαιολογησαίμην ὑπὲρ τῶν ἐγκλημάτων,
                                                 ὡς δείξαιμι ἄδικα ἐγνωκότα περὶ ἡμῶν τὸν Δία· σὺ δὲ
                                                 — στωμύλος γὰρ εἶ καὶ δικανικὸς — ἀπολόγησαι ὑπὲρ
                                                 αὐτοῦ ὡς δικαίαν τὴν ψῆφον ἔθετο, ἀνεσταυρῶσθαί με
                                                 πλησίον τῶν Κασπίων τούτων πυλῶν ἐπὶ τοῦ Καυκάσου,
                                                 οἴκτιστον θέαμα πᾶσι Σκύθαις. </p>
                                   </sp>
                                   <sp>
                                          <speaker>Ἑρμῆς</speaker>
                                          <p> ἕωλον μέν, ὦ Προμηθεῦ, τὴν ἔφεσιν ἀγωνιῇ καὶ ἐς οὐδὲν
                                                 δέον ὅμως δʼ οὖν λέγε· καὶ γὰρ ἄλλως περιμένειν
                                                 ἀναγκαῖον, ἔστʼ ἂν ὁ ἀετὸς καταπτῇ ἐπιμελησόμενός
                                                 σου τοῦ ἥπατος. τὴν ἐν τῷ μέσῳ δὴ ταύτην σχολὴν
                                                 καλῶς ἂν ἔχον εἴη ˘ εἰς ἀκρόασιν καταχρήσασθαι
                                                 σοφιστικήν, οἷος εἶ σὺ πανουργότατος ἐν τοῖς
                                                 λόγοις. </p>
                                   </sp>
                            </div>
                            <div type="textpart" subtype="section" n="5">
                                   <sp>
                                          <speaker>Προμηθεύς</speaker>
                                          <p> πρότερος οὖν, ὦ Ἑρμῆ, λέγε, καὶ ὅπως μου ὡς δεινότατα
                                                 κατηγορήσῃς μηδὲ καθυφῇς τι τῶν δικαίων τοῦ πατρός.
                                                 σὲ δέ, ὦ Ἥφαιστε, δικαστὴν ποιοῦμαι ἔγωγε. </p>
                                   </sp>
                                   <sp>
                                          <speaker>Ἥφαιστος</speaker>
                                          <p> μὰ Δίʼ, ἀλλὰ κατήγορον ἀντὶ δικαστοῦ ἴσθι <pb
                                                  n="v.2.p.248"/> με ἕξων, ὃς τὸ πῦρ ὑφελόμενος
                                                 ψυχράν μοι τὴν κάμινον ἀπολέλοιπας. </p>
                                   </sp>
                                   <sp>
                                          <speaker>Προμηθεύς</speaker>
                                          <p> οὐκοῦν διελόμενοι τὴν κατηγορίαν, σὺ μὲν περὶ τῆς
                                                 κλοπῆς ἤδη σύνειρε, ὁ Ἑρμῆς δὲ τὴν κρεανομίαν καὶ
                                                 τὴν ἀνθρωποποιίαν αἰτιάσεται· ἄμφω δὲ τεχνῖται καὶ
                                                 εἰπεῖν δεινοὶ ἐοίκατε εἶναι. </p>
                                   </sp>
                                   <sp>
                                          <speaker>Ἥφαιστος</speaker>
                                          <p> ὁ Ἑρμῆς καὶ ὑπὲρ ἐμοῦ ἐρεῖ· ἐγὼ γὰρ οὐ πρὸς λόγοις
                                                 τοῖς δικανικοῖς εἰμι, ἀλλʼ ἀμφὶ τὴν κάμινον ἔχω τὰ
                                                 πολλά· ὁ δὲ ῥήτωρ τέ ἐστι καὶ τῶν τοιούτων οὐ
                                                 παρέργως μεμέληκεν αὐτῷ. </p>
                                   </sp>
                                   <sp>
                                          <speaker>Προμηθεύς</speaker>
                                          <p> ἐγὼ μὲν οὐκ ἄν ποτε ᾤμην καὶ περὶ τῆς κλοπῆς τὸν Ἑρμῆν
                                                 ἐθελῆσαι ἂν εἰπεῖν οὐδὲ ὀνειδιεῖν μοι τὸ τοιοῦτον
                                                 ὁμοτέχνῳ ὄντι. πλὴν ἀλλʼ εἰ καὶ τοῦτο, ὦ Μαίας παῖ,
                                                 ὑφίστασαι, καιρὸς ἤδη περαίνειν τὴν κατηγορίαν, ,
                                          </p>
                                   </sp>
                            </div>
                            <div type="textpart" subtype="section" n="6">
                                   <sp>
                                          <speaker>Ἑρμῆς</speaker>
                                          <p> πάνυ γοῦν, ὦ Προμηθεῦ, μακρῶν δεῖ λόγων καὶ ἱκανῆς
                                                 τινος παρασκευῆς ἐπὶ τὰ σοὶ πεπραγμένα, οὐχὶ δὲ
                                                 ἀπόχρη μόνα τὰ κεφάλαια εἰπεῖν τῶν ἀδικημάτων, ὅτι
                                                 ἐπιτραπέν σοι μοιρᾶσαι τὰ κρέα σαυτῷ μὲν τὰ
                                                 κάλλιστα ἐφύλαττες, ἐξηπάτας δὲ τὸν βασιλέα, καὶ
                                                 τοὺς ἀνθρώπους ἀνέπλασας, οὐδὲν δέον, καὶ τὸ πῦρ
                                                 κλέψας παρʼ ἡμῶν ἐκόμισας ἐς αὐτούς· καί μοι
                                                 δοκεῖς, ὦ βέλτιστε, μὴ συνιέναι ἐπὶ τοῖς
                                                 τηλικούτοις πάνυ φιλανθρώπου τοῦ Διὸς πεπειραμένος.
                                                 εἰ μὲν οὖν ἔξαρνος εἶ μὴ εἰργάσθαι αὐτά, δεήσει καὶ
                                                 διελέγχειν καὶ ῥῆσίν τινα μακρὰν ἀποτείνειν καὶ
                                                 πειρᾶσθαι ὡς ἔνι μάλιστα ἐμφανίζειν τὴν ἀλήθειαν εἰ
                                                 δὲ φὴς τοιαύτην πεποιῆσθαι <pb n="v.2.p.250"/> τὴν
                                                 νομὴν τῶν κρεῶν καὶ τὰ περὶ τοὺς ἀνθρώπους
                                                 καινουργῆσαι καὶ τὸ πῦρ κεκλοφέναι, ἱκανῶς
                                                 κατηγόρηταί μοι, καὶ μακρότερα οὐκ ἂν εἴποιμι·
                                                 λῆρος γὰρ ἄλλως τὸ τοιοῦτον. </p>
                                   </sp>
                            </div>
                            <div type="textpart" subtype="section" n="7">
                                   <sp>
                                          <speaker>Προμηθεύς</speaker>
                                          <p> εἰ μὲν καὶ ταῦτα λῆρός ἐστιν ἃ εἴρηκας, εἰσόμεθα
                                                 μικρὸν ὕστερον ἐγὼ δέ, ἐπείπερ ἱκανὰ φὴς εἶναι τὰ
                                                 κατηγορημένα, πειράσομαι ὡς ἂν οἷός τε ὦ
                                                 διαλύσασθαι τὰ ἐγκλήματα. καὶ πρῶτόν γε ἄκουσον τὰ
                                                 περὶ τῶν κρεῶν. καίτοι, νὴ τὸν Οὐρανόν, καὶ νῦν
                                                 λέγων αὐτὰ αἰσχύνομαι ὑπὲρ τοῦ Διός, εἰ οὕτω
                                                 μικρολόγος καὶ μεμψίμοιρός ἐστιν, ὡς διότι
                                                 μικρὸν.ὀστοῦν ἐν τῇ μερίδι εὗρε,
                                                 ἀνασκολοπισθησόμενον πέμπειν παλαιὸν οὕτω θεόν,
                                                 μήτε τῆς συμμαχίας μνημονεύσαντα μήτε αὖ τὸ τῆς
                                                 ὀργῆς κεφάλαιον ἡλίκον ἐστὶν ἐννοήσαντα καὶ ὡς
                                                 μειρακίον τὸ τοιοῦτον, ὀργίζεσθαι καὶ ἀγανακτεῖν εἰ
                                                 μὴ τὸ μεῖζον αὐτὸς λήψεται.</p>
                                   </sp>
                            </div>
                            <div type="textpart" subtype="section" n="8">
                                   <sp>
                                          <p>καίτοι τάς γε ἀπάτας, ὦ Ἑρμῆ, τὰς τοιαύτας συμποτικὰς
                                                 οὔσας οὐ χρή, οἶμαι, ἀπομνημονεύειν, ἀλλʼ εἰ καί τι
                                                 ἡμάρτηται μεταξὺ εὐωχουμένων, παιδιὰν ἡγεῖσθαι καὶ
                                                 αὐτοῦ ἐν τῷ συμποσίῳ καταλιπεῖν τὴν ὀργὴν ἐς δὲ τὴν
                                                 αὔριον ταμιεύεσθαι τὸ μῖσος καὶ μνησικακεῖν καὶ
                                                 ἕωλόν τινα μῆνιν διαφυλάττειν, ἄπαγε, οὔτε θεοῖς
                                                 πρέπον οὔτε ἄλλως βασιλικὸν ἢν γοῦν ἀφέλῃ τις τῶν
                                                 συμποσίων τὰς κομψείας ταύτας, ἀπάτην καὶ σκώμματα
                                                 καὶ τὸ διασιλλαίνειν καὶ ἐπιγελᾶν, τὸ
                                                 καταλειπόμενόν ἐστι μέθη καὶ κόρος καὶ σιωπή,
                                                 σκυθρωπὰ καὶ ἀτερπῆ πράγματα καὶ ἥκιστα συμποσίῳ
                                                 πρέποντα. ὥστε ἔγωγε οὐδὲ μνημονεύσειν εἰς τὴν
                                                 ὑστεραίαν <pb n="v.2.p.252"/> ἔτι ᾤμην τούτων τὸν
                                                 Δία, οὐχ ὅπως τηλικαῦτα ἐπʼ αὐτοῖς ἀγανακτήσειν καὶ
                                                 πάνδεινα ἡγήσεσθαι πεπονθέναι, εἰ διανέμων τις κρέα
                                                 παιδιάν τινα ἔπαιζε πειρώμενος εἰ διαγνώσεται τὸ
                                                 βέλτιον ὁ αἱρούμενος.</p>
                                   </sp>
                            </div>
                            <div type="textpart" subtype="section" n="9">
                                   <sp>
                                          <p>τίθει δʼ ὅμως, ὦ Ἑρμῆ, τὸ χαλεπώτερον, μὴ τὴν ἐλάττω
                                                 μοῖραν ἀπονενεμηκέναι τῷ Διί, τὴν δʼ ὅλην
                                                 ὑφῃρῆσθαι· τί οὖν; διὰ τοῦτο ἐχρῆν, τὸ τοῦ λόγου,
                                                 τῇ γῇ τὸν οὐρανὸν ἀναμεμῖχθαι καὶ δεσμὰ καὶ
                                                 σταυροὺς καὶ Καύκασον ὅλον ἐπινοεῖν καὶ ἀετοὺς
                                                 καταπέμπειν καὶ τὸ ἧπαρ ἐκκολάπτειν; ὅρα γὰρ μὴ
                                                 πολλήν τινα ταῦτα κατηγορῇ τοῦ ἀγανακτοῦντος αὐτοῦ
                                                 μικροψυχίαν καὶ ἀγένειαν τῆς γνώμης καὶ πρὸς ὀργὴν
                                                 εὐχέρειαν. ἢ τί γάρ ἂν ἐποίησεν οὗτος ὅλον βοῦν
                                                 ἀπολέσας, εἰ κρεῶν ὀλίγων ἕνεκα τηλικαῦτα
                                                 ἐργάζεται;</p>
                                   </sp>
                            </div>
                            <div type="textpart" subtype="section" n="10">
                                   <sp>
                                          <p>καίτοι πόσῳ οἱ ἄνθρωποι εὐγνωμονέστερον διάκεινται πρὸς
                                                 τὰ τοιαῦτα, οὓς εἰκὸς ἦν καὶ τὰ ἐς τὴν ὀργὴν
                                                 ὀξυτέρους εἶναι τῶν θεῶν; ἀλλʼ ὅμως ἐκείνων οὐκ
                                                 ἔστιν ὅστις τῷ μαγείρῳ σταυροῦ ἂν τιμήσαιτο, εἰ τὰ
                                                 κρέα ἕψων καθεὶς τὸν δάκτυλον τοῦ ζωμοῦ τι
                                                 περιελιχμήσατο ἢ ὀπτωμένων ἀποσπάσας τι
                                                 κατεβρόχθισεν, ἀλλὰ συγγνώμην ἀπονέμουσιν αὐτοῖς·
                                                 εἰ δὲ καὶ πάνυ ὀργισθεῖεν, ἢ κονδύλους ἐνέτριψαν ἢ
                                                 κατὰ κόρρης ἐπάταξαν, ἀνεσκολοπίσθη δὲ οὐδεὶς παρʼ
                                                 αὐτοῖς τῶν τηλικούτων ἕνεκα. καὶ περὶ μὲν τῶν κρεῶν
                                                 τοσαῦτα, αἰσχρὰ μὲν κἀμοὶ ἀπολογεῖσθαι, πολὺ δὲ
                                                 αἰσχίω κατηγορεῖν</p>
                                   </sp>
                            </div>
                            <div type="textpart" subtype="section" n="11">
                                   <sp>
                                          <p>ἐκείνῳ. περὶ δὲ τῆς πλαστικῆς καὶ ὅτι τοὺς ἀνθρώπους
                                                 ἐποίησα, καιρὸς ἤδη λέγειν. τοῦτο δέ, ὦ <pb
                                                  n="v.2.p.254"/> Ἑρμῆ, διττὴν ἔχον τὴν κατηγορίαν,
                                                 οὐκ οἶδα καθʼ ὁπότερον αἰτιᾶσθέ μου, πότερα ὡς οὐδὲ
                                                 ὅλως ἐχρῆν τοὺς ἀνθρώπους γεγονέναι, ἀλλʼ ἄμεινον
                                                 ἦν ἀτρεμεῖν αὐτοὺς γῆν ἄλλως ὄντας, ἢ ὡς πεπλάσθαι
                                                 μὲν ἐχρῆν, ἄλλον δέ τινα καὶ μὴ τοῦτον
                                                 διεσχηματίσθαι τὸν τρόπον; ἐγὼ δὲ ὅμως ὑπὲρ ἀμφοῖν
                                                 ἐρῶ· καὶ πρῶτόν γε, ὡς οὐδεμία τοῖς θεοῖς ἀπὸ
                                                 τούτου βλάβη γεγένηται, τῶν ἀνθρώπων ἐς τὸν βίον
                                                 παραχθέντων, πειράσομαι δεικνύειν· ἔπειτα δέ, ὡς
                                                 καὶ συμφέροντα καὶ ἀμείνω ταῦτα αὐτοῖς παρὰ πολὺ ἢ
                                                 εἰ ἐρήμην καὶ ἀπάνθρωπον συνέβαινε τὴν γῆν
                                                 μένειν.</p>
                                   </sp>
                            </div>
                            <div type="textpart" subtype="section" n="12">
                                   <sp>
                                          <p>ἦν τοίνυν πάλαι — ῥᾷον γὰρ οὕτω δῆλον ἂν γένοιτο, εἴ τι
                                                 ἠδίκηκα ἐγὼ μετακοσμήσας καὶ νεωτερίσας τὰ περὶ
                                                 τοὺς ἀνθρώπους — ἦν οὖν τὸ θεῖον μόνον καὶ τὸ
                                                 ἐπουράνιον γένος, ἡ γῆ δὲ ἄγριόν τι χρῆμα καὶ
                                                 ἄμορφον, ὕλαις ἅπασα καὶ ταύταις ἀνημέροις λάσιος,
                                                 οὔτε δὲ βωμοὶ θεῶν ἢ νέως, — πόθεν γάρ ˘ ; — ἢ
                                                 ξόανα ˘ ἤ τι ἄλλο τοιοῦτον, οἷα πολλὰ νῦν
                                                 ἁπανταχόθι φαίνεται μετὰ πάσης ἐπιμελείας τιμώμενα·
                                                 ἐγὼ δὲ — ἀεὶ γάρ τι προβουλεύω ἐς τὸ κοινὸν καὶ
                                                 σκοπῶ ὅπως αὐξηθήσεται μὲν τὰ τῶν θεῶν, ἐπιδώσει δὲ
                                                 καὶ τἆλλα πάντα ἐς κόσμον καὶ κάλλος — ἐνενόησα ὡς
                                                 ἄμεινον εἴη ὀλίγον ὅσον τοῦ πηλοῦ λαβόντα ζῷά τινα
                                                 συστήσασθαι καὶ ἀναπλάσαι τὰς μορφὰς μὲν ἡμῖν
                                                 αὐτοῖς προσεοικότα· καὶ γὰρ ἐνδεῖν τι ᾤμην τῷ θείῳ,
                                                 μὴ ὄντος τοῦ ἐναντίου αὐτῷ καὶ πρὸς ὃ ἔμελλεν ἡ
                                                 ἐξέτασις γιγνομένη εὐδαιμονέστερον <pb
                                                  n="v.2.p.256"/> ἀποφαίνειν αὐτό· θνητὸν μέντοι
                                                 εἶναι τοῦτο, εὐμηχανώτατον δʼ ἄλλως καὶ συνετώτατον
                                                 καὶ τοῦ</p>
                                   </sp>
                            </div>
                            <div type="textpart" subtype="section" n="13">
                                   <sp>
                                          <p>βελτίονος αἰσθανόμενον. καὶ δὴ κατὰ τὸν ποιητικὸν λόγον
                                                  <q> γαῖαν ὕδει φύρας</q> καὶ διαμαλάξας ἀνέπλασα
                                                 τοὺς ἀνθρώπους, ἔτι καὶ τὴν Ἀθηνᾶν παρακαλέσας
                                                 συνεπιλαβέσθαι μοι τοῦ ἔργου. ταῦτά ἐστιν ἃ μεγάλα
                                                 ἐγὼ τοὺς θεοὺς ἠδίκηκα. καὶ τὸ ζημίωμα ὁρᾷς ἡλίκον,
                                                 εἰ ἐκ πηλοῦ ζῷα ἐποίησα καὶ τὸ τέως ἀκίνητον εἰς
                                                 κίνησιν ἤγαγον· καί, ὡς ἔοικε, τὸ ἀπʼ ἐκείνου ἧττον
                                                 θεοὶ εἰσιν οἱ θεοί, διότι καὶ ἐπὶ γῆς τινα θνητὰ
                                                 ζῷα γεγένηται· οὕτω γὰρ δὴ καὶ ἀγανακτεῖ νῦν ὁ Ζεὺς
                                                 ὥσπερ ἐλαττουμένων τῶν θεῶν ἐκ τῆς τῶν ἀνθρώπων
                                                 γενέσεως, εἰ μὴ ἄρα τοῦτο δέδιε, μὴ καὶ οὗτοι
                                                 ἐπανάστασιν ˘ ἐπʼ αὐτὸν βουλεύσωσι καὶ πόλεμον
                                                 ἐξενέγκωσι πρὸς τοὺς θεοὺς ὥσπερ οἱ Γίγαντες. ἀλλʼ
                                                 ὅτι μὲν δὴ οὐδὲν ἠδίκησθε, ὦ Ἑρμῆ, πρὸς ἐμοῦ καὶ
                                                 τῶν ἔργων τῶν ἐμῶν, δῆλον ἢ σὺ δεῖξον κἂν ἕν τι
                                                 μικρότατον, κἀγὼ σιωπήσομαι καὶ</p>
                                   </sp>
                            </div>
                            <div type="textpart" subtype="section" n="14">
                                   <sp>
                                          <p>δίκαια ἔσομαι πεπονθὼς πρὸς ὑμῶν. ὅτι δὲ καὶ χρήσιμα
                                                 ταῦτα γεγένηται τοῖς θεοῖς, οὕτως ἂν μάθοις, εἰ
                                                 ἐπιβλέψειας ἅπασαν τὴν γῆν οὐκέτʼ αὐχμηρὰν καὶ
                                                 ἀκαλλῆ οὖσαν, ἀλλὰ πόλεσι καὶ γεωργίαις καὶ φυτοῖς
                                                 ἡμέροις διακεκοσμημένην καὶ τὴν θάλατταν πλεομένην
                                                 καὶ τὰς νήσους κατοικουμένας, ἁπανταχοῦ δὲ βωμοὺς
                                                 καὶ θυσίας καὶ ναοὺς καὶ πανηγύρεις· μεσταὶ δὲ Διὸς
                                                 πᾶσαι μὲν ἀγυιαί, πᾶσαι δʼ ἀνθρώπων ἀγοραί. <pb
                                                  n="v.2.p.258"/> καὶ γὰρ εἰ μὲν ἐμαυτῷ μόνῳ κτῆμα
                                                 τοῦτο ἐπλασάμην, ἐπλεονέκτουν ἂν ἴσως, νυνὶ δὲ εἰς
                                                 τὸ κοινὸν φέρων κατέθηκα ὑμῖν αὐτοῖς· μᾶλλον δὲ
                                                 Διὸς μὲν καὶ Ἀπόλλωνος καὶ Ἥρας καὶ σοῦ δέ, ὦ Ἑρμῆ,
                                                 νεὼς ἰδεῖν ἁπανταχοῦ ἐστι, Προμηθέως δὲ οὐδαμοῦ.
                                                 ὁρᾷς ὅπως τὰ ἐμαυτοῦ μόνα σκοπῶ, τὰ κοινὰ δὲ
                                                 καταπροδίδωμι καὶ ἐλάττω ποιῶ;</p>
                                   </sp>
                            </div>
                            <div type="textpart" subtype="section" n="15">
                                   <sp>
                                          <p>ἔτι δέ μοι, ὦ Ἑρμῆ, καὶ τόδε ἐννόησον, εἴ τι σοι δοκεῖ
                                                 ἀγαθὸν ἀμάρτυρον, οἷον κτῆμα ἢ ποίημα ὃ μηδεὶς
                                                 ὄψεται μηδὲ ἐπαινέσεται, ὁμοίως ἡδὺ καὶ τερπνὸν
                                                 ἔσεσθαι τῷ ἔχοντι. πρὸς δὴ τί τοῦτʼ ἔφην; ὅτι μὴ
                                                 γενομένων τῶν ἀνθρώπων ἀμάρτυρον συνέβαινε τὸ
                                                 κάλλος εἶναι τῶν ὅλων, καὶ πλοῦτόν τινα πλουτήσειν
                                                 ἐμέλλομεν οὔτε ὑπʼ ἄλλου τινὸς θαυμασθησόμενον αὔτε
                                                 ἡμῖν αὐτοῖς ὁμοίως τίμιον οὐδὲ γὰρ ἂν εἴχομεν πρὸς
                                                 ὅ τι ἔλαττον παραθεωρῶμεν αὐτόν, οὐδʼ ἂν συνίεμεν
                                                 ἡλίκα εὐδαιμονοῦμεν οὐχ ὁρῶντες ἀμοίρους τῶν
                                                 ἡμετέρων τινάς· οὕτω γὰρ δὴ καὶ τό μέγα δόξειεν ἄν
                                                 μέγα, εἰ τῷ μικρῷ παραμετροῖτο. ὑμεῖς δέ, τιμᾶν ἐπὶ
                                                 τῷ πολιτεύματι τούτῳ δέον, ἀνεσταυρώκατέ με καὶ
                                                 ταύτην μοι τὴν ἀμοιβὴν ἀποδεδώκατε τοῦ
                                                 βουλεύματος.</p>
                                   </sp>
                            </div>
                            <div type="textpart" subtype="section" n="16">
                                   <sp>
                                          <p>ἀλλὰ κακοῦργοί τινες, φής, ἐν αὐτοῖς καὶ ; μοιχεύουσι
                                                 καὶ πολεμοῦσι καὶ ἀδελφὰς γαμοῦσι καὶ πατράσιν
                                                 ἐπιβουλεύουσι. παρʼ ἡμῖν γὰρ οὐχὶ πολλὴ τούτων
                                                 ἀφθονία; καὶ οὐ δήπου διὰ τοῦτο αἰτιάσαιτʼ ἄν τις
                                                 τὸν Οὐρανὸν καὶ τὴν Γῆν, ὅτι ἡμᾶς συνεστήσαντο. ἔτι
                                                 καὶ τοῦτο ἴσως φαίης ἄν, ὅτι ἀνάγκη πολλὰ ἡμᾶς
                                                 ἔχειν πράγματα ἐπιμελουμένους αὐτῶν. οὐκοῦν διά γε
                                                 τοῦτο καὶ ὁ <pb n="v.2.p.260"/> νομεὺς ἀχθέσθω ἐπὶ
                                                 τῷ ἔχειν τὴν ἀγέλην, διότι ἀναγκαῖον αὐτῷ
                                                 ἐπιμελεῖσθαι αὐτῆς. καίτοι τό γε ἐργῶδες τοῦτο καὶ
                                                 ἡδύ· ἄλλως καὶ ἡ φροντὶς οὐκ ἀτερπὴς ἔχουσά τινα
                                                 διατριβήν. ἢ τί γὰρ ἂν ἐπράττομεν οὐκ ἔχοντες ὧν
                                                 προνοοῦμεν τούτων; ἠργοῦμεν ἂν καὶ τὸ νέκταρ
                                                 ἐπίνομεν καὶ τῆς</p>
                                   </sp>
                            </div>
                            <div type="textpart" subtype="section" n="17">
                                   <sp>
                                          <p>ἀμβροσίας ἐνεφορούμεθα οὐδὲν ποιοῦντες. ὃ δὲ μάλιστά με
                                                 πνίγει τοῦτʼ ἐστίν, ὅτι μεμφόμενοι τὴν
                                                 ἀνθρωποποιίαν καὶ μάλιστά γε τὰς γυναῖκας ὅμως
                                                 ἐρᾶτε αὐτῶν καὶ οὐ διαλείπετε κατιόντες, ἄρτι μὲν
                                                 ταῦροι,γεχνοἄρτι δὲ σάτυροι καὶ κύκνοι γενόμενοι,
                                                 καὶ θεοὺς ἐξ αὐτῶν ποιεῖσθαι ἀξιοῦτε. ἀλλʼ ἐχρῆν
                                                 μέν, ἴσως φήσεις, ἀναπεπλάσθαι τοὺς ἀνθρώπους,
                                                 ἄλλον δέ τινα τρόπον, ἀλλὰ μὴ ἡμῖν ἐοικότας· καὶ τί
                                                 ἂν ἄλλο παράδειγμα τούτου ἄμεινον προεστησάμην, ὃ
                                                 πάντως καλὸν ἠπιστάμην; ἢ ἀσύνετον καὶ θηριῶδες
                                                 ἔδει καὶ ἄγριον ἀπεργάσασθαι τὸ ζῷον; καὶ πῶς ἂν ἢ
                                                 θεοῖς ἔθυσαν ἢ τὰς ἄλλας ὑμῖν τιμὰς ἀπένειμαν οὐχὶ
                                                 τοιοῦτοι γενόμενοι; ἀλλὰ ὑμεῖς, ὅταν μὲν ὑμῖν τὰς
                                                 ἑκατόμβας προσάγωσιν, οὐκ ὀκνεῖτε, κἂν ἐπὶ τὸν
                                                 Ὠκεανὸν ἐλθεῖν δέῃ <q> μετʼ ἀμύμονας Αἰθιοπῆας·</q>
                                                 τὸν δὲ τῶν τιμῶν ὑμῖν καὶ τῶν θυσιῶν αἴτιον
                                                 ἀνεσταυρώκατε. περὶ μὲν οὖν τῶν ἀνθρώπων καὶ ταῦτα
                                                 ἱκανά.</p>
                                   </sp>
                            </div>
                            <div type="textpart" subtype="section" n="18">
                                   <sp>
                                          <p>ἤδη δὲ καὶ ἐπὶ τὸ πῦρ, εἰ δοκεῖ, μέτειμι καὶ τὴν
                                                 ἐπονείδιστον ταύτην κλοπήν. καὶ πρὸς θεῶν τοῦτό μοι
                                                 ἀπόκριναι μηδὲν ὀκνήσας· ἔσθʼ ὅ τι ἡμεῖς τοῦ πυρὸς
                                                 ἀπολωλέκαμεν, ἐξ οὗ καὶ παρʼ ἀνθρώποις ἐστίν; οὐκ
                                                 ἂν εἴποις. αὕτη γάρ, οἶμαι, φύσις τουτουὶ τοῦ
                                                 κτήματος, οὐδέν τι ἔλαττον <pb n="v.2.p.262"/>
                                                 γίγνεται, εἰ καί τις ἄλλος αὐτοῦ μεταλάβοι· οὐ γὰρ
                                                 ἀποσβέννυται ἐναυσαμένου τινός· φθόνος δὲ δὴ
                                                 ἄντικρυς τὸ τοιοῦτο, ἀφʼ ὧν μηδὲν ὑμεῖς ἠδίκησθε,
                                                 τούτων κωλύειν μεταδιδόναι τοῖς δεομένοις. καίτοι
                                                 θεούς γε ὄντας ἀγαθοὺς εἶναι χρὴ καὶ <q>δωτῆρας
                                                  ἑάων</q> καὶ ἔξω φθόνου παντὸς ἑστάναι· ὅπου γε
                                                 καὶ εἰ τὸ πᾶν τοῦτο πῦρ ὑφελόμενος κατεκόμισα ἐς
                                                 τὴν γῆν μηδʼ ὅλως τι αὐτοῦ καταλιπών, οὐ μεγάλα
                                                 ὑμᾶς ἠδίκουν οὐδὲν γὰρ ὑμεῖς δεῖσθε αὐτοῦ μήτε
                                                 ῥιγοῦντες μήτε ἕψοντες τὴν ἀμβροσίαν μήτε φωτὸς
                                                 ἐπιτεχνητοῦ δεόμενοι.</p>
                                   </sp>
                            </div>
                            <div type="textpart" subtype="section" n="19">
                                   <sp>
                                          <p>οἱ δὲ ἄνθρωποι καὶ εἰς τὰ ἄλλα μὲν ἀναγκαίῳ χρῶνται τῷ
                                                 πυρί, μάλιστα δὲ ἐς τὰς θυσίας, ὅπως ἔχοιεν κνισᾶν
                                                 τὰς ἀγυιὰς καὶ τοῦ λιβανωτοῦ θυμιᾶν καὶ τὰ μηρία
                                                 καίειν ἐπὶ τῶν βωμῶν. ὁρῶ δέ γε ὑμᾶς μάλιστα
                                                 χαίροντας τῷ καπνῷ καὶ τὴν εὐωχίαν ταύτην ἡδίστην
                                                 οἰομένους, ὁπόταν εἰς τὸν οὐρανὸν ἡ κνῖσα
                                                 παραγένηται <q> ἑλισσομένη περὶ καπνῷ.</q>
                                                 ἐναντιωτάτη τοίνυν ἡ μέμψις αὕτη ἂν γένοιτο τῇ
                                                 ὑμετέρᾳ ἐπιθυμίᾳ. θαυμάζω δὲ ὅπως οὐχὶ καὶ τὸν
                                                 ἥλιον κεκωλύκατε καταλάμπειν αὐτούς· καίτοι πῦρ καὶ
                                                 οὗτός ἐστι πολὺ θειότερὸν τε καὶ πυρωδέστερον. ἢ
                                                 κἀκεῖνον αἰτιᾶσθε ὡς σπαθῶντα ὑμῶν τὸ κτῆμα;
                                                 εἴρηκα. σφὼ δέ, ὦ Ἑρμῆ καὶ Ἥφαιστε, εἴ τι μὴ καλῶς
                                                 εἰρῆσθαι δοκεῖ, διευθύνετε καὶ ἐξελέγχετε,˘ κἀγὼ
                                                 αὖθις ἀπολογήσομαι. </p>
                                   </sp>
                            </div>
                            <div type="textpart" subtype="section" n="20">
                                   <sp>
                                          <speaker>Ἑρμῆς</speaker>
                                          <p> οὐ ῥᾴδιον, ὦ Προμηθεῦ, πρὸς οὕτω γενναῖον σοφιστὴν
                                                 ἁμιλλᾶσθαι· πλὴν ἀλλὰ ὤνησο, διότι <pb
                                                  n="v.2.p.264"/> μὴ καὶ ὁ Ζεὺς ταῦτα ἐπήκουσέ σου·
                                                 εὖ γὰρ οἶδα, ἑκκαίδεκα ˘ γῦπας ἂν ἐπέστησέ σοι τὰ
                                                 ἔγκατα ἐξαιρήσοντας· οὕτω δεινῶς αὐτοῦ κατηγόρηκας
                                                 ἀπολογεῖσθαι δοκῶν. ἐκεῖνο δέ γε θαυμάζω, ὅπως
                                                 μάντις ὢν οὐ προεγίγνωσκες ἐπὶ τούτοις
                                                 κολασθησόμενος. </p>
                                   </sp>
                                   <sp>
                                          <speaker>Προμηθεύς</speaker>
                                          <p> ἠπιστάμην, ὦ Ἑρμῆ, καὶ ταῦτα μὲν καὶ ὅτι ἀπολυθήσομαι
                                                 αὖθις οἶδα, καὶ ἤδη γέ τις ἐκ Θηβῶν ἀφίξεται σὸς
                                                 ἀδελφὸς οὐκ εἰς μακρὰν κατατοξεύσων ὃν φὴς
                                                 ἐπιπτήσεσθαί μοι τὸν ἀετόν. </p>
                                   </sp>
                                   <sp>
                                          <speaker>Ἑρμῆς</speaker>
                                          <p> εἰ γὰρ γένοιτο, ὦ Προμηθεῦ, ταῦτα καὶ ἐπίδοιμὶ σε
                                                 λελυμένον, κοινῇ σὺν ἡμῖν εὐωχούμενον, οὐ μέντοι
                                                 καὶ κρεανομοῦντά γε. </p>
                                   </sp>
                            </div>
                            <div type="textpart" subtype="section" n="21">
                                   <sp>
                                          <speaker>Προμηθεύς</speaker>
                                          <p> θάρρει· καὶ συνευωχήσομαι ὑμῖν καὶ ὁ Ζεὺς λύσει με οὐκ
                                                 ἀντὶ μικρᾶς εὐεργεσίας. </p>
                                   </sp>
                                   <sp>
                                          <speaker>Ἑρμῆς</speaker>
                                          <p> τίνος ταύτης; μὴ γὰρ ὀκνήσῃς εἰπεῖν. </p>
                                   </sp>
                                   <sp>
                                          <speaker>Προμηθεύς</speaker>
                                          <p> οἶσθα, ὦ Ἑρμῆ, τὴν Θέτιν; ἀλλʼ οὐ χρὴ λέγειν φυλάττειν
                                                 γὰρ ἄμεινον τὸ ἀπόρρητον, ὡς μισθὸς εἴη καὶ λύτρα
                                                 μοι ἀντὶ τῆς καταδίκης. </p>
                                   </sp>
                                   <sp>
                                          <speaker>Ἑρμῆς</speaker>
                                          <p> ἀλλὰ φύλαττε, ὦ Τιτάν, εἰ τοῦτʼ ἄμεινον. ἡμεῖς δὲ
                                                 ἀπίωμεν, ὦ Ἥφαιστε· καὶ γὰρ ἤδη πλησίον οὑτοσὶ ὁ
                                                 ἀετός. ὑπόμενε οὖν καρτερῶς· εἴη δέ γε ἤδη σοι τὸν
                                                 Θηβαῖον ὃν φὴς τοξότην ἐπιφανῆναι, ὡς παύσειέ σε
                                                 ἀνατεμνόμενον ὑπὸ τοῦ ὀρνέου.</p>
                                   </sp>
                            </div>
                     </div>
              </body>
       </text>
</TEI>
