<?xml version="1.0" encoding="UTF-8"?> 
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Defense in the Matter of the Olive Stump</title>
        <author>Lysias</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>


      <sourceDesc>
        <biblStruct>
          <monogr>
            <author>Lysias</author>
            <title>Lysias with an English translation by W.R.M. Lamb, M.A.</title>

            <imprint>
              <publisher>Cambridge, MA, Harvard University Press; London, William Heinemann
                Ltd.</publisher>
              <date>1930</date>
            </imprint>
          </monogr>
        </biblStruct>
      </sourceDesc>

    </fileDesc>
    <encodingDesc>
      <refsDecl n="CTS">
        <cRefPattern
          replacementPattern="#xpath(/tei:TEI/tei:text/tei:body/tei:div/tei:div[@n='$1'])"
          matchPattern="(\w+)">
          <p>This pointer pattern extracts section</p>
        </cRefPattern>
      </refsDecl>

      <!--<refState unit="speech"/>
<refState unit="section"/>
</refsDecl>-->
    </encodingDesc>

    <profileDesc>
      <langUsage>
        <language ident="grc">Greek</language>
        <language ident="eng">English</language>
      </langUsage>
    </profileDesc>

    <revisionDesc>
      <change when="2017-04-28" who="Lisa Cerrato">EpiDoc and CTS conversion</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to
        unicode</change>
      <change when="1992-10-01" who="das">changed the TITLE to HEAD tags; combined the two Lysias
        files</change>
      <change when="1992-07-01" who="das">fixed typos and incorrect section breaks</change>
      <change when="1992-06-01" who="wmerrill">checkmark</change>
      <change when="1992-02-01" who="wmerrill">revise markup</change>
    </revisionDesc>
  </teiHeader>

  <text xml:lang="grc">
    <body> 
<div type="edition" n="urn:cts:greekLit:tlg0540.tlg007.perseus-grc2" xml:lang="grc"> 
<div type="textpart" subtype="section" n="1"><p> 
<milestone unit="para" ed="P"/>πρότερον μέν, ὦ βουλή, ἐνόμιζον ἐξεῖναι τῷ βουλομένῳ, ἡσυχίαν ἄγοντι, μήτε δίκας ἔχειν μήτε πράγματα· νυνὶ δὲ οὕτως ἀπροσδοκήτως αἰτίαις καὶ πονηροῖς συκοφάνταις περιπέπτωκα, ὥστʼ εἴ πως οἷόν τε, δοκεῖ μοι δεῖν καὶ τοὺς μὴ γεγονότας ἤδη δεδιέναι περὶ τῶν μελλόντων ἔσεσθαι· διὰ γὰρ τοὺς τοιούτους οἱ κίνδυνοι <del>οἱ</del><note resp="Loeb" anchored="true"><foreign xml:lang="grc">οί</foreign> del. Stephanus</note> κοινοὶ γίγνονται καὶ τοῖς μηδὲν ἀδικοῦσι καὶ τοῖς πολλὰ ἡμαρτηκόσιν.</p></div> 
  <div type="textpart" subtype="section" n="2"><p>οὕτω δʼ ἄπορος ὁ ἀγών μοι καθέστηκεν, ὥστε ἀπεγράφην τὸ μὲν πρῶτον ἐλάαν ἐκ τῆς γῆς ἀφανίζειν, καὶ πρὸς τοὺς ἐωνημένους τοὺς καρποὺς τῶν μορίων πυνθανόμενοι προσῇσαν· ἐπειδὴ δʼ ἐκ τούτου τοῦ τρόπου ἀδικοῦντά με οὐδὲν εὑρεῖν ἐδυνήθησαν, νυνί με σηκόν <add>φασιν</add><note resp="Loeb" anchored="true"><foreign xml:lang="grc">φασιν</foreign> add. Reiske</note> ἀφανίζειν, ἡγούμενοι ἐμοὶ μὲν ταύτην τὴν αἰτίαν ἀπορωτάτην εἶναι ἀπελέγξαι,<note resp="Loeb" anchored="true"><foreign xml:lang="grc">ἀπελέγξαι</foreign> Westermann: <foreign xml:lang="grc">ἀποδεῖξαι</foreign> MSS.</note> αὐτοῖς δὲ ἐξεῖναι μᾶλλον ὅ τι ἂν βούλωνται λέγειν.</p></div>  
  <div type="textpart" subtype="section" n="3"><p>καὶ δεῖ με, περὶ ὧν οὗτος ἐπιβεβουλευκὼς ἥκει, ἅμʼ ὑμῖν τοῖς διαγνωσομένοις περὶ τοῦ πράγματος ἀκούσαντα<note resp="Loeb" anchored="true"><foreign xml:lang="grc">ἅμʼ <gap reason="lost"/> ἀκούσαντα</foreign> Sauppe: <foreign xml:lang="grc">ἀλλʼ .. ἀκούσαντας, ἐν <gap reason="lost"/> ἀκούσασι</foreign> MSS.</note> καὶ περὶ τῆς πατρίδος καὶ περὶ τῆς οὐσίας ἀγωνίσασθαι. ὅμως δὲ πειράσομαι ἐξ ἀρχῆς ὑμᾶς διδάξαι.</p></div>  
<div type="textpart" subtype="section" n="4"><p> 
  <milestone unit="para" ed="P"/>ἦν μὲν γὰρ τοῦτο Πεισάνδρου τὸ χωρίον, δημευθέντων δὲ τῶν ὄντων<note resp="Loeb" anchored="true"><foreign xml:lang="grc">δὲ τῶν ὄντων</foreign> Bekker: <foreign xml:lang="grc">τῶν ὄντων δʼ</foreign>.</note> ἐκείνου Ἀπολλόδωρος ὁ Μεγαρεὺς δωρειὰν παρὰ τοῦ δήμου λαβὼν τὸν μὲν ἄλλον χρόνον ἐγεώργει, ὀλίγῳ δὲ πρὸ τῶν τριάκοντα Ἀντικλῆς παρʼ αὐτοῦ πριάμενος ἐξεμίσθωσεν· ἐγὼ δὲ παρʼ Ἀντικλέους εἰρήνης οὔσης ὠνοῦμαι.<note resp="Loeb" anchored="true"><foreign xml:lang="grc">ὠνοῦμαι</foreign> Emperius: <foreign xml:lang="grc">ὠνούμην</foreign> MSS.</note> </p></div> 
  <div type="textpart" subtype="section" n="5"><p>ἡγοῦμαι τοίνυν, ὦ βουλή, ἐμὸν ἔργον ἀποδεῖξαι ὡς ἐπειδὴ τὸ χωρίον ἐκτησάμην, οὔτʼ ἐλάα οὔτε σηκὸς ἐνῆν ἐν αὐτῷ. νομίζω γὰρ τοῦ μὲν προτέρου χρόνου, οὐδʼ εἰ πάλαι ἐνῆσαν μορίαι, οὐκ ἂν δικαίως ζημιοῦσθαι· εἰ γὰρ μὴ διʼ ἡμᾶς εἰσιν ἠφανισμέναι, οὐδὲν προσήκει περὶ τῶν ἀλλοτρίων ἁμαρτημάτων ὡς ἀδικοῦντας κινδυνεύειν. </p></div> 
  <div type="textpart" subtype="section" n="6"><p>πάντες γὰρ ἐπίστασθε ὅτι <add>ὁ</add><note resp="Loeb" anchored="true"><foreign xml:lang="grc">ὁ</foreign> add. Dobree</note> πόλεμος καὶ ἄλλων πολλῶν αἴτιος κακῶν γεγένηται, καὶ τὰ μὲν πόρρω ὑπὸ Λακεδαιμονίων ἐτέμνετο, τὰ δʼ ἐγγὺς ὑπὸ τῶν φίλων διηρπάζετο· ὥστε πῶς ἂν δικαίως ὑπὲρ τῶν <add>τότε</add><note resp="Loeb" anchored="true"><foreign xml:lang="grc">τότε</foreign> add. Reiske</note> τῇ πόλει γεγενημένων συμφορῶν ἐγὼ νυνὶ δίκην διδοίην; </p></div> 
  <div type="textpart" subtype="section" n="7"><p>ἄλλως τε καὶ τοῦτο τὸ χωρίον ἐν τῷ πολέμῳ δημευθὲν ἄπρατον ἦν πλεῖν ἢ τρία ἔτη. οὐ θαυμαστὸν δʼ εἰ τότε τὰς μορίας ἐξέκοπτον, ἐν ᾧ οὐδὲ τὰ ἡμέτερʼ αὐτῶν φυλάττειν ἐδυνάμεθα. ἐπίστασθε δέ, ὦ βουλή, ὅσοι μάλιστα τῶν τοιούτων ἐπιμελεῖσθε, πολλὰ ἐν ἐκείνῳ τῷ χρόνῳ δασέα ὄντα ἰδίαις καὶ μορίαις ἐλάαις, ὧν νῦν τὰ πολλὰ ἐκκέκοπται καὶ ἡ γῆ ψιλὴ γεγένηται· καὶ τῶν αὐτῶν καὶ ἐν τῇ εἰρήνῃ καὶ ἐν τῷ πολέμῳ κεκτημένων οὐκ ἀξιοῦτε παρʼ αὐτῶν, ἑτέρων ἐκκοψάντων, δίκην λαμβάνειν. </p></div> 
  <div type="textpart" subtype="section" n="8"><p>καίτοι εἰ τοὺς διὰ παντὸς τοῦ χρόνου γεωργοῦντας τῆς αἰτίας ἀφίετε, ἦ που χρὴ τούς γʼ ἐν τῇ εἰρήνῃ πριαμένους ἀφʼ ὑμῶν ἀζημίους γενέσθαι. </p></div> 
<div type="textpart" subtype="section" n="9"><p> 
  <milestone unit="para" ed="P"/>ἀλλὰ γάρ, ὦ βουλή, περὶ μὲν τῶν πρότερον γεγενημένων πολλὰ ἔχων εἰπεῖν ἱκανὰ νομίζω τὰ εἰρημένα· ἐπειδὴ δʼ ἐγὼ παρέλαβον τὸ χωρίον, πρὶν ἡμέρας πέντε γενέσθαι, ἀπεμίσθωσα Καλλιστράτῳ, ἐπὶ Πυθοδώρου ἄρχοντος·</p></div>  
  <div type="textpart" subtype="section" n="10"><p>ὃς δύο<note resp="Loeb" anchored="true"><foreign xml:lang="grc">ὃς δύο</foreign> Harpocration: <foreign xml:lang="grc">δύο δʼ</foreign>.</note> ἔτη ἐγεώργησεν, οὔτε ἰδίαν ἐλάαν οὔτε μορίαν οὔτε σηκὸν παραλαβών. τρίτῳ δὲ ἔτει Δημήτριος οὑτοσὶ εἰργάσατο ἐνιαυτόν· τῷ δὲ τετάρτῳ Ἀλκίᾳ Ἀντισθένους ἀπελευθέρῳ ἐμίσθωσα, ὃς τέθνηκε· κᾆτα<note resp="Loeb" anchored="true"><foreign xml:lang="grc">κᾆτα</foreign> Meutzner: <foreign xml:lang="grc">ταῦτα</foreign> MSS.</note> τρία ἔτη ὁμοίως καὶ Πρωτέας ἐμισθώσατο. καί μοι δεῦρʼ ἴτε, μάρτυρες.</p></div>  
<div type="textpart" subtype="section" n="11"><p><label>Μάρτυρες</label> 
  <milestone unit="para" ed="P" />ἐπειδὴ τοίνυν ὁ χρόνος οὗτος ἐξήκει, αὐτὸς γεωργῶ. φησὶ δὲ ὁ κατήγορος ἐπὶ Σουνιάδου ἄρχοντος σηκὸν<note resp="Loeb" anchored="true"><foreign xml:lang="grc">σηκὸν</foreign> Suidas: <foreign xml:lang="grc">οἶκον</foreign> MSS.</note> ὑπʼ ἐμοῦ ἐκκεκόφθαι. ὑμῖν δὲ μεμαρτυρήκασιν οἱ πρότερον ἐργαζόμενοι καὶ πολλὰ ἔτη παρʼ ἐμοῦ μεμισθωμένοι μὴ εἶναι σηκὸν ἐν τῷ χωρίῳ. καίτοι πῶς ἄν τις φανερώτερον<note resp="Loeb" anchored="true"><foreign xml:lang="grc">φανερώτερον</foreign> Contius: <foreign xml:lang="grc">φανερῶς</foreign> MSS.</note> ἐξελέγξειε ψευδόμενον τὸν κατήγορον; οὐ γὰρ οἷόν τε, ἃ πρότερον μὴ ἦν, ταῦτα τὸν ὕστερον ἐργαζόμενον ἀφανίζειν. </p></div> 
<div type="textpart" subtype="section" n="12"><p> 
  <milestone unit="para" ed="P"/>ἐγὼ τοίνυν, ὦ βουλή, ἐν μὲν τῷ τέως χρόνῳ, ὅσοι με φάσκοιεν δεινὸν εἶναι καὶ ἀκριβῆ καὶ οὐδὲν ἂν εἰκῇ καὶ ἀλογίστως ποιῆσαι, ἠγανάκτουν ἄν, ἡγούμενος μᾶλλον λέγεσθαι <add>ἢ</add><note resp="Loeb" anchored="true"><foreign xml:lang="grc">ἢ</foreign> add. Taylor</note> ὥς μοι προσῆκε· νῦν δὲ πάντας ἂν ὑμᾶς βουλοίμην περὶ ἐμοῦ ταύτην τὴν γνώμην ἔχειν, ἵνα ἡγῆσθέ με σκοπεῖν <add>ἄν</add>,<note resp="Loeb" anchored="true"><foreign xml:lang="grc">ἄν</foreign> add. Frohberger</note> εἴπερ τοιούτοις ἔργοις ἐπεχείρουν, καὶ ὅ τι κέρδος ἐγίγνετο <add>τῷ</add><note resp="Loeb" anchored="true"><foreign xml:lang="grc">τῷ</foreign> del. Dobree</note> ἀφανίσαντι καὶ ἥτις ζημία περιποιήσαντι,<note resp="Loeb" anchored="true"><foreign xml:lang="grc">περιποιήσαντι</foreign> Kayser: <foreign xml:lang="grc">τῷ ποιήσαντι</foreign>.</note> καὶ τί ἂν λαθὼν διεπραξάμην καὶ τί ἂν φανερὸς γενόμενος ὑφʼ ὑμῶν ἔπασχον.</p></div>  
  <div type="textpart" subtype="section" n="13"><p>πάντες γὰρ ἄνθρωποι τὰ τοιαῦτα οὐχ ὕβρεως ἀλλὰ κέρδους ἕνεκα ποιοῦσι, καὶ ὑμᾶς εἰκὸς οὕτω σκοπεῖν, καὶ τοὺς ἀντιδίκους ἐκ τούτων τὰς κατηγορίας ποιεῖσθαι, ἀποφαίνοντας ἥτις ὠφέλεια τοῖς ἀδικήσασιν ἐγίγνετο.</p></div>  
  <div type="textpart" subtype="section" n="14"><p>οὗτος μέντοι οὐκ ἂν ἔχοι ἀποδεῖξαι οὔθʼ ὡς ὑπὸ πενίας ἠναγκάσθην τοιούτοις ἔργοις ἐπιχειρεῖν,
            οὔθʼ ὡς τὸ χωρίον μοι διεφθείρετο <note resp="Loeb" anchored="true"
              ><foreign xml:lang="grc">διεφθηείρετο</foreign>Herwerden: <foreign xml:lang="grc">διαφθηείρεται</foreign>
              MSS</note> τοῦ σηκοῦ ὄντος, οὔθʼ ὡς ἀμπέλοις ἐμποδὼν ἦν, οὔθʼ ὡς οἰκίας ἐγγύς, οὔθʼ ὡς
            ἐγὼ ἄπειρος τῶν παρʼ ὑμῖν κινδύνων. </p></div> 
  <div type="textpart" subtype="section" n="15"><p><add>ἐγὼ δʼ</add>
            <note resp="Loeb" anchored="true"><foreign xml:lang="grc">ἐγὼ δʼ</foreign> add.
              Frei</note> εἴ τι τοιοῦτον<note resp="Loeb" anchored="true"><foreign xml:lang="grc"
                >τοιοῦτον</foreign> Hertlein: <foreign xml:lang="grc">τούτων</foreign> MSS</note> ἔπραττον, πολλὰς
            ἂν καὶ μεγάλας ἐμαυτῷ ζημίας γενομένας ἀποφήναιμι· ὃς πρῶτον μὲν μεθʼ ἡμέραν ἐξέκοπτον
            τὸν σηκόν, ὥσπερ οὐ πάντας λαθεῖν δέον, ἀλλὰ πάντας Ἀθηναίους εἰδέναι. καὶ εἰ μὲν
            αἰσχρὸν ἦν μόνον τὸ πρᾶγμα, ἴσως ἄν τις τῶν παριόντων ἠμέλησε· νῦν δʼ οὐ περὶ αἰσχύνης
            ἀλλὰ τῆς μεγίστης ζημίας ἐκινδύνευον.</p></div>  
  <div type="textpart" subtype="section" n="16"><p>πῶς δʼ οὐκ ἂν ἦ ἀθλιώτατος ἀνθρώπων ἁπάντων, εἰ τοὺς ἐμαυτοῦ θεράποντας μηκέτι δούλους ἔμελλον ἕξειν ἀλλὰ δεσπότας τὸν λοιπὸν βίον, τοιοῦτον ἔργον συνειδότας; ὥστε εἰ καὶ τὰ μέγιστα εἰς ἐμὲ ἐξημάρτανον, οὐκ ἂν οἷόν τε ἦν δίκην με παρʼ αὐτῶν λαμβάνειν· εὖ γὰρ ἂν ᾔδη<note resp="Loeb" anchored="true"><foreign xml:lang="grc">ᾔδειν</foreign> Emperius: h)/|dh Hude: <foreign xml:lang="grc">εἰδείην</foreign> MSS.</note> ὅτι ἐπʼ ἐκείνοις ἦν καὶ ἐμὲ τιμωρήσασθαι καὶ αὐτοῖς μηνύσασιν ἐλευθέροις γενέσθαι. </p></div> 
  <div type="textpart" subtype="section" n="17"><p>ἔτι τοίνυν, εἰ τῶν οἰκετῶν<note resp="Loeb" anchored="true"><foreign xml:lang="grc">οἰκετῶν</foreign> Scaliger: <foreign xml:lang="grc">εἰκότων</foreign> MSS.</note> παρέστη μοι μηδὲν φροντίζειν, πῶς ἂν ἐτόλμησα τοσούτων μεμισθωμένων καὶ ἁπάντων συνειδότων ἀφανίσαι τὸν σηκὸν βραχέος μὲν κέρδους ἕνεκα, προθεσμίας δὲ οὐδεμιᾶς οὔσης τῷ κινδύνῳ τοῖς εἰργασμένοις ἅπασι τὸ χωρίον ὁμοίως προσῆκον εἶναι σῶν τὸν σηκόν ἵνʼ, εἴ τις αὐτοὺς ᾐτιᾶτο, εἶχον ἀνενεγκεῖν ὅτῳ παρέδοσαν; νῦν δὲ καὶ ἐμὲ ἀπολύσαντες φαίνονται, καὶ σφᾶς αὐτούς, εἴπερ ψεύδονται, μετόχους τῆς αἰτίας καθιστάντες.</p></div>  
  <div type="textpart" subtype="section" n="18"><p>εἰ τοίνυν καὶ ταῦτα παρεσκευασάμην, πῶς ἂν οἷός τʼ ἦ πάντας πεῖσαι τοὺς παριόντας, ἢ τοὺς γείτονας, οἳ οὐ μόνον ἀλλήλων ταῦτʼ ἴσασιν ἃ πᾶσιν ὁρᾶν ἔξεστιν, ἀλλὰ καὶ περὶ ὧν ἀποκρυπτόμεθα μηδένα εἰδέναι, καὶ περὶ ἐκείνων πυνθάνονται; ἐμοὶ τοίνυν τούτων οἱ μὲν φίλοι οἱ δὲ διάφοροι περὶ τῶν ἐμῶν τυγχάνουσιν ὄντες· </p></div>
<div type="textpart" subtype="section" n="19"><p>οὓς ἐχρῆν τοῦτον παρασχέσθαι μάρτυρας, καὶ μὴ μόνον οὕτως τολμηρὰς κατηγορίας ποιεῖσθαι· ὅς φησιν ὡς ἐγὼ μὲν παρειστήκη, οἱ δʼ οἰκέται ἐξέτεμνον τὰ πρέμνα, ἀναθέμενος δὲ ὁ βοηλάτης ὤχετο ἀπάγων τὰ ξύλα. </p></div> 
<div type="textpart" subtype="section" n="20"><p><milestone unit="para" ed="P"/>καίτοι, ὦ Νικόμαχε, χρῆν σε τότε καὶ παρακαλεῖν τοὺς παρόντας μάρτυρας, καὶ φανερὸν ποιεῖν τὸ πρᾶγμα· καὶ ἐμοὶ μὲν οὐδεμίαν ἂν ἀπολογίαν ὑπέλιπες,<note resp="Loeb" anchored="true"><foreign xml:lang="grc">ὑπέλιπες</foreign> Franz: <foreign xml:lang="grc">ἀπέλιπες</foreign> MSS.</note> αὐτὸς δέ, εἰ μέν σοι ἐχθρὸς ἦ, ἐν τούτῳ τῷ τρόπῳ ἦσθα ἄν με τετιμωρημένος, εἰ δὲ τῆς πόλεως ἕνεκα ἔραττες, οὕτως ἐξελέγξας οὐκ ἂν ἐδόκεις εἶναι συκοφάντης, εἰ δὲ κερδαίνειν ἐβούλου,</p></div>  
  <div type="textpart" subtype="section" n="21"><p>τότʼ ἂν πλεῖστον ἔλαβες· φανεροῦ γὰρ ὄντος τοῦ πράγματος οὐδεμίαν ἄλλην ἡγούμην ἂν εἶναί μοι σωτηρίαν ἢ σὲ πεῖσαι. τούτων τοίνυν οὐδὲν ποιήσας διὰ τοὺς σοὺς λόγους ἀξιοῖς με ἀπολέσθαι, καὶ κατηγορεῖς ὡς ὑπὸ τῆς ἐμῆς δυνάμεως καὶ τῶν ἐμῶν χρημάτων οὐδεὶς ἐθέλει σοι μαρτυρεῖν. </p></div> 
  <div type="textpart" subtype="section" n="22"><p>καίτοι εἰ <add>ὅτε</add><note resp="Loeb" anchored="true"><foreign xml:lang="grc">ὅτε</foreign> add. Markland</note> φῄς μʼ ἰδεῖν τὴν μορίαν ἀφανίζοντα τοὺς ἐννέα ἄρχοντας ἐπήγαγες ἢ ἄλλους τινὰς τῶν ἐξ Ἀρείου πάγου, οὐκ ἂν ἑτέρων ἔδει σοι μαρτύρων· οὕτω γὰρ ἄν σοι συνῄδεσαν ἀληθῆ λέγοντι, οἵπερ καὶ διαγιγνώσκειν ἔμελλον περὶ τοῦ πράγματος.</p></div>  
<div type="textpart" subtype="section" n="23"><p> 
  <milestone unit="para" ed="P"/>δεινότατα οὖν πάσχω· ὃς εἰ μὲν παρέσχετο μάρτυρας, τούτοις ἂν ἠξίου πιστεύειν, ἐπειδὴ δὲ οὐκ εἰσὶν αὐτῷ ἐμοὶ καὶ ταύτην <del>τὴν</del><note resp="Loeb" anchored="true"><foreign xml:lang="grc">τὴν</foreign> del. Bekker</note> ζημίαν οἴεται χρῆναι γενέσθαι. καὶ τούτου<note resp="Loeb" anchored="true"><foreign xml:lang="grc">τούτου</foreign> Auger: <foreign xml:lang="grc">τοῦτο</foreign> MSS.</note> μὲν οὐ θαυμάζω· οὐ γὰρ δήπου συκοφαντῶν ἅμα<note resp="Loeb" anchored="true"><foreign xml:lang="grc">ἅμα</foreign> Bekker: <foreign xml:lang="grc">ἅλλα</foreign> MSS.</note> τοιούτων τε<note resp="Loeb" anchored="true"><foreign xml:lang="grc">τε</foreign> Bekker: <foreign xml:lang="grc">γε</foreign> MSS.</note> λόγων ἀπορήσει καὶ μαρτύρων· ὑμᾶς δʼ οὐκ ἀξιῶ τὴν αὐτὴν τούτῳ γνώμην ἔχειν.</p></div>  
  <div type="textpart" subtype="section" n="24"><p>ἐπίστασθε γὰρ ἐν τῷ πεδίῳ πολλὰς μορίας οὔσας καὶ πυρκαϊὰς ἐν τοῖς ἄλλοις τοῖς ἐμοῖς χωρίοις, ἅς, εἴπερ ἐπεθύμουν, πολὺ ἦν ἀσφαλέστερον καὶ ἀφανίσαι καὶ ἐκκόψαι καὶ ἐπεργάσασθαι, ὅσῳπερ ἧττον τὸ ἀδίκημα πολλῶν οὐσῶν ἔμελλε δῆλον ἔσεσθαι. </p></div> 
  <div type="textpart" subtype="section" n="25"><p>νῦν δʼ οὕτως αὐτὰς περὶ πολλοῦ ποιοῦμαι ὥσπερ <add>καὶ τὴν πατρίδα</add><note resp="Loeb"
    anchored="true"><foreign xml:lang="grc">καὶ</foreign> add. Westermann: <foreign xml:lang="grc">τὴν πατρίδα</foreign> add. Kayser</note> καὶ τὴν ἄλλην οὐσίαν, ἡγούμενος περὶ ἀμφοτέρων
            τούτων εἶναί μοι τὸν κίνδυνον. αὐτοὺς τοίνυν ὑμᾶς τούτων μάρτυρας παρέξομαι,
            ἐπιμελουμένους μὲν ἑκάστου μηνός, ἐπιγνώμονας<note resp="Loeb" anchored="true"><foreign
                xml:lang="grc">ἐπιγνώμονας</foreign> Harpocration: <foreign xml:lang="grc"
                >γνώμονας</foreign> MSS.</note> δὲ πέμποντας καθʼ ἕκαστον ἐνιαυτόν· ὧν οὐδεὶς πώποτʼ
            ἐζημίωσέ μʼ ὡς ἐργαζόμενον τὰ περὶ τὰς μορίας χωρία. </p></div> 
  <div type="textpart" subtype="section" n="26"><p>καίτοι οὐ δήπου τὰς μὲν μικρὰς ζημίας οὕτω περὶ πολλοῦ ποιοῦμαι, τοὺς δὲ περὶ τοῦ σώματος κινδύνους οὕτω περὶ οὐδενὸς ἡγοῦμαι· καὶ τὰς μὲν πολλὰς ἐλάας, εἰς ἃς ἐξῆν μᾶλλον ἐξαμαρτάνειν, οὕτω θεραπεύων φαίνομαι, τὴν δὲ μορίαν, ἣν οὐχ οἷόν τʼ ἦν λαθεῖν ἐξορύξαντα, ὡς ἀφανίζων νυνὶ κρίνομαι. </p></div> 
<div type="textpart" subtype="section" n="27"><p> 
  <milestone unit="para" ed="P" />πότερον δέ μοι κρεῖττον ἦν, ὦ βουλή, δημοκρατίας οὔσης παρανομεῖν ἢ ἐπὶ τῶν τριάκοντα; καὶ οὐ λέγω ὡς τότε δυνάμενος ἢ ὡς νῦν διαβεβλημένος, ἀλλʼ ὡς τῷ βουλομένῳ τότε μᾶλλον ἐξὸν<note resp="Loeb" anchored="true"><foreign xml:lang="grc">ἐξὸν</foreign> Auger: <foreign xml:lang="grc">ἐξῆν</foreign> MSS.</note> ἀδικεῖν ἢ νυνί. ἐγὼ τοίνυν οὐδʼ ἐν ἐκείνῳ τῷ χρόνῳ οὔτε τοιοῦτον οὔτε ἄλλο οὐδὲν κακὸν ποιήσας φανήσομαι. </p></div> 
  <div type="textpart" subtype="section" n="28"><p>πῶς δʼ ἄν, εἰ μὴ πάντων ἀνθρώπων ἐμαυτῷ κακονούστατος ἦ, ὑμῶν οὕτως ἐπιμελουμένων ἐκ τούτου τὴν μορίαν ἀφανίζειν ἐπεχείρησα τοῦ χωρίου, ἐν ᾧ δένδρον μὲν οὐδὲ ἕν ἐστι, μιᾶς δὲ ἐλάας σηκός, ὡς οὗτός φησιν, ἦν,<note resp="Loeb" anchored="true"><foreign xml:lang="grc">ἦν</foreign> Meutzner: <foreign xml:lang="grc">εἶναι</foreign> MSS.</note> κυκλόθεν δὲ ὁδὸς περιέχει, ἀμφοτέρωθεν δὲ γείτονες περιοικοῦσιν, ἄερκτον δὲ καὶ πανταχόθεν κάτοπτόν ἐστιν; ὥστε τίς ἂν ἀπετόλμησε, τούτων οὕτως ἐχόντων, ἐπιχειρῆσαι τοιούτῳ πράγματι; δεινὸν δέ μοι δοκεῖ εἶναι ὑμᾶς μέν, </p></div> 
  <div type="textpart" subtype="section" n="29"><p>οἷς ὑπὸ τῆς πόλεως τὸν ἅπαντα χρόνον προστέτακται τῶν μορίων ἐλαῶν ἐπιμελεῖσθαι, μήθʼ ὡς ἐπεργαζόμενον<note resp="Loeb" anchored="true"><foreign xml:lang="grc">ὲπεργαζόμενον</foreign> Stephanus: <foreign xml:lang="grc">ἀπεργαζόμενον</foreign> MSS.</note> πώποτε ζημιῶσαί <add>με</add><note resp="Loeb" anchored="true"><foreign xml:lang="grc">με</foreign> add. Meutzner</note> μήθʼ ὡς ἀφανίσαντα εἰς κίνδυνον καταστῆσαι, τοῦτον δʼ ὃς οὔτε γεωργῶν ἐγγὺς τυγχάνει οὔτʼ ἐπιμελητὴς ᾑρημένος οὔθʼ ἡλικίαν ἔχων εἰδέναι περὶ τῶν τοιούτων, ἀπογράψαι με ἐκ γῆς<note resp="Loeb" anchored="true"><foreign xml:lang="grc">ἐκ γῆς</foreign> Jacobs: <foreign xml:lang="grc">ἐγγὺς</foreign> MSS.</note> μορίαν ἀφανίζειν. </p></div> 
<div type="textpart" subtype="section" n="30"><p> 
  <milestone unit="para" ed="P"/>ἐγὼ τοίνυν δέομαι ὑμῶν μὴ τοὺς τοιούτους λόγους πιστοτέρους ἡγήσασθαι τῶν ἔργων, μηδὲ περὶ ὧν αὐτοὶ σύνιστε, τοιαῦτʼ<note resp="Loeb" anchored="true"><foreign xml:lang="grc">τοιαῦτʼ</foreign> Lipsius: <foreign xml:lang="grc">ταῦτʼ</foreign>.</note> ἀνασχέσθαι τῶν ἐμῶν ἐχθρῶν λεγόντων, ἐνθυμουμένους καὶ ἐκ τῶν εἰρημένων καὶ ἐκ τῆς ἄλλης πολιτείας.</p></div>  
  <div type="textpart" subtype="section" n="31"><p>ἐγὼ γὰρ τὰ ἐμοὶ προστεταγμένα ἅπαντα προθυμότερον πεποίηκα <add>ἢ</add><note resp="Loeb" anchored="true"><foreign xml:lang="grc">ἢ</foreign> add Taylor</note> ὡς ὑπὸ τῆς πόλεως ἠναγκαζόμην, καὶ τριηραρχῶν καὶ εἰσφορὰς εἰσφέρων καὶ χορηγῶν καὶ τἆλλα λῃτουργῶν οὐδενὸς ἧττον πολυτελῶς τῶν πολιτῶν.</p></div>  
  <div type="textpart" subtype="section" n="32"><p>καίτοι ταῦτα μὲν μετρίως ποιῶν ἀλλὰ μὴ προθύμως οὔτʼ ἂν περὶ φυγῆς οὔτʼ ἂν περὶ τῆς ἄλλης οὐσίας ἠγωνιζόμην, πλείω δʼ ἂν ἐκεκτήμην, οὐδὲν ἀδικῶν οὐδʼ ἐπικίνδυνον ἐμαυτῷ καταστήσας τὸν βίον· ταῦτα δὲ πράξας, ἃ οὗτός μου κατηγορεῖ, ἐκέρδαινον μὲν οὐδέν, ἐμαυτὸν δʼ εἰς κίνδυνον καθίστην.</p></div>  
  <div type="textpart" subtype="section" n="33"><p>καίτοι πάντες ἂν ὁμολογήσαιτε δικαιότερον εἶναι τοῖς μεγάλοις χρῆσθαι τεκμηρίοις περὶ τῶν μεγάλων, καὶ πιστότερα ἡγεῖσθαι περὶ ὧν ἅπασα ἡ πόλις μαρτυρεῖ, μᾶλλον ἢ περὶ ὧν μόνος οὗτος κατηγορεῖ.</p></div>  
<div type="textpart" subtype="section" n="34"><p> 
  <milestone unit="para" ed="P"/>ἔτι τοίνυν, ὦ βουλή, ἐκ τῶν ἄλλων σκέψασθε. μάρτυρας γὰρ ἔχων<note resp="Loeb" anchored="true"><foreign xml:lang="grc">γὰρ ἔχων</foreign> Reiske: <foreign xml:lang="grc">παρέχων</foreign> MSS.</note> αὐτῷ προσῆλθον, λέγων ὅτι μοι πάντες <add>ἔτι</add><note resp="Loeb" anchored="true"><foreign xml:lang="grc">ἔτι</foreign> Westermann</note> εἰσὶν οἱ θεράποντες, οὓς ἐκεκτήμην ἐπειδὴ παρέλαβον τὸ χωρίον, καὶ ἕτοιμός εἰμι,<note resp="Loeb" anchored="true"><foreign xml:lang="grc">εἰμι</foreign> Scheibe: <foreign xml:lang="grc">ἤμην</foreign> MSS.</note> εἴ τινα βούλοιτο, παραδοῦναι βασανίζειν, ἡγούμενος οὕτως ἂν τὸν ἔλεγχον ἰσχυρότερον γενέσθαι τῶν τούτου λόγων καὶ τῶν ἔργων τῶν ἐμῶν. οὗτος δʼ οὐκ ἤθελεν, </p></div> 
  <div type="textpart" subtype="section" n="35"><p>οὐδὲν φάσκων πιστὸν εἶναι τοῖς θεράπουσιν. ἐμοὶ δὲ δοκεῖ <add>θαυμαστὸν</add><note resp="Loeb" anchored="true"><foreign xml:lang="grc">θαυμαστὸν</foreign> add. Stephanus</note> εἶναι, εἰ περὶ αὑτῶν μὲν οἱ βασανιζόμενοι κατηγοροῦσιν, εὖ εἰδότες ὅτι ἀποθανοῦνται, περὶ δὲ τῶν δεσποτῶν, οἷς πεφύκασι κακονούστατοι, μᾶλλον ἂν ἕλοιντο<note resp="Loeb" anchored="true"><foreign xml:lang="grc">ἕλοιντο</foreign> Rauchenstein: <foreign xml:lang="grc">εἵλοντο</foreign> MSS.</note> ἀνέχεσθαι βασανιζόμενοι ἢ κατειπόντες ἀπηλλάχθαι τῶν παρόντων κακῶν. </p></div> 
  <div type="textpart" subtype="section" n="36"><p>καὶ μὲν δή, ὦ βουλή, φανερὸν οἶμαι εἶναι πᾶσιν<note resp="Loeb" anchored="true"><foreign
    xml:lang="grc">οἶμαι εἶναι πᾶσιν</foreign> Hude: <foreign xml:lang="grc">εἶναι</foreign>
              <foreign xml:lang="grc">εἰπεῖν</foreign> MSS.</note> ὅτι, εἰ Νικομάχου ἐξαιτοῦντος
            τοὺς ἀνθρώπους μὴ παρεδίδουν, ἐδόκουν ἂν ἐμαυτῷ συνειδέναι· ἐπειδὴ τοίνυν ἐμοῦ
            παραδιδόντος οὗτος παραλαβεῖν οὐκ ἤθελε, δίκαιον καὶ περὶ τούτου τὴν αὐτὴν γνώμην σχεῖν,
            ἄλλως τε καὶ τοῦ κινδύνου οὐκ ἴσου ἀμφοτέροις ὄντος. </p></div> 
      <div type="textpart" subtype="section" n="37"><p>περὶ ἐμοῦ μὲν γὰρ εἰ ἔλεγον ἃ οὗτος ἐβούλετο,<note resp="Loeb" anchored="true"><foreign xml:lang="grc">ἃ οὗτος ἐβούλετο</foreign> post <foreign xml:lang="grc">ὡμολόγουν</foreign> MSS: transp. Bekker</note> οὐδʼ ἂν ἀπολογήσασθαί μοι ἐξεγένετο· τούτῳ δʼ εἰ μὴ ὡμολόγουν, οὐδεμιᾷ ζημίᾳ ἔνοχος ἦν. ὥστε πολὺ μᾶλλον τοῦτον παραλαμβάνειν ἐχρῆν ἢ ἐμὲ παραδοῦναι προσῆκεν.<note resp="Loeb" anchored="true"><foreign xml:lang="grc">προσῆκεν</foreign> Markland: <foreign xml:lang="grc">προσήκει</foreign> MSS.</note> ἐγὼ τοίνυν εἰς τοῦτο προθυμίας ἀφικόμην, ἡγούμενος μετʼ ἐμοῦ εἶναι καὶ ἐκ βασάνων καὶ ἐκ μαρτύρων καὶ ἐκ τεκμηρίων ὑμᾶς περὶ τοῦ πράγματος τἀληθῆ πυθέσθαι. </p></div> 
      <div type="textpart" subtype="section" n="38"><p>ἐνθυμεῖσθαι δὲ χρή, ὦ βουλή, ποτέροις χρὴ πιστεύειν μᾶλλον, οἷς πολλοὶ μεμαρτυρήκασιν ἢ ᾧ μηδεὶς τετόλμηκε, καὶ πότερον εἰκὸς μᾶλλον τοῦτον ἀκινδύνως ψεύδεσθαι ἢ μετὰ τοσούτου κινδύνου τοιοῦτον ἐμὲ ἔργον ἐργάσασθαι, καὶ πότερον οἴεσθε αὐτὸν ὑπὲρ τῆς πόλεως βοηθεῖν ἢ συκοφαντοῦντα αἰτιάσασθαι. </p></div> 
      <div type="textpart" subtype="section" n="39"><p>ἐγὼ μὲν <add>γὰρ</add><note resp="Loeb" anchored="true"><foreign xml:lang="grc">γὰρ</foreign> add. Fuhr</note> ὑμᾶς ἡγοῦμαι νομίζειν ὅτι Νικόμαχος ὑπὸ τῶν ἐχθρῶν πεισθεὶς τῶν ἐμῶν τοῦτον τὸν ἀγῶνα ἀγωνίζεται, οὐχ ὡς ἀδικοῦντα ἐλπίζων ἀποδείξειν, ἀλλʼ ὡς ἀργύριον παρʼ ἐμοῦ λήψεσθαι προσδοκῶν. ὅσῳ γὰρ <add>οἱ</add><note resp="Loeb" anchored="true"><foreign xml:lang="grc">οἱ</foreign> add. Reiske</note> τοιοῦτοί εἰσιν ἐπαιτιώτατοι καὶ ἀπορώτατοι τῶν κινδύνων, τοσούτῳ πάντες αὐτοὺς φεύγουσι μάλιστα. </p></div> 
      <div type="textpart" subtype="section" n="40"><p>ἐγὼ δέ, ὦ βουλή, οὐκ ἠξίουν, ἀλλʼ ἐπειδήπερ με ᾐτιάσατο, παρέσχον ἐμαυτὸν ὅ τι βούλεσθε χρῆσθαι, καὶ τούτου ἕνεκα τοῦ κινδύνου οὐδενὶ ἐγὼ τῶν ἐχθρῶν διηλλάγην, οἳ ἐμὲ ἥδιον<note resp="Loeb" anchored="true"><foreign xml:lang="grc">ἤδιον</foreign> Taylor: <foreign xml:lang="grc">ἤδη</foreign> MSS.</note> κακῶς λέγουσιν ἢ σφᾶς αὐτοὺς ἐπαινοῦσι. καὶ φανερῶς μὲν οὐδεὶς πώποτε ἐμὲ αὐτὸς<note resp="Loeb" anchored="true"><foreign xml:lang="grc">αὐτὸς</foreign> Reiske: <foreign xml:lang="grc">αὐτὸν</foreign> MSS.</note> ἐπεχείρησε ποιῆσαι κακὸν οὐδέν, τοιούτους δὲ ἐπιπέμπουσί μοι, οἷς ὑμεῖς οὐκ ἂν δικαίως πιστεύοιτε. πάντων γὰρ ἀθλιώτατος ἂν γενοίμην, </p></div>  
      <div type="textpart" subtype="section" n="41"><p>εἰ φυγὰς ἀδίκως καταστήσομαι, ἄπαις μὲν ὢν καὶ μόνος, ἐρήμου δὲ τοῦ οἴκου γενομένου, μητρὸς δὲ πάντων ἐνδεοῦς <add>οὔσης</add>,<note resp="Loeb" anchored="true"><foreign xml:lang="grc">οὔσης</foreign> add. Frohberger</note> πατρίδος δὲ τοιαύτης ἐπʼ αἰσχίσταις στερηθεὶς αἰτίαις, πολλὰς μὲν ναυμαχίας ὑπὲρ αὐτῆς νεναυμαχηκώς, πολλὰς δὲ μάχας μεμαχημένος, κόσμιον δʼ ἐμαυτὸν καὶ ἐν δημοκρατίᾳ καὶ ἐν ὀλιγαρχίᾳ παρασχών.</p></div>  
<div type="textpart" subtype="section" n="42"><p> 
  <milestone unit="para" ed="P"/>ἀλλὰ γάρ, ὦ βουλή, ταῦτα μὲν ἐνθάδε οὐκ οἶδʼ ὅ τι δεῖ λέγειν· ἀπέδειξα δʼ ὑμῖν ὡς οὐκ ἐνῆν σηκὸς ἐν τῷ χωρίῳ, καὶ μάρτυρας παρεσχόμην καὶ τεκμήρια. ἃ χρὴ μεμνημένους διαγιγνώσκειν περὶ τοῦ πράγματος, καὶ ἀξιοῦν παρὰ τούτου πυθέσθαι ὅτου ἕνεκα, ἐξὸν ἐπʼ αὐτοφώρῳ ἐλέγξαι, τοσούτῳ χρόνῳ ὕστερον εἰς τοσοῦτόν με κατέστησεν ἀγῶνα, </p></div> 
      <div type="textpart" subtype="section" n="43"><p>καὶ μάρτυρα οὐδένα παρασχόμενος ἐκ τῶν λόγων ζητεῖ πιστὸς γενέσθαι, ἐξὸν αὐτοῖς ἔργοις ἀδικοῦντα ἀποδεῖξαι, καὶ ἐμοῦ ἅπαντας διδόντος τοὺς θεράποντας, οὕς φησι παραγενέσθαι, παραλαβεῖν οὐκ ἤθελεν.</p></div> </div> </body>
  </text>
</TEI>
