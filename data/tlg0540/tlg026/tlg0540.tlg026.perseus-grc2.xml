<?xml version="1.0" encoding="UTF-8"?> 
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?> 
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="grc">περὶ τῆς Εὐάνδρου δοκιμασίας</title>
        <author>Lysias</author>
        <editor>W.R.M. Lamb</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release" when="1996">Perseus 2.0</date>
        <idno type="filename">tlg0540.tlg026.perseus-grc2.xml</idno>
        <availability>
          <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
        </availability>
      </publicationStmt>	


      <sourceDesc>
        <biblStruct>
          <monogr>
            <author>Lysias</author>
            <title>Lysias</title>
            <editor>W.R.M. Lamb</editor>
            <imprint>
              <pubPlace>London</pubPlace>
              <publisher>William Heinemann Ltd.</publisher>
              <pubPlace>Cambridge, MA</pubPlace>
              <publisher>Harvard University Press</publisher>
              <date>1930</date>
            </imprint>
          </monogr>
          <ref target="https://archive.org/details/lysiaslamb00lysiuoft/page/560/mode/2up">Internet Archive</ref>
        </biblStruct>
      </sourceDesc>

    </fileDesc>
    <encodingDesc>
      <refsDecl n="CTS">
        <cRefPattern replacementPattern="#xpath(/tei:TEI/tei:text/tei:body/tei:div/tei:div[@n='$1'])" matchPattern="(\w+)" n="section">
          <p>This pointer pattern extracts section</p>
        </cRefPattern>
      </refsDecl>
      <!--<refsDecl>
        <refState unit="speech"/>
        <refState unit="section"/>
      </refsDecl>-->
    </encodingDesc>
    <profileDesc>
      <langUsage>
        <language ident="grc">Greek</language>
        <language ident="lat">Latin</language>
      </langUsage>
    </profileDesc>
    <revisionDesc>
      <change when="2023-11-20" who="Lisa Cerrato">header improvements, xml base, removed paragraph milestones</change>
      <change when="2017-05-03" who="Lisa Cerrato">EpiDoc and CTS conversion</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="1992-10-01" who="das">changed the TITLE to HEAD tags; combined the two Lysias files</change>
      <change when="1992-07-01" who="das">fixed typos and incorrect section breaks</change>
      <change when="1992-06-01" who="wmerrill">checkmark</change>
      <change when="1992-02-01" who="wmerrill">revise markup</change>
    </revisionDesc>
  </teiHeader>
  
  <text xml:lang="grc">
    <body>
     <div type="edition" n="urn:cts:greekLit:tlg0540.tlg026.perseus-grc2" xml:lang="grc"> 
<milestone unit="part" n="Intro"/> 
<milestone unit="part" n="Proof"/>

<div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="1"><p><gap reason="lost"/>οὐδʼ ἡγούμενος ἀκριβῆ νῦν τὴν δοκιμασίαν αὐτοὺς διὰ τὸν χρόνον ποιήσεσθαι, ἐπεὶ σύνοισθα πολλὰ καὶ δεινὰ εἰς αὐτοὺς ἐξημαρτηκώς, ὧν ἐπιλελῆσθαι καὶ οὐδʼ ἀναμνησθήσεσθαι ἐνίους αὐτῶν νομίζεις. ὃ δὴ ἔγωγε καὶ ἀγανακτῶ, εἰ ταύτῃ τῇ ἐλπίδι εἰς ὑμᾶς ἥκει πιστεύων, ὥσπερ ἄλλων μέν τινων ὄντων τῶν ἠδικημένων, ἑτέρων δὲ τῶν ταῦτα διαψηφιουμένων, ἀλλʼ οὐκ ἀμφότερα τῶν αὐτῶν καὶ πεπονθότων καὶ ἀκουσομένων.</p></div> 

       <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="2"><p> αἴτιοι δὲ τούτων ὑμεῖς ἐστε· οὐ γὰρ ἐνθυμεῖσθε ὅτι οὗτοι μέν, ὅτε ἡ πόλις ὑπὸ <del>τῶν</del><note resp="Loeb" anchored="true" xml:lang="lat"><foreign xml:lang="grc">τῶν</foreign> del. Pertz.</note> Λακεδαιμονίων ἤρχετο, οὐδὲ τῆς αὐτῆς δουλείας ὑμῖν μεταδοῦναι ἠξίωσαν, ἀλλὰ καὶ τῆς πόλεως ἐξήλασαν· ὑμεῖς δʼ ἐλευθέραν αὐτὴν ποιήσαντες οὐ μόνον τῆς ἐλευθερίας αὐτοῖς ἀλλὰ καὶ τοῦ δικάζειν καὶ τοῦ ἐκκλησιάζειν περὶ τῶν κοινῶν μετέδοτε, ὥστε εἰκότως ὑμῶν ταύτην τὴν εὐήθειαν καταγιγνώσκουσιν. </p></div> 

       <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="3"><p> ὧν εἷς οὗτος ὢν οὐκ ἀγαπᾷ εἴ τις αὐτὸν ἐᾷ τούτων μετέχειν, ἀλλὰ καὶ πρὶν ἐκείνων δοῦναι δίκην πάλιν ἄρχειν ἀξιοῖ. καὶ νυνὶ αὐτὸν ἀκούω ὑπὲρ μὲν<note resp="Loeb" anchored="true" xml:lang="lat"><foreign xml:lang="grc">ἀκούω ὑπὲρ μὲν</foreign> Rauchenstein: <foreign xml:lang="grc">ἀκούομεν ὑπὲρ</foreign>.</note> τῶν αὐτοῦ κατηγορουμένων<note resp="Loeb" anchored="true" xml:lang="lat"><foreign xml:lang="grc">τῶν αὐτοῦ κατηγορουμένων</foreign> Baiter: <foreign xml:lang="grc">ὧν αὐτὸν κατηγοροῦμεν ὧν, ὧν αὐτοῦ κατηγοροῦμεν οὐ</foreign> MSS.</note> διὰ βραχέων ἀπολογήσεσθαι, ἐπισύροντα τὰ πράγματα καὶ διακλέπτοντα τῇ ἀπολογίᾳ τὴν κατηγορίαν, λέξειν δὲ ὡς πολλὰ εἰς τὴν πόλιν ἀνηλώκασι καὶ φιλοτίμως λελῃτουργήκασι καὶ νίκας πολλὰς καὶ καλὰς ἐν δημοκρατίᾳ νενικήκασι, καὶ ὅτι αὐτὸς κόσμιός ἐστι καὶ οὐχ ὁρᾶται ποιῶν ἃ ἕτεροι ἐνταῦθα τολμῶσιν, ἀλλὰ τὰ ἑαυτοῦ πράττειν ἀξιοῖ. </p></div> 

       <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="4"><p> ἐγὼ δὲ πρὸς τούτους τοὺς λόγους οὐ χαλεπὸν οἶμαι ἀντειπεῖν· πρὸς μὲν τὰς λῃτουργίας, ὅτι κρείττων ἦν ὁ πατὴρ αὐτοῦ μὴ λῃτουργήσας ἢ τοσαῦτα τῶν ἑαυτοῦ ἀναλώσας· διὰ γὰρ ταῦτα πιστευθεὶς ὑπὸ τοῦ δήμου κατέλυσε τὴν δημοκρατίαν, ὥστʼ εἶναι ταῦτα τὰ ἔργα ἀειμνηστότερα ἢ τὰ ἐκ τῶν λῃτουργιῶν αὐτῷ ἀναθήματα· </p></div>

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="5"><p> πρὸς δὲ τὴν ἡσυχιότητα τὴν τούτου, ὅτι οὐ νῦν δεῖ αὐτὸν ἐξετάζειν εἰ σώφρων ἐστίν, ὅτʼ αὐτὸν οὐκ ἔξεστιν ἀσελγαίνειν, ἀλλʼ ἐκεῖνον τὸν χρόνον σκοπεῖν, ἐν ᾧ ἐξὸν ὁποτέρως ἐβούλετο ζῆν εἵλετο παρανόμως πολιτευθῆναι. τοῦ μὲν γὰρ νῦν μηδὲν ἐξαμαρτάνειν οἱ κωλύσαντες αἴτιοι, τῶν δὲ τότε γενομένων ὁ τούτου τρόπος καὶ οἱ τούτῳ ἐπιτρέπειν ἀξιοῦντες. ὥστʼ ἐὰν ἐκ τούτων δοκιμάζεσθαι ἀξιοῖ, ταῦτα χρὴ ὑπολαμβάνειν, μὴ εὐήθεις αὐτῷ εἶναι δοκῆτε. </p></div> 

       <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="6"><p rend="align(indent)">ἐὰν δὲ καὶ ἐπὶ τοιόνδε λόγον τράπωνται, ὡς ὁ χρόνος οὐκ ἐγχωρεῖ ἄλλον ἀποκληρῶσαι, ἀλλὰ ἀνάγκη, ἐὰν αὐτὸν ἀποδοκιμάσητε, ἄθυτα τὰ πάτρια ἱερὰ γίγνεσθαι, τάδʼ ἐνθυμήθητε, ὅτι πάλαι ὁ χρόνος ἤδη παρελήλυθεν. ἡ γὰρ αὔριον ἡμέρα μόνη λοιπὴ τοῦ ἐνιαυτοῦ ἐστιν, ἐν δὲ ταύτῃ τῷ Διὶ τῷ σωτῆρι θυσία γίγνεται, δικαστήριον δὲ παρὰ τοὺς νόμους ἀδύνατον<note resp="Loeb" anchored="true" xml:lang="lat"><foreign xml:lang="grc">ἀδύνατον</foreign> Contius: <foreign xml:lang="grc">δυνατὸν, οὐ δυνατὸν</foreign> MSS.</note> πληρωθῆναι. </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="7"><p> εἰ δὲ ταῦτα πάνθʼ οὗτος ὥστε γενέσθαι διαπέπρακται, τί προσδοκῆσαι <add>δεῖ</add><note resp="Loeb" anchored="true" xml:lang="lat"><foreign xml:lang="grc">δεῖ</foreign> add. Aldus.</note> δοκιμασθέντʼ αὐτὸν ποιήσειν, εἰ τὴν ἐξιοῦσαν ἀρχὴν πέπεικεν αὐτοῦ ἕνεκα παρανομῆσαι; ἆρʼ ἂν ὀλίγα τοιαῦτα ἐν τῷ ἐνιαυτῷ διαπράξασθαι; ἐγὼ μὲν γὰρ οὐκ ἂν οἶμαι. </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="8"><p> ἔστι δʼ ὑμῖν οὐ τοῦτο μόνον σκεπτέον, ἀλλὰ καὶ πότερον εὐσεβέστερον τὸν βασιλέα καὶ τοὺς συνάρχοντας τὰ ὑπὲρ τοῦ μέλλοντος ἄρξειν ἱερὰ θῦσαι, ὡς καὶ πρότερον ἤδη γεγένηται, ἢ καὶ τοῦτον, ὃν οὐδὲ καθαρὸν εἶναι τὰς χεῖρας οἱ εἰδότες μεμαρτυρήκασι, καὶ πότερον ὑμεῖς ὠμόσατε εἰς τὴν ἀρχὴν ἀδοκίμαστον καταστήσειν, ἢ δοκιμάσαντες τὸν ἄξιον τῆς ἀρχῆς στεφανώσειν. ταῦτα γὰρ σκοπεῖσθε· κἀκεῖνο <add>δʼ</add><note resp="Loeb" anchored="true" xml:lang="lat"><foreign xml:lang="grc">δʼ</foreign> add. Cobet.</note> ἐνθυμεῖσθε, </p></div> 

<div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="9"><p> ὅτι ὁ θεὶς τὸν περὶ τῶν δοκιμασιῶν νόμον οὐχ ἥκιστα <del>περὶ</del><note resp="Loeb" anchored="true" xml:lang="lat"><foreign xml:lang="grc">περὶ</foreign> del. Contius.</note> τῶν ἐν ὀλιγαρχίᾳ ἀρξάντων ἕνεκα ἔθηκεν, ἡγούμενος δεινὸν εἶναι, εἰ διʼ οὓς ἡ δημοκρατία κατελύετο, οὗτοι ἐν αὐτῇ τῇ πολιτείᾳ πάλιν ἄρξουσι, καὶ κύριοι γενήσονται τῶν νόμων καὶ τῆς πόλεως, ἣν πρότερον παραλαβόντες<note resp="Loeb" anchored="true" xml:lang="lat"><foreign xml:lang="grc">παραλαβόντες</foreign> Markland: <foreign xml:lang="grc">προλαβόντες</foreign> MSS.</note> οὕτως αἰσχρῶς καὶ δεινῶς ἐλωβήσαντο. ὥστʼ οὐκ ἄξιον τῆς δοκιμασίας ὀλιγώρως ἔχειν, οὐδὲ μικρὸν ἡγουμένους τὸ πρᾶγμα μὴ φροντίζειν αὐτῆς, ἀλλὰ φυλάττειν· ὡς ἐν τῷ ἕκαστον δικαίως ἄρχειν ἥ τε πολιτεία καὶ τὸ ἄλλο πλῆθος τὸ ὑμέτερον σῴζεται </p></div>

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="10"><p> <add>καὶ</add><note resp="Loeb" anchored="true" xml:lang="lat"><foreign xml:lang="grc">καὶ</foreign> add. P. Mueller.</note> εἰ μὲν δὴ βουλεύσων νυνὶ ἐδοκιμάζετο καὶ ὡς ἱππευκότος αὐτοῦ ἐπὶ τῶν τριάκοντα τοὔνομα<note resp="Loeb" anchored="true" xml:lang="lat"><foreign xml:lang="grc">τοὔνομα</foreign> Reiske: <foreign xml:lang="grc">ἅρμα</foreign> MSS.</note> ἐν ταῖς σανίσιν ἐνεγέγραπτο, καὶ ἄνευ κατηγόρου ἂν αὐτὸν ἀπεδοκιμάζετε· νῦν δέ, ὅτε μὴ μόνον ἱππευκὼς μηδὲ βεβουλευκώς, ἀλλὰ καὶ εἰς τὸ πλῆθος ἐξημαρτηκὼς φαίνεται, οὐκ ἂν ἄτοπον ποιήσαιτε, εἰ μὴ τὴν αὐτὴν γνώμην ἔχοντες περὶ αὐτοῦ φανεῖσθε<note resp="Loeb" anchored="true" xml:lang="lat"><foreign xml:lang="grc">φανεῖσθε</foreign> Taylor: <foreign xml:lang="grc">φανοῖσθε</foreign> MSS.</note>; </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="11"><p> καὶ μὲν δὴ βουλεύειν γε δοκιμασθεὶς πεντακοσιοστὸς ὢν μετὰ τῶν ἄλλων ἐνιαυτὸν ἂν μόνον ἐβούλευσεν, ὥστε καὶ εἴ τι ἐν τούτῳ τῷ χρόνῳ ἐξαμαρτάνειν ἐβούλετο, ῥᾳδίως ἂν ὑπὸ τῶν ἄλλων ἐκωλύετο, ταύτης δὲ τῆς ἀρχῆς ἀξιούμενος αὐτὸς καθʼ αὑτὸν ἄρξει,<note resp="Loeb" anchored="true" xml:lang="lat"><foreign xml:lang="grc">ἀξιούμενος <gap reason="lost"/> ἄρξει</foreign> Thalheim: <foreign xml:lang="grc">ἀξιοῖ μόνος <gap reason="lost"/> ἄρχειν</foreign> MSS.</note> καὶ μετὰ τῆς ἐν Ἀρείῳ πάγῳ βουλῆς τὸν ἅπαντα χρόνον τῶν μεγίστων κύριος γενήσεται<note resp="Loeb" anchored="true" xml:lang="lat"><foreign xml:lang="grc">γενήσεται</foreign> Thalheim: <foreign xml:lang="grc">τε γενέσθαι, γενέσθαι</foreign> MSS.</note>. </p></div>

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="12"><p> ὥστε ὑμῖν καθήκειν περὶ ταύτης τῆς ἀρχῆς ἀκριβεστέραν τὴν δοκιμασίαν ἢ περὶ τῶν ἄλλων ἀρχῶν ποιεῖσθαι. εἰ δὲ μή, πῶς οἴεσθε τὸ ἄλλο πλῆθος τῶν πολιτῶν διακείσεσθαι, ὅταν αἴσθωνται, ὃν προσῆκε δίκας τῶν ἡμαρτημένων διδόναι, τοῦτον ὑφʼ ὑμῶν τοιαύτης ἀρχῆς ἠξιωμένον; καὶ φόνου δίκας δικάζοντα, ὃν ἔδει αὐτὸν ὑπὸ τῆς ἐν Ἀρείῳ πάγῳ βουλῆς κρίνεσθαι; καὶ πρὸς τούτοις ἴδωσιν ἐστεφανωμένον, καὶ ἐπικλήρων καὶ ὀρφανῶν κύριον γεγενημένον, ὧν ἐνίοις αὐτὸς τῆς ὀρφανίας αἴτιος γεγένηται; </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="13"><p> ἆρʼ οὐκ<note resp="Loeb" anchored="true" xml:lang="lat"><foreign xml:lang="grc">οὐκ</foreign> Stephanus: <foreign xml:lang="grc">οὖν</foreign> MSS.</note> οἴεσθε αὐτοὺς χαλεπῶς διακείσεσθαι καὶ ὑμᾶς αὐτῶν αἰτίους ἡγήσεσθαι, ὅταν γένωνται ἐν ἐκείνοις τοῖς χρόνοις, ἐν οἷς αὐτῶν πολλοὶ εἰς τὸ δεσμωτήριον ἀπήγοντο καὶ ἄκριτοι ὑπὸ τούτων ἀπώλλυντο καὶ φεύγειν τὴν σφετέραν αὐτῶν ἠναγκάζοντο; κἀκεῖνο πρὸς ἐνθυμηθῶσιν, ὅτι ὁ αὐτὸς οὗτος ἀνὴρ <del>Θρασύβουλος</del><note resp="Loeb" anchored="true" xml:lang="lat"><foreign xml:lang="grc">θρασύβουλος</foreign> del. Kayser.</note> αἴτιος γεγένηται Λεωδάμαντά τε ἀποδοκιμασθῆναι καὶ τοῦτον δοκιμασθῆναι, τοῦ μὲν κατήγορος γενόμενος, ὑπὲρ τούτου δὲ ἀπολογήσασθαι παρασκευασάμενος, ὃς πῶς<note resp="Loeb" anchored="true" xml:lang="lat"><foreign xml:lang="grc">ὃς πῶς</foreign> Hude: <foreign xml:lang="grc">ὅπως, ὃς ὅπως</foreign> MSS.</note> πρὸς τὴν πόλιν διάκειται<note resp="Loeb" anchored="true" xml:lang="lat"><foreign xml:lang="grc">διάκειται</foreign> Scaliger: <foreign xml:lang="grc">διακεῖσθαι, διέκειτο</foreign> MSS.</note> καὶ πόσων αἴτιος αὐτῇ κακῶν γεγένηται; </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="14"><p> ἢ πιθόμενοι πῶς ἂν οἴεσθε διαβληθῆναι; τότε μὲν γὰρ ὑμᾶς ᾤοντο ὀργισθέντας Λεωδάμαντα ἀποδοκιμάσαι· ἐὰν δὲ τοῦτον<note resp="Loeb" anchored="true" xml:lang="lat"><foreign xml:lang="grc">τοῦτον</foreign> Markland: <foreign xml:lang="grc">αὐτὸν</foreign> MSS.</note> δοκιμάσητε, εὖ εἴσονται ὅτι οὐ δικαίᾳ γνώμῃ περὶ αὐτοῦ κέχρησθε. ἔστι δὲ τούτοις μὲν πρὸς ὑμᾶς ἁγών, ὑμῖν δὲ πρὸς ἅπασαν τὴν πόλιν, ἣ σκοπεῖ νυνὶ τίνα ὑμεῖς γνώμην περὶ αὐτῆς ἕξετε. </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="15"><p> καὶ μηδεὶς ὑμῶν ἡγείσθω με Λεωδάμαντι χαριζόμενον κατηγορεῖν Εὐάνδρου, ὅτι φίλος ὢν τυγχάνει, ἀλλʼ ὑπὲρ ὑμῶν καὶ τῆς πόλεως προνοούμενον. ῥᾴδιον δʼ ἐξ αὐτοῦ τοῦ πράγματος μαθεῖν. Λεωδάμαντι γὰρ συμφέρει τοῦτον δοκιμασθῆναι, οὕτω γὰρ ὑμεῖς μάλιστα διαβληθήσεσθε, καὶ δόξετε ἀντὶ δημοτικῶν ἀνθρώπων ὀλιγαρχικοὺς εἰς τὰς ἀρχὰς καθιστάναι· ὑμῖν δὲ τόνδε ἀποδοκιμάσαι, δόξετε γὰρ κἀκεῖνον δικαίως <del>ἂν</del><note resp="Loeb" anchored="true" xml:lang="lat"><foreign xml:lang="grc">ἂν</foreign> del. Dobree.</note> ἀποδοκιμάσαι· ἐὰν δὲ μηδὲ τόνδε, οὐδʼ ἐκεῖνον δικαίως. </p></div> 

       <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="16"><p rend="align(indent)">καίτοιγε αὐτὸν ἀκούω λέξειν ὡς οὐ περὶ αὐτοῦ μόνον ἡ δοκιμασία ἐστίν, ἀλλὰ περὶ πάντων τῶν ἐν ἄστει μεινάντων, καὶ τοὺς ὅρκους καὶ τὰς συνθήκας ὑμᾶς ὑπομνήσειν, ὡς ἐκ τούτων προσληψόμενον αὐτὸν δοκιμαστὰς τοὺς ἐν ἄστει μείναντας. ἐγὼ δʼ ὑπὲρ τοῦ πλήθους βραχέα πρὸς αὐτὸν εἰπεῖν βούλομαι, ὅτι ὁ δῆμος οὐ τὴν αὐτὴν γνώμην ἔχει περὶ πάντων τῶν ἐν ἄστει μεινάντων, ἀλλὰ περὶ μὲν τῶν τοιαῦτα ἐξαμαρτανόντων οἵαν ἐγώ φημι δεῖν, </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="17"><p> περὶ δὲ τῶν ἄλλων τὴν ἐναντίαν. τεκμήριον δέ· οὐ γὰρ ἔλαττον τούτους<note resp="Loeb" anchored="true" xml:lang="lat"><foreign xml:lang="grc">ἔλαττον τούτους</foreign> Lipsius: <foreign xml:lang="grc">ἐλάττους τούτων</foreign>.</note> ἡ πόλις τετίμηκε τῶν ἐπὶ Φυλὴν ἐλθόντων καὶ τὸν Πειραιᾶ καταλαβόντων. εἰκότως· τοὺς μὲν γὰρ ἴσασιν ὁποῖοι τινες ἐν δημοκρατίᾳ μόνῃ γεγένηνται, ὁποῖοι δʼ ἄν τινες ἐν ὀλιγαρχίᾳ γένοιντο, οὔπω πεῖραν εἰλήφασι· παρὰ δὲ τούτων ἑκατέρας τῆς πολιτείας ἱκανὴν βάσανον ἔχουσιν, ὥστʼ εἰκότως πιστεύειν. </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="18"><p> καὶ ἡγοῦνταί γε διὰ μὲν τοὺς τοιούτους συλληφθέντας τότε ἀποθανεῖν, διὰ δὲ τοὺς ἄλλους <del>τοὺς συλληφθέντας</del><note resp="Loeb" anchored="true" xml:lang="lat"><foreign xml:lang="grc">τοὺς συλληφθέντας</foreign> del. Halbertsman.</note> ἐκφυγεῖν, ἐπεὶ εἴ γε τὴν αὐτὴν γνώμην ἅπαντες ἔσχον, οὔτʼ ἂν φυγὴ οὔτʼ ἂν κάθοδος οὔτʼ ἄλλο οὐδὲν ἂν τῶν γεγενημένων τῇ πόλει συνέβη. </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="19"><p> ἀλλὰ καὶ ὃ<note resp="Loeb" anchored="true" xml:lang="lat"><foreign xml:lang="grc">ὃ</foreign> Stephanus: <foreign xml:lang="grc">τὸ</foreign> MSS.</note> ἄλογον δοκεῖ εἶναι παρά τισιν, ὅπως ποτὲ πολλοὶ ὄντες ὑπʼ ὀλίγων τῶν ἐν Πειραιεῖ ἡττήθησαν, οὐδαμόθεν ἄλλοθεν ἢ ἐκ τῆς τούτων προνοίας γεγένηται· οὗτοι γὰρ εἵλοντο μετὰ τῶν κατελθόντων πολιτεύεσθαι μᾶλλον ἢ μετὰ τῶν τριάκοντα Λακεδαιμονίοις δουλεύειν. </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="20"><p> τοιγάρτοι ἀντὶ τούτων αὐτοὺς ὁ δῆμος ταῖς μεγίσταις τιμαῖς τετίμηκεν, ἱππαρχεῖν καὶ στρατηγεῖν καὶ πρεσβεύειν ὑπὲρ αὑτῶν αἱρούμενοι· καὶ οὐδέποτε αὐτοῖς μετεμέλησεν. καὶ διὰ μέν γε τοὺς πολλὰ<note resp="Loeb" anchored="true" xml:lang="lat"><foreign xml:lang="grc">πολλὰ</foreign> Reiske: <foreign xml:lang="grc">πολλοὺς</foreign> MSS.</note> ἐξαμαρτόντας τὰς δοκιμασίας εἶναι ἐψηφίσαντο, διὰ δὲ τοὺς μηδὲν τοιοῦτον πράξαντας τὰς συνθήκας ἐποιήσαντο. τοσαῦτά σοι<note resp="Loeb" anchored="true" xml:lang="lat"><foreign xml:lang="grc">τοσαῦτά σοι</foreign> Reiske: <foreign xml:lang="grc">τοιαύτας οἵας</foreign>.</note> ἐγὼ ὑπὲρ τοῦ δήμου ἀποκρίνομαι. </p></div> 

       <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="21"><p rend="align(indent)">ὑμέτερον δὴ ἔργον ἐστίν, ὦ ἄνδρες βουλευταί, σκέψασθαι ποτέρῳ ἂν πιθόμενοι περὶ τῆς δοκιμασίας ταύτης ἄμεινον βουλεύσαισθε, πότερον ἐμοὶ ἢ Θρασυβούλῳ, ὃς αὐτῷ ἀπολογήσεται. περὶ μὲν οὖν ἐμοῦ ἢ τοῦ πατρὸς ἢ τῶν προγόνων οὐδὲν οὗτος εἰπεῖν ἕξει εἰς μισοδημίαν. οὔτε γὰρ ὡς ὀλιγαρχίας μετέσχον (ὕστερον γὰρ τῶν χρόνων τούτων ἀνὴρ εἶναι ἐδοκιμάσθην), οὔθʼ ὡς ὁ πατήρ (πρὸ γὰρ τῶν στάσεων πολὺ ἐν Σικελίᾳ ἄρχων ἐτελεύτησεν)· </p></div>

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="22"><p> οὐδʼ ὡς οἱ πρόγονοι ὑπὸ τοῖς τυράννοις ἐγένοντο· στασιάζοντες γὰρ πρὸς αὐτοὺς τὸν ἅπαντα χρόνον διετέλεσαν. ἀλλὰ μὲν δὴ οὐδὲ τὴν οὐσίαν ἡμᾶς ἐν τῷ πολέμῳ φήσει κτήσασθαι, εἰς δὲ τὴν πόλιν οὐδὲν ἀνηλωκέναι· πᾶν γὰρ τοὐναντίον, ἐν εἰρήνῃ μὲν ὀγδοηκοντατάλαντος ἡμῶν ὁ οἶκος ἐγένετο, εἰς δὲ τὴν τῆς πόλεως σωτηρίαν ἐν τῷ πολέμῳ ἅπας ἀνηλώθη.</p></div>  

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="23"><p> ἐγὼ δὲ περὶ τούτου τρία ἕξω εἰπεῖν τηλικαῦτα τὸ μέγεθος, ὥστʼ ἄξιον εἶναι ἕκαστον ἔργον θανάτου· πρῶτον μὲν ὅτι τὴν ἐν Βοιωτοῖς πολιτείαν χρήματα λαβὼν μετέστησε καὶ τῆς συμμαχίας ἡμᾶς ταύτης ἀπεστέρησεν, ἔπειτα ὅτι τὰς ναῦς προὔδωκε καὶ τὴν πόλιν περὶ σωτηρίας βουλεύεσθαι πεποίηκεν, </p></div> 

  <div type="textpart" subtype="section" xml:base="urn:cts:greekLit:tlg0540.tlg026.perseus-grc2" n="24"><p> ἔπειτα ὅτι παρὰ τῶν αἰχμαλώτων, οὓς αὐτὸς ἀπώλεσε, τριάκοντα μνᾶς ἐσυκοφάντησεν, οὐ φάσκων αὐτοὺς λύσεσθαι, εἰ μὴ τοῦτο αὐτῷ παρὰ σφῶν αὐτῶν παράσχοιεν. συνειδότες οὖν ἡμῶν ἑκατέρῳ<note resp="Loeb" anchored="true" xml:lang="lat"><foreign xml:lang="grc">ἑκατέρῳ</foreign> Reiske: <foreign xml:lang="grc">ἑκατέρων</foreign> MSS.</note> τὸν βίον, πρὸς ταῦτα βουλεύεσθε ὁποτέρῳ χρὴ πιστεύειν περὶ τῆς Εὐάνδρου δοκιμασίας, καὶ οὕτως οὐκ ἐξαμαρτήσεσθε.</p></div> </div>

    </body>
  </text>
</TEI>
