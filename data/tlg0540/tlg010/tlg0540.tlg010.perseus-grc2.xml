<?xml version="1.0" encoding="UTF-8"?> <?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?> 
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Against Theomnestus 1</title>
        <author>Lysias</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>


      <sourceDesc>
        <biblStruct>
          <monogr>
            <author>Lysias</author>
            <title>Lysias with an English translation by W.R.M. Lamb, M.A.</title>

            <imprint>
              <publisher>Cambridge, MA, Harvard University Press; London, William Heinemann
                Ltd.</publisher>
              <date>1930</date>
            </imprint>
          </monogr>
        </biblStruct>
      </sourceDesc>

    </fileDesc>
    <encodingDesc>
      <refsDecl n="CTS">
        <cRefPattern replacementPattern="#xpath(/tei:TEI/tei:text/tei:body/tei:div/tei:div[@n='$1'])" matchPattern="(\w+)">
          <p>This pointer pattern extracts section</p>
        </cRefPattern>
      </refsDecl>
    <!--<refsDecl>
        <refState unit="speech"/>
        <refState unit="section"/>
      </refsDecl>-->
    </encodingDesc>
    <profileDesc>
      <langUsage>
        <language ident="grc">Greek</language>
        <language ident="eng">English</language>
      </langUsage>
    </profileDesc>
    <revisionDesc>
      <change when="2017-05-02" who="Lisa Cerrato">EpiDoc and CTS conversion</change>
      <change when="2014-08-01" who="Bridget Almas">converted milestones to divs</change>
      <change when="2014-07-01" who="Stella Dee">split composite text and converted to unicode</change>
      <change when="1992-10-01" who="das">changed the TITLE to HEAD tags; combined the two Lysias files</change>
      <change when="1992-07-01" who="das">fixed typos and incorrect section breaks</change>
      <change when="1992-06-01" who="wmerrill">checkmark</change>
      <change when="1992-02-01" who="wmerrill">revise markup</change>
    </revisionDesc>
  </teiHeader>
  
  <text xml:lang="grc">
    <body> 
      
<div type="edition" n="urn:cts:greekLit:tlg0540.tlg010.perseus-grc2" xml:lang="grc"> 

<div type="textpart" subtype="section" n="1"><p>
  <milestone unit="para" ed="P"/>μαρτύρων μὲν οὐκ ἀπορίαν μοι ἔσεσθαι δοκῶ, ὦ ἄνδρες δικασταί· πολλοὺς γὰρ ὑμῶν ὁρῶ δικάζοντας τῶν τότε παρόντων, ὅτε Λυσίθεος Θεόμνηστον εἰσήγγελλε τὰ ὅπλα ἀποβεβληκότα, οὐκ ἐξὸν αὐτῷ, δημηγορεῖν· ἐν ἐκείνῳ γὰρ τῷ ἀγῶνι τὸν πατέρα μʼ ἔφασκεν ἀπεκτονέναι τὸν ἐμαυτοῦ. ἐγὼ δʼ, </p></div>

  <div type="textpart" subtype="section" n="2"><p>εἰ μὲν τὸν ἑαυτοῦ με ἀπεκτονέναι ᾐτιᾶτο, συγγνώμην ἂν εἶχον αὐτῷ τῶν εἰρημένων (φαῦλον γὰρ αὐτὸν καὶ οὐδενὸς ἄξιον ἡγούμην)· οὐδʼ εἴ τι ἄλλο τῶν ἀπορρήτων ἤκουσα, οὐκ ἂν ἐπεξῆλθον αὐτῷ (ἀνελευθέρου γὰρ καὶ λίαν φιλοδίκου<note resp="Loeb" anchored="true"><foreign xml:lang="grc">ἀνελευθέρου <gap reason="lost"/> φιλοδίκου</foreign> Markland: <foreign xml:lang="grc">—ον <gap reason="lost"/> —ον</foreign> MSS.</note> εἶναι νομίζω κακηγορίας δικάζεσθαι)· </p></div>

  <div type="textpart" subtype="section" n="3"><p>νυνὶ δὲ αἰσχρόν μοι εἶναι δοκεῖ τοῦ πατρός, οὕτω πολλοῦ ἀξίου γεγενημένου καὶ ὑμῖν καὶ τῇ πόλει, μὴ τιμωρήσασθαι τὸν ταῦτʼ εἰρηκότα, καὶ παρʼ ὑμῶν εἰδέναι βούλομαι πότερον δώσει δίκην, ἢ τούτῳ μόνῳ Ἀθηναίων ἐξαίρετόν ἐστι καὶ ποιεῖν καὶ λέγειν παρὰ τοὺς νόμους ὅ τι ἂν βούληται. </p></div>

<div type="textpart" subtype="section" n="4"><p>
  <milestone unit="para" ed="P"/>ἐμοὶ γάρ, ὦ ἄνδρες δικασταί, ἔτη ἐστὶ <add>δύο καὶ</add><note resp="Loeb" anchored="true"><foreign xml:lang="grc">δύο καὶ</foreign> add. Contius</note> τριάκοντα, ἐξ ὅτου <add>δʼ</add><note resp="Loeb" anchored="true"><foreign xml:lang="grc">δʼ</foreign> add. Markland</note> ὑμεῖς κατεληλύθατε, εἰκοστὸν τουτί. φαίνομαι οὖν τρισκαιδεκέτης ὢν ὅτε ὁ πατὴρ ὑπὸ τῶν τριάκοντα ἀπέθνησκε. ταύτην δὲ ἔχων τὴν ἡλικίαν οὔτε τί<note resp="Loeb" anchored="true"><foreign xml:lang="grc">τί</foreign> Ziel: <foreign xml:lang="grc">εἰ</foreign> MSS.</note> ἔστιν ὀλιγαρχία ἠπιστάμην, οὔτε ἂν ἐκείνῳ ἀδικουμένῳ ἐδυνάμην βοηθῆσαι. </p></div>

  <div type="textpart" subtype="section" n="5"><p>καὶ μὲν δὴ οὐκ ὀρθῶς τῶν χρημάτων ἕνεκα ἐπεβούλευσα <add>ἂν</add><note resp="Loeb" anchored="true"><foreign xml:lang="grc">ἂν</foreign> add. Markland</note> αὐτῷ· ὁ γὰρ πρεσβύτερος ἀδελφὸς Πανταλέων ἅπαντα παρέλαβε, καὶ ἐπιτροπεύσας ἡμᾶς τῶν πατρῴων ἀπεστέρησεν, ὥστε πολλῶν ἕνεκα, ὦ ἄνδρες δικασταί, προσήκει μοι αὐτὸν βούλεσθαι ζῆν. ἀνάγκη μὲν οὖν περὶ αὐτῶν μνησθῆναι, οὐδὲν δὲ δεῖ πολλῶν λόγων· σχεδὸν <add>γὰρ</add><note resp="Loeb" anchored="true"><foreign xml:lang="grc">γὰρ</foreign> add. Reiske</note> ἐπίστασθε ἅπαντες ὅτι ἀληθῆ λέγω. ὅμως δὲ μάρτυρας αὐτῶν παρέξομαι. </p></div>

<div type="textpart" subtype="section" n="6"><p><label>Μάρτυρες</label>
  <milestone unit="para" ed="P"/>ἴσως τοίνυν, ὦ ἄνδρες δικασταί, περὶ τούτων μὲν οὐδὲν ἀπολογήσεται, ἐρεῖ δὲ πρὸς ὑμᾶς ἅπερ ἐτόλμα λέγειν καὶ πρὸς τὸν διαιτητήν, ὡς οὐκ ἔστι τῶν ἀπορρήτων, ἐάν τις εἴπῃ τὸν πατέρα ἀπεκτονέναι· τὸν γὰρ νόμον οὐ ταῦτʼ ἀπαγορεύειν, ἀλλʼ ἀνδροφόνον οὐκ ἐᾶν λέγειν. </p></div>

  <div type="textpart" subtype="section" n="7"><p>ἐγὼ δὲ οἶμαι ὑμᾶς, ὦ ἄνδρες δικασταί, οὐ περὶ τῶν ὀνομάτων διαφέρεσθαι ἀλλὰ τῆς τούτων διανοίας, καὶ πάντας εἰδέναι, ὅτι ὅσοι <add>ἀπεκτόνασί τινας, καὶ ἀνδροφόνοι εἰσί, καὶ ὅσοι</add><note resp="Loeb" anchored="true"><foreign xml:lang="grc">ἀπεκτόνασί <gap reason="lost"/> ὅσοι</foreign> add. Auger</note> ἀνδροφόνοι εἰσί, καὶ ἀπεκτόνασί τινας. πολὺ γὰρ ἔργον ἦν τῷ νομοθέτῃ ἅπαντα τὰ ὀνόματα γράφειν ὅσα τὴν αὐτὴν δύναμιν ἔχει· ἀλλὰ περὶ ἑνὸς εἰπὼν περὶ πάντων ἐδήλωσεν. </p></div>

  <div type="textpart" subtype="section" n="8"><p>οὐ γὰρ δήπου, ὦ Θεόμνηστε, εἰ μέν τίς σε εἴποι πατραλοίαν ἢ μητραλοίαν, ἠξίους ἂν αὐτὸν ὀφλεῖν σοι δίκην, εἰ δέ τις εἴποι ὡς τὴν τεκοῦσαν ἢ τὸν φύσαντα ἔτυπτες, ᾤου ἂν αὐτὸν ἀζήμιον δεῖν εἶναι ὡς οὐδὲν τῶν ἀπορρήτων εἰρηκότα.</p></div> 

  <div type="textpart" subtype="section" n="9"><p>ἡδέως γὰρ ἄν σου πυθοίμην (περὶ τοῦτο γὰρ δεινὸς εἶ καὶ μεμελέτηκας καὶ ποιεῖν καὶ λέγειν)· εἴ τίς σε εἴποι ῥῖψαι τὴν ἀσπίδα (ἐν δὲ τῷ νόμῳ εἴρηται,<note resp="Loeb" anchored="true"><foreign xml:lang="grc">εἴρηται</foreign> Dobree: <foreign xml:lang="grc">εἴρητο</foreign> MSS.</note> <q>ἐάν τις φάσκῃ ἀποβεβληκέναι, ὑπόδικον εἶναι</q>), οὐκ ἂν ἐδικάζου αὐτῷ ἀλλʼ ἐξήρκει ἄν σοι ἐρριφέναι τὴν ἀσπίδα λέγοντι οὐδέν σοι μέλειν; </p></div>

  <div type="textpart" subtype="section" n="10"><p>οὐδὲ γὰρ τὸ αὐτό ἐστι ῥῖψαι καὶ ἀποβεβληκέναι· ἀλλʼ οὐδʼ ἂν τῶν ἕνδεκα γενόμενος ἀποδέξαιο, εἴ τις ἀπάγοι τινὰ φάσκων θοἰμάτιον ἀποδεδύσθαι ἢ τὸν χιτωνίσκον ἐκδεδύσθαι, ἀλλʼ ἀφείης ἂν τὸν αὐτὸν τρόπον, ὅτι οὐ λωποδύτης ὀνομάζεται. οὐδʼ εἴ τις παῖδα ἐξαγαγὼν ληφθείη, οὐκ ἂν φάσκοις αὐτὸν ἀνδραποδιστὴν εἶναι, εἴπερ μαχεῖ τοῖς ὀνόμασιν, ἀλλὰ μὴ τοῖς ἔργοις τὸν νοῦν προσέξεις, ὧν ἕνεκα τὰ ὀνόματα πάντες τίθενται.</p></div> 

  <div type="textpart" subtype="section" n="11"><p>ἔτι τοίνυν σκέψασθε, ὦ ἄνδρες δικασταί· οὑτοσὶ γάρ μοι δοκεῖ ὑπὸ ῥᾳθυμίας καὶ μαλακίας οὐδʼ εἰς Ἄρειον πάγον ἀναβεβηκέναι. πάντες γὰρ ἐπίστασθε ὅτι ἐν ἐκείνῳ τῷ χωρίῳ, ὅταν τὰς τοῦ φόνου δίκας δικάζωνται, οὐ διὰ τούτου τοῦ ὀνόματος τὰς διωμοσίας ποιοῦνται, ἀλλὰ διʼ οὗπερ ἐγὼ κακῶς<note resp="Loeb" anchored="true"><foreign xml:lang="grc">κακῶς</foreign> Contius: <foreign xml:lang="grc">καλῶς</foreign> MSS.</note> ἀκήκοα· ὁ μὲν γὰρ διώκων ὡς ἔκτεινε διόμνυται, ὁ δὲ φεύγων ὡς οὐκ ἔκτεινεν.</p></div> 

  <div type="textpart" subtype="section" n="12"><p>οὐκ οὖν ἄτοπον ἂν εἴη τὸν δράσαντʼ ἀφεῖναι<note resp="Loeb" anchored="true"><foreign xml:lang="grc">δράσαντʼ ἀφεῖναι</foreign> Dobson: <foreign xml:lang="grc">δείξαντα κτεῖναι</foreign>.</note> φάσκοντα ἀνδροφόνον εἶναι, ὅτι ὁ διώκων, ὡς ἔκτεινε, τὸν φεύγοντα διωμόσατο; τί γὰρ ταῦτα, ὧν οὗτος ἐρεῖ, διαφέρει; καὶ αὐτὸς μὲν Λυσιθέῳ<note resp="Loeb" anchored="true"><foreign xml:lang="grc">Λυσιθέῳ</foreign> Frohberger: <foreign xml:lang="grc">θέωνι</foreign> MSS.</note> κακηγορίας ἐδικάσω εἰπόντι σε<note resp="Loeb" anchored="true"><foreign xml:lang="grc">ἀπόντι σε</foreign> Taylor: <foreign xml:lang="grc">εἰπε τίς σε</foreign>.</note> ἐρριφέναι τὴν ἀσπίδα. καίτοι περὶ μὲν τοῦ ῥῖψαι οὐδὲν <add>ἐν</add><note resp="Loeb" anchored="true"><foreign xml:lang="grc">ἐν</foreign> add. Markland</note> τῷ νόμῳ εἴρηται, ἐὰν δέ τις εἴπῃ ἀποβεβληκέναι τὴν ἀσπίδα, πεντακοσίας δραχμὰς ὀφείλειν κελεύει. </p></div>

  <div type="textpart" subtype="section" n="13"><p>οὐκ οὖν δεινόν, εἰ ὅταν μὲν δέῃ σὲ κακῶς ἀκούσαντα τοὺς ἐχθροὺς τιμωρεῖσθαι, οὕτω τοὺς νόμους ὥσπερ ἐγὼ νῦν λαμβάνεις, ὅταν δʼ ἕτερον παρὰ τοὺς νόμους εἴπῃς κακῶς, οὐκ ἀξιοῖς δοῦναι δίκην; πότερον οὕτως σὺ δεινὸς εἶ ὥστε, ὅπως ἂν βούλῃ, οἷός τʼ εἶ χρῆσθαι τοῖς νόμοις, ἢ τοσοῦτον δύνασαι ὥστε οὐδέποτε οἴει τοὺς ἀδικουμένους ὑπὸ σοῦ τιμωρίας τεύξεσθαι; εἶτʼ οὐκ αἰσχύνῃ οὕτως ἀνοήτως διακείμενος,</p></div> 

  <div type="textpart" subtype="section" n="14"><p>ὥστε οὐκ ἐξ ὧν εὖ πεποίηκας τὴν πόλιν, ἀλλʼ ἐξ ὧν ἀδικῶν οὐ δέδωκας δίκην, οἴει δεῖν πλεονεκτεῖν; καί μοι<note resp="Loeb" anchored="true"><foreign xml:lang="grc">καί μοι</foreign> Markland: <foreign xml:lang="grc">καίτοι</foreign> MSS.</note> ἀνάγνωθι τὸν νόμον. </p></div>

<div type="textpart" subtype="section" n="15"><p><label>Νόμος</label> 
  <milestone unit="para" ed="P"/>ἐγὼ τοίνυν, ὦ ἄνδρες δικασταί, ὑμᾶς μὲν πάντας εἰδέναι ἡγοῦμαι ὅτι ἐγὼ μὲν ὀρθῶς λέγω, τοῦτον δὲ οὕτω σκαιὸν εἶναι ὥστε οὐ δύνασθαι μαθεῖν τὰ λεγόμενα. βούλομαι οὖν αὐτὸν καὶ ἐξ ἑτέρων νόμων περὶ τούτων διδάξαι, ἐάν πως ἀλλὰ νῦν ἐπὶ τοῦ βήματος παιδευθῇ καὶ τὸ λοιπὸν ἡμῖν μὴ παρέχῃ πράγματα. καί μοι ἀνάγνωθι τούτους τοὺς νόμους τοὺς Σόλωνος τοὺς παλαιούς.</p></div> 

<div type="textpart" subtype="section" n="16"><p><label>Νόμος</label> 
<milestone unit="para" ed="P"/><q>δεδέσθαι δʼ ἐν τῇ ποδοκάκκῃ ἡμέρας πέντε τὸν πόδα, ἐὰν <del>μὴ</del></q> <note resp="Loeb" anchored="true"><foreign xml:lang="grc" >μὴ</foreign> del. Auger</note> προστιμήσῃ ἡ ἡλιαία. 
  <milestone unit="para" ed="P"/>ἡ ποδοκάκκη αὕτη ἐστίν, ὦ Θεόμνηστε, ὃ νῦν καλεῖται ἐν τῷ ξύλῳ δεδέσθαι. εἰ οὖν ὁ δεθεὶς ἐξελθὼν ἐν ταῖς εὐθύναις τῶν ἕνδεκα κατηγοροίη ὅτι οὐκ ἐν τῇ ποδοκάκκῃ ἐδέδετο ἀλλʼ ἐν τῷ ξύλῳ, οὐκ ἂν ἠλίθιον αὐτὸν νομίζοιεν; λέγε ἕτερον νόμον. </p></div>

<div type="textpart" subtype="section" n="17"><p> <label>Νόμος</label> 
<milestone unit="para" ed="P"/><q>ἐπεγγυᾶν δʼ ἐπιορκήσαντα τὸν Ἀπόλλω. δεδιότα δὲ δίκης ἕνεκα δρασκάζειν.</q> 
<milestone unit="para" ed="P"/>τοῦτο τὸ ἐπιορκήσαντα ὀμόσαντά<note resp="Loeb" anchored="true"><foreign xml:lang="grc">ὀμόσαντα</foreign> Harpocration: <foreign xml:lang="grc">ὀμόσαι</foreign> MSS.</note> ἐστι, τό τε δρασκάζειν, ὃ νῦν ἀποδιδράσκειν ὀνομάζομεν.
<milestone unit="para" ed="P"/> <q>ὅστις δὲ ἀπίλλει τῇ θύρᾳ, ἔνδον τοῦ κλέπτου ὄντος.</q> 
  <milestone unit="para" ed="P"/> τὸ ἀπίλλειν τοῦτο<note resp="Loeb" anchored="true"><foreign xml:lang="grc">τοῦτο</foreign> Markland: <foreign xml:lang="grc">τὸ</foreign> MSS.</note> ἀποκλείειν νομίζεται, καὶ μηδὲν διὰ τοῦτο διαφέρου. </p></div>

<div type="textpart" subtype="section" n="18"><p>
<milestone unit="para" ed="P"/> <q>τὸ ἀργύριον στάσιμον εἶναι ἐφʼ ὁπόσῳ ἂν βούληται ὁ δανείζων.</q> 
  <milestone unit="para" ed="P"/>τὸ στάσιμον τοῦτό ἐστιν, ὦ βέλτιστε, οὐ ζυγῷ ἱστάναι ἀλλὰ τόκον πράττεσθαι ὁπόσον ἂν βούληται. ἔτι δʼ ἀνάγνωθι<note resp="Loeb" anchored="true"><foreign xml:lang="grc">ἔτι δʼ ἀνάγνωθι</foreign> P. Mueller: <foreign xml:lang="grc">ἐπανάγνωθι</foreign> MSS.</note> τουτουὶ<note resp="Loeb" anchored="true" ><foreign xml:lang="grc">τουτουὶ</foreign> Markland: <foreign xml:lang="grc" >τουτὶ</foreign> MSS.</note> τοῦ νόμου τὸ τελευταῖον. </p></div>

<div type="textpart" subtype="section" n="19"><p><label>Νόμος</label>
<milestone unit="para" ed="P"/> <q>ὅσαι δὲ πεφασμένως πολοῦνται,</q> καὶ 
<milestone unit="para" ed="P"/> <q>οἰκῆος <del>καὶ</del> βλάβης τὴν διπλὴν</q><note resp="Loeb" anchored="true"><del>καὶ</del> <gap reason="lost"/> diplh\n Schelling: <foreign xml:lang="grc">καὶ <gap reason="lost"/> δούλην</foreign> MSS.</note> εἶναι ὀφείλειν. 
  <milestone unit="para" ed="P"/>προσέχετε τὸν νοῦν. τὸ μὲν πεφασμένως ἐστὶ φανερῶς, πολεῖσθαι δὲ βαδίζειν, τὸ δὲ οἰκῆος θεράποντος. </p></div>

  <div type="textpart" subtype="section" n="20"><p>πολλὰ δὲ τοιαῦτα καὶ ἄλλα ἐστίν, ὦ ἄνδρες δικασταί. ἀλλʼ εἰ μὴ σιδηροῦς ἐστιν, οἴομαι αὐτὸν ἔννουν γεγονέναι ὅτι τὰ μὲν πράγματα ταὐτά ἐστι νῦν τε καὶ πάλαι, τῶν δὲ ὀνομάτων ἐνίοις οὐ τοῖς αὐτοῖς χρώμεθα νῦν τε καὶ πρότερον. δηλώσει δέ· οἰχήσεται γὰρ ἀπιὼν ἀπὸ τοῦ βήματος σιωπῇ. </p></div>

  <div type="textpart" subtype="section" n="21"><p>εἰ δὲ μή, δέομαι ὑμῶν, ὦ ἄνδρες δικασταί, τὰ δίκαια ψηφίσασθαι, ἐνθυμουμένους ὅτι πολὺ μεῖζον κακόν ἐστιν ἀκοῦσαί τινα<note resp="Loeb" anchored="true"><foreign xml:lang="grc">ἀκοῦσαί τινα</foreign> Foertsch: <foreign xml:lang="grc">ἀκούσαντα</foreign> MSS.</note> τὸν πατέρα ἀπεκτονέναι ἢ τὴν ἀσπίδα ἀποβεβληκέναι. ἐγὼ γοῦν δεξαίμην ἂν πάσας τὰς ἀσπίδας ἐρριφέναι ἢ τοιαύτην γνώμην ἔχειν περὶ τὸν πατέρα. </p></div>

<div type="textpart" subtype="section" n="22"><p>
  <milestone unit="para" ed="P" />οὗτος οὖν ἔνοχος μὲν ὢν τῇ αἰτίᾳ, ἐλάττονος δὲ οὔσης αὐτῷ τῆς συμφορᾶς, οὐ μόνον ὑφʼ ὑμῶν ἠλεήθη, ἀλλὰ καὶ τὸν μαρτυρήσαντα ἠτίμωσεν. ἐγὼ δὲ ἑωρακὼς μὲν ἐκεῖνο τοῦτον ποιήσαντα ὃ καὶ ὑμεῖς ἴστε, αὐτὸς δὲ σώσας τὴν ἀσπίδα, ἀκηκοὼς δὲ οὕτως ἀνόσιον<note resp="Loeb" anchored="true"><foreign xml:lang="grc">ἀνόσιον</foreign> Hertlein: <foreign xml:lang="grc">ἄνομον</foreign> MSS.</note> καὶ δεινὸν πρᾶγμα, μεγίστης δὲ οὔσης μοι τῆς συμφορᾶς, εἰ ἀποφεύξεται, τούτῳ δʼ οὐδενὸς ἀξίας, εἰ κακηγορίας ἁλώσεται, οὐκ ἄρα δίκην παρʼ αὐτοῦ λήψομαι; τίνος ὄντος ἐμοὶ πρὸς ὑμᾶς ἐγκλήματος; </p></div>

  <div type="textpart" subtype="section" n="23"><p>πότερον ὅτι δικαίως ἀκήκοα; ἀλλʼ οὐδʼ ἂν αὐτοὶ φήσαιτε. ἀλλʼ ὅτι βελτίων καὶ ἐκ βελτιόνων ὁ φεύγων ἐμοῦ; ἀλλʼ οὐδʼ ἂν αὐτὸς ἀξιώσειεν. ἀλλʼ ὅτι ἀποβεβληκὼς τὰ ὅπλα δικάζομαι κακηγορίας τῷ σώσαντι; ἀλλʼ οὐχ οὗτος ὁ λόγος ἐν τῇ πόλει κατεσκέδασται.<note resp="Loeb" anchored="true"><foreign xml:lang="grc">κατεσκέδασται</foreign> Brulart: <foreign xml:lang="grc">κατεσκεύασται</foreign> MSS.</note> </p></div>

  <div type="textpart" subtype="section" n="24"><p>ἀναμνήσθητε δὲ ὅτι μεγάλην καὶ καλὴν ἐκείνην δωρεὰν<note resp="Loeb" anchored="true"><foreign xml:lang="grc">δωρεὰν</foreign> Contius: <foreign xml:lang="grc">δῶρον</foreign> MSS.</note> αὐτῷ δεδώκατε· ἐν ᾗ τίς οὐκ ἂν ἐλεήσειε Διονύσιον, τοιαύτῃ μὲν συμφορᾷ περιπεπτωκότα, ἄνδρα δὲ ἄριστον ἐν τοῖς κινδύνοις γεγενημένον,</p></div> 

  <div type="textpart" subtype="section" n="25"><p> ἀπιόντα δὲ ἀπὸ τοῦ δικαστηρίου <del>καὶ</del><note resp="Loeb" anchored="true"><foreign xml:lang="grc">καὶ</foreign> del. Reiske</note> λέγοντα ὅτι δυστυχεστάτην ἐκείνην εἴημεν στρατείαν ἐστρατευμένοι, ἐν ᾗ πολλοὶ μὲν ἡμῶν ἀπέθανον, οἱ δὲ σώσαντες τὰ ὅπλα ὑπὸ τῶν ἀποβαλόντων ψευδομαρτυρίων ἑαλώκασι, κρεῖττον δὲ ἦν αὐτῷ τότε ἀποθανεῖν ἢ οἴκαδʼ ἐλθόντι τοιαύτῃ τύχῃ χρῆσθαι; </p></div>

  <div type="textpart" subtype="section" n="26"><p>μὴ τοίνυν ἀκούσαντά <add>τε</add><note resp="Loeb" anchored="true"><foreign xml:lang="grc">τε</foreign> add. Bekker</note> Θεόμνηστον κακῶς τὰ προσήκοντα ἐλεεῖτε, καὶ ὑβρίζοντι καὶ λέγοντι παρὰ τοὺς νόμους συγγνώμην ἔχετε. τίς γὰρ ἂν ἐμοὶ μείζων ταύτης γένοιτο συμφορά, περὶ τοιούτου πατρὸς οὕτως αἰσχρὰς αἰτίας ἀκηκοότι; </p></div>

  <div type="textpart" subtype="section" n="27"><p>ὃς<note resp="Loeb" anchored="true">a)khkoo/ti; o(\s Reiske: <foreign xml:lang="grc">ἀκηκοότος</foreign> MSS.</note> πολλάκις μὲν ἐστρατήγησε, πολλοὺς δὲ καὶ ἄλλους κινδύνους μεθʼ ὑμῶν ἐκινδύνευσε· καὶ οὔτε τοῖς πολεμίοις τὸ ἐκείνου σῶμα ὑποχείριον ἐγένετο, οὔτε τοῖς πολίταις οὐδεμίαν πώποτε ὦφλεν εὐθύνην, ἔτη δὲ γεγονὼς ἑπτὰ καὶ ἑξήκοντα ἐν ὀλιγαρχίᾳ διʼ εὔνοιαν τοῦ ὑμετέρου πλήθους ἀπέθανεν. </p></div>

  <div type="textpart" subtype="section" n="28"><p>ἆρʼ ἄξιον ὀργισθῆναι τῷ <add>τοιαῦτʼ</add><note resp="Loeb" anchored="true"><foreign xml:lang="grc">τοιαῦτʼ</foreign> add. Frohberger</note> εἰρηκότι καὶ βοηθῆσαι τῷ πατρί, ὡς καὶ ἐκείνου κακῶς ἀκηκοότος; τί γὰρ ἂν τούτου ἀνιαρότερον γένοιτο αὐτῷ, ἢ τεθνάναι μὲν ὑπὸ τῶν ἐχθρῶν, αἰτίαν δʼ ἔχειν ὑπὸ τῶν παίδων <add>ἀνῃρῆσθαι</add><note resp="Loeb" anchored="true"><foreign xml:lang="grc" >ἀνῃρῆσθαι</foreign> add. Brulart</note>; οὗ ἔτι καὶ νῦν, ὦ ἄνδρες δικασταί, τῆς ἀρετῆς τὰ μνημεῖα πρὸς τοῖς ὑμετέροις <add>ἱεροῖς</add><note resp="Loeb" anchored="true"><foreign xml:lang="grc">ἱεροῖς</foreign> add. Contius</note> ἀνάκειται, τὰ δὲ τούτου καὶ τοῦ τούτου πατρὸς τῆς κακίας πρὸς τοῖς τῶν πολεμίων· οὕτω σύμφυτος αὐτοῖς ἡ δειλία. </p></div>

  <div type="textpart" subtype="section" n="29"><p>καὶ μὲν δή, ὦ ἄνδρες δικασταί, ὅσῳ μείζους εἰσὶ καὶ νεανίαι τὰς ὄψεις, τοσούτῳ μᾶλλον ὀργῆς ἄξιοί εἰσι. δῆλον γὰρ ὅτι τοῖς μὲν σώμασι δύνανται, τὰς δὲ ψυχὰς οὐκ <add>εὖ</add><note resp="Loeb" anchored="true"><foreign xml:lang="grc">εὖ</foreign> add. Emperius</note> ἔχουσιν. </p></div>

<div type="textpart" subtype="section" n="30"><p>
  <milestone unit="para" ed="P" />ἀκούω δʼ αὐτόν, ὦ ἄνδρες δικασταί, ἐπὶ τοῦτον τὸν λόγον τρέπεσθαι, ὡς ὀργισθεὶς εἴρηκε ταῦτα ἐμοῦ μαρτυρήσαντος τὴν αὐτὴν μαρτυρίαν Διονυσίῳ. ὑμεῖς δʼ ἐνθυμεῖσθε, ὦ ἄνδρες δικασταί, ὅτι ὁ νομοθέτης οὐδεμίαν ὀργῇ συγγνώμην δίδωσιν, ἀλλὰ ζημιοῖ τὸν λέγοντα, ἐὰν μὴ ἀποφαίνῃ ὡς ἔστιν ἀληθῆ τὰ εἰρημένα. ἐγὼ δὲ δὶς ἤδη περὶ τούτου μεμαρτύρηκα· οὐ γὰρ πω ᾔδη ὅτι ὑμεῖς τοὺς μὲν ἰδόντας τιμωρεῖσθε, τοῖς δὲ ἀποβαλοῦσι συγγνώμην ἔχετε. </p></div>

<div type="textpart" subtype="section" n="31"><p>
  <milestone unit="para" ed="P"/>περὶ μὲν οὖν τούτων οὐκ οἶδʼ ὅ τι δεῖ πλείω λέγειν· ἐγὼ δʼ ὑμῶν δέομαι καταψηφίσασθαι Θεομνήστου, ἐνθυμουμένους ὅτι οὐκ ἂν γένοιτο τούτου μείζων ἀγών μοι. νῦν γὰρ διώκω <add>μὲν</add><note resp="Loeb" anchored="true"><foreign xml:lang="grc">μὲν</foreign> add. Scheibe</note> κακηγορίας, τῇ δʼ αὐτῇ ψήφῳ φόνου φεύγω τοῦ πατρός, ὃς μόνος, ἐπειδὴ τάχιστα ἐδοκιμάσθην, ἐπεξῆλθον τοῖς τριάκοντα ἐν Ἀρείῳ πάγῳ. </p></div>

  <div type="textpart" subtype="section" n="32"><p>ὧν μεμνημένοι καὶ ἐμοὶ καὶ τῷ πατρὶ βοηθήσατε καὶ τοῖς νόμοις τοῖς κειμένοις καὶ τοῖς ὅρκοις οἷς ὀμωμόκατε.</p></div></div> </body>
  </text>
</TEI>
