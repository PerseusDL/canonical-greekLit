<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Res gestae Alexandri Macedonis translatae ex Aesopo graeco</title>
        <author>Iulius Valerius Alexander Polemus</author>
        <respStmt>
          <resp>Correzione linguistica</resp>
          <name>Raffaella Tabacco</name>
        </respStmt>
        <respStmt>
          <resp>Codifica XML</resp>
          <name>David Paniagua</name>
        </respStmt>
      </titleStmt>
      <publicationStmt>
        <publisher>DigilibLT Project</publisher>
        <pubPlace>Vercelli</pubPlace>
        <date>2011</date>
        <availability>
          <p>
            <ref target="http://creativecommons.org/licenses/by-nc-sa/3.0/it/"/>
          </p>
        </availability>
        <idno>dlt000319</idno>
      </publicationStmt>
      <sourceDesc>
        <p>Iuli Valeri Res Gestae Alexandri Macedonis translatae ex Aesopo Graeco, adhibitis schedis Roberti Calderan edidit Michaela Rosellini,
	 editio correctior cum addendis Monachii et Lipsiae 2004</p>
      </sourceDesc>
    </fileDesc>
    
      <encodingDesc>
         <refsDecl n="CTS">
             <cRefPattern n="section" matchPattern="(.+).(.+)" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])"/>
             <cRefPattern n="book" matchPattern="(.+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])"/>
         </refsDecl>
         <refsDecl n="TEI.2">
            <refState unit="book"/>
            <refState unit="section"/>
         </refsDecl>


      </encodingDesc>

      <profileDesc>
         <langUsage>
	           <language ident="lat">Latin</language>
         </langUsage>
      </profileDesc>
      <revisionDesc>
         <change when="2022-01-27" who="Kodie Bastian">Minimally adapted XML from DigilibLT</change>
      </revisionDesc>
  </teiHeader>
<text xml:lang="lat">
    <body>

<div type="translation" xml:lang="lat" n="urn:cts:latinLit:phi1672.phi002.perseus-lat2">
<pb n="p.1"/>

      <div type="textpart" n="1" subtype="book">
        <head>Liber primus qui est ortus Alexandri</head>
        <div type="textpart" n="1" subtype="section">
          <p><hi rend="italic">Aegyptii sapientes, sati genere divino, primi feruntur permensique
              sunt terram ingenii pervicacia et ambitum coeli stellarum numero adsecuti. Quorum
              omnium Nectanabus prudentissimus fuisse comprobatur, quippe qui, quod alii armis, ille
              ore potuisse convincitur.</hi> Tantum denique sacricola peritia calluisse fertur ut
            mundialia quoque ei parerent elementa, <hi rend="italic">adeo ut, si metus bellicus illi
              immineret, non exercitum, non machinamenta Martia moveret, quin potius ingressus aulae
              penita regiaeque secreta ibi se solitarium abdebat invecta secum pelvi. Quam dum ex
              fonte liquidissimo impleret, ex cera imitabatur navigii similitudinem effigiesque
              hominum illic collocabat. Quae omnia cum supernare coepissent, mox moveri ac vivere
              visebantur. Adhibebat etiam et virgulam ex ligno ebeni et praecantamina loquebatur,
              quibus vocaret deos superos inferosque sicque laborabat pelvi naviculam submergi. Ex
              quo fiebat ut simul cum submersione illius cerae et cereis insessoribus etiam omnes
              hostes, si qui adesse praenuntiabantur, pelago mergerentur. Itaque multo tempore regno
              ac securitate potitus est.</hi>
          </p>
        </div>
        <div type="textpart" n="2" subtype="section">
          <p>
            <hi rend="italic">Quodam igitur tempore nuntiatum est ei multas adversus eum gentes una
              conspiratione atque eadem voluntate consurrexisse, scilicet Indos, Arabes
              Phoenicesque, Parthos et Assyrios, nec non et Scythas, Alanos, Osydoracontas, Seres
              atque Caucones, Hiberos, Agriophagos, Eunomitas et quaecumque sunt orientis barbarae
              gentes. Quibus ille auditis plausum dans manibus magno risu dissolutus est.</hi>
          </p>
        </div>
        <div type="textpart" n="3" subtype="section">
          <p><hi rend="italic">Igitur ad consuetam artis confugit peritiam et more solito adhibuit
              sibi pelvem atque omnia alia instrumenta. Quibus intellexit se vincendum atque ab
              hostibus capiendum, nisi fugae consuleret. Mox autem raso capite et barba collectisque
              omnibus quaeque sibi erant pretiosarum opum</hi>, in peregrina profectus est
            lustratisque invisitatioribus terris appulit in Macedoniae locum cui Pella ex veteri
            nomen est. Ibi <hi rend="italic">amictus veste linea, astrologum se professus, vim
              peritiae suae cum magna admiratione commendabat. </hi></p>
        </div>
        <div type="textpart" n="4" subtype="section">
          <p>Tamen longe celebratior apud Macedones Nectanabus erat, ut fama eius ne Olympiada
            quidem reginam <supplied>lateret, coepitque regina</supplied> consulere peritiam viri
            absente tunc coniuge. Nam Philippus bello forte tunc aberat. Igitur ingredi iussus et ad
            primam Olympiadis visionem miratione formae eius Nectanabus ita
            <supplied>mo</supplied>tus est, ut amori mulieris dederetur, quod eum ferme ex corporis
            intemperie facile erat his voluptatibus vinci. Ingressus tamen protenta manu
              regina<supplied>m</supplied> avere iubet; non dominae eam appellatione dignatus est,
            qui se olim dominum fuisse meminisset. Resalutato igitur ac sedere iusso:
              <said>tune</said>, inquit, <said>ille es Nectanabus matheseos sciens? Nam quisque te
              consuluerit, verdicentiae tuae non refragatur. Dic ergo, quanam usus peritia adeo veri
              amicus cluis.</said> Ad id respondit: <said>multifida quidem est, o regina, ista haec
              nostra vaticinandi scientia, neque est in tempore omnium meminisse: nam et interpretes
              somniorum et astrici, quibus omnis divinandi ratio reseratur, et multa sunt praeter
              haec nomina, quibus uti ad praescientiam solemus.</said> His dictis cum acrius in
            vultum reginae intueretur, Olympias refert: <said>quid ita defigeris, o propheta, ubi in
              me intueris?</said> At ille: <said>recordor enim nunc demum oraculi eius quod apud
              Aegyptum a diis acceperam, oportere me reginae vera praedicere percunctanti. Quare
              consule super cupitis.</said> Et cum verbis tabulas promit quas peritiae huiusce docti
              pinaca<del>m</del> nominaverunt, adeo fabre absolutum, ut artifex manus certasse
            putaretur cum bino eloquentiae testimonio: auro enim et ebore variatum pretium sui cum
            operis admiratione contenderat. Tum promit etiam septem quas
            <supplied>dice</supplied>ret stellas et horoscopum pariter, quibus singulis sui metalli
            species erat. Iovem enim viseres aereo lapide nuncupatum, Solem crystallo, Lunam
            adamante, Martem dici sub lapide ematite, sed Mercurius ex smaragdo fuit, Venus vero
            sapphirina, Saturnus in ophite, tum horoscopus lygdinus. Exinde mirans Olympias pinacis
            illius opulentiam stellarumque mirabilem varietatem propter sessitans iubet omne
            facessere famulitium qui aderant sibi ex ministerio regali et ait: <said>o tu, quaeso,
              intuere meam et Philippi congruentiam; nam multa fama est quod, si adfuerit ex
              hostico, abiecta me velit in alteram transiugari.</said> Ad haec ille: <said>quin ergo
              deprome vel tuam vel Philippi genituram.</said> Quod cum illa fecisset, Nectanabus
            statim suam quoque adhibet constellationem, exploraturus an illa cum Olympiadis genitura
            conveniret voluntatisque potiretur. Quod cum fore deprehendisset, hinc orsus est:
              <said>non vana</said>, inquit, <said>ista ad te fama pervenit, sed enim vera est. Ego
              tamen ac si prophetes ex Aegypto opitulabor, ut queam, ne quid de divortio
              formidaveris. Quod etsi foret, vindex fa<supplied>c</supplied>to non deesset.</said>
            <said>Quanam</said>, inquit Olympias, <said>id facultate?</said>
            <said>Quod enim</said>, Nectanabus refert, <said>fatale tibi est secundum hanc quam
              video genitura<supplied>m</supplied> misceri deo eque isto gravidam filium
              nutricaturam ultorem omnium si quae in te Philippus audebit.</said> Tum illa: <said>et
              cuinam</said>, inquit, <said>deo ad torum debeor?</said> Respondit: <said>Ammoni Libi.
              Is autem est fluvius.</said> Aetate qua visitur iuvenem esse renuntiat. De facie
            sciscitatur et cultu. Canum caesarie dicit et ore praelepidum, temporibus tamen atque
            fronte arietis cornibus asperatum. <said>Quare</said>, inquit, <said>paraveris tete
              velut feminis mos est et reginae decorum est ad huiuscemodi nuptias. Videbis enim et
              somnium et in somnio nuptias tibi futuras esse cum deo.</said> Ad haec illa: <said>ego
              hoc</said>, inquit, <said>somnium si somniabo, non iam te ut mago utar, enimvero dei
              honore venerabor.</said>
          </p>
        </div>
        <div type="textpart" n="5" subtype="section">
          <p>Progressus inde Nectanabus neque oppertus in longum herbas ex scientia quaeritat ad
            somniorum imperia necessarias. Quibus carptis atque in sucum pressis effigiat ex cera
            corpusculum feminae eique nomen reginae cum adscripsisset, lectulum eidem fabricatur,
            cui illa effigies supraponitur iuxtaque lucernis incensis sucum herbarum potentium
            superfundit carmenque dicit efficax et secretum, quo effectum est ut quidquid ille
            simulamini cereo loquebatur, id omne fieri sibi regina sit opinata per somnium.Videt
            enim se in complexibus dei, quos fore sibi cum Ammone dixerat, postque complexus deum
            sibi loquentem audierat fetam se et utero gravem et edituram vindicem filium. </p>
        </div>
        <div type="textpart" n="6" subtype="section">
          <p>Surgit ergo de lectulo et admirata somnii maiestatem hominem ad sese vocat et
              <said>ecce,</said> inquit, <said>promissum somnium vidi. Nam et deus erat et agebat
              mecum nuptiale secretum. Igitur curam quaeso suscipias quando id effectum compleatur
              quandoque me deus iste dignetur, ut ego quoque iugalibus me et sponso iam
              praeparem.</said> Ad haec Nectanabus: <said>hoc quidem</said>, inquit, <said>o domina,
              quod vidisti est somnium; aderit tamen ipse etiam ad te deus. Sed censeo mihi secessum
              istic iuxtim tuum cubiculum dari, uti arte procurem ne quis tibi metus sit sub adventu
              huius numinis.</said> Probat id promissi regina et vicinum cubiculo suo secessum mago
            tribuit et <said>si</said> inquit, <said>harumce nuptiarum cepero experimentum
              conceptuque sim potita, honor regalis tibi a regina non deerit inque te patris
              adfectum fore mihi iam spes promittit.</said> Tum addidit ille: <said>praecursor
              tibi</said>, inquit, <said>dei mox aderit. Nam sedenti superveniet draco clementius
              reptabundus. Enim tu eo viso omnis qui adsint amolire de medio, nec tamen quaecunque
              aderunt exstinxeris lumina, sed, cum te lectulo collocaris, opertum quidem vultum ad
              verecundiam texeris, lumine tamen limis explora vultus illos quos iam somnio
              praevidisti, ut si is erit.</said>
          </p>
        </div>
        <div type="textpart" n="7" subtype="section">
          <p>Insequenti igitur die et locus mago destinatur et ille quaevis ex arte opportuna
            providit, vellus scilicet arietis quam mollissimum una cum cornibus sceptrumque et
            amictum admodum candidum. Quo superiecto efficit scientia draconem sibi veluti mansuetum
            et innoxie gradientem vesperaque adventante eum admonet ire praecursorem. Et is intrat
            ad feminam. Quo viso illa mox horridula prae metu disicit quosque praesentes, ipsa vero
            secundum monitum dat sese lectulo et obnupta vultu solo oculo ad superventum opinati dei
            curiosa est videtque illum quem somnio ante praeceperat. At ille sceptro deposito
            conscensoque lectulo nuptias agit eximque utero eius superiecta manu:
              <said>habes,</said> inquit, <said>o mulier, ex nobis haec invicta et insubiugabilia
              foedera. Quippe gaudeto te gravidam eo filio quo vindice et universi orbis domino
              laetere.</said> His ita dictis sceptroque recepto conclave exit. Sed mane iam
            lucescente mulier alacrior laetitia ut potita dei cubiculum Nectanabi irrumpit. Is e
            somno excitatus ut nescius rei causam quaerit adventus. Tum illa: <said>facta</said>,
            inquit, <said>sunt omnia quae promiseras.</said> Et ille una sese gaudere professus est.
            Rursus mulier: <said>ergone</said>, inquit, <said>ultra adesse dignabitur? Nam est mihi
              etiam amor ad nuptias tales. Id enim mihi sensus <supplied>quod</supplied> coniux
              coniugi dedit. Nunc tamen metuo ut ista celaverim.</said> Tum magus gaudens, quod
            amorem sui mulier testaretur, in haec verba ait: <said>audi, regina: huiusce dei
              minister ego sum et, cum voles talis mariti conventum, secretum quoque praesta
              sollemne mihique dicito, ut purgatione sacricola procurem quo ad te rursus
              adveniat.</said> Tum ergo illa deversorium solitum Nectanabo promittit et clavis
            cubiculi mago dari iubet; ex quo promptior illis erat in id quod cupiverant commeatus,
            sub opinione tamen Ammonis dei. Sed iam alvo et lateribus excrescentibus:
              <said>quidnam</said>, inquit, <said>o propheta, me fiet quidve nunc facto opus est, si
              adveniens Philippus cum isto me onere deprehendat?</said>
            <said>Ne metueris,</said> ille respondit, <said>opitulabitur enim Ammon ei vitio quod
              suasit eumque per somnium super facto docebit, ne quid tibi triste suscenseat, quin
              sciat deos omnium potentes esse.</said> In hunc igitur modum Olympias magicis artibus
            ducebatur. </p>
        </div>
        <div type="textpart" n="8" subtype="section">
          <p>Sed Nectanabus sacrum sibi accipitrem parat eumque secretius monet ire ad Philippum et
            loqui quae ipse mandaverat. Pergitque ire ales, ut iussum est, perque terras et mare
            Philippumque per noctem adsistens mandatis opinionibus complet. Quippe territus somnio
            evocatoque rex somniorum interprete sic ait: <said>vidi</said>, inquit, <said>per
              quietem deum quendam, facie formosum et canitie capitis caesariatum et genae, arietis
              tamen cornibus insignitum, supervenisse Olympiadi, coniugi meae, seseque illi nuptiis
              miscuisse. Quibus patratis haec etiam verba addiderat: <said>Excepisti,</said> inquit,
                <said>o mulier, marem filium, qui adserat te et patris ultor esse laudetur.</said>
              Tum mulieris virginal biblo contegere consignareque anulo aureo visebatur, cui
              inscalptio erat solis effigies et leonis caput hastili subiecto. Quae cum vidissem,
              accipiter superveniens excitare me pulsu videbatur alarum. Quid igitur istud est, quod
              portenditur?</said> Tum interpres: <said>O Philippe, verum istud est nec in aliud
              interpretandum, ut adsolet, opinabile. Quod enim signari vidisti virginal feminae,
              fidem rei visae testatur - consignatio enim fides est atque veritas -, ex quo
              praenosti quod illa conceperit: nemo enim vas vacuum consignaverit. Ut haec biblo,
              quippe cum biblus vel carta nullibi gentium nisi in nostra tellure gignatur, Aegyptium
              igitur semen est qui conceptus est, non tamen humile, sed clarum plane vel regium
              propter aurei anuli visionem; hoc enim metallo nihil scimus esse pretiosius in quo
              etiam deorum effigies veneramur. Sed quoniam signaculum quod solis forma visebatur
              subterque leonis caput hastile quoque adiacens erat, is ipse, quisque nascetur, in
              orientis usque veniet praepotentia possessionem omnia audens, quae natura est leonis,
              idque vi et hasta faciet quam una vidisti. Enimvero quoniam deum capite arietino
              testaris eundemque canum, est deus Libyae Ammonis nomine.</said> Hanc interpretationem
            interpretis tunc non aequo satis animo Philippus accepit, quod homine concepisse
            mulierem credidisset. </p>
        </div>
        <div type="textpart" n="9" subtype="section">
          <p>Festinata igitur re bellica Macedoniam ad sua repedat. Quo reditu mulier audito
              trepida<supplied>n</supplied>tior erat, solaciis tamen eius Nectanabus adsidebat.
            Tandem igitur adveniens Philippus, ut ingressus est regi<del>n</del>am, cum diffidentius
            sibi occursare coniugem intueretur, astu dissimulans indignationem in haec verba solatus
            est: <said>me quidem clam res gesta non est libensque te venia impertio, quippe culpa
              tibi non adhaerente, sicuti praescivi de somnio defensante, quod factum est, ab omni
              culpa, qua adlini posses. Regibus quoque sicuti in alios vis est, ad deos tamen
              potentia frixerit. Neque enim te scio popularis alicuius amori servisse, enimvero dei
              deorum pulcherrimi.</said> His dictis animum mulieris instauraverat. Agit ergo gratias
            uxor veniae ei<del>que</del> qui sibi spem eius pollicitus videbatur, prophetae
            Nectanabo. </p>
        </div>
        <div type="textpart" n="10" subtype="section">
          <p>Igitur agebat interim Philippus cum muliere coniugaliter. Nectanabus vero praesens
            quidem, sed invisitatus, una agebat; neque enim videri se ex arte magica concesserat.
            Denique et interfuit aliquando effervescenti iam Philippo et coniugem increpanti quod
            ille conceptus non ex deo mulieri foret. Quod cum auribus Nectanabus usurpasset
            conviviumque celebre et regium pararetur ob reversionem scilicet Philippi votum ac
            redditum, omnium erat visere dapsilem satis diffusamque lasciviam, nec tamen Philippum
            frontem in laetitiam explicasse, quod praegnantem Olympiadem admodum suspectaret. Ergo
            ut iam tempus convivandi erat, statim se reficit Nectanabus et reformat in illum
            draconis quidem, sed auctiorem aliquantulum tractum eoque reptabundus triclinium
            penetrat, tum spectabili specie, tum maiestate corporis totius, tum etiam acumine
            sibilorum adeo terribili et divino ut fundamenta etiam parietesque conclavis quati ac
            motari viderentur. Ceteris igitur prosultantibus ac delabentibus metu una Olympias, quo
            fidem faceret divino commercio, manum protendit ad bestiam. At vero draco, ut lubentiam
            sui proderet, et caput in sinum mulieris extendit et omne agmen in spiram mansuetius
            colligit et genibus sinuque mulieris insidens promptum os porrigit et cum bisulco
            linguae vibratu osculum uxoris adfectat, ne quid omnino coniugali fidei deesset apud eum
              <del>maritum</del> cui talis visio proderetur. Hic Philippus una metu unaque
            admiratione distenditur. Sed ultra Nectanabus inspici <supplied>nol</supplied>ens
            draconem vertit in aquilam et volatu facessit e medio. Tunc ex admiratione sobrius
            Philippus: <said>o coniux,</said> ait, <said>patuit vero argumentum divini circa te
              cultus. Vidimus enim deum auxiliantem tibi periclitanti, quamvis quis is sit nesciam,
              quippe vel Iovem credas ex aquila vel Ammonem ex dracone.</said>
            <hi rend="italic">Ad haec mulier: <said>Ammonem se quidem professus est dum primum mecum
                convenire dignatus est, scilicet Libyae dominum universae.</said>
            </hi></p>
        </div>
        <div type="textpart" n="11" subtype="section">
          <p>Enimvero <unclear>pavens</unclear> cum in quadam regiae parte Philippus sessitaret in
            qua aves plurimae circumerrarent isque intentus agendis rebus animum occupavisset,
            repente gallina supersiliens eius in sinum considensque enixa est ovum. Sed ovum illud
            evolutum sinu eius humi concrepat, cuiusque testula dissultante dracunculus utpote
              <supplied>e</supplied> tantillo conclavi pertenuis egredi visitur isque saepe
            circumcursans et ambiens ovi testulam velle se rursus eo unde emerserat condere; sed
            priusquam cupitum ageret, morte praeventus est. Ea visio non parvum scrupulum Philippo
            in animum iniecerat. Rex denique Antiphontem, qui coniector id temporis egregius
            habebatur, arcessiri iubet eique aperit rem visitatam: gallinam, ovum, dracunculum,
            circuitum, mortem dracunculi. Sed enim Antipho ad incrementum peritiae suae dei
            adminiculo inspiratus infit regem docere filium mox ei fore qui omnem mundum obiret
            omnemque suae dicioni subiugaret; hunc post ambitum mundani laboris domum iam se
            vertentem occasu celeri periturum. <said>Draco quippe</said>, ait, <said>regale est
              animal, ovum vero forma mundialis est.</said> Ex quo cum draco erupisse videatur, post
            omnem rotunditatis illius ambitum circuisse atque ingredi eo unde ortum habuerat
            cupivisse, prius quidem mortuum quam id fieri proveniret, cuncta haec quae praedicta
            sunt portendisse. Et is quidem in hunc modum interpretamenti sui fidem fecerat apud
            Philippum. </p>
        </div>
        <div type="textpart" n="12" subtype="section">
          <p>Adpetente autem iam partitudinis tempore consederat Olympias oneri partus levando. Sed
            adsistens Nectanabus inspectansque coelites cursus, notans etiam mundana secreta,
            peritia auctore <said>mane,</said> inquit, <said>quaeso, mi mulier, et vim partitudinis
              vince re<supplied>primens g</supplied>eniturae necessitatem imminentis; quippe si nunc
              fiat editus partus, servile quiddam captivumque portentum natum iri astra
              minitantur.</said> Atque cum obdurasset mulier offirmatius secundisque aculeis
            pulsaretur, rursus admonetur: <said>nunc etiam, quaeso, duraveris paululum, quippe si
              editu victa sis, gallus et semivir erit, qui nascitur.</said> Talia et blandius
            loquebatur et adtrectare secretius mulierem non differebat tactu etiam opitulaturus
              <unclear>att de<gap/></unclear> pueri. Ac tum demum acrius intuens cursus astrorum
            motusque elementorum cognoscit iam omnem mundum vim suam in summo culmine conversionis
            lene lib<del>e</del>rasse solemque ipsum mediam caeli plagam et convexi celsiora
            percurrere. Tunc ergo ad mulierem sic ait: <said>en tempus est</said>, inquit,
              <said>voce nunc fortiore opus et offirmatiore conatu, quippe quod nunc erit editum
              mundi totius dominio celebrabitur.</said> His femina incitata mugitu omni vehementius
            ingemiscens exegit puerum, qui ubi ad humum lapsus est, motus protinus terrae insequitur
            et tonitruum crepor ventorumque conflictus, tum etiam fulgurum coruscatio, prorsus uti
            viseres omni mundo <unclear>cura cum illa partitudine laborantem</unclear>. </p>
        </div>
        <div type="textpart" n="13" subtype="section">
          <p>Ergo ait et Philippus post solacia gratulatoria: <said>equidem mihi fuisse, o mulier,
              consilium profitebor non nutriendi quod natum est, propterea quod id de meo semine non
              provenerit; enim cum videam subolem esse divinam editionemque ipsam elementis et diis
              pariter cordi fuisse, votis educationis accedo inque memoriam eius filii qui mihi
              natus occubuit de prioribus nuptiis Alexandri eidem nomen dabo.</said> Post vero
            regalius et competentius alebatur. Nam et coronalia obsequia eidem undique confluebant
            tum Macedonia, tum Pella, tum Thracia multigenisque aliis gentibus in id certantibus.
            Atque in his exegit spatia lactandi, vultu formaque omni alienus a Philippo, ne matri
            quidem ad similitudinem congruus, ei quoque cuius e semine credebatur facie diversus,
            sed suo modo et fil<del>i</del>o pulcherrimus, subcrispa paululum et flavente caesarie,
            ut comae sunt leoninae, oculis egregii decoris - altero admodum nigra quasi
              <supplied><gap/></supplied> pupilla est, laevo vero glauca atque coeli similis -
            perfususque omni spiritu et impetu quo leones, ut palam viseres, quid de illo puero
            natura promitteret. Crescebat ergo ut corporis gratia ita studiorum quoque et prudentiae
            maiestate et cum his una regiae disciplinae. Eius nutrix Alacrinis erat, paedagogus
            atque nutritor nomine Leonides, litteraturae Polynicus magister, musices Alcippus
            Lemnius, geometricae Menecles Peloponnesius, oratoriae Anaximenes Aristocli Lampsacenus,
            philosophiae autem Aristoteles ille Milesius. Enim de <unclear>Mileto</unclear> loqui
            hic longa res est et propositum interturbat deque ea si quid inquirere curiosius voles,
            sat tibi, lector, habeto quartum Favorini librum qui Omnigenae historiae superscribitur.
            Illic etiam generis Alexandri inveneris seriem, cui generi principium praestitisse
            ferunt Oceanum vel Tethydam exinque fluxisse per Acrisium Danaenque atque Persea
            multosque alios in Perdiccae genera vel Philipporum. Nam ne Olympiadi quidem secus
            propago generosa est, cui diligentia pari a mundi principio per Saturnum atque Neptunum,
            tum etiam Telamona seriem generis adtexuit ad tertiumque Neoptolemum docet prosapiam
            defluxisse, cuius Anasafia mater Olympiadis cluit. Igitur Alexandrum mens recurrat. </p>
          <p> Erat quidem ille ad omnes litteras iam peritus et sibi quisque ludus in puero
            imperiale aliquod fuerat meditamentum. Nam sicubi tempus cum labore lectionis
            absolverat, et iudicare solitus inter aequaevos et industriari quatenus inter hos
            argumenta iurgii nascerentur; ac tunc alteri iurgantium favens ubi partem
              <supplied>e</supplied>ius ingenio sublevasset, solitus in contrariam resultare
            rursusque contra eam cui paulo ante profuerat dicere. Itaque cum saepe utrique parti
            utilis favisor ac strenuus victor foret, opinionem non frustra sibi spectabilis ingenii
            confirmarat. </p>
          <p> Interea viri qui Philippi armenta vel equitia curabant equum spectabilis formae
            pulchritudine absolutum regi deducunt aiuntque illum armenti quidem regalis genus,
            formatum pedibus ad Pegasi fabulam opinabilem et, si qui fuisse Laomedonti, eiusmodi
            praedicantur. Nec secus senserat Philippus. Nam et actu corporis et linea pulchritudinis
            movebatur. Sed addit equisio: <said>haec quidem, o rex, sunt in hoc equo talia; sed est
              ei vitium beluile, namque homines edit et in eiuscemodi pabulum saevit.</said> Et
              <said>heu,</said> rex ait, <said>numnam illud in isto proverbium est quod semper
              propter rebus bonis deteriora collimitant? Enimvero quoniam deductus est semel, claudi
              eum atque ali curabitis, sub claustris scilicet praeferratis. Quisque enim succubuerit
              legibus tristioribus, huiuscemodi melius obiectabitur lanienae.</said> Et haec quidem
            rex et cum dicto iussa complentur. </p>
        </div>
        <div type="textpart" n="14" subtype="section">
          <p>Sed interea Alexander iam annum duodecimum appellens et comes patri fiebat et usu
            armorum indui meditabatur simulque cum exercitibus visi gaudebat et equis insiliens et
            reliqua omnia iniens ut poterat, adeo ut Philippus haec demirans sic ad illum: <said>o
              puer, <unclear>alio</unclear> quidem et vultu fruens et moribus tuis eorumque aliud
              duco ad similitudinem nostri, aliud vero auctius quam ut sit ex nostra natura. Sed
              nunc mihi ad proximam usque iter est civitatem.</said> Quod dictum cum Olympias etiam
            usurpasset profectusque Philippus foret non simili adfectu quo solitus, Nectanabum
            protinus repetit eumque consulit super clandestino mariti consilio. Qui cum adsidente
            sibi Alexandro ex arte illa astrica loqueretur, interpellat puer et <said>heus
              tu,</said> inquit, <said>istaene quas stellas appellas agitant nunc in coelo ibique
              visuntur?</said> Et Nectanabus ita esse respondit. Pergit igitur Alexander:
              <said>possumus ergo istas videre atque oculis usurpare?</said> Adnuit posse. Tempus
            exigit. Vesperam pollicetur. <said>Quae ubi advenerit, comitare,</said> inquit,
              <said>una mecum ad campestrem locum easque tibi in coeli choro lucentes
              ostendam.</said> Recipit ita sese facturum velut cupidus puer. Ergo ubi tempus est,
            progressus oppido dabat videre Alexandro quae cupiverat. Enim non una sedulitas discenti
            puero cum magistro. Namque paulatim Alexander ad praescitum fossae praeceps hominem
            appellens impulsu improviso praecipitat; ibique letali ictu cervicis Nectanabus
            adflictus haec est conquestus est: <said>mi,</said> inquit, <said>fili, Alexander,
              quodnam huiusce facti tui consilium fuit?</said> At ille respondit: <said>conquerendum
              igitur tibi est de arte ista quam noveras, quippe nescius quae te impenderent humi
              rimare ea quae caeli sunt.</said> Ad haec magus: <said>equidem,</said> inquit,
              <said>Alexander, laesum me letaliter sentio, sed profecto nulli mortalium contra fatum
              permissa est fuga.</said> Tum ille: <said>cur ista haec?</said> inquit. Respondit
            magus: <said>Olim quippe per hanc scientiam videram fatale mihi fore a filio interfectum
              iri. En igitur praescita non effugi.</said> Sed Alexander: <said>anne ego sum tuus
              filius?</said> Ita esse confitetur et fabulae reliquam subserit seriem, tum Aegypti
            fugam, tum ingressum ad Olympiadem et tractatum et amorem et quanam arte potitus uxore
            sit ad similitudinem dei. Et in his dictis animam exaestuat. Hinc Alexander comperto eo
            quod pater sibi quem interfecerat fuerit, metuit eum in illo defosso insepultum et
            praedam bestiis derelinqui. Nam et nox erat et secreta quo venerant. Naturali ergo
            monitus adfectu superponit hominem humeris quam valentissime et revectat ad regiam. Ut
            autem reversus ad matrem est, cuncta enarrat quae sibi supremo adloquio pater dixerat.
            Hoc demirata est mulier et secus de se quam voluerat iudicavit, quod vanis scilicet
            artibus lusa probri rem fecerat. Nihilominus et sepelit quam decore Nectanabum et ut
            patri filii sepulchrum erigit operosissimum. Fuitque inde praenosse, quid huic genito ad
            vitae clausulam deberetur: cum Nectanabus Aegypto oriundus Macedoniae sit sepultus,
            tantumdemque spatii de diverso Alexander ex Macedonia mortem suam foret Aegypto
            traditurus. </p>
        </div>
        <div type="textpart" n="15" subtype="section">
          <p>Enim Philippus Delphos mittit super regni suique sollicitus successore<del>m</del>
            responsumque accepit in hunc modum: <said>o Philippe, is demum tuis omnique orbe
              potietur et hasta omnia subiugabit quicunque Bucephalam equum insiliens medium Pellae
              transierit.</said> Vocabatur enim equus quem supra diximus illo nomine non eo modo
            quod corniculata fronte terribilis foret, sed quod inustio etiam quaedam fortuita eius
            coxae veluti taurini capitis imitamen insederat. Sed hac sorte recepta rex opinionem
            fovebat praedici sibi Herculem iuniorem ex famula sibi natum. </p>
        </div>
        <div type="textpart" n="16" subtype="section">
          <p>At vero Alexander cum Aristotele iam tantum Milesio uteretur, forte praeceptoris istius
            ad puerorum ingenia colligenda tale periculum exstiterat. Quippe cum plerique essent
            filii regum et optumatium nobiles, singillatim ab his sententias rimabatur ecquid sibi
            quisque polliceretur, si modo ad regnum patri succederet. Aliisque opes, aliis gratiam
            dignitatesque amplissimas verbis laxioribus pollicentibus, ubi ad Alexandri sententiam
            ventum est ut ipse quoque, si foret Philippi successor, super futuro profiteretur:
              <said>haud equidem mihi,</said> ait, <said>ut a sapiente ista haec sententia sederit.
              De futuris enim instabilibus et incertis fixam dicere sponsionem errantis est
              benignitatis et flabilis, cum crastini ratum pignus nullus facile possederit. Dabo
              tibi tunc, quod et facultas et tempus hortabitur.</said> Probat Aristoteles
            benivolentiam circumspectam et <said>ave,</said> inquit, <said>sane tu rex profecto
              mundane cum isto prudentiae tuae pignore.</said> Atque haec ei fuerat sententia de
            magistro. At vero vulgo ut qui percitus et vi mentis calentior habebatur, quamvis eum
            Philippus iam sincerius amplecteretur. Videbat enim plenam indolem Martii
              desiderii<del>s</del> regalisque eoque admordebatur solo quod nihil de se vultu et
            similitudine mutuaretur. </p>
          <p>Cum igitur pleraque ex his quae in studentem pater largius conferebat, ipse quoque
            liberalitate transcriberet, Zeuxidos <supplied>non</supplied> quondam celebris illius ad
            pingendum, sed enim adseculae regalis, tales litterae referuntur: <said>Zeuxis Philippo
              et Olympiadi salutem plurimam dicit. E re est scire vos ea quae Alexandro destinatis
              non illi ad frugi custodiam retineri, enim labi omni cum facilitate donandi. Quare
              quod sat sit aestimatote mihique mittite dispensandum.</said> Ad haec reges Aristoteli
            scribunt: <said>nuntiat Zeuxis is qui sumptibus Alexandri est praefectus ea quae in eius
              usus largimur ab eodem facile dilabi, quod sit inconsideratior dilargitor. Ergo tu
              missa susceperis atque ex sententia dispensabis.</said> Ad haec Aristoteles:
              <said>ratum quidem habeo, mi rex, nostris litteris Alexandrum institutum nihil sese
              nobisque indignius factitare; idque mox coram indole eius inspecta vestra quoque
              sententia confirmaverit; illi scilicet in agendis rebus non aetatis sententia, sed
              doctrinae, si vobis cordi est experiri, sufficit consilium.</said> Ad haec reges
            scribunt rursus ad Zeuxim: <said>litteras tuas Aristoteli quas super Alexandro feceras
              intimavimus quidve ad haec ille responderit tibi praesto est. Igitur ex utroque
              colligito quid facto opus arbitrere.</said> Id tamen scriptum cum susceptasset
            Aristoteles altius, in hunc modum ad Alexandrum refert: <said>scripsere mihi Philippus
              et Olympias, parentes tui, ea quae tibi sumptui mitterent inconsultius deperire. Neque
              accedo sententiae quidquam te indignum nobis ac parentibus sapere.</said> Ad haec
            puer: <said>scire te par est, mi magister, ea quidem quae ad nos a parentibus
              destinantur indigna esse illorum opibus et nomine, sed secus tamen de institutione
              regali reges pariter et parentes quam decorum fuerat commoveri, si fortunam hanc
              censeant frugalitate populari.</said> Sunt etiam litterae utriusque parentis ad filium
            in hunc modum: <said>sumptus tibi qui fortuna nostra digni mittuntur ne prodegeris,
              fili, nec litterarum Aristoteli de te praeverteris testimonium, enim frugi te esse
              parsimonia comprobato.</said> His respondit Alexander: <said>equidem missorum a vobis,
              mi parentes, modum nomine vestro dignum non confitebor, expensam tamen eorum fieri pro
              necessitate regii nominis fateor. Neque vero de me magistri litterae claudicabunt:
              eius praeceptis non dignum a me nihilum fieri noscetis. Enim vos mallem neque adversus
              ista haec aures malis sermonibus reseravisse veritatemque hanc decentius convertisse
              in eos qui facere audent ne nostri curam regiam gerere pro illa populari
              malitis.</said></p>
        </div>
        <div type="textpart" n="17" subtype="section">
          <p>Id iam temporis decimum quartumque annum Alexander appellebat. Qui cum quadam die locum
            quo clausus equus Bucephala fuerat praeteriret, conversus ad amicos haec ait: <said>o
              viri, hinnitusne aures meas an vero rugitus aliquis leoninus offendit?</said> Ad haec
            Ptolomaeus, qui Soter postea nominatus est: <said>immo vero hic ille est Bucephala equus
              vester quem ob vehementiam pariter et saevitudinem dentium hactenus claudi rex pater
              iussit.</said> Et inter haec rursus alius equi eiusdem hinnitus auditur, acutus quidem
            ille, sed nihil increpans ad formidinem pristinam, enim mite aliquid et mansuetum,
            prorsus ut diceres adloquia illa ad dominum esse morigera, non equi fremitum saevientis.
            Nam et pedes priores extenderat et gesticula mansuetudinis luserat et supplici quodam
            motu blanditus est. Quod ubi intuitus est Alexander, fuisse illi antehac tam truculentum
            officium edendi homines demiratur. Denique custodibus evitatis claustrisque dimotis
            animal educit iubamque eius cum laeva apprehendisset, audacius nescias an felicius,
            tergum quadrupedis insultat effrenemque eum, sed morigerum tamen, imperiosis motibus
            aurigabundus hac atque aliter circumducit. Quod cum admirationi visentibus foret, ex
            cursu quidam rem periculi huius nuntiat Philippo. Sed ille ad memoriam monitus oraculi
            occurrit ad puerum et salutat inde uti orbis integri dominum. Quare laetior quidem spe
            filii pater iam Philippus tunc agebat. </p>
        </div>
        <div type="textpart" n="18" subtype="section">
          <p>Sed Alexander quintum et decimum ingressus annum, explorato temporis opportuno, cum
            veniam a paternis auribus praepignerato osculo impetrasset, precario petit ut sibi Pisas
            apud Olympia certaturo itiner largiretur. <said>Ecquod,</said> inquit, <said>laboris aut
              artis genus est quod tibi ad certamina praeparatur? Neque enim reor non regii te
              nominis memorem hanc gloriam cupivisse.</said> Tum ille quidem quae sint parum
              liber<supplied>al</supplied>ia munera refutat ac negat, pugillatus scilicet atque
            luctatus quaeve de cestibus sive cursu plebeculam iuvant. <said>Enimvero,</said> inquit,
              <said>quadrigis ut certem.</said> Sedet patri professio adulescentis et
              <said>equos,</said> ait, <said>ad hosce tibi usus iubebo protinus deductum iri de
              quibus tibi ad votum proclivitas fiat; neque enim improbo huiusce desiderii
              gloriam.</said> Tunc filius: <said>gratiam equidem tibi, pater, huiusce muneris facio;
              habeo quippe equos quos ex aetatula iam recenti ad haec mihi studiosius
              praeparavi.</said> Haec quoque professio Philippum iuvat laudatumque studii filium
            facile permittit, cum primum sibi deduci ad navigia currus et arma iussisset. Igitur
            escensa navi comitatusque Hephaestione amico secunda admodum tempestate Elim adpellitur. </p>
          <p> Quo in loco cum equorum curam famulis mandavisset atque ips<del>i</del>us visum loca
            deambulatumque procederet, obviat forte Nicolao cuidam adolescenti regulo ex Acernania.
            Celsius quidem illo et sublimius se ferente, quippe qui duplici eoque perflabili deorum
            adminiculo levaretur, opulentia scilicet vel fortuna, habebat tamen Nicolaus ipse quod
            sibi de suis viribus polliceretur. Nihilominus salutando Alexandro praestitit se
            priorem, nescius etiam tunc itus illius causas et certaminis studium. Fuit tamen non
            sine contumelia salutatio: nam et <said>ave,</said> inquit, <said>o puer,</said> nec
            ille non sedulo resalutat. Tunc secundo Nicolaus: <said>ecquem,</said> inquit,
              <said>arbitrare te tam incuriosius salutasse? Quippe ego Nicolaus ille sum rex
              Acarnanum.</said> Alexander refert: <said>istam adrogantiam non probo. Quid enim te
              iuvabit imperii vana iactatio de secundis crastinis fluctuantem? Non enim vides ut
              stare fortuna hominum nesciat utque in his fragilior habeatur quicumque illa dea
              victitant nixabundi?</said> Ad haec Nicolaus: <said>haec quidem,</said> inquit,
              <said>non invenuste; enimvero velim scire cur adsis; nam te Philippi filium fama
              praelocuta est.</said> Fatetur Alexander et sese ad certamina quadrigarum studio
            coronae venisse. Tum Nicolaus felle de nimia indignatione subfusus despectansque eius
            aetatulam neque vim animi considerans consputum adulescentulum et maledictis increpitum
            dereliquit. At vero Alexander, qui omnium disciplinarum continentiam mage ostentare
            didicisset, abstersit clementer sputamenti iniuriam, quin etiam adridens: <said>iuro
              equidem tibi, Nicolae,</said> ait, <said>patris mei ac matris pariter maiestatem ut te
              et in hoc praesenti certamine et Acarnaniae telo superabo.</said> Hinc soluta est
            fabulatio. </p>
        </div>
        <div type="textpart" n="19" subtype="section">
          <p>Non multo autem post cum dies certaminis advenisset aurigandique professi<del>o</del>
            studium citare<supplied>n</supplied>tur, novem quidem omnes, sed regii
              <supplied>quattuor</supplied> iuvenes competebant, quorum sortito primus Nicolaus
            adstitit carcere<supplied>s</supplied>, secutus Xanthias, tertius Cimon, quartus
            Clitomachus, Balcheus quintus, Aristippus vero sexto in loco, Pierus septimo, Alcan
            octavo, Alexander post summo <del>nono</del>. Hi cum ex more artis atque certaminis
            curribus institissent lituoque signum sollemniter increpasset, cuncti una prosiliunt.
            Enimvero Alexander erat quartus a primo, Nicolao propius insequente et spe transitus et
            infesto consilio ut si praetervehi queat non absque periculo Alexandri consulturus. Id
            quidem illum non satis fugerat. Nam et causa odii commonebat, quod bello Nicolai patrem
            Philippus oppressisset. Igitur astu sese dat Alexander a Nicolao praeteriri. Quippe iam
            ceteri qui cursu praevenerant, alius alio casu prolapsi, primam spem potiundae palmae
            Nicolao dabant. Qui cum finem certaminis iam sperasset, infert sese Alexander voto
            praeterlabendi. Ad hunc conatum equis Nicolai convertentibus titubans dexter e mediis
            cernuantique persimilis implicatos reliquos secum moratur. Enim tunc Alexander subiens
            praeteracto prolapsoque Nicolao supervectus rem belli sub stadio transegit. Exin victor
            corona redimitus conscenso templo cum Iovem Olympium salutaret, aestimatione rei gestae
            aut instinctu dei sacerdotem ferunt sic fortunam victoriae interpretatum ut, quod primo
            certamine Nicolaum vicisset, esset sibi coniectare perfacile multos eum populos
            vinciturum universitatisque dominio potiturum. </p>
        </div>
        <div type="textpart" n="20" subtype="section">
          <p>Hisce ergo omine atque laetitia ovans repatriat Macedoniam. Sed offendit forte ex
            licentia regia spreto consortio Olympiadis Philippum tunc in Cleopatrae nuptias
            demutantem, Apali cuiusdam non ignobilis filiae. Die igitur nuptiarum irruens regis
            triclinium coronatus <said>sume,</said> inquit, <said>hunc primum, o pater, laboris mei
              fructum.</said> Et una coronam in caput patris transtulit. Tum adiecit: <said>nam de
              eo quidem quod in praesenti laetamini, et ego, cum matrem aliis regalibus nuptiis
              coniugabo, vos quoque participabo convivio.</said> Et una cum dictis adversim
            Philippum decumbit. Sed rex asperatus ad dictum intus in animo saeviebat. </p>
        </div>
        <div type="textpart" n="21" subtype="section">
          <p>Aderat tunc inter multas regalesque delicias Lysias quidam risui excitando quam
            facetissimus, qui, cum in gratia regis admordere adolescentulum vellet,
              <said>potiare,</said> inquit, <said>o rex, Cleopatrae, potiare, e qua tibi spero
              privatos filios atque incommunicatos alteri proventuros eosque qui vultibus tuis et
              felici respondeant semini.</said> Haec ubi dicta sunt, irritatior iuvenis protinus
            poculum quod sibi prae manu erat in Lysiam iaculatur eumque vulnerat. Sed rex
            effervescente iam irae professione prosiliens in Alexandrum labitur crureque laeso et
            vulnerato procumbit. Tum parum temperans voci iuvenis: <said>en,</said> inquit,
              <said>ille qui Asiam Europamque subiecit unius lectuli spatium sine periculo non
              emensus est!</said> Et cum dicto rapit gladium omnesque qui forte sese veluti
            comprehendendum irruerant disicit, prorsus ut nihilum de Centaurorum Lapitharumque
            convivio demutaret aut, quod illi rei sit proximum, procos diceres cum ultore Ulixe
            decernere.</p>
        </div>
        <div type="textpart" n="22" subtype="section">
          <p>Egressus igitur concedit ad matrem. Enim qui aderant Philippum non absque discrimine
            vulneratum cubiculo inducebant lectoque deponunt. Sed is cum post complusculos dies iam
            bonam spem curationi promitteret, ingreditur amica sollicitudine tunc Alexander
            adsidensque lectulo <said>quaeso,</said> inquit, <said>o Philippe - adhuc enim te hoc
                <del>et</del> communi nomine adloquar, ut amicus, donicum patris in te animum
              recognovero - quid tandem hoc rei est quod te averterit a coniuge? Aveo enim scire,
              iudex et ultor futurus in matrem, si culpa meruit quod evenerat. Huc adde, si placet,
              probesne illam Lysiae in Alexandrum petulantiam probesve etiam patris in filium
              truculentiam. Quid enim uterque commeruimus a patre et marito? Abiecta Olympias coniux
              et Alexander filius incursatus. Quin ergo surge et confirmato corpusculo animum etiam
              labentem una curaveris adeo saucium fatalibus forsitan temptamentis. At ego tibi
              Olympiada tuam in gratiam una atque in cubiculum iam deducam. Geret enim morem
              profecto Alexandro filio, cuius tu pater, ut video, esse fastidis.</said> His dictis
            transit ad matrem Philippo iam inter pudorem poenitentiamque distento et ad eam:
              <said>ne,</said> inquit, <said>quaeso, ne moveare, mi mater, super hisce quae in te
              egerit rex maritus. Etenim ipsa quamvis clam habeas quid commerueris, age tamen morem
              conscientiae tuae, cuius me<supplied>m</supplied>et testem habeas qui hanc tibi
              concordiam suadeo. Quare remees ad coniugem censeo et redde te marito
              morigeram.</said> Cedit auctoritati suadentis filii Olympias et duce tali revenit ad
            maritum. Tunc Alexander: <said>en tibi, pater, Olympias tua; iam enim te paterno nomine
              usurpabo, cuius adeo libens fueris auditor. Igitur et precator ad eam fui et remittit
              tibi meritum tuum abolitione omnis iniuriae. Agite igitur, quaeso, post iram
              integrationem coniugalis adfectus nec sit pudendum si filius sim parentibus
              copulator.</said> His dictis impetrat quod laborat idque ei largiter apud omnes
            patriae proceres bono admodum testimonio fuit. Placet denique Lysiae nomen coniugalibus
            ritibus in perpetuum aboleri, quod appellatio illa solutionem coepti cum Cleopatra
            fecisset. </p>
        </div>
        <div type="textpart" n="23" subtype="section">
          <p>At his ferme diebus quibus haec acta videbantur descivisse obsequio Mothona civitas
            nuntiabatur. Ad quam animo Philippus incitatus, cum adhuc viribus corporis deficeretur,
            optimum ratus ultionem non distulisse, numerum qui forte adesset militum ducere
            Alexandrum iubet idque adulescens properanter exsequitur diligenterque: subactam enim
            populatamque ad vindictae ostentationem raptim Mothona<supplied>m</supplied> reversus
            adnuntiat. Sed enim cum illo reditu de Mothona ingressus ad patrem foret, videt ibi
            adsistentes habitu barbaro viros percunctansque cognoscit Persae Darii satrapas; causam
            tamen adventus esse quod ex more regi petitum pecunias a Philippo venissent, pretium
            scilicet aquae atque terrae. his enim nominibus subiectos obsequi sibi Persae deposcunt.
            Miratus igitur Alexander et petendi morem et titulum: <said>haecine,</said> inquit,
              <said>elementa Persae mortalibus venditant quae cunctis deus in commune largitus
              est?</said> Dolebat ergo altiusque adulescentuli vim carpebat quod viri Graeci nominis
            ac dignitatis vectigales barbaris fierent, quae res esset pendentibus iugiter ad
            magisterium servitutis. Tum igitur paululum barbaris indidem separatis ferre a se
            mandata ad Darium iubet: haec sibi Alexandrum nuntiare vel dicere: boni consuleret et ab
            hac petendi consuetudine temperaret; quippe quem ipse morem petendis pecuniis
            induxisset, hunc a se protinus exactum iri unaque cum his quae ante depensa sint propria
            quoque quae sint Persis Alexandrum petiturum. Cum his dictis exigit homines proficisci
            ne litterarum quidem regem responsione dignatus. Ad hanc animi eius magnificentiam
            Philippus erigebatur, quod adeo confidentem et intrepidum eum naturae suae bona adserere
            intueretur. Igitur cum vicina rursus civitas de obsequio vacillaret, datur Alexandro
            expeditio; pergitque quo iussum est. </p>
        </div>
        <div type="textpart" n="24" subtype="section">
          <p>Enimvero interea Pausanias quidam nomine, tum divitiis adfluens, tum opibus potens, ex
            oppido Thessalonice nobilis, in Olympiadis desiderium amoremque animo prolapsus est. Qui
            cum per internuntios adtemptasset ecquid mulier consentiret deserto Philippo ad sese
            transnubere neque id ei ex sententia provenisset, comperiens filium Philippi, cuius adeo
            formidulosum in omnes accolas erat nomen, peregre profectum certamenque thymelae tunc
            agi <del>a</del> Philippo praesidente, repente satellitio stipatus strictis gladiis
            theatrum irruit Philippumque vulnere praevenit. Qui cum altius et letaliter ictus esset,
            veluti caedis absolutione securus ad regiam Pausanias properato festinat, raptu scilicet
            Olympiadis desiderio consulturus. Igitur cum populus adhuc in theatro turbaretur,
            Pausanias vero, ut diximus, raptum moliretur, forte rebus ex sententia perpetratis
            Alexander supervenerat offenditque turbas et vim et vulnera Philippi. Quibus, ut res
            erat, cognitis auctoremque earum rerum Pausaniam haec dissignasse, irruens regiam in
            ipso raptu matris Pausaniae violentiam deprehendit eumque cum iaculo destinaret
            tenereturque formidine matris vulnerandae, Olympias sic adhortatur:
              <said>iaculare,</said> inquit, <said>fili, iaculare, ne dubites; habeo enim praesidem
              Ammonem et protectorem.</said> Enimvero Alexander nullo impetu vinci, sed cum spirare
            etiam tunc patrem Philippum comperisset, eundem advehi illorsum iubet gladiumque quem
            gerebat ipse conlatum in dexteram patris misit, quo manu eius oppeteret Pausanias, cui
            poenam quoque pro facto debuerat. Ergo iam moriens Philippus: <said>nihil nunc sane
              est,</said> inquit, <said>quod me vitae finis aut huiuscemodi mors contristet: ultus
              enim auctorem iniuriae libens oppetam. Atque ideo illaec nunc ab Ammone dicta
              reminiscor quae tunc matri tuae Olympiadi filium fore talem praegnanti praedixerant
              eumque non eius modo adsertorem sed ut vindicem quoque patris futurum.</said> Et cum
            his moritur. Curatur igitur Philippo regia sepultura maerori eiusmodi omni Macedonia et
            reliqua Graecia conspirante. </p>
        </div>
        <div type="textpart" n="25" subtype="section">
          <p>Ubi igitur iam moti animi hominum illa rerum novitate quietiores visi potuerunt,
            scandit Alexander paternae statuae suggestum et propter illam adsistens in haec verba
            contionatur: <said>o Pellae proles et Macedonum vel Atheniensium Corinthique progenies
              ceterarumque Graeciae gentium nomina, en tempus est, quisquis Alexandro sese cupiat
              militare, ut scilicet nunc nomen labori fateatur. In eos quippe militabimus barbaros
              qui nos iampridem re, nunc vero spoliare pergunt etiam libertate. Igitur eamus ducere
              in servitium Persas; hi quibus turpe erat servientibus non subvenire, en<del>im</del>
              nunc iam etiam ipsi servimus.</said> Et haec quidem dicta praesentibus. Edicit tamen
            eadem illa sententia et per singula oppida civitatesque ut una cum classibus hi qui
            armorum desiderio tenerentur ad sese confluerent. Igitur ut si incentivum aliquod divina
            voce intonuisset quo facilius ad eiusmodi opus studia hominum exardescerent, ita votum
            certamenque erat Macedonibus militandi. At Alexander aedibus reseratis quibus condita
            patris arma militaria visebantur his quos inermes viderat dilargitur. </p>
          <p>Sed enim quisque armiger Philippi aetate provectior de vi iam militiae laborisque
            pertaesus negabat se idoneum conatibus fore, aetate scilicet sua praesentibus
            refragante. Ad haec Alexander: <said>equidem,</said> inquit, <said>veridicentiae isti
              testis accedo nec labores vestros, quos praetenditis, non adstipulor. Enimvero
              militiae vis eiusmodi res est uti magisterio callentium ordinata mox fiducia virium
              exsequenda sit. Peritia quippe veteris usus rudis manus audacia dirigenda est: quorum
              alterum vos, alterum iuventus existimatur. Nam ut ille iuventae fervor ad audaciam
              promptior ita inconsultior ad cautionem ac sic eorum boni coeptus plerumque malos
              eventus reperiunt. At vero ista maturitas vestra etiam arduis quibusque felices exitus
              parit et desideratos eventus, quoniam perito consilio manum duci commodat obsecuturam.
              Par est igitur,</said> inquit, <said>vos meo commilitio numerari, non ut ipsi bellorum
              urguentia subire cogamini, sed ut iunioribus manibus consilium vos fiatis. Alterum
              quippe alterius egere quis dubitet cum, nisi per prudentiam vestram illorum titubantia
              sit directa, perfracto praesidio iuventutis in seniores periculum vadat? Contra autem
              si recti per vos voto fruantur, vos quoque gloriae parte potiore celebremini.</said>
            His dictis eos quoque quos senium iam obsederat in sententiam suam ducit. </p>
        </div>
        <div type="textpart" n="26" subtype="section">
          <p>Connumeratis igitur vel veteri milite vel quos ipse recens scripserat, congregat
            Macedonas quinque et decem milia pedites auxiliaque diversa in octo milibus, equites
            vero indigenas septingentos et duo milia, levis quoque armaturae Thracas numero
            octingentos. Unde hoc numero cum veterano milite congregato sexcenti vel quattuor ad
            septuaginta milia militantium erant. Tunc viae sumptum e Philippi thesauris collatuque
            studentium rebus suis auri talenta sexaginta cum quadringentis quattuorque et decem
            milibus cogit. Classi ergo elaborata in Macedonia tam longis quam onerariis navibus
            transit in Thraciam, quae sibi patris Philippi virtute quaesita hereditarium studium
            deberet atque deferret. </p>
        </div>
        <div type="textpart" n="29" subtype="section">
          <p>Unde illic etiam rebus ad ordinem redactis, quod sibi ea gens studiosius obsequeretur,
            lectissimos quosque et argenti talenta quadringenta viribus suis cum adiecisset, pergit
            ad Lycaoniam, cui nunc aetas recens nomen Lucaniae dedit. Igitur eius loci magistratibus
            ad amicitiam communi sacrificio foederatis transmittit protinus ad Siciliam atque ibi,
            si qua forte ab obsequio refragarentur oppida, recepit; eximque Italiam transiens
            legatione pariter et honore potitur Romanorum. Per Aemilium quippe tunc consulem corona
            ei auri pondo centum, insignita etiam margaritis, honoraria datur ad argumentum
            amicitiae perpetuo post futurae; idque Alexandro magnae gratiae fuit amicitiamque
            amplectitur et verbis liberalibus Aemilium honoratum remittit. Addunt tamen Romani et
            militum duo milia et argenti talenta quadringenta eoque amplius fore daturos sese
            respondent, ni sibi bellum adversus Carthaginienses intentissimum agitaretur. </p>
        </div>
        <div type="textpart" n="30" subtype="section">
          <p>Indidem igitur Tyrrheno transmisso cum Africam quoque appulisset Alexander, eius gentis
            sibi magistratus obviantes precario quaesunt uti a se vim Romani exercitus amoliretur.
            Sed haec dicta non modo ad favorem regis animum non convertunt, verum ignaviae eos
            increpitos tali responso dimittit: quod boni Carthago consuleret si aut melior hostibus
            foret aut potioribus praecepta dependeret. </p>
          <p>Hinc igitur pergens paucis admodum comitatus omnem Libyam peragrat. Itaque ad Ammona,
            qui loco deserto Aegypti celebratur, ipse contendit; enimvero exercitus multitudinem
            navibus superpositam Pharum destinat. Ipse ergo Ammona veneratus operatusque largioribus
            ibidem sacrificiis praesidium sibi operis et coeptorum veluti a deo patre deposcit,
            quippe eius fabulae tenax quod huiusce dei cum matre per somnium fuerit coniugatio. His
            denique verbis deum convenit: <said>o pater Ammon,</said> inquit, <said>si quid materni
              sermonis est verum <supplied>m</supplied>eaque mater conceptus nostri ex te principium
              est sortita, quaeso uti istud adstipulere praesenti meque ut filium praestes.</said>
            Igitur doctus evidentibus monitis non absque numen illud esse cura sui, et templum deo
            operosius et augustius fabricatur et ad prodendam militibus confidentiam patri Ammoni id
            se fecisse inscriptione testatur. Tum responsum etiam quaesit a deo ecquid sibi
            monumentum imperii sui aliquod instaurare fas esset: animo quippe conceperat urbis quam
            maximae conditum. Ergo per somnium sic eius dei adloquio fruitur: <q rend="block"><l>
                haec tibi, rex, Phoebus lunatis cornibus edo:</l>
              <l>nomen si pergis aevo celebrare perenni, </l><l>Urbs tibi condenda est qua stat
                Proteia tellus</l>
              <l> praesidet et numen cui Ditis mundipotenti<del>u</del>s </l>
              <l> vertice quinqueiugo rerum secreta gubernans. </l></q>Ad haec doctus Alexander tali
            responso omni diligentia rimabatur quam Proteiam insulam deus vellet quidve illi numinis
            praesideret. Quae etiam tunc animo volutans peractis rite sacrificiis indidem
            proficiscitur. Multo denique itineris exanclato apud vicum Astrata fessum commilitium
            refecit. </p>
        </div>
        <div type="textpart" n="31" subtype="section">
          <p>Ipse autem rex cum forte in agro, ut adsolet, spatiaretur, cervam intuitus pastui
            occupatam unum ex his qui destinandis sagittis sollertior habebatur iaculari bestiam
            iubet. Qui cum rem non ex opinione praeiudicata fecisset leviusque ictum animal
            evasisset, exclamasse Alexander fertur Graeco scilicet verbo, quod remissior arcus
            intentio sagittam imbecillius exegisset, <foreign xml:lang="grc"> </foreign>
            istud factum videri. Ex eoque dictum Paratonium; etiam post frequentatae urbi nomen idem
            datum. </p>
          <p> Hinc porro ad locum qui vulgo Taposiris diceretur appulit. Inquirens tamen nominis
            causam accipit ab indigenis sepulchrum Osiridos illic esse, quod a veteri compositione
            corruptum Taposiri<del>du</del>s dictus esset. Operatus igitur illicce deo ad id loci
            transit quem extensum quidem magni et uberis aequoris pulchritudine miratur, frequentem
            tamen commanentium conventiculis. Sedecim quippe ad instar urbium vicis decoriter
            admodum distinctis atque dispositis consistit, quorum magnitudini pariter et
            pulchritudini honor et cura deferebatur. His sedecim sessibulis flumina quoque duodecim
            intererrabant pariter omnia vergentia iuxtim in mare, sicuti nunc etiam ad memoriam
            veteris insulcationis datur visere. Quippe quamvis congestu postea sint ad aequoris
            uniti faciem exaequata, quisquis tamen ille ductus fluminis fuit, is nunc plateis apud
            Alexandriam tractus est; sed duo tantum ingressus fluminum reservati, ceteri nomina
            partibus oppidi praestiterunt. Igitur omne spatium <supplied>ab</supplied> eo loco cui
            Mendidium vetus nomen est usque ad Hermopolim urbis eius ambitu<del>m</del> occupatum
            est. Sed enim nomen hoc longe secus ac se veritas habet in usu appellationis resedit:
              <foreign xml:lang="grc"></foreign> enim <foreign xml:lang="grc"></foreign>,
            non Hermopolis, dicta est, quod portuosius illic alveus Nili latiusque in latera
            descendens fidam <del>ae</del>st<del>im</del>ationem navibus per sese labentibus
            faceret. </p>
          <p> Hanc igitur urbem nominis sui appellatione dignatus in omnem, quantum visi datur,
            magnificentiam laboravit, quamvis Cleomenes de Naucrato et Dinocrates Rhodius in eam
            sententiam non accederent ut tantam illam urbem quanta nunc est metiri deberet, quod
            neque repleri aedificiorum spatia metita turbis competentibus opinarentur nec repleta
            ali facile potuissent. Ex quo fore arbitrabantur bella frequentia vel necessitate
            quaerendae alimoniae ab ipsis incolentibus ineunda, seu opulentia praevalerent, seu
            viribus deficerentur, dum aut peterent aliquid aut peterentur. Quippe moderatum urbium
            statum et consiliis facilius cedere et ad sustentationem sui promptius occursare,
              <unclear>amicum</unclear> siquidem multitudini nec facilis sui apud omnes singulos
            dinoscentia atque etiam difficilis vel conspiratio. Quamquam igitur longe auctius rex
            metitus locorum amplitudinem foret, tamen ad sententiam persuadentium ire aliquanto
            contractius sivit ambitus lineam; quare <unclear>facesserari</unclear> magnificentiae
            animo conceptae; longitudinem quidem urbi procura<supplied>n</supplied>t ab eo loco cui
            Draco nomen est - est autem pars supradicti Tapo<supplied>si</supplied>ris - usque ad
            locum cui Agathudaemonos appellatio manet; latitudini vero indulgent a Canopo usque ad
            locum qui Eurylochi vel Melanthium dicitur. Iubet igitur omnes quique per ambitum usque
            ad lapidem tricesimum coluissent universos eodem commigrare locumque omnem unde ad
            oppidum convenissent suae dicioni servire. Et haec quidem super spatio urbis eius
            accipimus. </p>
          <p>Adhibitis tamen rex architectis, quique ex arte nobiles et celebratiores habebantur, ut
            Cleomene de Naucrato et Olynthio Erateo, Herone etiam Libi, qui cum fratre Hyponomo
            erat, accepit omne magnificentiae huiusce monimentum in eo posse tuto consistere si,
            antea quam fundamenta urbi iacerentur, subductiones aquae purgamentisque deliquias
            procuraret; quibus iugiter ablutis derivatisque atque in mare perpetuo dilabentibus
            neque aedificiis perniciem aliquam remansuram et ab hisce quae intervenire conrumpendo
            aeri soleant purgatius oppidum fore. Elaboratis igitur his cloacis quibus haud facile
            capaciores ulla urbs habeat, omnis post id operum imposita molitio. </p>
          <p> Quare cum hae urbes quae in omni orbe terreno maximae celebrantur in haec spatia
            numeratae sint, Syriaeque sit civitas vel amplissima Antiochia extenta stadiis octo
            pedibus septuaginta duobus, Carthago vero, quae principatum Africae tenet, stadiis decem
            porrecta videatur stadiique parte quarta, Babylon porro stadiis duodecim longa sit et
            pedibus ducentis atque viginti, ipsa quoque domina omnium gentium Roma quattuordecim
            stadiis et pedibus centum atque viginti longa primitus fuerit, nondum adiectis his
            partibus quae multum congeminasse maiestatis eius magnificentiam visuntur, Alexandriam
            mensi sunt sedecim quidem stadiis, pedibus vero trecentis atque septuaginta quinque. </p>
          <p>Occupato igitur omni solo quod praedictis alveis atque vicis olim consitum mox urbs una
              contex<del>u</del>it, videt insulam eminus perbrevem rex. Cui Nomen Pharus esse cum
            diceretur, coluisse vero Pharon istam Protea, collapsum etiam ibidem cerneret Proteos
            sepulchrum, id quidem protinus et reformari ad faciem novitatis et coli religiosius
            mandat - exinque civitas Pharos est - eiusque mos ad nos usque prolapsus; sacrum inter
            nostros Heroos dicitur. </p>
        </div>
        <div type="textpart" n="32" subtype="section">
          <p>Additur tamen ad fabulam metatae primum discretaeque urbis huiusce quod cum lineae
            ductae ab architectis forent quibus spatium et descriptio metatae urbis notaretur,
            subiecta sit lineae farina pro pulvere. Sed ubi id factum fuerit, mox congreges multi
            numeri et generis aves eodem advolavisse raptimque omnem illam de farina lineam
            obligurrisse. Id ergo portenti turbulentius Alexandrum formidantem consuluisse protinus
            peritissimos coniectorum eorumque sententia <unclear>consipivit</unclear> civitatem hanc
            non suis modo, verum peregrinis etiam populis ad alimonias uberrimam fore. Ut enim in
            illo avium numero non solum indigenae, verum advenae etiam atque undique versus adlapsae
            iactum pollinem avide pastae sint, ita hominibus quoque et incolentibus et appellentibus
            urbem hanc fructuosissimam fore. </p>
          <p>Aedificandi tamen Alexandriam constat principium ex meditullio esse factum idque etiam
            nunc nomen in ea urbe retineri quod   vocetur. Coeptis autem molitionibus
            surgere visitur draco quidam terribilis magnitudine ac maiestate, qui plerumque opifices
            incursabat eiusque <supplied><gap/></supplied> nonnihilum impediri opera videbantur non
            minus metu visentium quam religione. Quod cum in aures Alexandri pervectum foret, iubet
            insequenti sub die, sicubi forte sacra illa belua videretur, omnes undique confluentes
            necem draconi moliri. Idque naviter factum oppressusque eo loci est draco ubi nunc Stoam
            vocant. Et sepulchrum tamen draconi consurgit opere admodum laborato et iuxtim Alexander
            iubet coronarias quoque opificinas adiacere, ut, quod haec bestia famulitium quoddam
            templis praestare videbatur - daemon melior appellatus -, ipse quoque divina quadam
            religione coleretur. Atque cum multa sint Alexandriae talia vel miranda, mons quoque
            propter illic visitur ex congestu quem incuriosi vetustatis naturalem etiam opinantur.
            Sed ea moles egestis undique terra atque ruderibus quibus fundamenta sint moenibus
            exhausta vacuataque eoque colatis ac superfusis huiuscemodi erecti et ardui montis
            magnitudinem sumpsit. </p>
          <p>Omnem tamen moenium varietatem distinxit nominibus et secrevit sub appellatione
            Graecorum elementorum primarumque quinque litterarum, non utique quod hoc regi sit
            tantummodo libitum, verum uti ex hisce litteris sui nominis perpetuitas in urbis
            partibus celebraretur, significante scilicet prima littera nomen Alexandri, secunda vero
            regis ex Graeco, tertia porro generis, quarta etiam Iovis, quinta sese fecisse. Sic enim
            si quis hasce quinque orationis partes usurpaverit Graeca lingua, inveniet his nominibus
            ac verbis primas has litteras fuisse praepositas, quod e<supplied>s</supplied>t
            Alexander Rex Genus Iovis Fecit. </p>
          <p>Sepulchro tamen draconis illius iam perfecto cum trabes quaedam
              qua<supplied>e</supplied> ad <supplied>in</supplied>gressum eius columnas impresserat
            casu repentino corruisset dissiluisse<del>n</del>tque, angues complusculi indidem
            emersisse sunt visi hique reptabundi, prout cuique ad lubentiam impetus fuit,
            constructarum domuum penetralia invasere. Quod cum ipsum quoque terribile admodum
            videretur, non cunctanter harioli pronuntiavere hos quoque daemonas et praesules locorum
            esse domibusque singulis colendos pro diis penatibus tradi oportere; eiusque mos vivit
            et adhuc Alexandriae religiosus est sub penatium deorum honore et <del>ae</del>statis
            diebus suetus coli more religionis eiusmodi: polentam ex tritico, quod sit esui
            anguibus, iaciunt et coronatis optim<supplied>is
            anim</supplied>a<supplied>n</supplied>tium mos est templum Herois scandere cui talia
            scilicet anguina obsequio famulentur. </p>
        </div>
        <div type="textpart" n="33" subtype="section">
          <p>Quod autem oraculum regi somnio datum quinqueverticem fore urbem <del>somnio</del>
            praenuntiavisset, advertens diligentius invenit eius universi loci esse eminentias
            quinque. Quibus in cetero aequore extuberascentibus decus urbis est maximum constructa
            ara quam maxima in eo colli qui adversim Heroos locum erigi visitur. </p>
          <p>In ea igitur ara deo summo rerum praesidi opulentioribus sacris et religiosius
            operabatur cum prece tali: <said>quisque tu deum rex es qui praestare diceris huic
              terrae mundumque ipsum interminem regis, recipias quaeso sacrum hoc litantique mihi
              auxilio fuas rebus pacis et bellicis.</said> Et his dictis exta flammis ex more
            inferebat. Enimvero repente advolans invisitatae magnitudinis aquila exta quidem e
            manibus Alexandri praeripit, tranans vero volatu quam tranquillissimo aeris intersitum
            spatium alteri cuidam arae procul exta quae praeripuerat superponit. Quem depositi locum
            cum quidam e speculatoribus regi nuntiasset, properato eodem venit agnitisque extis quae
            sacra ales advexerat videt templum quoque illic vetus magnitudinis religiosae quodque
            aevi longinquitas superasset ac diruisset simulacrumque intrinsecus sedens ex ea materia
            figuratum quam dinoscere homini<supplied>s</supplied> virium non est. Sed propter
            sedentarium deum adstiterat puellaris effigies spectabili magnitudine et pulchritudine
            veneranda. Cumque eius religionis numina percunctaretur, sese quidem accolae certim
            scire renuebant, accepisse tamen traditu veteri Iovis ac Iunonis templum illud fuisse.
            In eo obeliscos quoque duos videt proceritudinis erectissimae qui adhuc Alexandriae
            perseverant in Sarapis templi circumsaepto extrinsecus adsistentes, eius templi quod
            aetas iunior laboravit; sed haec saxa, quos diximus obeliscos quod ad veru ferreum saxi
            sublimitas quadret, insignita sunt et inscripta Aegyptiis sacris litteris. Eorum causam
            et originem cum requisisset, Sesonchosin regem eorum auctorem esse dicebant, qui potitus
            universitatis ad sui monimentum esse voluisset quod diis religiosius consecraverat.
            Lectae denique per interpretem litterae continere sunt proditae huiusmodi gratiam:
              <said>rex Aegypti Sesonchosis orbis potens praesuli mundi totius deo Sarapi
              consecrat.</said>
          </p>
          <p> Adit ergo Alexander prece maxima deposcitque uti, si ista rata esset fama quae scripta
            sit, sese numen illud mundi totius dominum recognosceret et idem evidentius intimaret.
            Ergo quietis proximo tempore <del>e</del>idem deus confessus se regi magnitudine pariter
            ac maiestate sic ait: <said>nonne,</said> inquit, <said>memineras, Alexander
              sacrificantem te cum primum exta sacris inveheres, totius mundi orbisve domino eadem
              te sacravisse eiusque auxilia petivisse? Quae cum dicata mihi merito quoque sint meae
              arae transvecta, quid dubitationi relictum erat quin eum me crederes quem auxiliatorem
              tibi religionibus cooptasses?</said> Ad haec Alexandro de urbis perpetuitate quaerenti
            et an nominis sui inhaesura appellatio videretur visus est deus manu sese aprehendisse
            eximque ad editum celsumque admodum montem una duxisse atque ibidem consistenti:
              <said>potesne,</said> ait, <said>o tu fortissime, molem hanc montis in diversa
              transducere?</said> Negitante Alexandro addidisse: <said>haec ergo similitudo est eius
              scilicet difficultatis quam de tui nominis mutatione quaesisti. Ut enim naturae
              viribus spes ista deficit quod mons tantus loco mutari queat, ita possibilitate res
              caret inolitum nomen tuum urbi nunc conditae olim posse mutari.</said> Ibi adhuc
            petente Alexandro ut sibi de fine vitae deus aliquid fateretur, in haec responsum est:
              <q rend="block"><l>prae cuncta vitae commoda est mortalibus</l>
              <l>de fine certo lucis esse nescium </l>
              <l>quibusque metis fata claudantur sui. </l>
              <l>Mens quippe homulli non videt variantia</l>
              <l>quod haec reformet perpes aeviternitas. </l>
              <l> Nam, si facessat casuum scientia, </l>
              <l>laeta est timoris omnis ignoratio. </l>
              <l>Quare id putato tute commodissimum </l>
              <l>si spes futuri nullo foedetur metu. </l>
              <l>Ergo hisce quae fas instruere, ut praescias. </l>
              <l>Tu nam levatus nostra praepotentia, </l>
              <l>quaecumque gens sit obvia sternes manu</l>
              <l>tuncque haec revises animo, liber artubus. </l>
              <l>Urbs vero quam nunc erigis mundi decus </l>
              <l>nitore surget, cunctis exoptabilis </l>
              <l>saeclis, virescens temporum recursibus </l>
              <l>unaque semper fulta beatitudine, </l>
              <l>frequens deorum templis atque numine </l>
              <l>decusque vincens civium concordia</l>
              <l>optata sedes vitae <supplied><gap/></supplied></l>
              <l><supplied><gap/></supplied>quale tum capit</l>
              <l>cunabulisque gratior genitalibus. </l>
              <l>Quippe ipse laetis coetibus praesul cluo</l>
              <l>interminatis saeculorum cursibus, </l>
              <l>fundata quod sit tellus hisce legibus, </l>
              <l>ridens sereno vel corusco lumine. </l>
              <l> Quippe austri solum sontibus iam libera </l>
              <l>flabris fovetur blandius spirantibus, </l>
              <l>ne quis potentum saevitudo ulla daemonum </l>
              <l>exim noceret imperioso numine. </l>
              <l>Est namque fatum motibus nutantibus </l>
              <l>telluris huius penita contremiscere </l>
              <l>famemque nosse celere perfuncta<supplied>m</supplied> metu, </l>
              <l>tractus luales atque bella percita. </l>
              <l>Enim facessent ista ceu si somnium. </l>
              <l><supplied>te</supplied> por<supplied>ro</supplied> reges multigenarum gentium </l>
              <l>honore divum, summo cultu exambient</l>
              <l> astris receptum caelitumque congregem, </l>
              <l> quorum frequente cultu sis beatior </l>
              <l>tuosque praestas numine augustissimo. </l>
              <l>Haec quippe sedes corpori est caelum tui. </l>
              <l>Nunc ipse quis sim mente bibula percipe </l>
              <l>nomenque nostrum hisce numeris collige: </l>
              <l>sub Graia primum bis centena littera </l>
              <l>unum repone numerum et centum dehinc </l>
              <l> unumque post id, tunc quater viginti sint </l>
              <l>decemque iuxtim eaque sit novissima </l>
              <l>quae prima fixa est: idque sit nomen mihi. </l>
            </q> Hoc igitur oraculo per quietem doctum Alexandrum deus cum somno dereliquit. At ille
            expergitus recultisque verbis ac memoriae confirmatis hunc demum esse quem quaereret,
            scilicet Sarapim mundi totius dominum rectoremque confirmat. Ara igitur vel maxima
            maximo opere laborata largioribus sacris tam animantium stratu quam odorum profusione
            munificus convivia etiam exsequitur ibidem quam laetissima. Tum Parmenioni architecto
            laborandi scilicet simulacri cura mandatur, ut ne illi<supplied>s</supplied> Homeri
            versibus demutaret qui sic loquuntur: <q rend="block"><l>caerula tunc cilii Saturnius
                adnuit arce </l>
              <l>aurea caesaries <unclear>que signa</unclear> motibus almis. </l></q>Et Parmenion
            quidem iussa complet, ipse quoque non inhonorus hoc labore, quippe templum etiam nunc
            Sarapion Parmenionis appellatur. Enimvero hactenus tibi super civitatis illius conditu
            dictum habebis. </p>
        </div>
        <div type="textpart" n="34" subtype="section">
          <p> Alexander porro coacto omni exercitu exim ad Aegypti ulteriora contendit classi iussa
            sese apud Tripolim opperiri. Sed id itiner longe laboriosissimum militi fuit quippe ob
            locorum et itineris difficultatem. Omnes tamen accolae, qua perrexisset Alexander, una
            cum diis deorumque simulacris religiosisque operationibus obviam pergere festinabant
            iuniorem Sesonchosim praedicantes. Quare, cum Memphin venisset, inductum eum in aedem
            templumque Vulcani Aegypti regni veste dignitati sunt et sella ac sessibulo dei. Tum ibi
            Alexander statuam quandam nigro lapide intuetur cum illa super Nectanabo inscriptione,
            imperatorem scilicet eum qui fuga indidem abfuisset rursus Aegyptum reventurum, non
            seniorem, enim iuniorem, eumque fore loci illius hostium subiugatorem. Statim igitur
            scripti istius causas diligentius quaerit refertque responsum hunc illum Nectanabum
            fuisse qui infestantibus Persis, cum deorum monitu praescivisset fortunae suae lapsum,
            locum casuum declinasse<supplied>t</supplied>; tum sese quaerentibus civibus oraculum
            datur quod sub illa statua legeretur. Igitur Alexander his auditis involat statim
              <supplied>in</supplied> statuae complexum ac parentem salutat eiusque filium se
            profitetur, ut congrueretur de responsione cum spe Alexandrum demirantium. <said>Unum
              tamen mihi de civitate vestra miraculo est,</said> ait, <said>ecquid vis barbara
              adversus huiuscemodi muros potuerit obtinere quos coram cerno supra humanarum manuum
              valentiam pulchritudine pariter ac firmitate congestos, praesertim undique fluminibus
              convallantibus, ut murorum quoque ipsorum haec sit firma munitio; aditus porro tenues
              angustique quique agminibus militaribus inviabiles atque exim occursui perfaciles
              habeantur. Cuius quidem rei ipse periculum certius fecerim, quamvis huc manu parva,
              non congregato exercitu commearem. Enimvero haec est illa deorum aequitas ac
              providentia ut vos qui ex ubertate terrae praecluatis atque his fluminibus obvallemini
              eorum violentiam sentiatis qui ista non habeant. Quippe ad hanc opulentiam rerum si
              vis quoque et militare vobis exercitium adfuisset, nulla profecto gens foret quae
              duabus hisce fortunae viribus obviaret. Est igitur ita natura descriptum ut qui ista
              rerum opulentia sint donati idem careant bellicis viribus, ut, si quid illi qui armis
              et manibus indulgent de solo genitali indigebunt, ab huiuscemodi adfluentibus
              petant.</said> Hisce dictis exigit protinus ab Aegyptiis ut, quidquid illud pensuros
            sese Dario recepissent, id sibimet inferrent; quod quidem eo se petere testatus est non
            ut opibus suis indidem incrementi aliquid pareretur, enimvero ut exstruendae urbis foret
            substantia largior. Haud cunctanter in haec Aegyptii obsequuntur datisque pecuniis et
            honorata deductione per Pelusium properantem votis pariter et vero amore prosequuntur.
          </p>
        </div>
        <div type="textpart" n="35" subtype="section">
          <p>Rursus igitur recepto omni exercitu et in Syrias itinere destinato urbes eas per quas
            sibi transitus foret nomini suo addit; unde mille etiam cum cataphractis viros accipit,
            quod armaturae genus orientis inventio est, ac tum Tyrum advenit. Sed enim Tyrii
            moenibus obseratis ab ingressu oppidi arcere Alexandrum offirmaverunt, non contemptu
            scilicet viri<del>um</del> tanti nominis, sed oraculi cuiusdam memores quo docerentur
            quod, si rex urbem Tyriam invectus cum exercitu transivisset, fortunae tunc lapsum
            oppido minaretur. Alexander tamen cum admolitus violentiam oppidum cuperet subiugare,
            ancipiti proelio, multis etiam Macedonum caesis ac vulneratis, pedem refert. Praeter
            illud igitur prius magnanimitatis suae studium iam etiam indignatione ferventior
            excidium Tyriis minabatur deque ea re somniat admoneri sese ne legationem sui Tyrum per
            sese faciat: id enim animo praedestinabat. Missis igitur internuntiis litteras dat
            Tyriis perferendas quarum sententia haec est: <said>Macedonum rex, filius Ammonis
              Philippique, rex regum maximus Asiae seu Europae vel Libyae, Tyriis haec dicit.
              Equidem Graecum et imperiale videbatur cum clementia pariter ac iustitia invehi urbem
              vestram. At enim vos primi omnium exstitistis qui mihi insolentius obviaretis. Igitur
              per vos ceteris etiam magisterium procurabitur quid virium sit in Macedonum dexteris
              ac fortitudine; neque enim vos iuvabit oraculi illius iactatio: transgrediar enim
              oppidum vestrum, sed dirutum atque disiectum. Valete, si sapitis; non enim valebitis,
              si perseveratis.</said> His litteris lectis Tyrii primates legatos protinus corripi
            iubent eisque mulcatis pergunt exigere tormentis quisnam eorum ipse Alexander foret. Sed
            de hoc, ut res erat, negitantes crucibus adfixere. His igitur incentivis exstimulatus
            Alexander irruptionem oppidi acrius agitabat et rursus in somnio Satyrum conspicatur
            assem sibi <del>m</del> porrigentem eumque proiectum sese pedibus protrivisse. Quod
            interpretibus haud difficile in enodando fuit: Tyrum enim proteri mox pedibus haberi
            principis respondere. Ex quo sive admonitu sive impetu suo adgressus oppidum vehementius
            capit pariter et vastat indiscrete satis sexubus et aetatibus interemptis. Tres vero
            vicos quorum navo auxilio ad operam bellicam usus erat ad magnitudinem confrequentat
            urbis Tripolimque appellari iubet. </p>
        </div>
        <div type="textpart" n="36" subtype="section">
          <p>Tyriis ergo satrapam praeficit atque inde Syriam pergens accipit litteras Darii Persae
            in hanc sententiam scriptas: <said>rex regum et consanguineus deorum consessorque dei
              Mithrae unaque oriens cum sole Darius ipse Alexandro famulo meo iubeo dicoque haec.
              Mando tibi reverti ad parentes tuos, famulos scilicet meos, atque illic in gremio
              matris cubantem doceri virile officium. Ad quam rem habenam Scythicam tibi et pilam
              loculosque cum aureis misi, quorum habena admonet te disciplinae videri indigentem,
              pila vero, quod eius congruat cum tua aetatula lusitatio, non haec opera, quam
              latrocinantium ritu cum tuis similibus es adgressus. Neque enim si omne eiusmodi
              hominum genus ad te pari conspiratione conduxeris, adtemptare quatereve Persarum
              imperium queas. Tanta quippe mihi multitudo exercituum adest ut quis promptius arenae
              quam nostri numeros adsequatur, auri porro argentique ea copia ut humum ipsam, si
              libitum est, consternere indidem possim. Quare tibi loculos auri refertissimos misi,
              uti, si indigebis sumptibus ad reversionem, tibi tuisque habeas quod suffecerit. Quod
              si hisce monitis ac praeceptis ulterius refragare, mittam protinus qui te comprehensum
              huc transferant: non enim ut Philippi filius coercebere.</said>
          </p>
        </div>
        <div type="textpart" n="37" subtype="section">
          <p>His lectis ab Alexandro publicatisque metus plurimos quatiebat dictorum magniloquentiam
            contemplantes. Quod ubi Alexander mente intuitus est, in haec verba contionatur: <said>O
              Macedones nostri, quid tandem adeo dictis barbaricis perturbamini quae adrogantiae
              quidem vanitatisque habeant testimonium, confidentiae vero careant probatione? Nam et
              canibus imbecillioribus mos est, quanto plus defuerit virium, tanto cristas acuere
              sublimius et latratibus irritatioribus indulgere. Haec mihi visa est competentior ad
              Darii iactantiam comparatio; quod enim praestare viribus non potest, verbis indulget.
              Ego tamen aveo cuncta perinde a vobis existimari ut verbis etiam exprimuntur. Malo
              enim nos praesuspectantes aliquid difficultatis animis fortius praeparatis in rem
              bellicam vadere quam fiducia hostium molliorum inopinatas offendere
              difficultates.</said> Et ubi haec dicta sunt, corripi internuntios iubet crucibusque
            suffigi. Cuius supplicii merita cum a sese barbari defensarent ac ius legationis
            intemeratum sibi vellent, <said>non,</said> inquit Alexander, <said>ex sententia vel
              moribus meis est forma praecepti; enim quoniam ut ad latronem a vobis ista suscepta
              legatio est, uti latronis etiam vehementiam iniquitatemque sentiatis.</said> Tum illi
            nec Darium omnia pro merito eius potentiae cognovisse et se pariter opinione deceptos
            esse cum dicerent, magnificis verbis eius exercitum praedicare viresque coepere
            confiteri tantas, quantas si rex quoque sedulo rescivisset, moderaturum profecto verbis
            fuisse. Tum Alexander neque sibi verum interficiendorum hominum consilium fuisse
            profitetur et maluisse potius ostendere quid iniquitas soleat tyrannorum, quam iustitia
            Graeca permittat. Et post haec curari homines liberalius iubet participatque convivio
            dapsili et adfluente. Eius convivii tempore cum unus e numero legatorum proditionem
            quoque sibi regis Darii subsereret, prohibitus ab eodem est ulterius super hac re addere
            quam promiserat, praesertim cum is qui ista dixisset mox ad regem rediturus fortunae
            posset ansam improsperam dare, ne qua ab ipso quoque proditio aut proditionis causa
            quaereretur. <said>Id enim demum ago,</said> inquit, <said>non tam mei commodi cura quam
              vestri metuoque ne cuipiam mali semen ac principium videar praestitisse.</said> Ad
            haec Persae verbis honoratioribus gratias confitentur; neque ultra detenti donatique
            omni eo auro quod secum in loculis advexerant ad regem cum litteris remittuntur quae
            fuere huiusmodi: </p>
        </div>
        <div type="textpart" n="38" subtype="section">
          <p>
            <said>Rex Alexander patris Philippi matrisque Olympiadis, regi regum et consessori dei
              Mithrae simulque cum sole orienti, maximo Persarum domino Dario salutem dicit. Turpe
              mihi admodum videri solet tantum regem Darium et hisce viribus consitum deorumque, ut
              praedicat, consessorem, sub dicionem homullorum, ut retur, contemptibilium deventurum
              et inter eos abiecto cuidam ac latroni Alexandro serviturum. Quippe ista magnificentia
              nominum ubi semel cuipiam sit persuasa, corpora membratim vel spiritus eriguntur
              imprudentius. Magno dolori tibi fore ista quae pronuntiantur intellego ac, si superna
              caelitum vis abusione huiusmodi in ultionem contumeliae suae facile consurgit, equidem
              spero priora esse quae spondeo quam quae tu minaris. Quare adero ut mortalis mortalem
              violentiam experturus inclinationisque eius vis ac potestas est penes superos. Nam
              illud quaeso te: quorsum tantopere <unclear>congestum est</unclear> auri te et argenti
              opibus aestuare? An ut his cognitis, si modo eorum amor nobis est, spe praedae
              obstinatius et audacius dimicaremus? Atque hinc fiat ut superato te hinc quidem nobis
              in commune quaestus et emolumentum victoriae fiat, mihi vero istud, quo tute gloriare,
              Persidos cunctae orbisque totius accedat imperium? Sin tibi faverit, nihilum amplius
              quam oppressum latrocinium gratula<supplied>be</supplied>re. Adde nunc illud, misisse
              te mihi habenam unam vel pilam loculosque auri refertos: de quibus quamvis tu, quae
              visa fuerint, dictitaris, ego tamen mihi ut auspicato cuncta ex te concessa ac sponsa
              profitebor. Accepi enim habenae scilicet potestatem, ut habeam, qua in subiectos uti
              scientius possim; pilae vero simulamen, quoniam ex ambitu sui et rotunditate orbis
              imago videatur, haud dubie mihi universitatis ipsius per te imperium repromittit;
              quodque hic tertium est, loculos ego auri ac si opum tuarum factam mihi accepi
              cessionem, subiectumque te viribus meis annuum istud mihi fore pretium servituti
              depensurum.</said>
          </p>
        </div>
        <div type="textpart" n="39" subtype="section">
          <p>His igitur litteris palam lectis atque signatis redire internuntios iubet. Ipse tamen
            omni mox Syria superata ac redactis eius gentibus in potestatem ad Asiam ire contendit.
            Enimvero acceptis Alexandri litteris rex Darius eisque gravius et adrogantius motus ad
            satrapas suos ultra Taurum regentes talem continentiam scribit: Nuntiatum sibi
            Alexandrum Philippi, insanientem admodum adolescentem, Asiam incursantem. Igitur sese
            oportere eum protinus obviantes compeditum ad sese dirigere; esse enim regi consilium
            uti adfectus verberibus puerilibus amictusque post veste purpurea cum talis et
            crepitaculis matri reddatur: sic enim Macedonum pueros lusitare. Tum fore ut, cum illi
            praefectus ad observantiam disciplinae Persa aliquis comitaretur, virile officium
            rectius disceret. Igitur oportere satrapas quidem classem eius una cum navitis alto
            submergere, milites vero cunctos ferro vinctos ad Rubri maris ulteriora transduci, ut
            illic colere iuberentur; equos ceteraque militum impedimenta sibi ipsos habere privos
            amicisque largiri. Sed hisce litteris nihilum ad impetum satrapae moti regi respondent:
              <said>Hystaspes et Spinther deo Dario salutem dicunt. Miramur satis latuisse te, rex,
              tantae multitudinis impetum supervenire nostratibus, qui quales quantique sint quo
              facilius noscitares, quinque quos forte indidem captos haberemus vinctos transmisimus
              non ausi eorum ultra aliquid adinquirere quae sint fortassis melius regi praescitui.
              Boni igitur consules quamprimumque cum exercitu vel potentissimo eidem
              obviabis.</said>
          </p>
          <p>Sed ne sic quidem abiciendam molliendamve Darius adrogantiam putat, enim respondet
            ducibus memoratis ultra illis spem vitae agendae iam deponendam, si modo creditis sibi
            finibus abscessissent. Quippe virtutes hosticas magnifice exsecutos nihilum periculi
            monstravisse quo reapse scire Macedonum fortitudinem potuissent. <said>Ecquem enim
              vulneratum,</said> inquit, <said>vestrum quemve interemptum audiens hoc
              coniectem?</said> Nihil igitur superesse quam uti probro fuisse eiusmodi duces
            Persarum regno sentiret. </p>
        </div>
        <div type="textpart" n="40" subtype="section">
          <p>Sed inter haec iam Alexandrum iuxtim posuisse castra noscit propterque vicinum fluvium
            mansitare. Igitur ad ipsum rursus et nominum adrogantiam et deorum consortium sibi
            vindicans gentiumque se centum atque viginti dominum praedicans ita scribit:
              <said>latuitne te solum, Alexander, Darii nomen honosque ille quo nos donat atque
              participat supera maiestas? eoque ausus es transmisso mari Persas veluti hostis
              appellere, non beatissimum ratus si contentus imperio Pellae ac Macedoniae secessu
              audaciam tuam inter proximos iactitares? Enimvero usurpas et regium nomen et
              congregata tibi ad societatem sceleris parilium conspiratione hostem te nostri
              profiteris, cui quam longe praestantius foret id inter Graeculos iactitare! Quos
              Graecos fere ut inutiles nec necessarios Persarum regna non quaerunt. Sat igitur habeo
              vel hoc tantum imprudentiae signum quod ratus nos vestratibus similes huc contendisti.
              Quin ergo errata corriges nec des huiusmodi facinoribus incrementum. Est enim scire
              nos, quibus deorum pariter et prudentia et dignitas favet, peccatis istis ut hominum
              subvenire. Censeo igitur ut <supplied>ad</supplied> adorandum me venias, ne contra
              inobsequens poenam pro venia merearis. Quod ut tibi ratum sit, Iovem iuro et parentes
              meos omnem tui iniuriam protinus e meo pectore recessuram.</said>
          </p>
        </div>
        <div type="textpart" n="41" subtype="section">
          <p>Et haec quidem scripta regis Alexander legerat. Enim ulterius non verbis, sed gladio
            agendam rem ratus per Arabiam exercitum ducit atque in aequore, quod agendae rei
            opportunius videbatur, aciem extendit. Qua inspecta Darius spem primam eamque vel
            maximam in falcatis curribus ponit, qui, ut facilius aciem hostium incursarent, a latere
            collocantur. Sed id consilium Persae disici Alexander facilius opinatus incurrentibus
            curribus per acies phalangasque locum transitui pandi praedicit tumque in transvehentes
            peditum suorum iacula torqueri; eoque perfectum est ut brevi omnis ille curruum numerus
            teneretur una equis et aurigantibus fixis. Igitur sedata formidine quam Persae de
            curribus intentaverant aequatum omne proelium videbatur. Agebat porro Alexander in
            dextro cornu, quod laevo scilicet Persico obviabat. Inscenso igitur equo signum
            increpari bellicum mandat unaque coeuntium clamor adtollitur ancipiti satis proelio ac
            diuturno. Cum interea sinistrum cornu Macedonum a Dario, qui in dextris suorum agebat,
            vi maiore pelli conspicatur implicatosque ordines universos non tam discriminum
            necessitate quam multitudinis inconsulto, suppetiari laborantibus properaverat. Exim
            pari utrimque oborta caede cum spes exitus fluctuaret, repentino forte imbri procidente
            vel adversari sibi caelitus id Persae interpretati vel ad elementi eius iniuriam
            molliores fuga facessunt unaque his Amyntas Macedo, Antiochi filius, qui olim transfuga
            Darii amicitiam captaverat. Quippe fugientibus et tempus horae blandiebatur, quod
            vesperascens foeditatem fugientium pariter et periculum protexisset. Darius tamen
              <supplied><gap/></supplied> ratus delicatiore illa fuga et vehiculo regali periculum
            se devitare quodque e suggestu regiae turris promptius conspicabilis foret, currum
            quidem in loca quaedam abdendum mandat et avertendum, ipse autem equo conscenso
            properantiae consulit. </p>
          <p> Sed enim Alexander hanc sibi peculiarem gloriam petens, si rex fugiens
            comprehenderetur, animosius insecutus currus quidem armaque regalia matremque una et
            uxorem cum virginibus filiabus emensis stadiis sexaginta comprehendit; ipsum vero Darium
            non minus tenebrosior nox quam cursus velocitas liberaverat, quippe iam primum in haec
            et huiuscemodi fortunaria dispositis equis et itinere proviso. Macedones vero potiti
            victoria in castra Persica migravere unaque Alexander tentoriis regiis superveniens
            expertus ibi primum est una cum militibus suis fortunae illius ac victoriae emolumentum.
            Neque mage uspiam continentis animi moderamen Alexander potuit ostentare quam quod in
            hoc fortunae favore ex aequo suae atque adversae partis iniit rationem, non secus
            scilicet probatis hostium navioribus qui pro patria fortiter oppetissent quam si quis
            suorum strenuus exstitisset. Cunctos igitur quos in bello nobilitaverat militiae
            experimentum et mors inclitos fecerat inquiri prostratos et magnifice sepeliri et
            sepulchris honorari iubet. Matrem porro Darii una cum uxore filiabusque cultu regio
            prosequebatur ac, si qui praeterea in potestatem hostium devenissent, fortuna pristina
            donabantur. Enimvero cecidisse tunc Macedonum satis constat peditum quidem septingentos,
            equitum porro centum et sexaginta, sed vulneratorum numerum in duobus milibus
            exstitisse. Contra Persarum desiderata quidem centum et viginti milia, praedae autem una
            servitiis pecuisque vel quam vehebant pecunia fuit talenta quattuor milia. </p>
        </div>
        <div type="textpart" n="42" subtype="section">
          <p>Sed Darius fuga reversus longe auctiore numero contracto in Alexandrum moliebatur
            suisque undique convenire, in quantum manus armari potuerat, iubet. Id tamen comperiens
            Alexander ex hisce exploratoribus qui in dicionem Macedonum devenissent omniaque illa
            Darii milia iuxtim Euphraten castra posuisse, ipse quoque ad Scamandrum, ducem suarum
            partium quique curabat tunc Macedoniam sese profecto, scribit omnis phalangas quas
              <supplied>queat</supplied> armare aut si quid praeterea in auxiliis virium foret
            propere admoliretur, neque enim hostis longius adsidere. Quae dum pro commodo
            festinantur, ipse una exercitu Achaia peragrata multisque praeterea civitatibus receptis
            aut quaesitis etiam centum et septuaginta milia collegit armatorum Taurumque transducit.
            Tumque summo in culmine Tauri montis hasta defixa dixisse fertur, quisque illam rex
            milesve Graecus aut barbarus humo evellere ausus foret, edictum sibi urbis ac patriae
            suae sui<del>s</del>que excidium meminisset. </p>
          <p> Ipse tamen ad civitatem Pieriam, quae Bebryciae urbs habetur, iter exim facit; qua in
            urbe et templum opiparum et simulacrum Orphei erat admodum religiosum. Ibidem Musae
            etiam Pierides consecratae videbantur unaque omnigenum figmenta viventium Orphei musicam
            demirantia. Cum igitur admirationis studio simulacrum illud Alexander intueretur, sudor
            repente profluere et per omne simulacri illius corpus manare visus non sine admiratione
            videntium fuit. Motus ergo portenti novitate coniectatorem vel celebratissimum Melampoda
            sciscitatur quid tandem ille sudor sibi simulacri minaretur. Tum ille: <said>sudor sane
              largus laborque,</said> ait, <said>quam prolixus tibi quoque in his rebus
              praesentibus, o rex, erit; quippe et gentium peragratio et operum difficultates tete
              manent, quod illi quoque Orphei fuit, qui peragrans urbes Graecas ac barbaras ad
              favorem sui animos admirantium flexerit.</said> Hisce auditis Alexander honore quam
            largo Melampoda muneratur. Eximque in Phrygiam venit atque illic Hectora Achillenque
            unaque alios heroas divum honore participat. Praecipue tamen Achillen veneratur ac rogat
            uti sibi et ipse faveat et dona quae ferret dignanter admittat; haec enim a sese non ut
            ab externo ac superstitioso, verum ut consanguineo ac religioso dedicari: <q
              rend="block"><l>Hinc primus extat Aeacus Iovis proles</l>
              <l>atque inde Peleus Phthiae regna possedit, </l>
              <l>quo tu subortus inclita cluis proles, </l>
              <l>Pyrrhusque post id nobile adserit sanguen, </l>
              <l>quem subsecuta est Pieli fama non dispar, </l>
              <l>Pielique proles Eubius dehinc regnat. </l>
              <l>Post Nessus ardens excipit domus nomen </l>
              <l>Argusque post id qui potens fuit Xanthi; </l>
              <l> ex hoc Aretes nobilis genus ducit. </l>
              <l>Areta natus Priami nomen accepit, </l>
              <l>Tryinus unde et Eurymachus post illum, </l>
              <l>ex quo Lycus fit dives, et dehinc Castor. </l>
              <l>Castore natus est Dromon, qui dat Phocum, </l>
              <l> atque hinc suborta est Metrias, quae suscepit </l>
              <l> Neoptolemei nominis vicem dignam, </l>
              <l>cui substitutus Charopus. Hic Molossorum </l>
              <l> regni potitus auctor exstitit stirpis </l>
              <l>nostrae <supplied><gap/></supplied></l>
              <l><supplied><gap/></supplied> eritque viscus inclitum matris, </l>
              <l>e qua subortus vestro sanguini adnector. </l>
              <l>Quaesoque nomen adseras tuum nobis </l>
              <l>bellisque praestes gloriasque subtexas </l>
              <l>velut feracis seminis <supplied><gap/></supplied> fructum, </l>
              <l>quod cuncta late spatia terrae pervadat, </l>
              <l>unaque metis nostra fac Phaetonteis </l>
              <l> regna explicari mundus adserat cunctus. </l></q> Haec precatus in istum Alexander
            modum ibidem flumen Scamandrum cum videret clipeumque Achilli templo Herculis
            consecratum, nec alvei illius latitudinem demiratus nec magnificentiam clipei pondusve
            famosum, <said>o te beatum Achillem,</said> fertur saepe dixisse, <said>qui Homero
              praedicatore celebraris!</said> His auditis ab eodem cum multi admodum litterati
            studio eius erga amicos religioneve tracti iter eius prosequerentur parique sese stilo
            opera sua prosecuturos esse promitterent, optasse se dixit vel Thersitem apud Homerum
            mage quam apud scriptores eiusmodi Achillem putari maluisse. </p>
          <p>Huc usque tamen comes eius itineris ac laboris mater Olympias fuit. Sed exim
            participato convivio cum illam ad Macedoniam remisisset, dat una ducere comitatum
            spectabilis multitudinis optimatium captivorum; ipseque devertens iter institit ad
            Darium. </p>
        </div>
        <div type="textpart" n="43" subtype="section">
          <p> Igitur cum sibi per urbem Abderam transitus foret, obseratis urbis suae claustris
            Abderitae eum ne reciperent offirmaverant. Id contumeliam ratus et convenire protinus
            milites et urbem illam igni vastare mandavit. Sed legatione Abderitae docent sese illud
            non odio contemptuve Graeci regis eiusque iustissimi factitare, enim metuere impetum
            barbarorum motusque Darii inconsultiores; cui si potestatis aliquid in sese relictum
            foret, non absque poena Abderitum fore quod Alexandrum in amicitiam contra Persae
            commoda receptassent: <said>igitur reverso tibi,</said> aiunt, <said>et victori
              parebimus.</said> Ad haec rex illum quem conceperint de Dario metum abicere supplices
            iubet neque ulterius eius vim atque impotentiam formidare. Nunc tamen se velle respondit
            urbem quam confidentissime reserent, se in praesenti oppidum haud ingressurum.
              <said>Enim cum revenero,</said> inquit, <said>non hospes et amicus vobis ero</said>.
          </p>
        </div>
        <div type="textpart" n="44" subtype="section">
          <p>His dictis iter ad Euxinum tendit omnesque sibi urbes eius litoris vindicat. Equestri
            denique Neptuno sollemniter operatus ad Maeotim paludem venit asperam satis et
            inviabilem prae rigore. Quae circa occupatus omnibus hisce deficitur quae ad alimoniam
            requiruntur. Igitur fame obsessus ita praesentibus consulit, uti equos militum interfici
            iuberet eisque milites vesci. Enimvero quamquam id consilium ferme ex necessitate
            sequerentur, tumultus tamen et indignatio omnium congruebat, veluti studio factum ut
            necessitate praesenti spes sibi futura laberetur. Quare cum omnis militaris observantia
            solveretur neque ad custodiam solitam vigiliae ceteraque munia servarentur, rex motus in
            haec verba contionatur: <said>neque me fugit, fortissimi milites, rei militiae
              necessitatisque bellicae prima subsidia equos haberi oportere, quos ego interfici
              iusserim et de usu illo ad alimoniam victumque proficere. Sed cum in ea re duorum
              nominum periculum versaretur, ut aut equis aliti viveremus aut hisce servatis vel
              priores vel pariter oppeteremus, secutum me fateor consilium quod pro deteriore melius
              videbatur. Quippe spem foveo diis coepta iuvantibus fore uti, cum primum gentem
              aliquam et subsidium uberius nacti fuerimus, equos quoque haud deterioris usus parare
              sit nobis facultas. Quippe si vos, quod omnes superi difflaverint, detestabili illa
              necessitate ac fame animas poneretis, milites quidem forsitan possem, sed Macedonas
              milites ubinam repperissem? Quare animos reformate in melius vobisque suadete nullum
              esse vestrum adeo sui amantem atque sollicitum quem non pro se mea cura
              praevertat.</said> Hisce dictis sedati erant animi militum revocatisque viribus ad
            officia castrensia sese converterant. </p>
        </div>
        <div type="textpart" n="45" subtype="section">
          <p>Quare perculsis plurimis civitatibus iter in Locros protinus vertit. Qua in urbe
            refectis animis omnium <supplied>ad</supplied> Agragantinos tendit ire. Urbem ingressus
            nihilum moratus scandit Apollinis templum sacerdotemque quae ibidem antistabat solitam
            vaticinari in id ipsum coepit urguere. Enimvero cum vates dei in se
              <supplied>in</supplied>spiratione cessante nihil tale se posse fateretur, Alexander
            motus, ni faceret, interminatur tripoda<del>m</del> quoque se ad Herculis fabulam
            sublaturum. Et cum dicto aufert scilicet tripoda quem Croesus quidem opulentissimum
            consecrarat; sed per eum divino spiritu commeante vaticinari antistitem fas erat. Tum
            fertur ex adyto vox ad Alexandrum: <said>id quidem quod tu facis Hercules fecit, et ille
              deus et divinitati iam destinatus. Quare te par est nihil in nostri contumeliam niti,
              si modo virtutibus tuis ex favore numinum consulis.</said> Hisce dictis ex adyto addit
            et vates: <said>en vides, rex, quod illa tibi numinis praesagiat divinatio quae Herculem
              Alexandrum vocat. Igitur praenuntio tibi fore actus tuos humanorum omnium fortiores
              nomenque per saecula porrigendum.</said>
          </p>
        </div>
        <div type="textpart" n="46" subtype="section">
          <p>Hinc cum Thebas Alexander transcendisset peteretque Thebanos indidem armatorum mille
            comitatum, Thebani portas post haec praecepta clausere factique eius temeritatem cum
            supplicatione non excusassent, arma sumpsere et ad resistendum violentiae Alexandri sese
            paravere; adduntque his illud: quingentos armatos e suis muris insistere ac voce maxima
            clamare iussere atque Alexandro dicere uti aut veniret ad proelium aut de moenibus et
            obsidione discederet. Sed ad haec ridens Alexander: <said>o vos fortissimos,</said> ait,
              <said>qui, cum ipsi custodiam vestri murorum vallo teneatis, nobis praecepta bellandi
              praebetis!</said> Igitur gerendum his ait morem proeliaturumque se minatur, non ea
            tamen opinione qua cum fortibus disceptaret; enim protinus iubet mille quidem equites
            circumvallare eos, qui in muro constiterant, pedites vero securibus vectibusque adgredi
            claustra portarum ac fundamenta subruere murorum. Non enim difficile esse id aedificium
            armis ex<supplied>s</supplied>ci<supplied>n</supplied>dere quod per lyrae cantus et
            musicam tumultuario convenisset; et statim inici flammas arietesque admoliri iubet,
            quorum crebro et vehementi admodum pulsu non difficile nec diu casus omnium est moratus.
            Ipse vero cum mille funditoribus totidem obire discursim, adeo ut omni telorum genere
            fatigatos aut prosternerent Thebanos aut vulnerarent. Atque ita tertio fere die
            collapsis omnibus quae obstabant invehitur Alexander Thebas eamque diripere
            exscindereque festinat tot scilicet saeculis et Cadmi ceterorumque imperiis nobilem. Ad
            quam fortunam ceteris praestupescentibus prae vi malorum uni tibicinum forte consilium
            subit aptare tibias et melos quam posset flebile canere regis pedibus provolutum. Quod
            cum Alexander videret acuto et religioso consilio efficax multum atque ad movendam sui
            misericordiam esse provisum, tunc auloedus ille manibus extensis: <said>hancine tu
              urbem, maxime regum Alexander, properabis exscindere quam tibi dii immortales,
              prosapiae tuae principes, pepererunt? Nonne te subit hinc Liberum Ortum, hanc Herculis
              esse nutricem, hinc illa orgia et praesentissimos deorum cultus diffusos esse per
              mundum? Boni igitur consules ac facesses ab hac tam sacrilega voluntate. Neque enim,
              si quid impatientius ira belli mandabit, non mox te ad poenitentiam reversurum.</said>
            Addebat etiam: <said>hos tibi muros, haec moenia Zethus ille vel Amphion, stirpis tuae
              pars maxima, Apolline Musisque adminiculantibus fecit, nec vides in rem tuam tuique
              generis gloriam te saevire? Quid quod idem illi dii, praestites et maiores tui,
              laetitiam suis et ultionem ex hostibus, pacem denique <supplied>e</supplied>tiam
              ignotis maiestate sui et virtutibus peperere? Hoc Liber ex India, hoc nobis Hercules
              ex omni terrarum orbe procurat; quorum te malo imitatorem potius quam invidentem
              fuisse. An tibi putas sine sacrilegio rem futuram locum istum ferro et igni populari
              in quo Semelen suam rex deum Iuppiter maritaverit, in quo Alcmenam quoque eiusdem
              Iovis ulnae dignitatae sint?</said> Addebat et fabulas quaecumque Thebanae sunt et
            memorias religiosas quas vetus historia commendat. Sed hic commotior rex: <said>quam
              vellem,</said> inquit, <said>o tu, qui civium tuorum infortunio suffragaris, consultor
              potius fuisses in melius et illic tuam prudentiam exercuisses ubi cautione opus
              fuerit, non huiusmodi experimento! Quare neque tibiis vinci pectus Martium potest nec
              contumelia militaris tam artificio quam supplicatione sopitur.</said> Et post haec
            peragi omne excidium iubet. </p>
        </div>
        <div type="textpart" n="47" subtype="section">
          <p>Sed Thebani, quicumque fugae contra eversionis suae impetum consuluerant, ubi tempus
            fuit, congregati sciscitatum Apollinem mittunt ecquid sibi redintegrare urbem Thebanam
            fata permitterent. Ad haec igitur huiusmodi Apollinis est responsum: <q rend="block"
                ><l>Maiugena, Alcides et Pollux cestibus auctor </l>
              <l>arte sua Thebis reditum cultumque dedere. </l>
              <l>Hac sorte data opperiebantur Thebani si quid tale proveniret. </l></q> Alexander
            vero cum Corinthum devenisset eamque occupavisset, forte acciderat sollemne certamen
            gymnicum apud <unclear>thias</unclear> agitari, unde Corinthii quoque uti adesset atque
            illi certamini praesideret magnopere contendunt. Adnuit igitur rex; cumque plurimos pro
            merito coronis donisque largissimis muneraretur, Thebanus quidam, cui Clitomachus nomen
            esset, certamen luctae profitetur idemque de cestibus pugnam atque identidem pugillatum;
            denique tria ista certamina idem profitetur et subit. Ergo cum primum luctando
            adversario praestitisset coronamque laboris exegisset, iubet Alexander cetera quoque
            eundem prius exsequi quae promisisset, quaeque si pari fortuna obtineret, nihil omnium
            fore quod sibi petenti rex negaret. Igitur usus fortitudine atque fortuna cum cestibus
            potior et pugillatu felicior foret, revertitur ad regem coronandus. Sed ab eo cum
            quaereret praeco more sollemni quis esset nomine quemve se civem profiteretur, ut illud
            ex more praedicaretur, Clitomachum quidem se appellari ait, civitatem vero habere
            desisse. Sed id cum coronis redditis iam deesse diceret Alexander gloriae victoris
            illius, addit Clitomachus olim se habuisse etiam civitatem, sed priusquam Alexander
            regnum adeptus foret; eo vero imperante sibi patriam deperisse. Hinc intellecto quo
            pergeret intentio deprecaturi, uti suum esset quod ille foret pro patria petiturus,
            edici per praeconem iubet: condi Thebas esse permissum in honorem scilicet trium deorum,
            Mercurii, qui repertor luctandi cluat, Herculisque, qui pugillatus invenerit, Pollucis
            etiam, qui cestibus sit magister. Eoque effectum est, uti oraculum Apollinis congrueret
            cum Alexandri pronuntiatione. </p>
        </div>
      </div>
      <div type="textpart" n="2" subtype="book">
        <head>Liber secundus qui est actus Alexandri</head>
        <div type="textpart" n="1" subtype="section">
          <p>Igitur Alexandro iter e Corintho Plataeas erat, urbem quidem illam operis maximi
            populique, enimvero religioni intentam Proserpinae deae, cuius templum etiam erectum ad
            magnificentiam visitur. Sed forte illo in tempore annuo sacro tegmen numini parabatur.
            Coniectura vaticinandi sacerdoti eiusmodi fuit multum ad gloriam gestarum rerum et
            gerendarum eidem Alexandro auspicari quod illo in tempore sacri supervenisset; idque
            responsum et ad spem et gaudium illi fuit liberaliterque acceptam vatem a se dimittit.
            Enim et aliud testimonium vati ad veridicentiam forte tale provenerat. Stasagorae
            quippe, magistratui Plat<supplied>ae</supplied>ensium, postea ingresso templum locumque
            eum in quo idem tegmen numini texeretur, cum ei perexiguum superesset, adversa ea vates
            quae secunda Alexandro praecinerat illi respondit eumque ait magistratu suo protinus
            deponendum. Quod cum inclementius vir ceteroqui melioris conscientiae accepisset, in
            iram commotionemque conversus increpare vatem falsidicentiae coeperat. Verum ad haec
            sacerdos: <said>ne sane</said>, inquit, <said>moveare his dictis, o vir; nam cuncta ista
              quaeque hominibus divinitus praenoscuntur colligi coniecturis argumentisque praenosci
              diis sedet. Accipe denique argumentorum vias. Quippe ut illud melioris spei Alexandro
              diceretur, id temporis supervenerat quo insigniri vestis intextu purpur<del>e</del>ae
              coeperat. Id enim demum ad ornamentum rei praeparatae adhibebatur. Enimvero, ut vides,
              iam textu ferme completo et labore omnis operis absoluto tumet ingressus es. Igitur
              quod ista vestis ab opere laboris pausam haberet, idcirco non ab re visum est tibi
              quoque terminum magistratus futurum.</said> Id cum altius animum Stasagorae
            descendisset simulque metu ponendae potentiae ageretur, quod vates sibimet, non
            Stasagorae contraria praedixisset, ipsam illam sacerdotio deduci iubet. Quod cum
            Alexandro nuntiatur adversum iudicium et gratiam suam Stasagoram nisum, graviter
            infestus eundem illum, ut praedicatum fuerat a sacerdote, spoliat magistratu
            sacerdotemque loco restitui iubet. Quod igitur Stasagorae magistratus ab Atheniensibus
            datus foret, eo recurrit ibique iniuriam facti deflens opem ab his a quibus dignitatem
            illam acceperat imploravit. Animo incitatiore Athenienses ne verbis quidem a regis
            contumelia temperavere. Quibus acceptis Alexander in hanc sententiam litteras ad
            Athenienses dedit: <said>equidem me scio post susceptum patris mei regnum procuratione
              fortunae iam primum occiduo orbe disposito, idque per litteras, pacatisque his
              partibus et ad auxilium mei commilitio copulatis gratiam reliquis eius studii fecisse,
              contentum his modo qui mecum a Macedonia inierant hunc laborem quorumque comitatu
              Europa nobis omnis accesserat. Sed ex his omnibus Thebanos quidem non levi de causa
              occidione interemi. De Atheniensibus vero spes mihi erat dextros mihi satis et
              obsequentes futuros. Enim cum secus dictis vos insolentibus velitatos audierim,
              accipite sententiam meam non verborum scilicet agmine gloriantem, quod decentius
              fieret a potentiore, verum uti sciatis boni vos consulturos si praeceptis mandatisque
              nostris libentem operam commodetis. Aut enim meliores esse oportet aut melioribus
              obsequentes eaque re mille annua talenta dependi mihi ab Atheniensibus iubeo.</said>
          </p>
        </div>
        <div type="textpart" n="2" subtype="section">
          <p>Ad haec illi rescribunt: <said>non nos diffitemur et patris tui vita diu offensos et
              eius morte gavisos esse; quod idem iam coepimus tui quoque velle, iuvenis
              inconsultissime, cum tibi ab Atheniensibus dependenda mille talenta scripseris, uti
              scilicet inter nos principium bellandi parares. Quod si tibi tanta est confidentia,
              paratioribus occursabis.</said> His rescripsit Alexander in haec verba: <said>iam
              quidem miseram Leonta, qui vos excisos linguis ulcisci vecordiae potuisset vestrosque
              una oratores ad me perduceret. Enim consultius visum est ipsum me ad evertendas
              Athenas protinus militare, quae iussis nostris obiecerit contumaciam. Si igitur
              declinando huic experimento consulitis, decem oratores vestros ad me deduci patiemini.
              Hoc enim modo reliquorum urbisque vestrae habebitur ratio.</said> Hisce Alexandri
            litteris cum hoc tantum, non se facturos esse, superscripsissent, eandem epistolam
            referri protinus mandavere. Qua ex causa cum mox curiam contraxissent deliberationi
            praesentium necessariam, orator Aeschines in haec verba contionatus est: <said>etsi
              video, Athenienses viri, quantum nos impendeat ex praesenti, propiusque et saluti
              vestrae communi et voluntatibus stare dedi nos Alexandri voluntati, tamen
              comprehendisse me sentio neque commodis vestris neque, quod ad nos pertinet, saluti
              propius videri quam si in hac sententia perseveretis uti condicionibus regiis
              praeceptisque pareamus. Non enim inani iactantia periculum periclitandi videor mihi
              hanc fovere sententiam, sed quod intuear spem cupiti firmiorem, cum et Alexandri
              institutionem et Philippi vehementiam recordor atque considero. Etenim Philippo
              adrogantiae mos proprior erat, Alexandro vero adsunt Aristotelis disciplinae. Neque in
              hoc ducor ut qui illis educationibus laborarit non his reverentiam deferat a quibus
              ortae sunt sibi eaedem disciplinae ipsique ars regnandi sit tradita. Quare fiet,
              profecto fiet ut omnem intentionem animi quam ad nos armasse videbatur in
              benivolentiam protinus vertat, nisi mavult<supplied>is</supplied> mage arma hominis
              experiri.</said>
          </p>
          <p>In hanc fere sententiam cum Aeschines perorasset, Demades e numero oratorum
              vir<del>ibus</del> haud contemnendus, intervenit atque hinc
            or<supplied>d</supplied>itur: <said>quousque tandem, Aeschines, meditatis hisce et ad
              mollitiem effeminatioribus verbis timiditates nobis et dissolutiones Atheniensibus
              struis territans nos et avertens a belli studiis, quibus incliti semper atque
              inopinabiles fuimus? Aut quae te tam infesta caelestium vis in haec verba sollicitat,
              cum qui suaseris et merito olim constanterque persuaseris arma nos sumere adversum
              Persas et in illa tot hostium milia instructos ferme sola animi virtute militasse, at
              nunc contra, quasi intentos arcus, sic idem offirmatas sententias nostras remittendas
              ac relaxandas putes? Censesne igitur vitandam declinandamque nobis pueritiam cum
              tyrannide, duo nomina inconsultissima, freta temeritate sola et audacia patris
              confidentissimi? Deinde illi nos horum tela atque aciem perhorrebimus qui Xerxae milia
              averterimus, Lacedaemonios vicerimus, Corinthios straverimus, Megares in fugam
              verterimus, Zacynthios exciderimus? Nosne ergo Alexandro illi quem dixi, ut Aeschines
              suadet, vitabimus obviare? Enimvero ait memorem illum magisterii vestri
              disciplinarumque quas apud nostros peritos acceperit et pudore flectendum et
              reverentia molliendum vultusque ipsos nostros religione praeteritae consuetudinis
              minime aspernaturum. O rem ridiculam et puerilis, medius Fidius, abiectaeque
              sententiae! Absentes nos contumeliis lacessivit et ad supplicium dedi sibi tyrannico
              spiritu postulat et inter<supplied>itum</supplied> nostrum
                <supplied>m</supplied>oli<supplied>tur</supplied> civitatisque praeludit exitium is
              a quo praeferri nobis humanitatem istam et amicitiam hariolamini. Neque illud mage
              nunc ante oculos venit Stasagoram nostrum Plat<supplied>ae</supplied>ensium magistratu
              deiectum? In cuius scilicet contumelia nostra iniuria continetur, quod illud quidquid
              nostrum universitati moliatur in illo priore signaverit. Is ergo exspectabitur ut
              praesentia nostra moveatur quem Stasagorae purpura et magistratus facesque minime
              moverunt, cum in illius unius nominis dignitate puero isti universae Atheniensium
              curiae maiestas obviaret atque oculis eius sese et vultibus ostentaret, siquid tamen
              recte sapere didicisset? Is ergo nostram praesentiam mitius opperietur an mage, cum
              semel in eius manus potestatemque venerimus, dedet suppliciis ultionibusque
              poenalibus? </said></p>
          <p>
            <said>Et haec quidem sint dicta de moribus. Huc tamen addite aliquid etiam de eius
              aetate, in qua aestimatu perfacile est quod illa dimicare forsitan confidentius quam
              consulere clementius possit. Enimvero, ait, Tyrios excidit: neque enim poterant illi
              forsitan restitisse. Thebanos evertit: non illos quidem inertes aut belli artibus
              alienos, sed enim frequentibus admodum discriminibus fatigatos. Peloponensios, ait,
              captivitate subeit, neque hoc addit: non bello, non telis, enimvero lue corruptos et
              fame. Hic nunc, si placet, hic sane proferte in medium nostra Xerxique experimenta,
              qui mare molibus presserit, qui altum illud navibus straverit, qui terram illam omnem
              exercitu suo texerit, qui ara ipsum telis iaculisque velaverit. Deinde illum quidem
              Persen adeo spirantem et confidentem abegimus incensis eius navibus aut etiam
              superatis et tot illa milia exercitus ab hac civitate repulimus Cynaegiro et
              Antiphonte et Mnesicharmo aliisque non multis illi violentiae occursantibus. Nunc
              autem nos, quorum duces roburque virium enumerare difficile est, reniti Alexandro
              declinabimus, puero confidenti, et hisce noxiis satellitibus, qui imprudenti
              imprudentius obsequentes temeritatem eius praecipitare mage poterunt quam fulcire?
            </said>
          </p>
          <p>
            <said>At quosque - id per deos deliberate - quid tandem destinandos Aeschines censeat
              decem pariter oratores? Eosne omnes quorum singulis saepe salutis vestrae consilia
              rexistis? Neque hoc videtis Alexandrum vobis subtili quodam et clandestino consilio
              monstrasse quid illud sit tandem quo ipse quoque intellegat se disparem Atheniensibus
              fore? Quippe cum in rebus agendis bellicis pariter atque civilibus omne factum fundari
              stabilirique videatur utilitate consilii, ut tunc demum rectius atque consultius
              manuum opera subsequatur, id ipsum vobis avertere ac praevenire conatur, ut veluti
              inermem ratem sollertia gubernantis sic vos urbemque Atheniensium totam desertos
              consiliariis vestris opprimat et incurset. In quo ne quid <unclear>a
                militibus</unclear> de oratoribus dixerim: equidem puto vel canes decem solo latratu
              suo et infestissimis lupis et ceteris bestiis terrori esse, etiamsi in illos dente nil
              valeant; hisce vero quiescentibus aut facessentibus vel ignavissimam bestiam totis
              gregibus perniciosam satis atque infestam esse consuesse.</said>
          </p>
        </div>
        <div type="textpart" n="3" subtype="section">
          <p>In hanc fere sententiam Demades dixerat. At vero Athenienses Demosthenis tunc consilia
            flagitabant, quod scilicet eius viri orationisque maiestas saepe eorum commoda
            consiliaque rexisset. Tum dicitur is orator consurrexisse manuque de populo tumultuante
            silentium poscens in haec erupit: <said>o cives viri, placet enim in praesenti vos hac
              communi nostrum appellatione nominare, ut scilicet sub nomine adfectus huiusmodi
              intelligi promptius sit quidquid omnium dixero id non meo mage quam communi scilicet
              vestrum commodo profuturum. Agitur enim haec curia, ut video, super tractatu utrumne
              vobis arma adversum Alexandrum sint sumenda an vero nobis eius condicionibus
              obsequendum. In quo quidem accedere me laudareque Aeschini sententiam non segniter
              profitebor. Usus est enim oratione admodum modesta et temperantissima, ex qua videtur
              neque viribus nostris diffidere, si bellandum foret, neque contemplatione harumce
              praesentia commoda neglexisse. Enimvero quoniam haec illo dicente a multis audio sic
              accepta ut senis cuiusdam et alieni de bello sententiam, interim nunc ad orationem eam
              transeam qua Demades usus, robustus sane ille vir ac disertissimus, ita in suadendo
              peroravit ut nos putaret exemplis olim felicium gloriarum ad praesentia quoque
              pericula producendos. Ait enim nos Xerxen finibus eiecisse, Cynaegiro scilicet duce et
              hisce qui una cum ipso militabant. Ad quam partem orationis quaeso, Demade, ut
              paulisper ea quibus magnopere confidebas mecum conferre tractareve ne dubites. Quid
              enim tandem mihi diceres, si a te exactum iri vellem uti tales aliquos mihi nunc etiam
              duces promeres ac tunc demum in Alexandrum hortarere? Quod si illi non adsunt tales
              aut tot, utique nobis quoque sunt consilia tutioris commodi volutanda considerandumque
              prae omnibus an praesentibus commodis periculorum gloria praeoptanda sit. Non enim si
              orationis plusculum in curiam detulerimus et compta satis atque ornatiora verba
              prompserimus, exim nobis aliquid virium accessurum est et arma fabricanda nova de
              verbis. </said></p>
          <p>
            <said>At dices magnum illum et potentissimum regem Xerxen fuisse, sed eundem nostro
              apparatu superatum: do manus. Et quamvis haud dubie profitendum sit nos illius viribus
              minores longe fuisse, consilio vero et prudentia potiores, nunc tamen intellego
              videoque ne illud quidem Alexandro deesse quo a nobis Xerxes potuerit superari.
              Tredecim ferme iam numero eius bella pariter et victoriae enumerantur civitatesque
              illo innumerae, quin immo provinciae consensere aut quae contumacius sponte cedere
              detrectaverint subiugatae. Quae quam dant consiliis viam, nisi ut periculo caveamus?
              Videlicet Tyrii imbelles, ut ait Demades, fuere et idcirco superati. Illi sunt Tyrii
              qui adversum classem innumeram Xerxi confidentissime restiterunt atque eandem deinceps
              incenderunt. Inermes, inquit, Thebani. Illine qui omne aevum omnemque aetatem suam non
              in bellis modo, verum in victoriis consumpserunt? Addit etiam Peloponensios non ab
              illo victos, sed fame lueque superatos; quibus quidem Peloponensiis Alexandrum satis
              constant frumenta quoque laborantibus direxisse, adeo ut Antigono, duce Alexandri,
              resistente, quod hisce vires et alimonias destinaret quicum sibi mox foret bello et
              proeliis decernendum, Alexandrum respondisse sit palam: <said>ut</said>, inquit,
                <said>intrinsecus eos et inter se decertantes bello vincam, nec gloriae meae palmam
                luis sibi aut famis nomina vindicent.</said> Et haec quidem ita sint. </said>
          </p>
          <p>
            <said>Mirari tamen vos inter haec non oportet Stasagoram magistratu esse deiectum, cum
              indignatio illa vobis utilitatique communi proficiat. Nam tam Atheniensis Stasagoras
              quam sacerdos illa templi nostratis est quam magistratus ille privaverat sacerdotio;
              nonne praevenisse indignationem vestram et sententias videtur Alexander, cum illam
              iniuriam in auctorem verterit quam Stasagoras fecerat in sacerdotem omniaque quae illi
              in contumeliam nostri fecerit perinde ultus sit ut a nobis quoque ulciscenda esse
              praesumeret?</said>
          </p>
        </div>
        <div type="textpart" n="4" subtype="section">
          <p>In hisce etiamnunc Demosthenis oratio versabatur et acclamatio protinus nimia
            Amphictyonum erat et tumultus incongruus. Ac Demadi silentium iubebatur, laudari vero
            nonnunquam Aeschines ab optumo quoque. Sed enim consensus populi universus ire in
            sententiam Demosthenis. Cum igitur obortum strepitum is orator aliquantulum
              compress<supplied>iss</supplied>et, sic reliqua subnexuit: <said>patiamini,</said>
            inquit, <said>quaeso, Athenienses viri, ut etiamnunc ad illa quae Demades magnopere
              dixerat respondeam. Ait enim Xerxen maria quidem muro munisse, profundum etiam navibus
              constravisse, exercitu Graeciam complevisse, ara ipsum subtexuisse iaculis et
              sagittis, gentem Persidos denique superduxisse captivitatibus Graeciae. Laudamusne
              igitur eius potentiam qui haec fecerit an exsecramur, quod urbes Graeciae spolians
              suam barbariem frequentaverit? Quid ergo ad haec exempla Alexandrum provocamus? Qui
              Graecorum quidem quisque sibi restiterit non captivitati addixerit, sed victoriae
              liberalitate correxerit unaque secum coegerit militare, professus palam id esse votum
              regno et potentiae suae ut amicos quidem adficeret beneficiis, inimicos vero
              transduceret ad amicitias. Quod si id illi votum et propositum fuit, Athenienses nos,
              qui amici Alexandro fuerimus, qui magisteria nostra eidem praeierimus, inimici tanto
              viro malumus esse quam amici? Id vero ego dici turpe Atheniensibus puto, fieri posse
              porro non arbitror. Turpe enim est nos quidem qui illi magistri fuerimus consilio
              imprudentissimos deprehendi, illum tamen qui a nobis has scientiarum artes acceperit
              prudentia nos et sapientia praevenire. </said></p>
          <p>
            <said>Sed haec omittamus. Ad illa nunc animos advertite. Quis rex tyrannusve quisque
              Graecorum imperatorum Aegyptum aliquando adgredi aut irruere ausus est? Quod ille
              solus cum deorum auctoritate fecisset, clementiam suam reapse sic et beneficiis
              commendavit ut tantam illic urbem condiderit ac fundaverit quantam sub omni orbe
              terrarum nullam fama distulerit, idque in his regionibus factum quae nuper agere sub
              dicione Persae videbantur. Enimvero ipsis indigenis id petentibus ac deprecantibus qui
              cum Alexandro belli fortunam subire deligerent ille Alexander, ille, inquam, quem vos
              mente captum et percitum nominatis, hic Aegyptios oratione compressit qui diceret
              idcirco se illis tantam civitatem urbemque condidisse ut ipsis exercentibus terram et
              quieti indulgentibus ac remissis ille pro universis subditis militaret. Perfecit
              igitur partim experimentis his et ostentatione virtutis, partim ratione pariter et
              oratione prudentiae, ut non solum parere ei libentibus sit Aegyptiis, verum etiam ad
              ea pendenda quaecumque sint regibus necessaria faciles animos habeant et voluntatem.
              Videte denique quae quantaque primus omnium apud Aegyptum imperii sui
              <del>e</del>iecerit fundamenta. Quot enim exercitus milia urbs illa alere possit haud
              dubium est, neque his modo sufficiens qui moenibus suis atque gremio teneantur, sed
              procul etiam laborantibus et dimicantibus idonea sustentatrix, una viris unaque his
              omnibus quae sint multitudini necessaria opulens et abundans, facilis ad oboedientiam
              regis, prudentia eius scilicet qui sic instituerit obsequentium mores. Alimoniam
              petit: protinus parent. Auro indiget: sunt vectigalia ditia. Militem quaerit: animis
              volentibus praesto sunt. Et hisce nos opponemus periculum nostrum quibus utique per
              concordiam copulatis auctiores esse instructioresque poterimus, lacessitis vero, ne
              quid infaustius dicam, semper in armis et proeliis?</said>
          </p>
        </div>
        <div type="textpart" n="5" subtype="section">
          <p>In hanc sententiam Demostheni omnis Atheniensium numerus congruebat. Decernit denique
            coronam auream Alexandro esse mittendam pondo quinquaginta consultumque ordinis sui quo
            gratiarum actio teneretur una legatis qui honoratissimi forent eius urbis, dummodo ab
            illa oratorum transmissione temperaretur. </p>
          <p>Profecta ergo legatio cum apud Plataeas regem Alexandrum offendisset insinuassetque
            mandata et Demosthenis una suasionem consensumque Amphictyonum universorum, ad eiusmodi
            responsum regis benivolentiam protinus transfert: <said>scriberem vobis, Athenienses, ut
              rex, sed ab hac me appellatione distulerim, donicum omni barbaria subiugata effectus
              hic meus nomini Graeco proficiat. Enim, quoniam iampridem scripseram decem oratores
              vestros ad me destinari, quod eorum culpa inobsequentiae argueremini, scire vos par
              est non eo me istud consilio fecisse quo potentiam meam in eos quorum disciplinis
              institutus essem aliquis experiretur. Etenim si id facto opus esset, utique una cum
              exercitu Martioque terrore ad vestra moenia transcendissem. Sed quoniam haec
              ostentatio inimica vel hostica est, idcirco prudentissimos vestrum convenire colloquio
              meo malui, ut cum his communis commodi disceptator subsicivi metus vos formidine
              solverem. Enimvero vos, qui conscientia premeremini, nihil omnino sanctum erga mea
              obsequia consultantes, quin etiam explorantes idoneum tempus quo meos Macedonas
              infestaretis, id animi prodidistis quod adversum nos tunc etiam habuissetis cum patre
              meo Zacynthios oppugnante auxiliatores diversae parti fueritis. Contra autem cum vos a
              Corinthiis oppugnaremini, Macedonum auxiliis et eorum suffragiis potiti Corinthiorum
              vim a vobis repulsam esse meministis. Rursumque nobis Minervae simulacrum ritu vestro
              erigentibus in Macedonia vos simulacra et imagines patris mei e templis ac sacris
              vestris deponendas esse duxistis. Egregiam igitur vicem pro tot et talibus beneficiis
              a vobis accepimus. Quae profecto vos etiam ad praesentem discordiam memoria
              iniquitatis vestrae ducebat non sinens utique animo nostro benignitatique confidere ob
              id vel maxime, ne quando maiestate hac regia sublimatus ad ultionem praeteritae
              iniuriae magis quam ad adfectum civicum raperer. Verum id neque mihi ad naturam est
              neque civica religio permittit, cum me quoque apud vos studentem et ipsi Atheniensem
              esse malueritis et ego nomine hoc participato me glorier gloriatusque sim. Enim
              intellego naturale vobis esse sic sapere, cum praeterita quoque exempla in eos quorum
              consiliis uteremini hostili vos animo fuisse testentur. Sic Eucliden praedicatum apud
              vos sinceritate suadendi clausum carcere necavistis; sic Demosthenen porro, cuius urbs
              vestra oratione pariter staret et cura, in exilium proiecistis; tum Alcibiadem
              legationes vestras naviter apud Cyrum et efficaciter prosecutum curiae vestrae
              consortio abrelegastis; sapientiae denique totius apud vos Socraten magistrum
              iniustissima morte multastis. Ingrati Philippo, qui tribus bellis auxilio vobis et
              subpetiis fuit, quique queramini de Alexandro velut ob Stasagorae iniuriam, quae omnis
              vindictae vestrae profecerat: idem enim Stasagoras sacerdotem Atheniensem sacerdotii
              vestri dignitate privaverat. Enimvero, quoniam ista haec nunc omnia ex animo et
              memoria nostra placuit aboleri, sic vobis ad praesentia<del>m</del> responsum
              habetote: probatas mihi satis laudatasque esse suasiones Aeschini, Demadem quoque non
              improbari, quod constantiam suam civibus curiae probatam vellet, sed enim laudari
              praecipue Demosthenem, qui unus verae utilitatis et commodi vestri tenax ea vobis quae
              essent ad amicitiam nostram suaserit. Sit igitur Atheniensibus dignitas quae cluebat
              neque ex me quidquam dubium formidaveri<supplied>n</supplied>t, cuius haec est vel
              maxima summa sententiae ut, cum mihi adversum barbaros pro libertate communi bellum et
              inimicitias elegerim, eam praecipue urbem Atheniensium tuear quae theatrum quoddam et
              communis curia videatur esse Graeciae universae.</said>
          </p>
        </div>
        <div type="textpart" n="6" subtype="section">
          <p>Cum in hanc sententiam Alexander Atheniensibus respondisset, collecto exercitu
            Lacedaemona proficiscitur. Id enim sibi vel opportunissimum tempus Lacedaemonii
            adrogabant quo virium suarum potentiam demonstrarent in Alexandri inimicitiis, cuius
            concordiam tunc Atheniensium civitas maluisset. Adventanti igitur ad urbem suam
            obiectarunt claustra portarum classemque armis et militibus instruxere, quod utrimque
            terra vel mari formidolosos se fore Alexandro arbitrarentur. His rex compertis primum ad
            eos per epistolam loquitur qua moneret uti boni consulerent eamque gloriam bellicam quam
            maiores sibi strenue peperissent nullo turpi periculo amitterent solverentque. Etenim si
            quid eorum fortuna in praesentibus vacillaret, cunctae quoque priscarum memoriae
            gloriarum una sibi periturae viderentur eventurumque profecto ut, dum Atheniensibus
            obstinationem suam pergerent ostentare, risui potius inimicis quam periculo hostibus
            forent. Igitur oportere eos navibus derelictis armisque depositis amicitiae suae potius
            quam armorum capere experimentum. Ceteroquin quos sententia melior indidem non
            deduxisset flammis et incendio deponendos. </p>
          <p>Acceptis igitur hisce mandatis non modo flexi Lacedaemonii non sunt, sed ut
            confidentius in arma concurrunt. Coepto tamen atque exercito per biduum proelio non
            difficile Alexandro fuit flammis iniectis excidii periculum Lacedaemoniis ostentare.
            Quare tunc demum supplices submissique, ne illud excidium sibi et captivitas
              perseveraret<supplied>ur</supplied> Alexandro, procedunt. Ad quos rex ait:
              <said>equidem scio me integris etiam tunc rebus haec consulere voluisse; at enim vos
              cum post classis vestrae urbisque incendia supplicetis, non improbo vel serum
              poenitendi consilium. Sed enim utique vos exempla ducebant perinde arma nostra ut
              Xerxi Persica posse propelli. Sat igitur sit quod de utroque diversum fortunae
              senseritis.</said> Et cum his dictis facessere protinus militem suum ab expugnatione
            urbis Lacedaemonos iubet liberamque eam et ad formam pristinae maiestatis civibus haberi
            permittit. </p>
        </div>
        <div type="textpart" n="7" subtype="section">
          <p>Tunc rebus Graeciae sic compositis ire in barbaros tendit itinere per Ciliciam
            ordinato. At vero Darius conductis in unum satrapibus universis et ducibus bellandi
            consilia quaerebat frequenter admodum recolens ut se opinio super Alexandro frustrata
            foret. Quippe illum incrementis bellicae rei audiebat cotidie sublimari quem saepe
            latrunculum nominasset; neque iam sese nescire anceps sibi et viribus hostium et imperii
            maiestate fieri certamen. Quippe etsi sibi auctior numerus militantium obsequeretur,
            audaciam tamen fortitudinemque se Alexandri demirari. Denique pudorem suum haud dubie
            fatebatur quod ei viro pilam habenamque misisset, quae cuivis magis quam illi ad
            virtutium meritum iusta essent. Ergo iubebat omnis in commune consipere quid factu
            melius repperissent. Neque enim cessatione aut desidia opus esse in hosce provectus
            Alexandri virtutibus procurrentibus cumque in sese paulatim vices utriusque nominis
            demutarent, quas sic in contrarium resultare non absque divina providentia arbitrabatur,
            ut omne illud diadematis Persici decus ferme iam in Macedonica regna transisset. Et haec
            quidem Darius ad suos.</p>
          <p>At vero eius frater Oxyathrus, velut indigna mage a rege quam si vera dicerentur,
              <said>heu,</said> inquit, <said>o frater, o rex, quid hoc tandem rei est quod tantum
              Alexandro isti laudator testis accedis? Anne,</said> inquit, <said>haec tibi iam
              meditata sententia est ut illi regno tuo cesseris, Macedoniam eius tibimet non
              vindicaris? Quin potius imitare industriam hostis tui: quod ille facturus ad nos
              pergit ac properat, id nos bellum Graecis inferamus. Neque ego hoc in loco ut ignaviae
              testis Alexandrum deformavero, qui hortor uti exemplis eius utare tu quoque, cum illum
              videas nec ducibus nec praecursoribus confidentem, sed sibimet laboris omnis officia
              vindicantem haec agere quae tanta sunt. Quae tu quoque, si recte sapias, per te
              feceris. Viden ut primus irruat in proelia, prior intonet bellicum, prior periculum
              subeat, depositis quidem insignibus regiis, dum est miles, recuperatis vero, cum
              victor est, nihilum omnium cunctabundus aut differens, enimvero labore praesenti
              semper consilia subsecutus?</said>
          </p>
          <p>Ad haec Darius: <said>et ubinam,</said> inquit, <said>haec tibi de Alexandro est
              comprehensa notitia?</said> Tum Oxyathrus eius temporis memoriam refert quo ad
            Philippum missus petitum pecunias ab Alexandro adulescentulo etiam tunc minas eiusmodi
            excepisset quas de praesentibus experiretur. Quare boni consuleret rex Darius et
            satrapas omnium gentium quaeve indidem cogi possent exercituum milia advocaret, non
            Parthis scilicet Elymisve, non Babyloniis aut Mesopotamiae data militiae
            <del>e</del>vacatione; enimvero armanda tum Bactra, Indos etiam et Samiramidos regna
            censebat omnesque centum et octoginta gentes quas sibi subditas sciret ad commilitium
              ex<del>er</del>citare, ut, si nihilum amplius, certe vel ostentatio multitudinis
            terrore quodam Graecorum animis obsisteret. Haec sententia placebat quidem admodum regi
            et adstipulabantur etiam plerique praesentes, nisi quod apud eos unum esse prae ceteris
            viribus penes Graecos sat constabat quod plus prudentia mentis quam valentia corporum
            possent. Ergo secundum haec Darius iubet omnem undique armatam multitudinem
            convenire.</p>
        </div>
        <div type="textpart" n="8" subtype="section">
          <p>Alexander vero iter per Ciliciam agens, cum multum spatii sub aestivo sole armis
            onustus pedibus exegisset, forte Cydnum, haud cuiquam secundum flumen vel magnitudine
            vel perspicui agminis nimio rigore, cum ponte transiret, delectatus eius evidentia
            pariter et magnitudine una cum armis <supplied>sese</supplied> praecipitat e ponte ac
            natabundus exit. Sed id factum etiamsi ei ad testimonium fortitudinis plurimum contulit,
            valetudinem tamen discriminosius <del>v</del>icerat, quippe calente etiam tunc et
            sudante corpore incidens aquae illius vehementiam vel rigorem tantam nervis iniuriam
            perniciemque tradiderat ut undique protinus doloribus concurrentibus morbi causa
            contracta vix expiabilis videretur. Quare cum tempus plurimum laberetur neque
              me<supplied>de</supplied>ntibus sedulo curatio ulla pareret, Philippus nomine, sciens
            artis eiusdem et sedulitate acceptissimus regi, conficit poculum quod diceret
            secundaturum. Id cum die statuto Alexander hausurus foret, forte Parmenion quidam e
            ducibus regis, enim infestus Philippo medico, huiuscemodi sententiae Alexandro litteras
            mittit qua Philippum hunc clandestina tractasse cum Dario consilia commoneret uti per
            poculum saluti Alexandri insidiaretur; eius rei mercede<supplied>m</supplied> Philippo
            fore quod sororem Darii partemque regni cum Dario pepigisset; boni igitur consuleret rex
            et ab illa curationis spe temperaret. Suspectans Alexander proinde ut res erat epistulam
            quidem intrepidus vultu et animo ad caput lectuli protinus ponit. Accepto autem poculo
            cum id iam haustui admovisset, eodem <del>per</del> momento etiam epistulam Philippo
            legendam dat. Cumque uno in tempore et ille potum quem acceperat transmisisset et hic
            litteras perlegisset, facile dedit medico intellexisse quid de sedulitate eius opinionis
            habuisset. Denique cum curatio illa ad pristinum statum Alexandrum deduxisset
            Philippusque ultionem mendacii flagitaret, ut insidiatus regi Parmenion poenas capite
            dependit.</p>
        </div>
        <div type="textpart" n="9" subtype="section">
          <p>Igitur recepta valetudine Alexander per Medos exercitum ducens iter illud multis
            admodum diebus per deserta regionis emensus est multamque aquae penuriam toleravit.
            Tandem denique ad Euphratem veniens, fluvium magnitudine haud cuiquam facile secundum,
            eoque constrato navibus atque ponte, quo iter suis incunctantius persuaderet, primus
            omnium pontem emensus auctoritatem cunctis audaciae praestitit. Omni igitur iam
            multitudine impedimentisque transmissis illico solvi pontem compactarumque ob id navium
            iubet vincula. Id cum exercitus universus indignantius accepisset, quod enim pervium
            sibi impedimentum illud intranatabilis fluvii proiecisset, et utile arbitrarentur
              <supplied>non tantum</supplied> secundae meminisse fortunae, accepto hoc murmure et
            indignatione militum rex in haec verba contionatur: <said>equidem fateor, milites, duas
              pariter res in animo esse diversas, spem scilicet et pavorem, quarum alterum
              praerogativa praeteritae virtutis ostendit, aliud vero importuni metus opinionibus
                adumbrat<supplied>ur</supplied>. Quis enim non videt abolendam prorsus memoriam esse
              victoriae praecedentis, si praesenti<del>s</del> vestrae indignationi commodet fidem,
              qua regem vestrum Alexandrum inconsulte fecisse opinamini quod ad fugam vobis
                infau<supplied>s</supplied>tissimum iter pontis dissolutione sustulerit? Aut quid
              prorsus de spe victoriae residebit, si id verum est? Vel quid mage contrarium foret
              huiusmodi votis quam si quod animo praecepistis, id vobis tuto pareret? praesertim cum
              in opere militari formidinis incentivum sit spes tutius evadendi. Sed id quidem deus
              et virtutis vestrae gloria procul fecerit. Enim ego, qui tot proeliis, tot victoriis
              doctus nihil aliud nisi de incremento vestrae gloriae cogitaverim, profecto fecisse
              mihi videor cum sententia fortiorum quod ignaviae intempestivo reditu amputato soli
              prorsus victoriae viam dextris et gladiis reserandam esse monstraverim. Neque id
              dissimulabo quod sentio, adiuvare me votis fortunam eiusmodi ut, si ignaviae reditus
              requireretur, longe sit melius hic occumbere gloriose quam post nomen victoriae
              praecedentis dedecorosius evasisse. Quin legem nobis fortitudinis
                <supplied>in</supplied>dicimus solis esse militandum qui cursum noverint ad
              insequendum hostem potius quam ad periculi fugam. Quam cum perpetuo ignoraveritis,
              deos ego vobis immortales polliciti ac spei meae vades dixerim nihil omnino posse
              oboriri impedimenti quin, si solita vobis utamini fortitudine, debitam victoriam
              capessatis.</said> Ad haec Alexandri verba et favor militum et animus excitatus nihil
            omnino praeter victoriae desiderium celeritatemque conceperat.</p>
          <p>Sed enim cum omnis Darii exercitus propter Tigridis alveum locatus adventum Macedonum
            exspectaret nec cunctabundus Alexander acie instructa sese hostibus obtulisset, coepto
            conflictu ferventique re bellica unus e Persis armis Macedonicis indutus, evitata hoc
            astu dinoscentia, ut propter similitudinem scilicet munimenti, a tergo Alexandrum ense
            infesto adoritur ac ferit. Sed ictus propter galeae fortitudinem habitus frustra
            dissiluit et ad comprehendendum protinus virum satellites properant regique eum
            offerunt. A quo cum Alexander requisisset causas ausi huius, <said>primum,</said>
            inquit, <said>Alexander, neque te clam sit, non ego ex numero tuo sum, enim vestratibus
              armis Persa vestitus. Verum cum satrapes sim, <supplied>ad</supplied> dignitatem
              eiusmodi gloriae apud Darium praemium pactus sum ut, si interfecto te tantae rei
              compendium procurassem, cum regni parte filiam quoque regis ad coniugium promererer.
              Quae profecto haud dubie fierent, ni tecum fortuna potius quam mecum stetisset.</said>
            His auditis Alexander multis suorum praesentibus iterare eum iubet sermonem promissi et
            audaciae, laudatum denique fidei ac fortitudinis ad suos ire iubet, quod eum exemplo
            strenui utilisque praecepti apud milites suos <del>id</del> esse vellet, si pari fide
              <supplied>in</supplied> se quoque sui satellites uterentur. </p>
        </div>
        <div type="textpart" n="10" subtype="section">
          <p>Sed hoc quidem die<del>i</del> inclinatione tantum leviter pro Macedonum partibus
            ostentata uterque exercitus ad castra discedit. Cumque reficiendo corpori ciboque
            capiendo essent, rursus alius satrapa Alexandro se offert cum dignitatis quidem illius
            professione, sed qui diceret se multa magnaque rei bellicae opera pro Dario gessisse,
            enimvero sibi haud parem gratiam repensatam. Si igitur sese susciperet, fore sibi
            admodum facile ut cum decem milibus reliquos Darii satrapas incursaret et caperet, una
            etiam ipsum quoque Darium facile comprehensurus. Ad haec Alexander reverti hominem et,
            si quid valeret, auxiliari regi suo mandat. <said>Qua enim,</said> inquit, <said>spe
              alienos tibi milites tuto commiserim cives tuos propriosque prodenti?</said>
          </p>
          <p> Id tamen temporis etiamtum res absente rege Dario per eius satrapas agebantur.
            Hystaspes denique et Spinther scribunt regi iam pridem quidem se super Alexandri
            exercitu ea quae compererant nuntiasse, enimvero nunc longe auctioribus viribus
            invasisse partem Persici regni pluribusque interfectis et captis non sine periculo ac
            discrimine sese vexare; oportere igitur se quam p<del>lu</del>rimum una cum omni
            exercitu ad confligendum Alexandro praesto esse. </p>
          <p> His litteris Darius acceptis ipse quoque ad Alexandrum scribit in
              ha<supplied>n</supplied>c sententia<supplied>m</supplied>: <said>Video tibi laboratum
              ne quid omnium faceres quod tibi apud nos veniam polliceretur. Ita et adrogans
              litteris et <unclear>latus</unclear> audax in hac eadem temeritate exstitisti ut
              quidvis horum ad animum meum venerit excitare me potius ad ultionem quam ad
              misericordiam queat flectere. Non igitur adeo pertaesos deos regni mei et orientis sui
              sedis existimo ut ad occidua tecum pariter migraturi sint. Quos ego
                <supplied>testes</supplied> facio iuroque ultioni me<del>ae</del> debitae non
              defuturum. An tu putas servire te mihi artifici isto obsequio quod matri coniugive ac
              liberis meis clemens es? Equidem puto matrem mihi in deos abisse, filios vero nec
              susceptos quidem habere, nec coniugem habuisse. Quin magis omnia haec ferro et
              vindicta persecutur<supplied>us s</supplied>um. Quippe si saperes ac velles eorum
              aliquid quod iracundiae meae mederi potuisset, ipse ad me supplex venires ac
              poenitens; foret enim ut vertente ad veniam animo his te honoribus prosequeremur
              quibus te diis aequa<del>n</del>tum esse gratularere. Quod si non facias, sane saevias
              quantum libuerit in meos. Neque enim mater aut coniux neque liberi habiti clementius
              ad mansuetudinem me praeverterint. Habes igitur mandata haec atque suprema: respondeto
              quod voles alterumque optato vel exspectato, id est veniam mali an poenam.</said>
          </p>
          <p>Haec cum laetior Alexander audisset suisque legisset, ipse quoque respondit non minus
            sibi pertaesas esse vaniloquentias et iactantias barbari quam sperare illum diis quoque
            infestis haec dicere, quippe qui timens et metu percitus constantiam verbis
            inconsultioribus fingeret, verum ageret rem timentis. Quod ergo adfectus eius
              eorum<supplied>que</supplied> reverentia<supplied>m</supplied> spectet, non Dario
            illud, sed communi humanitati praestari. Se tamen protinus ad ipsum esse venturum, modo
            si adventus ille ceteris Persis placeret, quibus utique praeterita experimenta
            displiceant; qua re a se quoque supremas litteras datas, cetera vero manu esse
            complenda. </p>
        </div>
        <div type="textpart" n="11" subtype="section">
          <p>Hic uterque exercitus bello paratur. Cui Alexander cum plurimum conscripsisset,
            satrapis Phrygiae vel Cappadociae Ciliciamque aut Paphlagoniam vel Arabiam obtinentibus
            vestium militarium protinus competentem ad militantium numerum et armorum quam maximum
            numerum iubet; in quo<supplied>s</supplied> usus tria milia camelorum apud Syriam agi
            mandaverat, ne quid eorum quod usui foret belli commodo moraretur. </p>
          <p> Eodem sane tempore Darii duces multas eiusmodi litteras misitavere quibus fatigari
            sese multosque admodum optimatium interemptos, quosdam etiam ad Alexandrum transisse
            nuntiarent. Haec omnia in id Darium excitabant ne quid segnius praetermitteret. Igitur
            ad Porum quoque scribit Darius petitque sibi auxilia plurima. </p>
        </div>
        <div type="textpart" n="12" subtype="section">
          <p>Sed Porus valitudine corporis excusata atque in tempus dilata petitis rescripserat. His
            compertis Darii mater, quae una cum Alexandro erat, clam litteras facit easque ad filium
            destinat scriptas in hanc sententiam: <said>Rogodune mater Dario filio salutem dicit.
              Fama est te coacto exercitu ad proelium tendere, profecto nescientem quod orbis quoque
              vires ad sese venientes rex Alexander facile contempserit. Nollem igitur, nate mi,
              incertum futuri a te praeoptari praesentibus, cui fortasse sit promptius de quiete
              aliquid vel amicitia consultare. Quid enim omnium est quod te excitet ad
              indignationem, cum ipsae nos quoque, quibus fortuna timebatur tristior, honore quo
              domi nulliusque indigentes agitemus? Boni igitur consules, si de pactionibus
              videris.</said> His lectis Darius illacrimat: hoc ipso tamen ad indignationem
            excitamento utebatur quo putaret indici iniuriam viribus suis, si de pactionibus
            meditaretur. </p>
        </div>
        <div type="textpart" n="13" subtype="section">
          <p>Alexander nihilominus propius iam Persas ad<supplied>i</supplied>erat adeo ut in
            conspectu eorum etiam muros haberet. Enimvero aestimationem intellectam adventus sui in
            hunc modum ludit: pecua multigena seu armenta, quae illis in pascuis abundarent, coacta
            comprehendi, eorum cornibus frondentes et auctiusculos ramos adnecti iubet; tumque aliis
            ramulis adnexis ad caudas pecudum singularum agi praeimpedita hactenus mandat utramque
            speciem pariter imitatus, ut et erectis frondibus quae adnexae cornibus ferebantur
            silvestrem quandam speciem prae se agerent ex qua oc<supplied>c</supplied>uli
            insequentem exercitum foret, et tractis ramulis pulvis excitus omnem dinoscentiam veri
            eminus confudisset. Et hoc igitur ex pulvere nebulaque eius per immensum quae latius
            agebatur obstupefacti iam primum, tum etiam ultra opinionem magni exercitus territi
            Persae stupore defixi sunt. Iam per internuntios facultatem belli dari sibi decreverat
            Alexander postulare eaque cura depressus in somnum est somniatque sibi deum
              Ammona<del>m</del> adstitisse omnem habitum quo deum Mercurium pingi visitur sibimet
            porrigentem cum his mandatis: <said>en tibi, fili Alexander, adsum in tempore moneoque
              ab illo te quem legare institueras ad Darium prodi potuisse. Enimvero forti animo age
              teteque ipso pro te utere internuntio, videlicet hoc omni habitu adornatus quem nunc a
              me tibi offerri consideras. Id enim, etsi parum consultum aliis videtur regem sui
              ipsum pro se nuntium fieri, tibi tamen istud auxilio nostro proclive est.</said>
          </p>
        </div>
        <div type="textpart" n="14" subtype="section">
          <p>Paret rex monitis dei protinusque Eumedo comitante equo vectus, praeterea alio
            subsidiario sibi adscito, mandatum agit. Igitur cum ad Strangam fluvium devenisset, qui
            plerumque ex vehementia nivium adeo stringitur et congelascit ut instar saxi viabilem
            sese transeuntibus viris, carris etiam quam onustissimis praebeat, atque ex hoc ingenio
            sui tunc gradabilis foret, ibidem accepto habitu quem deus monitor praemonstraverat ipse
            quidem uno usus equo coeptum iter agit. Eumedum porro cum equis duobus ibidem subsistere
            ac sese opperiri iubet. Igitur transmisso flumine, cuius latitudo est haud minus stadii
            mensura, ad ipsa regis tentoria penetrat. Sed cum habitum viri Persae demirarentur
            opinionemque sibi ferme de deo ipso suaderent, nihilominus ecquis foret
              quaeritant<del>em</del> et volentem convenire regem protinus illo deducunt. Enimvero
            forte Darius tunc visendi exercitus sui causa processerat hortandisque animis suorum de
            ignavia Macedonum contionabatur. Iamque aderat Alexander et habitum illum pompamque
            regiae magnificentiae mirabatur. Denique non absque ea dubitatione egit utrumne
            adorandus sibi idem rex foret: ita omni cultu tunc capitis tunc vestitus, sceptro etiam
            et indumentis pedum magnifice ador<supplied>n</supplied>abatur aderantque ei satellitum
            milia stupore barbarico regem suum ut deum praesentissimum demirati. Sed viso habitu
            eiusmodi rex Darius cum officium quoque quod simulaverat Alexander cognovisset, idem
            Alexander prior: <said>en tibi adsum internuntius quidem, enimvero quem nihilo secus
              ipsi Alexandri praesentia opinere, verbaque eius et mandata sunt talia:
                <said>ego,</said> inquit, <said>arbitror eum regem qui parum festinanter contendet
                ad proelium iam ipsum sui ignaviae et diffidentiae testem esse. Quare ne ultra
                cessaveris, quin protinus respondeto quod tempus nobis agitando proelio
                dederis.</said></said> Ad hanc confidentiam dicti cum excitatus animo Darius
              <said>numnam quaeso,</said> dixisset, <said>tu ipse Alexander ades, qui adeo nihilum
              reverens nostri confidentissime loqueris?</said> responsum accepit sese quidem
            internuntium esse, enim pro ipso Alexandro uti praesente loqui oportere. Accepit haec
            Darius dicta clementius et, <said>quoniam,</said> inquit, <said>morem legationis huius
              Alexander quidem <supplied>haud</supplied> secus honoratur, ad sacrificium hinc ac
              deinceps ad convivium revertamur.</said> Post haec dicta cum manus rex Alexandro
            adprehendisset atque in regiam ingressi forent, id quoque sibi auspicato fieri Alexander
            arbitratus est quod volente rege in eius regiam deducebatur. </p>
        </div>
        <div type="textpart" n="15" subtype="section">
          <p>Igitur ubi tempus cenandi fuit rexque accubuit ceterique secundum ordinem dignitatis,
            ut illis mos erat, discubuere, adversim tamen Darium cenare sedentarius iussus Alexander
            honore legati omnium oculos in se facile convertebat. Quamquam enim brevi corpore neque
            ad Persicam magnitudinem haberetur - plerique ferme auctiusculi sunt -, tamen et
              fil<del>i</del>o oris et reliquo membrorum situ admirabilis visentibus erat. Igitur
            convivio iam procedente eiusmodi quid facere Alexandrum subit. Poculum enim ut quodque
            ad bibendum acceperat ubi strinxisset, vas ipsum in sinum sibi condere atque ut proprium
            coeperat detinere. Quod ubi a<del>d</del> ministris regi est indicatum, incertum id
            damnumne an contumeliam ratus insurgensque Darius <said>ecquid,</said> inquit, <said>hoc
              est quod pocula oblata hoc furatrinae genere avertisti?</said> Sed ubi de motu
            corporis Alexander intellexit quid in Dario mobilitatis animi foret - hac enim ex causa
            id consilium exsequebatur - <said>o rex,</said> ait, <said>morem ratus hic quoque
              Alexandri nostri servari id quod apud nostros didiceram exsecutus sum; quippe illi
              liberalitatis haec forma est uti principibus ac ducibus suis quos tali convivio
              dignanter acceperit privata pocula fieri sinat quaecumque acceperint haurienda. Quod
              ego magnanimitate illi te quoque parem ducerem non in contumeliam traxeris.</said> Hoc
            blandimento responsionisque eius gratia cum rex ceterique permulsi essent, admirationem
            sui silentio testabantur. Sed id silentium ferme ad periculum vergit. Unus quippe ex
            convivantibus cui vocabulum Pasarges erat olim Philippi hospitio receptus et ibidem
            Alexandrum etiam puerum continatus, paulatim in memoriam relabens eundem ipsum esse quem
            opinabatur animo confirmat. Sensim igitur Dario quem comprehenderit Pasarges intimatum
            venit. Eoque permotus rex prae<supplied>dae</supplied>que magnitudine prosultans, quid
            illud esset quod tantopere excitaretur nulli mage quam ipsi Alexandro prodit, id enim
            quod evenerat iam pridem animo suspectanti, unaque cum poculis quae sinu gestans habebat
            conclave procurrit ibique pro foribus offendit unum e Persis equum quo advectus fuerat
            detinentem. Ne quid igitur improperiter in re tali fecisse<supplied>t</supplied>,
            custodem quidem equi gladio perfodit, adscenso autem eo fugae consulit. Quod ubi Persis
            visum intellectumque est, quam<del>quam</del> raptim arma capere, ipsum quoque fugientem
            insequi properabant. Enim et illis molitio tardior et Alexandro efficacior fuga erat,
            nisi quod intempesta iam nocte eaque nullis lunae adminiculis illustri aliquanto
            cunctantius regi gradienti suppeti<supplied>a</supplied>ta est forte etiam lampas ex
            obvio. Quae cum sibi praelucens facesseret, eo et ipse properantius et nullo tali
            subsidio Persae tardius agitabant. Sed enim Darius maestior damno elapsi hostis, cum
            inter spem metumque animo volutaret, casu eiusmodi ad maiorem formidinem confirmatur.
            Forte in conclavi eo in quo tunc rex agebat imago quaedam Xerxi sublimius posita, vel ob
            memoriam maiorum vel de picturae spectabilis gratia Dario acceptissima, erat. Ea repente
            fatiscente compactu procidit dissilitque. Id Darius ut res erat coniectans animo
            macerabatur. Enimvero Alexander omne intersitum spatium iam mensus, ubi ad Strangam
            fluvium accessit, ratus fore uti eum pariter ut venerat perviaret, equum quoque quo
            vehebatur impellit primitias congelationis invadere. Sed exesa videlicet vel soluta
            super omni crassitudine ac gelu cessit aequoris facies ad pondus equitantis. Utrique
            igitur cernuantes in profundum fluminis ruunt. Sed enim equum agmen violenti gurgitis
            pessum tractum averterat, rex vero natatu quam valentissimo emensus periculum alterius
            ripae iam potiebatur, cum eminus videt insecutos sese Persas iam litori advenisse
            frustra habitos spe transgressus, desperata etiam comprehensione, reditui consultare,
            quippe cum Persae non modo ad natatus huiusmodi audere non soleant, sed ne navigabile
            quidem ob nimiam vehementiam flumen hoc habeant. Igitur stupenti Dario demirantique quae
            gesta sunt cassum laborem referunt insecutores. Alexander vero menso alveo offendit
              Eumed<del>in</del>um, quem una cum equis duobus ibidem sibi subsidiarium
              dereli<del>n</del>querat. Tum illi et gestae rei seriem explicat et, ubi ad exercitum
            redit, duces quoque laeto<del>s</del> facto participat.</p>
        </div>
        <div type="textpart" n="16" subtype="section">
          <p>Omnem exercitum sibi iam iamque adesse instructum armis iubet. Qui cum omnis in centum
            et viginti milibus numeraretur, <said>ne,</said> inquit, <said>ne sit vobis aliquid,
              milites, quod cunctemini: quaecumque fuerant ex hostibus noscitanda ipse per me
              praesens oculis deprehendi. Neque, si foret periculum de multitudine ignavorum, non
              prompte vobis fidem rei compertae dixissem. Sunt enim illa inexplicabilia hostium
              milia, sed enim seges prorsus facilisque materia manibus ac virtutibus nostris, nisi
              cui vestrum arduus quidem et fugiendus hic labor, o Macedones, videatur, si vobis
              tanta sit caedendi materia quantam renuat ac recuset victricis dexterae
              fatigatio.</said> Ad haec dicta gratantium voces et laetitia militum congruebat omni
            scilicet alacritate bellum sibi desiderantium exspectantiumque. </p>
          <p>Aciebus igitur ordinatis propter litus fluminis Strangae Darium etiam eodem Macedones
            adventare cum omni suo agmine iam intrepidi cernebant, omni scilicet parte terrarum qua
            visentium oculi vagarentur phalangis eius atque ordinibus confluentibus. Enim cum illa
            Strangae mobilitas naturalis rursus ad glaciem convenisset et stratum alvei tenacissimum
            fidele iter etiam transeuntibus polliceretur, Darius prior haud dubitans
              <unclear>eius</unclear> ordines suos proinde ut in acie constiterant transgredi flumen
            intersitum iubet. Emensis igitur universis quidquid de Stranga metui potuisset idem
            Darius e curru regio, cuius suggestu altius vectus eminus cunctis visi consuerat,
            demutat ad currus quibus proelialibus uteba<supplied>n</supplied>tur itidemque cuncti
            satrapae et optimates eiusdem imitatu fecerant, multis iam exercitum intercurrentibus
            qui virtutis solitae singulos et necessitatum praesentium commonerent. E diverso autem
            cum longe tranquillius doctiusque Alexander Macedonas in cornua protendisset, ipse
            Bucephalo suo vectus imperatoriis officiis fungebatur.</p>
          <p>Tandem igitur bellicum lituo praecinente pari utrimque procursu partes in sese
            procurrunt primumque saxis ac missilibus iaculati, mox ensibus etiam strictis comminus
            proeliantur. Multa denique diei parte consumpta, ubi non dissimili discriminis
            parilitate protrahi bellum Darius vidit, enimvero quod unum id morae Macedonibus
            videretur ut metendis Persicis militibus tantummodo laborarent, quo res periculi
            tenderet haud dubie interpretatus fugam capessit et curru sese quam properiter possit
            praesentibus liberat. Strangam denique etiam tunc stratum firmitudine perviabili
            transmittit atque exit et ipse quidem iter ad regiam properat. Iam vero turbatis
            Persicis rebus, cum omnis pariter illae tot phalangae, quae tamen ferri hostiumque
            nondum expertae essent, ad eundem alveum avidius advenissent, sive ex illa facilitate
            naturae sive inconsulto agminis pariter irruentis, Stranga suum officium deficit
            ingressosque submergit omnesque quos alveo acceperat necat. Reliquos porro insecuti
            Macedones obtruncant nec fere fit aliquid ex illis omnibus reliqui quo semesa curtaque
            Alexandri victoria videretur.</p>
          <p>Tum ergo Darius omni spe meliore deposita cum ingressus regiam suam humi sese
            eiulabundus miserabiliter prorsus et ignobilius constravisset, maerebat quidem et eorum
            mortes qui sibi adeo infauste militassent, maerebat etiam damnum regni quod ad incitas
            deduxisset, tunc nomen et gloriam et parta tot saeculis deformataque nunc Persidos regna
            lugebat recursabantque eum et captae urbes et subiugatae regiones et aequatio sui ad
            deorum immortalium vires solisque ortus, quem consessorem sibi dixerat
              gloria<supplied>n</supplied>tior; qui quidem nunc profugus desertusque et inops omnium
            foret profecto, dicens nulli esse hominum rata vel stabilia
              fortunari<supplied>a</supplied>, quae, si parvam inclinationem status sui nacta sint,
            in contrarium protinus resultarent et quosque de culmine ad profundas tenebras
              urguere<supplied>nt</supplied>. Indulgens ergo lamentis eiusmodi humi porrectus
            inopsque solaciorum diu miseriter agitabat. </p>
        </div>
        <div type="textpart" n="17" subtype="section">
          <p>Tandem tamen ubi satias eum praesentium cepit, veluti sobrius maestitudinis factus
            conscribit litteras ad Alexandrum in hanc sententiam: <said>Darius domino Alexandro haec
              dicit. Ante omnia quidem hoc moneo uti te in hac fortunae beatitudine tamen hominem
              recognoscas, siquidem satis idoneum argumentum ad id consilii tibi ego praesto sim,
              quod profecto docere possim nihil homines quam quaeque praesentia sua praesumere
              oportere. Neque enim id modo de me primum fortuna commenta est: iam pridem istud in
              parente meo dea illa Xerxe monstraverat. Is quippe pari adrogantia cupitorum cum in
              vestros militiam delegisset, alioquin avidior rerum quae regum glorias trahunt, pro
              hisce omnibus, quae petebat opes suas totque illa militantium milia adtrita pariter
              amissaque ad poenitudinem vertit. Hisce igitur usus exemplis doctusque de talibus pro
              Graeco nomine atque clementia competentius feceris si miseratione hosce impertias quos
              tibimet fortuna supplices procuravit. Igitur te per favisores tui deos nostrique
              adversatores quaeso obsecroque uti mecum matris quoque et coniugis, ut te dignum est,
              filiorum quoque nostrorum meminisse non aspernere. Eius tibi benivolentiae
              vicissitudinem spondeo uti thesauros quos ex vetusto nobis reges parentes suffossos
              humi abditosque latebris reliquerunt ipse quoque coram referam indicemque; tumque tibi
              Persarum deos prosperos et imperium secundum Medorum etiam et reliquarum gentium
              deprecabor digno profecto tali favore caelestium, si in aliis quoque relevandis tuimet
              memineris ut mortalis.</said>
          </p>
          <p>Hisce litteris sumptis Alexander contionem protinus optimatium et praesentium cogit et
            ea quae scripta sunt recitari non differt. Enimvero tunc unus adsistentium Parmenion in
            eam sententiam vadit uti nec humanitatis officia Alexander supplici denegaret et ea quae
            sibi promiserat libentius amplexaretur, redditurus scilicet matrem pariter et coniugem
            una cum filiabus mercedem promissi. Sed enim ad haec Alexander: <said>atqui,</said>
            inquit, <said>o Parmenion, mihi contra consilium est respondere Dario frustra se illum
              hisce in nos liberalitatibus iactitare quod thesauros suos suaque regna pollicetur.
              Non enim videt cuncta ista haec quae nobis litteris largitur iure belli nostra esse
              perfecta <unclear> neque ille super hisce nobis aliquando bellum indixerat </unclear>.
              Enim quod ipsi quaecumque Darius possederat et obtinebat nostra esse, id est virtuti
              praemia, arbitraremur, idcirco in haec ipsa me militavisse neque mihi in Asiam
              transeundi aliam quis dixerit esse causam nisi quod cuncta haec mihi ac meae
              praeiudicaveram possessioni. Sat igitur Dario videatur id modo unum lucri habere quod
              in praeteritum his omnibus veluti alienissimis incubaverit.</said> Et in hanc
            sententiam dictatas litteras ferri ad Darium iubet. </p>
          <p>Ipse vero transit ad huiusmodi diligentiam uti et vulnerati competentius curarentur et
            desiderati bello sepulchris ad meritum decorarentur. Atque in haec occupatus hiemis
            spatia transegit, quidquid interea temporis fuerit diis praestitibus sacrificiis
            obsecutus. Atque cum interea motu quodam animi repentino iussisset regiam Xerxi, quae
            opulentissima et pulcherrima videbatur, iniecto igni concremari, id quoque mox per
            paenitentiam reformatus exstingui atque ad faciem pristinam retineri praecepit. </p>
        </div>
        <div type="textpart" n="18" subtype="section">
          <p>Fuit eidem inter haec curae ut sepulchra Persarum et sepulta olim eorum corpora
            intueretur, quod in his sepulchris multi crateres aurei multaque magni pretii condita ad
            templorum magnificentiam dicerentur. Sed egregie ceteris anteibat Cyri aedes, quae
            scilicet turris ad faciem lapide levi quadrataque in summam altitudinem exstructa
            processerat. Ipsi vero Cyro conditorium erat e lapide visendo, cuius sive natura
            perspicua sive inscalptio adeo tenuis erat ut nihilum prorsus quidquid intererat
            impediret intuentium diligentiam, adeo ut praeter saxi illius evidentiam capilli etiam
            conditi cadaveris viserentur.</p>
          <p>Sed propter hoc sepulchrum flebile spectaculum Alexander protinus
            conti<del>o</del>natur. Erant enim Graeci ibidem complures quos cum variis ex causis
            diversisque temporibus captivitate rex aut regii subegissent, praesectis naribus
            auribusque et quaecumque hominum vultibus decoriter natura providit suppliciali post
            servitio devincti circa haec sepulchra custodes agitabant. Hi igitur omnes ubi iuxtim
            Alexandrum agere sensere, pariter voce et eiulatu suae gentis Graecisque
            supplicationibus obsecrantes audientem linguae propriae insignia facile permoverunt.
            Quare productos cum videret adeo flebiliter mu<del>l</del>tilatos atque laniatos
            fideliterque causas et ritum Persicum cognovisset, misertus eorum dederat quidem
              volenti<del>b</del>us facultatem uti viatico sumptuati, si vellent, ad patriam
            remearent. Enim cum sese ignobiles foedatosque latere melius a conspectu popularium quam
            ad ludibrium forsitan occursuros civibus praesentirent, huius quidem rei gratiam fecere
            regi, sibi tamen et locum quem colerent et vitam ab indigentia laxiorem protinus
            impetravere. Dat igitur his et agros dapsiles et cetera etiam quae ad agrorum exercitia
            secundarent proque supplicum civium consulit voluntate.</p>
        </div>
        <div type="textpart" n="19" subtype="section">
          <p>Sed inter haec rursus Darius comparando exercitui scribendisque militibus animum
            confirmarat. Scribit denique Poro, regi Indiae, talia: <said>clam me non est
                <supplied>in</supplied> indignationem tuam te ducere quidquid nos ex hostico
              patiamur; ferinam etenim expertus hostium rabiem vel ipsis etiam orbatus adfectibus ex
              illa regia beatitudine in extimam veni Darius ille miserationem, cum mihi non mater
              amantissima, non uxor conspirantissima, non suavissimi filii propter sint, quin haec
              cuncta adversantibus serviunt. Quare pollicente<del>m</del> me non modo thesauros
              opesve regales, sed regni quoque nostri quam amplissimam portionem, spretis Macedo
                supplic<supplied>ation</supplied>ibus eiusmodi una tantum proventuum suorum
              adrogantia delectatur. Ergo, mi Pore, iam opibus fatigatus, animo tamen ad sententiam
              milito, si modo faveas. Rursus enim proelium meditor et, si quos queam, ad communionem
              duco sententiae. Quod si tu quoque tam iustae indignationi nostrae accesseris tuamque
              iniuriam existimaveris quae in me grassata est, ita praecavebis, ut te dignum erit et
              maiorum nostrum, et isti conspirationi consulere tuisque commodis non deesse. Igitur
              ex opinione nostra feceris si gentes quam plurimas congreges quamque primum queas ad
              portas Caspias tendas. Enim ne sit militia tibi militantium inhonora, dabuntur a me
              singulis armatorum aurei tres pedestri, equiti vero quinque, ceteroqui <del>quae</del>
              alimoniis abundarint. Praedae quoque bellicae pars ex medio vestra fiat. At enim tibi
              privum munus istud habebis quod indidem regalissimum est, Bucephalam equum scilicet
              una cum regiis phaleris regioque cultu concubinisque omnibus, quas octoginta centumque
              numerant qui noverunt: eas omnes ac talis cum ornatibus propriis consequere. Quare
              acceptis his litteris ne versaveris, quaeso, verterisve tale consilium, quin properato
              ad nos venias una cum hisce, ut dixi, gentibus quae circa Indum colunt.</said> Et haec
            quidem Darius. </p>
          <p>Sed Alexandrum ista nequaquam latuere doctum ex transfuga Perse quodam. Quare coacta
            manu ad regiones Medicas tendit comperiens Darium in Bathanis agere, quod nomen genti
            est. Omissa denique Asia iter quod institerat festinabat, satis adserentibus
            internuntiis quod, si Darius fugiens portas Caspias intrasset, inefficacem illam
            insecutionem Alexander laboraret. Quae quidem etiam tum veluti parum fideli sermone
            acciperet, dubia rex arbitrabatur; sed cum Bazanus quidam, eunuchus regius,
            transfugisset isque certius enarrasset Darium protinus fugiturum, addita est Alexandro
            properatio.</p>
        </div>
        <div type="textpart" n="20" subtype="section">
          <p>Aderant tunc Dario fugam molienti satrapae duo, quorum nomen alteri Besas erat, alius
            vero dictus Ariobarzanes. Hi, cum iam rumoribus calidioribus adesse Alexander
            nuntiaretur, rati se plurimum in gratiam profecturos esse victoris si necem Dario
            intulissent, regem suum in sua regia solitarium opprimunt et letaliter vulneratum ac si
            iam mortuum derelinquunt cautissimum considerantes si tantisper a conspectu Alexandri
            recessissent donicum illud facinus quod perpetrarant ut victor perpenderet,
            divulgaretur.</p>
          <p> Iamque exercitus Macedonum rursus Strangae memorati fluenta transmiserat et Alexander
            protinus superveniens regiam, in qua obversari Darium compererat, cursim irrumpit eumque
            recens vulneratum atque adhuc spirantem miseriter offendit. Sed id Alexandro ultra
            opiniones omnium flebile et luctuosum admodum fuit. Videns enim participem illius regii
            nominis ac maiestatis adeo miserae vivendi clausulae reluctantem, flens eiulansque
            iacenti homini circumfunditur eumque amplexabundus et contegens regia chlamyde in haec
            verba solatur: <said>erige te, quaeso, Darie, nec deseras; si quid enim ex animo est
                quo<del>d</del> iuveris, ratum habeto regna te tuamet recepturum futurusque rursus
              ille qui fueris.</said></p>
          <p>Sed ad haec Darius exsangui iam corpore cum voce etiam ad primum impetum deficeretur,
            manus supplices tendens adtrectansque genua Alexandri adsistentis et circumplexus, ut
            poterat, tandem talibus loquitur: <said>licet mihi iam, Alexander victoriosissime, in
              hac constituto fortuna liberius aliquid quam qui victuri sunt loqui idque a me amicum
              tibi, non hosticum putes. Inter haec verba blanda disceptes. Numquam igitur te regii
              nominis decus tollat nec, si quid blandius fortuna promiserit, idcirco te coeli
              compotem arbitrare. Enimvero consultius tu futuris atque praesentibus consules. Nihil
              enim interest quod dispescat regiam nostram aut plebeculae dignitatem. En tibi ille
              Darius - nosti, quippe qui fuerim dominus et deus scilicet huiusce mundi existimatus
              -: at flebilem mortem oppeto. Sed habeo obitus huiusce grande solacium quod in tuis
              manibus hunc spiritum iam effundam. Quare, quaeso, non invideas sepulturam, quam mihi
              una cum Persis tui quoque Macedones exsequantur. Tum Rogodunen matrem meam commendatam
              tibi ad honorem dignum nomine nostro habeto atque participem Olympiadi tuae. Colito
              uxorem etiam meam; filiam vero Roxanen hac prece tibi in manum do quaesoque eam dignam
              coniugio tuo censeas. Erit enim illi ad solacium largiter nihil sibi de regia
              coniunctione defuisse.</said> Et in hisce verbis Darius spiritum transigit.</p>
        </div>
        <div type="textpart" n="21" subtype="section">
          <p>Multis igitur lacrimis miserationem rei clam Alexander prosecutus auferri cadaver et ad
            magnificentiam debitam proque sui dignitate ritu Persarum sepeliri iubet. Denique
            corpori regio transvectando cum baiulos quosque nobilissimos suorum atque indigenas esse
            iussisset, ut illis officium tale non dedignantibus fieret, primus ipse onus feretri
            subiit. Quo viso cuncti quoque illud ut honoris privi maximum testimonium competebant.
            Infertur igitur sepulchris maiorum omnium tum Darius ac paulo post aedes ipsi templumque
            construitur et lex diei religiosaque sollemnitas datur more praescripto, uti dies ille
            annuus Persis celebratissimus fieret, non sacris modo et laetitia hominumque
              congregatu<del>s</del>, verum spectaculis etiam atque certamine tum ad mulcedinem
            aurium solitis procurari tum ad delectationem oculorum. Nam et fortitudine decertantibus
            et voluptate sua cuique praemia et honores annuos statuit. </p>
          <p>Postque haec, quod ex incerto regiae incitationis multi victoris animum formidarent
            eoque vagis terroribus agitarentur, quo cunctorum animos deliniret, edicit in verba
            quorum sententia haec fuit: <said>rex Alexander, Ammonis et Olympiadis filius, Persis
              dicit. Ea quidem quae iure belli transacta sunt nullum profecto sapientium puto pro
              culpae merito putaturum. Etenim diis ista sententia est quam exsequi mortalibus sit
              necesse. Quare superis quidem habeo gratias favisoribus meis. Enim nunc quoniam vos
              quoque nostra cura esse coepistis, scire vos par est satrapas quidem regionibus
              constitutos, quibus ex more parebitis haud secus prorsus ac si sub Dario mos erat;
              eoque id consultavi ne incerta regentium observatio plus penes vos haberet formidinis
              quam veritatis. Utemini igitur legibus vestris pariter ac moribus. Idem enim vobis
              conventus, eaedem sollemnitates et suavia; nec vagum quemquam a regione vel sedibus
              suis aberrasse quopiam probaturus sum, quippe quibus patrimonia priva habere
              permiserim exceptis auro pariter et argento, quae communis hic usus magis esse regia
              confitetur; reliqua vero omnis moneta, quae cuique est, domino permittitur.
              Armamentaria sane privata si in usum publicum satrapae necessaria viderint, his quoque
              eos uti oportere mandavi. Agmina pariter peregrinari inque aliena transire
              interdixerim, nisi quod tuendi sui gratia usque ad decem vigintive hominum numerum
              congreges facient. Cetera multitudo pro rebellione et hostico punietur. Mercaturarum
              versurae sint itidem ut sub Dario pateantque commercia vel Graecis in Persas vel
              Persis etiam ad Graecos. Quippe provisum est ut per satrapas etiam dimensa spatia viae
              publicae consternantur. Sollemnitates vobis et certamina gymnica erunt, sed hisce
              omnibus praesides dedi ex Alexandria mea viros Aegyptios, quibus aureae quoque coronae
              gestamen et amictus purpureus est permissus, praeterque eos ingressu ceteros sacri
              templique prohib<supplied>u</supplied>eri<supplied>m</supplied>. Iudicia etiam, quae
              vulgo privatim quisque faciebat, nisi per curiam publicam civitatum celebrari non
              licebit. Ac si praeter haec aliquis ausus erit, hostis supplicio punietur.</said> Et
            haec quidem Alexander usibus publicis. </p>
          <p>Quod vero ad comprehendendos eos qui Darium vulneribus incesserant, dicit haec:
              <said>equidem me gaudeo hostem maximum Darium servitio subiugasse, eiusque mortem
              licet ipse exsecutus non sim, habeo tamen hisce qui id fecerint gratiam. Quare quod
              benivolentiae suae erga me studium protestati sunt ii quique sunt auctores huiusce,
              hortor ac moneo uti se prodant mihique indicent praemia debita recepturi. Neve istud
              in ambiguum dubiumque quis transferat, iuro deos maiestatemque patris Ammonis et
              Olympiadis matris meae, quique hi fuerint, eos me sublimes ac notissimos omnibus
              effecturum. Neque enim non maximo digni praemio qui eius consilia praeverterint qui
              rursus bellum et novum mihi proelium meditabatur.</said></p>
          <p>Ad hoc edictum multis quidem fletu res digna videbatur. Sed enim Besas et Ariobarzanes,
            auctores scilicet caedis Darii, Alexandro sese obvios ferunt et professi facinus
            sponsionem praemii repetunt. Tunc viros protinus comprehendi et quam editissimo in loco
            cruci suffigi iubet. Quod cum praeter spem hominibus accidisset, patefecit rex dignum se
            suo nomine existimasse si quid de regia libertate subtraxerit, dum Dario modo ultio
            debita procuraretur. Neque tamen hisce ipsis de periurio se reum fore, cum sublimes eos
            notissimosque omnibus fore edicto promiserit quos quidem facile sit visere in illo
            suggestu crucibus adfixos. Tunc omnibus et oratio placuit et regis benignitas comprobata
            est.</p>
        </div>
        <div type="textpart" n="22" subtype="section">
          <p>Sed hisce gestis ex voto Persarum et illic satrapa constituto qui patruus Dario
            fuisset, eiusmodi litteras Alexander ad Rogodunen, matrem Darii, facit: <said>ea quidem
              cuncta quae mihi adversum Darium fuere perinde ut diis libuit sunt transacta. Enimvero
              ego votis petivi ut eius incolumitatem nanctus socio ipso uterer atque amico. Sed is
              quoniam suorum insidiis Besae vel Ariobarzanis sit interfectus, nihil a me reliqui
              fuit quod ad prosequendum eius funus ultionemque dignum foret. Verum quoniam supremo
              Darius adloquio filiam suam Roxanen mihi in coniugio esse mandavit, voto eius et
              precibus accessi idque e re est de litteris iam praesciri.</said></p>
          <p> Ad haec Rogodune mater Alexandro sic respondit: <said>nobis quoque id voti maxime fuit
              ut, quoniam diis inclinare Darii nomen ab illa potentia libuisset, in te nobis et
              illius dignitas et spes omnis incolumis servaretur, quem virtutum scilicet et
              sapientiae merito dignum fortuna sua nullus addubitet. Id ergo ut cunctis, ita nobis
              praecipue voluptati est, quas et in illa versura fortunae nihilum triste experiri
              contenderis et habitas pro veteri ac tui nominis dignitate nunc etiam regno
              participes. Igitur nobis quoniam id, Alexander, quod Darius es, in te nobis deos et
              deorum beneficia numeramus hancque gratiam ut tibi confessae, ita Persarum quoque
              proceribus palam fecimus, quo ipsorum etiam votis deorum immortalium numeris et
              consortio congregere. Quare tecum una, quod iubes, Roxanen quoque deinceps
              venerabimur.</said> Et haec quidem mulieres ad regem. Eaedem tamen satrapis et
            optimatibus talia: <said>agamus largiter diis immortalibus gratias quod Dario desinente
              Darii nobis beneficia non desunt. Nam et Roxanen Alexander suam fecit eamque coniugii
              honore dignatur: qua cuncti de gratia una cum diis ipsis deorumque simulacris
                <supplied>obviare</supplied> vos regi adeo benignissimo oportebit atque id quod in
              commune proficiat confiteri, cum eos in quos dominus factus est mutuari gaudium suum
              maluerit quam exercere.</said>
          </p>
          <p> Sed ad eiuscemodi legationes Alexander gravabatur. Neque enim se parilibus cum diis
            honoribus exaequabat, quin immo meminisse semper <supplied>ut</supplied> mortalis suimet
            oportere admonebat. Nihilominus, ut quisque in haec officia venisset, laudatos atque
            donatos honoratius dimittebat. Idque quod de Roxanes nuptiis consuluisset cum matre
            participat Olympiade iubetque id quod ex priori praeda mundi regii fuerat Rogodunes
            atque Roxanes referri ad eas protinus. Enim ut adfluerent regalibus copiis, ita monet
            verecundiae quoque disciplinaeque Graecae meminissent, colentes scilicet Olympiada ita
            ut se rege et marito dignum foret; id enim uxore faciente nihil fore quod magis esset
            Alexandro placiturum. Atque his ita institutis et factis ordinatoque omni regno Persarum
            in Porum ducit exercitum.</p>
        </div>
      </div>
      <div type="textpart" n="3" subtype="book">
        <head>Liber tertius qui est obitus Alexandri</head>
        <div type="textpart" n="1" subtype="section">
          <p>Emensus igitur desertas Indiae regiones aquarumque indigentissimas, bestiolarum quoque
            examinibus infestas quas phalangia vocant, multo labore ipse atque exercitus fatigantur.
            In eademque iam duces eius se colloquia conferebant quod sibi satis esse deberet usque
            ad Persas proeliis laborasse ; his quoque subditis et Dario consultum quantum oportuerat
            Graeciae, si modo vectigales Persas patriae fecissent. Quo vero ille tenderet labor in
            Indiam properantibus adeo infestis omnibus locis feritate bestiarum? Quod si in tantum
            ardore rei bellicae Alexander urgueretur, non sane videri consultum inconsultae isti
            cupidini si comes fieret reliqua multitudo. Iret ergo quo vellet duceretque qui vellent;
            se tamen missos facere deberet tot iam bellis exercitos ac fatigatos. Enimvero his
            Alexander cognitis advocatoque omni tam Persico scilicet quam Macedonico exercitu in
            haec verba contionatur: <said>unus mihi idemque est sermo apud utrumque vestrum, o
              fortissimi milites, quive mecum Macedones huc venistis, quive Persae experti imperium
              post victoriam nunc mihi commilitium profitemini. Igitur in commune vobis dictum hoc
              habetote quod, si me solum ire in Indos eorumque bella decrestis, faciam id quidem
              intrepidus ac libens. Enimvero unum admoneam quod adtestemini nihil esse mirum si ad
              futura quoque discrimina solus ire compellar, cum prioribus quoque solus animi virtute
              suffecerim. Neque mihi est arduum, Macedones mei, eadem consulere nunc quibus vos
              rectos in hanc solus possessionem victoriae duxerim, sola ferme cura imperatoria
              militans in hisce quas confecerim expeditiones, nisi forte istud a me adrogantius ac
              non verius dictum esse miremini, cum unum quodvis imperatorium sapiens prudensque
              consultum praestet manum multorum inconsultius laborantium. Recognoscite igitur
              pariter et recensete an vos umquam sufficere potuisse tot illis Darii milibus ac
              fortitudini putaretis, quae ego princeps semper militiae laborisque semper dux in
              proeliis insuperavi, nisi forte aliis addubitantibus timentibusque egomet ipse
              legationem mei apud Darium facere dubitavi, nisi uspiam me cunctantem aut residem in
              proelio denotastis. Si ergo vobis ista sunt amica consilia uti deserto me solitarii ad
              Macedoniam repedetis, ite sane, libensque vos votis properantes prosequar, modo si
              concordi animo id facere possitis neque dissidentes in ulla pericula prolabamini, ex
              quis facile noscatis omnem exercitus fortunam atque virtutem consistere in animo
              sapientis imperatoris.</said> His auditis haud dubie cunctos
              <supplied>pudor</supplied> pariter et poenitentia fatigabat. Confirmatis denique
            animis quaesunt et sedare iracundiam regem et uti se obsecutoribus ad cupita.</p>
        </div>
        <div type="textpart" n="2" subtype="section">
          <p>Atque ita fines Indiae ingressis obvii fuere legati quos rex Porus ad Alexandrum cum
            litteris miserat, quarum sententia haec erat: <said>Porus rex Alexandro dicit haec.
              Incursanti infestantique tibi fines ac civitates meas mando, Alexander, dicoque uti,
              cum te hominem memineris, nihil ad deos inconsultius moliare. Neque enim urguere te
              debent ad ausa temeraria fortunae hominum imbecilliorum hortarique uti Indos incessas
              quod tibi fuerit in Persas fortuna proclivior. Non enim te ex eo iuvari
                <unclear>aut</unclear> speraverit virtus tua, cum primum nostri ceperis
              experimentum. Patet quippe cuivis nosse <supplied>quis</supplied> ille sim Porus et
              nulli adversum nos licuerit ex fortitudine, quippe qui non homines modo, verum deos
              etiam viribus antestemus. Quibus diis inefficacem audaciam fuisse adversum nos
              documenta sunt antiquissima vel vestra, quippe cum illum ipsum Liberum vestrum, qui
              apud vos deus existimetur, temere in haec irrumpentem irritum superatumque hinc Indi
              in fugam verterint. Quare non modo suadeo, verum iubeo quoque abire te hinc ad tuas
              Graecias contentum Darii fortuna et paribus gentibus viribusque ad illam vestri
              nominis mediocritatem. Neque enim si nobis Graecia vestra opus foret, non olim atque
              ante Xerxae conatus subacta Indis foret. Enimvero quoniam inutilis nobis est nihilque
              dignum opibus nostris aut amoenitatibus habet, neque quaesita est neque quaeretur. Is
              enim demum labor suavis est proeliantibus ex quo sit etiam idonea spes praemiorum.
              Neque enim est nostrum in magno conatu digno operae pretio caruisse. Quare id tertio
              iam praedico ac denuntio tibi uti facessas ex his quibus imperare non
            possis.</said></p>
          <p>His litteris publice recitatis Alexander ait: <said>nunc quoque vos moneo, sanctissimi
              milites, ne quid rursum magnificentia ista barbarica animos vestros inconsultius
              turbet. Auditis enim litteris Pori revocate illam quoque litterarum Darii memoriam
              videteque num adrogantia dispar, num dissimilia verba aut sit dissimilis imprudentia.
              Sicut enim ferae istae bestiae quae apud ipsos sunt plurimae, pardi videlicet et
              leones elephantique, solo illo naturae suae fretae impetu et corporis alacritate
              facile hominum sapientia subiugantur, itidem hosce barbaros intelligetis fiducia
              multitudinis fretos, nulla tamen praeditos imperatoria Graecave sapientia, perfacile
              mox in dicionem nostram esse venturos atque itidem prudentia nostra ad perniciem sui
                v<supplied>er</supplied>ti posse, ut in feras est facilis hominibus
            effectus.</said></p>
          <p>In hunc fere modum Alexander cum suos adhortatus esset, ipse quoque Pori litteris
            responsurus in hanc sententiam scribit: <said>terreri nos putans, Pore, litteris tuis
              magnum admodum meis consiliis incentivum praestitisti, quo nobis in vos dispositum est
              militare. Dicis enim nihil eiusmodi habere Graecos quod sit dignum ad opulentiam
              vestram, vos vero hisce esse omnibus adfluentes quae sint ad beatitudinem necessaria.
              Addis praeterea operae pretium considerari militantibus oportere uti ne frustra
              laboretur. Quibus omnibus doces quo nos quoque alacrius ad vos tendere debeamus, unde
              nobis haec cuncta quae adeo vos praedicatis accesserint. Fateor enim nihil esse
              Graecis eiusmodi quorum vos divitiis gloriamini atque idcirco indigentes meliorum a
              vobis petere necessaria. Illud vero ridiculum ut, cum te homunculis praeferas, tum
              diis quoque potiorem esse pronunties, quod ni adesset litteris tuis, in reliquis
              fiducia fortitudinis dici posset; quoniam vero hisce non temperas, temeritas utique
              est intellegenda. Quare sicuti tibi constantiam fingit ille contemptus, velut earum
              fortuna gentium minime moveare quae sunt a nobis bello superatae, ita nos quoque
              nihilum omnino terrebit verborum ista magnificentia, quae temeritatis vestrae index
              potius est quam fortitudinis.</said>
          </p>
        </div>
        <div type="textpart" n="3" subtype="section">
          <p>His lectis Porus ad belli studia incitabatur. Cogit ergo exercitum et quam plurimos
            elephantos ceteraque genera bestiarum quibus Indi commilitant, contraque eos Macedonum
            et Persarum aderat multitudo. Enimvero cum illos Pori numeros Macedones intuerentur
            unaque his bestias memoratas, admodum animo turbari coepere haud dubie cunctabundi ob
            insolentiam eiusmodi proelii quod una esset cum hominibus barbaris et omnigenis bestiis
            agitandum. Id animi eorum non clam Alexandrum fuit. Nam ipse quoque unacum bestiarum
            ista novitate movebatur. Quaesita ergo belli ratione comminiscitur per astutiam quo
            demum genere averti posset impetus bestiarum. Igitur statuas aereas quam plurimas advehi
            secum quibusque de proximis locis ad locum proelii iubet. Quod ubi factum est, ibidem
            igne subiecto quam plurimo calefieri eas et igniri festinat; erantque eae statuae post
            primos aciei ordines sitae atque ita ante belli tempus hostibus invisitatae. Enimvero
            ubi signa bellica crepuere primique concursus partium sperabantur, Indi barbari feras
            illas bestias prae se ire dimittunt, ita scilicet doctas ut, cum primum in adversos
            involavissent circaque eas proeliaturi hostes occuparentur, nihil Indis supervenientibus
            morae fieret quin libera iaculandi hostis trucidandique facultas pateret. Id ubi factum
            est, praedocti Macedonum ordines primi paululum de loco quo institerant repedantes
            ignitas statuas incursantibus bestiis produnt. Quas cum falsa<supplied>e</supplied>
            facie vel<del>uti</del> etiam candenti colore impetu belli complexu et morsibus
            adfectarent, mox sauciae debilesque aut protinus cadere aut refugere coepere omnino
            nullum auxilii ullius emolumentum dominis adferentes. Sicque Indis ab illo ferarum
            auxilio destitutis secunda concursio fuit, ut ipsi privis inter sese virtutibus
            experirentur. Igitur Persae coepere sagittis Indos incessere ceteroqui nudos armorum
            eminusque configere, neque minus eos equestribus proeliis quam vehementissime Macedones
            fatigare. Cum quibus una cum ipse Alexander periculo non deesset, equus ille Bucephala,
            quo vehebatur, Pori dextra vulneratur et cadit idque Macedoni supra omnia quae possunt
            in proeliis incommodare dividiae fuit. Quare neglecto omni omnino opere bellandi equum
            exanimem ipse cauda in partes suas retrahit metuitque ne spolium illud Indi suum
            vellent, quod esset Alexandro pudibundum. Atque ita receptis suis et proelio dissoluto
            viginti ferme dies indutiis dantur, quibus utrimque sepeliendis exurendisque his qui
            apud alteros proelio desiderati fuerant institere. Sed hisce quibus dixi diebus haud
            pauci Persarum in partes Pori transisse Alexandro nuntiabantur.</p>
        </div>
        <div type="textpart" n="4" subtype="section">
          <p>Quod cum et impune fieri pervideret et consuetudinem haud commode gliscere fidei
            neglegentibus, iniit consilium uti Porum ad solitarium ipse proelium provocaret, cetera
            dicens genera bellandi fortunam exspectare potius quam virtutem aut gloriam ducum.
            Enimvero sibi non indidem laudem videri imperatores captare unde subditis suis periculum
            fieret. Optimum ergo in utroque iudicatum iri, si suis ipsimet duces manibus
            experirentur. Quod si Poro sederet, fortunam eiusmodi minime aspernaturum. Id barbarus
            sibi libenti satis offerri profitetur acquiescitque condicioni quam Alexander fecerat,
            scilicet aestimatione barbarica de modo corporum mensuram virium metiens, cum se
            proceritudine corporis et cetera magnitudinis congruentia longe distare ab exiguitate
            Alexandri pervideret, ipse quinque ferme cubitis erectior, cum Alexandrum qui visitavere
            vix tribus cubitis numeravissent.</p>
          <p>Hac igitur adrogantiae spe cum dies pariter et locus proelio constitisset fieretque
            pugna regalis, primitus quidem anceps diu fortuna bellantibus videbatur, non minus
            Alexandro tempus incursandi rimante quam Poro locum vulneris declinante. Sed cum forte
            apud Indos ex quadam repentina conversione Pori strepitus et conclamatio exstitisset
            avertissetque Porus os quo causam illius strepitus cognovisset, involat Alexander atque
            eius inguinem telo eminus transfodit eumque prostravit. Hac indignatione Indi excitati
            in arma prosiliunt instaurantque id proelium quod absque vulgi periculo pactum inter
            reges erat. Enimvero Alexander saepe iam Indicam vim expertus non facilem rei bellicae
            manu silentium quaerit et ab hoste patientiam petit paulisperque patientibus in hunc
            modum loquitur: <said>non equidem video causas, o Indi, tam inconsulti huiusce
              discriminis vestri, cum nihil egerit aliud nostra inter nos proeliatio quam uti vestro
              commodo consultaret. Igitur cum omnis militantium vis ei ostentationi proficiat, si
              testi imperatori suo quod singulis sit devoti animi monstraverint, quid hoc rei est
              quod incassum discrimina vestra profunditis Pori iam testimonio facessente?</said></p>
          <p>Ad haec dicta cum Indi se nolle Graecis fieri captivos dominumque Alexandrum pati vulgi
            murmure testarentur, secundo etiam sermone Alexander monet solverent hunc cordis sui
            metum exspectationemque curarum eiusmodi abicerent atque secluderent et fidem rati dat
            iureiurando. Neque enim sibi libidinem talem aut desiderium umquam Indici imperii
            adstitisse, sed enim omnem illam causam proelii hanc fuisse si experimento ipso
            fortitudinis suae gentes quoque ceterae didicissent amicitiam suam singulos magis quam
            vehementiam experiri convenire. Igitur irent quisque securus in sua nec ultra quicquam
            de victorum insolentia trepidarent, cum illa quoque causa ab indignatione victoris sese
            utique tueretur quod plerique soleant in ultionem prioris contumeliae insequi superatos.
            Non enim Indos culpae illius reos apud se fuisse, verum Porum, qui sat sibi poenarum
            quae lex belli monuit praestitisset. <said>Sed ne ipsi quidem ultra iam hostis
              sum,</said> ait, <said>quin etiam hortor moneoque vos uti regem, ut fas exigit et
              vobis moris est, sepulturae inferatis.</said> Ad haec dicta Alexandri non cunctanter
            quidem acquieverat vis Indorum. Sed enim Alexandro non absque utili sapientia haec
            humanitas sederat, cum et vim Indicam saepe expertus foret et pleraque praedae eorum,
            quae secum plurima gentis suae more Indi ad proelium vehunt, in suam potestatem sciret
            esse translapsa.</p>
          <p>Quare domitis hostibus avectaque praeda ad Oxydracontas, quae gens exim colit, iter
            suum dirigit non illam quidem gentem ut hosticam incursaturus - neque enim illis studia
            sunt armorum -, sed quod celebre esset Indos quos gymnosophistas appellant hisce in
            partibus versari. Opum quidem omnium et cuiusque pretii negligentes, solis vero
            diversoriis patientissimi quae humi manu exhauriunt aditibus perangusta, enimvero subter
              capaci<del>b</del>us spatiata, quod id genus aedium neque pretii scilicet indigens et
            ad flagrantiam solis aestivi apricius habebatur. </p>
        </div>
        <div type="textpart" n="5" subtype="section">
          <p>Ii igitur cum comperissent Alexandrum ad sese contendere, primates suos, quos scilicet
            a sapientiae modo censent, obviare adventanti iubent cum litteris huiuscemodi:
              <said>Gymnosophistae Bragmanes Alexandro homini dicunt. Si tendis ad nos proeliaturus,
              utique tibi propositum est, quid nobis adferas habes, porro quod auferas, nihil. Sin
              vero venies ut discas, quae a nobis scilicet sciri queant, nulla est invidentia.
              Etenim non arbitramur inter hasce scientias nostras causam discordiae positam, cum
              tibi amica res proelium, nobis vero philosophia noscatur.</said></p>
          <p>His lectis Alexander pacificum iter agere decrevit videtque homines reliqua nudos, sed
            amictu simplici superiectos, deversantesque his aedibus seu speluncis quarum relatio
            supra est. Eorum filii coniugesque pascendis pecudibus occupabantur. </p>
        </div>
        <div type="textpart" n="6" subtype="section">
          <p>Ergo instituit Macedo cum hisce hactenus loqui ac primum an uspiam huius gentis
            hominibus sint sepulchra. Ad haec responsum est idem sibi domicilium esse quod
            sepulchrum eoque consuefieri his diversoriis ut, dum cotidie dormiunt, desinant
            aliquando vigilare exque eo sibi esse unam domum viventi pariter et mortuo. Rursus
            quaerit ex alio utrumne plures vivi an mortui putarentur. Ad idque responsum est videri
            quidem plurimos mortuos, sed eos numerari non oportere, quoniam iam esse desiissent;
            quippe plures pronuntiari oportere eos quos videas quam illos scilicet quos neque oculi
            ulli neque ratio conspicetur. Post quaerit ex alio utrumne vita fortior an vero sit
            mors. Vitam esse responsum est, quod solis quoque ferventior orientis vigor, marcentior
            vero viseretur occiduus, ortumque hominis esse quo vivitur contraque quo frigeat. Et id
            addit, utrum mare spatiosius anne terra. Terram esse respondent, cuius mare gremio
            teneretur. Sciscitatur id quoque, quaenam omnium bestia callidior et astutior. Hic vero
            cum risu hominem esse pronuntiant adduntque rationem de exemplo sui, qui solus tot
            animantium milia illexisset ut ad persequenda ea quae aliis essent praedae cupiditate
            laborarent. Non his ut ad contumeliam dictis Alexander movebatur. Enimvero addit quid
            imperium sibi videretur. At illi fraudis potentiam esse respondent adiutam temporis
            blandimento vel, si ita mavelit, iniusta audacia. Quaerit etiam utrumne dies an vero nox
            prius constituta putaretur nihilque cunctantes noctem priore ordine posuere, cum omnia
              qu<supplied>and</supplied>oque concepta vivendi auspicium in tenebris sortiantur, post
            vero nata in lucis spatia transmigrarent. Pergit denique sciscitari cuinam mentiri
            hominem non oporteret. Responsum est deo, quod omnividens ille sit atque omnium sciens.
            Quaerit etiam quasnam in homine partes honoratiores esse existimarent. Laevas esse
            responsum est, quod sol etiam oriens ex laevo dextrorsum curriculum exsequatur, tum quod
            permixtio maribus ac feminis laevarum mage partium existimetur et lactaturam feminam
            laevi uberis primum alimenta praestare deosque laevis humeris religione gestari et reges
            ipsos indicia dignitatis praeferre laeva. </p>
          <p> Cumque post haec et quid sibi a rege vellent largitum iri polliceretur, immortalitatem
            consoni poposcere. Sed id cum rex praeter potestatem suam esse dixisset, <said>cur
              ergo,</said> aiunt, <said>cum sis mortalis, tot tamen laboribus servis et tantis
              appetentiis vinceris quarum tibi fructus aut nullus aut brevis est, enimvero idem mox
              ad alios transiturus?</said> Tum Alexander: <said>non haec sane nobis,</said> inquit,
              <said>in manu sunt, enim deorum vivimus lege, quam homines exsequi sit necesse. Neque
              enim illi nisi navigari maria sivissent, venti quoque navigantibus prosperarent aut
              virecta etiam moverentur, nisi ob hoc ortis flabris impellentibus cederent. Gigni quis
              neget cuncta ratione, <supplied>ratione</supplied> esse qua nata sunt moxque occidere
              interireque ratione? Nihil denique omnino frustra reperies quin cunctis actibus sui
              motus et causa sit. Ut mihi quoque non utique ratio ista bellandi sit suavis, sed
              quoniam animum meum ardor istiusmodi voluntatis incesserit, decedo ac ministerium meum
              puto quidquid de hoc labore profecero. Denique facessant ista de medio, quae iam erunt
              inter homines discrimina fortunarum? Quae dispar ratio gloriae? Quae diversitas
              dignitatum? Quis voti modus? Desinet protinus coli terra, transmitti mare, desiderari
              successio, cum illa promptior sit naturae hominis admiratio non videre quae metuas,
              cum meminisse non desinas desideratorum. Etenim quanti qualesque meorum etiam proeliis
              cecidere? Quanti vero adepti desiderata? Non ex illorum incommodo condicionem suam,
              sed ex ipso proventu beatitudinem metiuntur. Haec denique una vivendi lex est, velle
              sibi unumquemque quod penes alterum videat, ut habeat ipse quoque quod mox transmittat
              ad ceteros.</said></p>
        </div>
        <div type="textpart" n="17" subtype="section">
          <p>His talibusque cum sese tunc Alexander oblectavisset, exim iter prorsus exsequitur
            arduum quidem illud et laboriosissimum inviis locis asperitate naturae et colentium
            vastitate. Deque labore hoc Aristoteli scribens magistro ut vel maximum sibi testimonium
            dicit eiusque litteris sententia talis fuit. </p>
          <p>
            <said>Operae pretium est, mi magister, eorum omnium quae sint in nostris laboribus
              maxima eorumque qui mecum una toleraverint <supplied>in</supplied>opinatissima te
              participare per litteras. Igitur Indicas regiones incessimus. Nam cetera tibi ad
              Bragmanas usque praemiseram. His denique penetratis Prasiacae supervenimus, quae
              civitas regia quaedam Indiae cluit. Situs vero eius loci arduus et ad promuntorii
              faciem longe porrectior; nam et mari imminet subiacenti. Enimvero quod istum colunt
              hominum nescias invisitatius an inauditius genus, hique sunt promisce mares atque
              aliud secus, omnes tamen ad nostratia corpora quibus sunt feminae molliores: nam et
              vetus sermo eos molles Sabaeos appellat. Sed nihil aliud ferme ad cibum norunt praeter
              piscium genera, quorum illis multa et facilis abundantia est.</said>
          </p>
          <p>
            <said>Fuit igitur mihi ad eorum fabulas diligentia et interpres inventus est qui nobis
              daret cum hisce barbaris fabulari. Cumque multus et varius sermo procederet, locum
              interea quendam insulae monstravere - nam is etiam eminus visebatur -, quod esse
              dicebant veteris cuiusdam regis indidem monumentum; id auro esse et pretiis
              refertissimum conditis. Cum hoc naturalem hominum vel diligentiam in nostris vel
              appetentiam promovisset certatimque festinaremus, pars visendae eiusce insulae vel
              sepulchri, pars vero vel plurimi auri etiam aviditate, et spe potiundi iam animis
              gestientibus, repente barbari qui loci eius indices fuerant dilabuntur eque in
              conspectu nostro incertum quanam maiestate evanescunt relictis sane naviculis admodum
              parvis duabus ac decem, quibus vectari soliti intellegebantur. Igitur una mecum cum
              amici ad spectaculum properarent, Philon scilicet et Hephaestion, Craterus quoque
              multique alii, obstitit <supplied>Philon</supplied> ac periculum illud visendae
              novitatis non primum a rege faciendum, verum a se modo suisque similibus, suadere
              persistit. Quippe amplius aliquid in hisce regionibus formidandum in quibus viderimus
              hominum formas de conspectu nostro tam facile evanuisse, neu, si quid secus atque ut
              speraverant incommodaret, eius periculi fieret de rege principium. Sese igitur iturum
              esse confirmat ac, si exploratio secundasset, tunc demum nos tuto posse
              transmittere.</said>
          </p>
          <p>
            <said>Sedet sententia persuadentis atque ita iussimus fieri. Conscensis ergo navibus
              protinus ire ad insulam tendunt, quae, quamvis propter obviare oculis videretur, ad
              integrae horae tamen spatium consumpserat navigantibus. Tandem sunt visi insulae
              institisse. Sed >id> ubi gestum est, omne id solum repente una cum viris et sepulchro,
              quod visebatur, submersari mari et in profundo labi conspicamur. Neque enim vana
              formido ludebat oculos intremiscentium, enimvero illa Philonis mors et exitium eorum
              qui una Philonem comitati fuerant. Territi igitur detestabili morte sociorum indigenas
              barbaros rimabam<supplied>ur</supplied> si quid nobis de itinere consultarent. At vero
              nullus uspiam visitur locisque desertis et inhospitalibus per octo posthinc
                im<del>me</del>morati dies egimus consilio confirmando. Tum in illo promuntorio
              cuius supra facta est mentio bestiam quoque vidimus praegrandi admodum et inopinabili
              magnitudine quam ebdomadarion vocant, adeo immensi portenti rem ut illi perfacile
              insistentes etiam super dorsum elephantos cerneremus. Hac igitur spectaculi foeditate
              moti iter ad Prasiacam repedamus, per quas ubique vastitates multa ferarum nomina
              multasque eiusmodi saevitudinis facies erat videre, serpentium quoque genera
              permiranda. Illic et solis lunaeque defectus comminus etiam speculati sumus et causam
              hiemis et temporum differentias arbitrati. Quo primum reversi ut inspecta sunt vos
              quoque participare curabimus.</said>
          </p>
          <p>
            <said>Nunc enim nobis iter per regna Darii Persasque nostros agitatur; quam cum omnem
              peragrare regionem cordi habeamus, multo ubique auro multisque crateribus abundamus,
              non his ex auri modo materia pretiosis, verum longe lapidum luce maioribus. Neque
              tamen nobis alia quoque ab hoc genere divitiarum instrumenta sunt minora. Sed hic
              circuitus de quo dicimus a portis Caspiis fieri <unclear> quo eptus laboras aut vitae
              </unclear> eiuscemodi. Ubi cenatum exercitui foret, statim signum dari classico et ad
              vesperam iniri iter oportebat idque horis ferme nocturnis tribus agitari convenerat,
              sex vero insequentibus horis somno indulgere; rursusque exim ad horam diei quartam
              reliquum spatii transmittebamus. Sed enim viantibus non simplex habitus neque
              incuriosa munitio fuerat necessaria. Peronibus quippe crura omnia pedesque muniri et
              femoralibus uti pellinis oportebat reliquumque corpus ambire loricis, quod illae omnes
              Persicae regiones multis admodum et vehementibus infestari serpentibus
              dicerentur.</said>
          </p>
          <p>
            <said>Idque iter continuatis diebus ferme duodecim exanclavimus atque ita demum ad
              oppidum adventamus situm in insula circumflui fluminis; ibique visitur castrum
              consitum undique arundinibus, quae ad triginta cubitorum spatia supercrescerent.
              Crassitudo vero earum supra eam quanta est hominis crassitudo. Navigia quoque plurima
              amni inerant, quae mox curiosius intuentibus partes quaedam fissarum arundinum
              noscebantur. Enim huius fluminis liquor ad potum hominis adversus amaritudine nimia
              est cum salsitate. Quaerentibus igitur, qua poteramus, ex accolis usum elementi
              memorati aliud castrum eminus demonstratur ab stadiis ferme quattuor indidem situm; ad
              quod cum audacius quidam exploraturi properassent, flumen quidem adfluum vident; sed
              emersi indidem hippo<supplied>po</supplied>tami magnitudine nescias an saevitia
              immaniores nostros qui exploratum abierant incursavere. Ac rursus ad aliam partem
              eadem nobis curiositate rimantibus agmen earundem bestiarum longe numerosius
              occursabat. Quare omni genere fugienda loca evitandumque periculum videns classico
              signum abitioni praecipio, quamvis tanta vis sitis eiusque desiderii homines
              incessisset ut plerique etiam a potu urinae ob necessitatis vehementiam non
              temperarent. Igitur forte fortuna cum exim stagnum quoddam dapsile repperissemus
              potitique desiderato ac persuavi potu <supplied>per</supplied> prata virentia
              sterneremur, eminus video in quadam adiacentis tu<supplied>muli em</supplied>inentia
              titulo gemmeo superscriptum hanc sententiam: <said>aquationem hanc rex Sesonchosis
                orbis universi praestiti cunctis Rubrum navigantibus mare.</said> Igitur iussi
              propter hoc stagnum castra constitui ignesque quam creberrimos fieri.</said>
          </p>
          <p>
            <said>Et iam noctis ferme hora tertia numerabatur illustrisque admodum luna nihil diurni
              luminis demutarat, cum subito conspicamur undique ex omni silva quae circumsteterat
              bestias quasdam ad ripam stagni potus gratia contendentes. Erant eae bestiae scorpii
              quidem non minus proceritudine cubitali, ammodytae etiam albi colore vel rufi nec non
              cerastae coloribus ut supra diversis. Quare vehementi sollicitudine incitati
              conspicantesque iam nostrorum aliquot interemptos fletibus undique consonantibus
              periculum opperiebamur. Insequebantur enim praedictas bestias etiam quadrupedes beluae
              vehementes, potus scilicet consuetudine ac necessitate illo venientes, quae quidem
              erant leones supra magnitudinem taurorum quos ex nostratibus maximos ducimus,
              rhinocerotes etiam vel apri vel pardi, lynces quoque et tigrides scorpiurique una
              elephantis et bu<supplied>c</supplied>riis; tunc taurelephantes et cum his homines
              senis manibus portentuosi, himantopodes etiam et cynoperdices multaque formarum
              humanarum genera invisitata. Igitur excitabamur ad providentiam periculi imminentis
              atque ideo arma quidem quam properantissime capimus; mando vero ignes quam maximos et
              creberrimos fieri silvisque ipsis conflagrare facillimis immitti incendia. Quae res
                et<del>ip</del>si plurimum quantum contra multitudinem bestiarum opitulari
              trepidantibus poterat, invita<supplied>t</supplied> tamen nimietate luminis plurimas
              illo contendere idque certamen <del>in</del> eo usque novis vitandis periculis fuit
              donec cum lunae occasu umbrata tellure offusisque tenebris ad consueta silvarum
              refugia omnes illae bestiae remearent. Non tamen prius memorata saevities animantium
              receptui consulit quam id animal supervenisset quod regnum quidem tenere in hasce
              bestias dicitur; nomen autem odontotyrannum vocant. Haec bestia facie elephantus
              quidem est, sed magnitudine<supplied>m</supplied> etiam huius animantis longe
              provectus, nec minor etiam saevitudine omnibus egregie saevientibus. Quare cum nostros
              incesseret ac ferme viginti et sex de occursantibus viros morti dedisset, tandem tamen
              reliqua multitudine ignibus circumvallatur et sternitur. Adhuc tamen saucius
              odontotyrannus cum indidem fugiens aquae fluenta irrupisset ibique exanimavisset, vix
              trecentorum hominum manus nisu extractus de flumine est. Hactenus igitur noctis illius
              nobis periculi finis fuit.</said>
          </p>
          <p>
            <said>Longe tamen molestius, quo enim caveri difficilius erat, quod post evenit.
              Tenebris enim post occasum lunae omnia obumbrantibus nyctalopecas viseres de arenis
              profundis emergere non minus longitudinis cubitis decem eaeque, qua poterant, homines
              involant. Tunc ex iisdem arenis corcodrilli etiam exsistentes passim invadunt
              quadrupedia militaria. Ad hoc alites quibus apud nos vocabulum vespertilio est, sed
              quae illic super columbarum magnitudinem, dentibus tamen ad humani rictus valentiam
              saevae sunt, circumvolare coepere et quibusque incautioribus aures aut nares aut
              digitos praesecare. Tum rhinocoraces insecutae, sed eae sane neque ad homines
              saeviebant neque ignes temere advolabant. Tandem igitur restitutus diei intelligensque
              in quanta discrimina proderemur ab hisce Indis qui sese salutaris itineris futuros
              esse nobis polliciti erant, eos ob fraudis meritum eisdem aquis praecipites dari
              necarique praecepi. Atque exim usi itinere rectiore tandem restituimur viae quae nos
              ad Prasiacam tuto deduceret.</said>
          </p>
          <p>
            <said>Igitur cum oppidum quoddam opulens sane et abundans omnibus refectioni humanae
              necessariis advenissemus, recipiendis viribus ibidem dies quinque transegimus.
              Enimvero cum sexta iam reditui consuleremus, talis nobis obicitur admiratio. Primum
              quidem venti spiritus vehemens et <del>procella</del> adeo supra consuetam
              magnitudinem rapax ortus est ut non tentoria modo satis firmiter fixa convelleret,
              verum homines quoque stantes gradientesque prosterneret, nisi quod properanter
              sarcinis strictis ad tutiora oppidi concursamus. Enimvero dum ista molimur, coire
              nubes et densitatem nimiae crassitudinis solis lumen omne coepere subtexere
              indiscretamque nobis noctem diemque confundere. Neque id breve aut transcursorium
              fuit, enim diebus fere quinque pari facie foedatus aer in id tandem aliquando purgavit
              ut sexta sub luce, cum interruptis nubibus sol faciem mundo pristinam reddidisset,
              tantam vim nivium incubuisse videremus ut supra trium cubitorum altitudinem densa
              multos quidem et nostratium interfecerit quos forte in apertioribus locis nacta sit,
              plurima tamen obruerit quadrupedia, quorum nihilum non sta<del>n</del>taria morte
              obriguisse visitares.</said>
          </p>
          <p>
            <said>Eaque nivium vis cum diebus ferme triginta vix tabuisset, aequato tandem solo
              itinere dierum ferme quinque Prasiaca<supplied>m</supplied> adventabamus, multo quidem
              labore, qui strictim dictus est, exanclato, enimvero maiore praeda totius Indiae
              earumque gentium quacumque transmisimus convectata, nullo omnium Indo Persarumve
              dubitante quin omnia nobis ad subiugandum facilia forent quocumque animum
              intendissemus. At cetera nomina pretiorum aurique opulentiam ulterius non requirendam
                <supplied><gap/></supplied>, vixdum gravibus subvectionibus consulentes, cum tanta
              in his quae subiugata sint loca vel copia vel adfluentia reperiretur. Sic igitur animo
              laxato cum nihil iam foret quod non fortuna ex hisce appetentiis explevisset, omne
              demum intenderam desiderium ut, si quid esset quod invisitatum aliis foret atque
              auditu mirabile haberetur, id sane resciscerem videremque. </said>
          </p>
          <p>
            <said>Tum quidam viri ex oppidis circumsistentibus esse dignum cognitu et scientia
              contendebant, si modo mirum homini videri posset virecta noscere et arbusta loquacia
              ad humanum modum. Id primum ut impossibile alienissimumque natura arbitratus neque
              credideram nec renuebam. Sed persistentibus adserentibusque adsensi tandem itineri
              eius terrae quam sol oriens visitaret. Eo ergo cum venissemus, ducor in quendam locum
              arboribus consitum vel amoenis. Hunc illi paradisum vocitavere. Enimvero consaeptum
              viseres non maceriae circumiectu, verum arborum frequentia circumsistentium. Eum locum
              sacrum Soli Lunaeque esse dicebant; nam et aedes templaque opere naturali hisce diis
              ibidem intrinsecus viseres, duas vero arbores caelum ferme proceritudine intervectas,
              simili facie qua cupressus, plerumque etiam <unclear> diretiorum est </unclear> ea
              stirpe, quod genus arbores myrobalanos habent. Sed ex hisce duabus arboribus de quibus
              supra locuti sumus marem alteram, alteram feminam esse contendunt. Et maris quidem
              arboris praesidem Solem, feminae vero Lunam esse <supplied>c</supplied>ultricem. Harum
              omnis circa radices convestitas viseres tergis ac pellibus sacris; sed ex his quae ex
              maribus essent marem arborem, quae vero ex pecudibus femineis ad honorem feminae
              sitae. Quamvis hominibus gentis eiusce usus ferri aerisve vel stanni omnifariam
              ignoraretur, neque esset quicquam quod ad aedificii usum ex luto fingeres
                <supplied><gap/></supplied>. Cum igitur illa terga vel spolia bestiarum, ex quis
              forent animantibus quaererem, comperio leonum esse sive pardorum et huiuscemodi
              bestiarum eisque tergis non ad honorem solum numinum uti consuetos, verum etiam ad
              operimenta abuti homines incolentes. Id tamen esse in hisce arboribus admirabile:
              namque oriente sole marem illam arborem itemque cursus sui meditullium possidente vel
              tertio occiduo loquacem fieri et consultantibus <del>tercio</del> respondere, idem
              vero nocturnis horis atque lunaribus arborem feminam.</said>
          </p>
          <p>
            <said>Doctus igitur ab his viris qui antistites loci sacerdotesque memorantur uti mundus
              et ab omni irreligioso contagio impollutus accederem, comites mihi eius aditionis
              adscisco amicos carissimos fidissimosque, Parmeniona scilicet, sed et Craterum,
              Isyllum quoque atque Mache<del>n</del>ten et Thrasyleonta et
                Mach<supplied>a</supplied>ona una Theodecto Diiphiloque, sed etiam Neocle.
              Monentibus igitur sacerdotibus religione prohiberi ferrum id loci invehi, ita ut
              praedictum est facio moneoque, addita tamen cautela eiuscemodi diligentiae quod
              octoginta viros fortitudine pariter exploratissimos adesse circa ea loca ac nemus quo
              ingrediebamur quam sollicitissime iubeo, exploraturos etiam ecquis esset qui forte
              vocem de proximo subiectaret quam nos ex illis arboribus ferri arbitraremur.</said>
          </p>
          <p>
            <said>Adhibito igitur uno ex Indis, qui interpres dictorum idoneus foret, cuius illectu
              illo veneramus, iuro quam sancte poenam illum capitis non evasurum, si promissum ex
              arbore responsum diffamatumque tacuisset. Unde intentis ad audiendum, mox primum solis
              occasus et abitio fuit, vox auditur ex arbore, sed lingua barbarica, eiusque
              interpretamenta haud quisquam nobis edissertare audebat. Id cum obstinatius facerent
              cupiditateque omni ad significantiam vocis emissae properarem, interminatus interpreti
              necem ni sedulo mihi praedicta narrasset, perterritus tandem eiusmodi esse responsum
              arboris refert: quod enim obitu veloci et occasu iam proximo vitae meae spatia
              urguerentur eamque mortem non de externis, enimvero de civibus et proximis fore. Quae
              dicta cum ex natura hominis meum quoque animum attitillare<supplied>n</supplied>t ac
              sub ortu lunae rursus ex arbore femina oraculum mihi sciscitanti reddi deprecarer,
              quaerens et obsecrans numnam matre et proximis salutatis obitus mei clausulam
              subiturus sim, non barbara iam, sed Graecae linguae significantia lunaris arbor
              elocuta est mortem mihi in Babylonia esse fatalem.</said>
          </p>
          <p>
            <said>Id satis triste mirumque admodum amicis adsistentibus videbatur. Ego tamen coronis
              atque alio religioso honore locum donare contendens sum prohibitus a sacerdotibus,
              quod huiuscemodi munera dii indigetes abnuissent. Agebam maestus et exspectatione
              futuri admodum territus; Parmenion tamen me Philippusque in somnum ac requiem
              hortabantur. Sed id quoque cum omnifariam negitassem ac iam ferme dies insequens
              indilucesceret, ipsum ad sacrum ire contendo adtrectansque arborem quaeso percunctans
              ecquid, si vitae praedicto abitu urguerer, revectari tamen ad Macedoniam corpus meum
              dii permitterent viderene matrem atque uxorem ultra potuissem. Sed ad haec primum
                ortu<del>s</del> solis lux mundo est reddita, e vertice arboris acuta quaedam vox,
              sed enim discrebilis et intelligenda sic appulit: <said>completa sunt</said>, inquit,
                <said>tibi vitae spatia quae debebantur nec revehi sane ad matrem, ut desideras,
                poteris, cum illa mors in Babylonia sit futura; sed sedes corporis longe diversa
                est. Verum ubi haec tibi finis adfuerit, mox matrem quoque una et coniugem perituras
                esse vel tristiore morte non ambigas, Indis una vel Persis etiam
                infestantibus.</said></said>
          </p>
          <p>
            <said>His compertis animoque ad necessaria confirmato, moratus dies ferme quindecim ad
              Prasiacam festino et Atilaniae regionibus, quarum peragrandis oppidis praesens
              intentio erat, debitam diligentiam praesto. Ergo Prasiaca percursata revenio Persidam
              omni studio properans Samiramidos quoque nunc regnum visere. Sed quoniam ad
                hu<supplied>n</supplied>c mihi interim finem res gestae sunt, ea te scientia
              participare amicum fuit. Quare vale.</said>
          </p>
        </div>
        <div type="textpart" n="18" subtype="section">
          <p>Post hasce litteras ad Aristotelen datas pergit ire, ut scripserat, ad Samiramidos
            regiam, quod illo se et opulentiae fama ducebat et magnifica pervulgatio imperii satis
            incliti ad laborem. Quippe urbs omnis muro quam validissimo est circumsaepta portarum
            valvis aere vel ferro ad firmitudinem vel decorem impendio fabre <unclear> possessis
            </unclear>. Omne vero oppidum quadratis saxis, sed hisce non incuriose laevigatis,
            congestum et cultum visere non absque admiratione visentium fuit. Enimvero regina oppido
            erat et pulchritudine famosissima et commendabilis ex aetate, forte tunc viro vidua,
            quamvis mater iam trium liberorum. Sed feminae nomen Candace dicitur. Proneptis erat
            haec Samiramidos supra dictae. Ad eam igitur Alexander scribit talia: <said>Aegyptum
              adveniens ex eorum indigenis audivi illis terris et domos vestras et sepulchra esse
              defunctorum; ex quis palam fuit dominatos esse priscos reges vestri Indiamque
              tenuisse. Nam et relatio addidit Ammona quoque meum militasse una vobiscum et id famae
              adstipulatur etiam oraculi maiestas quod editum iubet uno nos deo sacris obsequi.
              Quare religiosum est facere dei iussa et id moneo suadeoque rectius tibi facturae, si
              veneris, enimvero multum peccaturae, si omittas.</said>
          </p>
          <p>Ad haec Candaces scribit: <said>vetus nobis oraculum est Ammonis dei neque nos in
              Aegyptum militare neque Indiam nostram hac ex causa debere commoveri, enim si quis huc
              audeat, hisce utpote hostibus occursare. Quare dei iussis parere decretum est ac
              verecundum. Nec nos aestimes ex colore, quippe cui animi liberalis species intuenda
              est non satis corporis forma praeiudicat. Id ne putes arte timoris adlatum, octoginta
              nobis populos scito esse vel maximos eosque omnis agere in armis non ob iniuriam
              inferendam, sed inferentibus occursuros. At vero te probo quod ad communionem nos
              sacri et obsequium voces Ammonis dei, quem maximum et praesentissimum scimus. Habebis
              ergo tibi ex nobis amicitiae argumentum centum laterculos auri grandissimos, Aethiopas
              impubes quingentos, psittacos sex sphingasque sex praeterque haec Ammoni deo nostro
              coronam smaragdis ac margaritis, etiam toreumatis pretiosiorem. His <unclear> ad
              </unclear> loculos refertissimos cuiusque generis margaritarum atque gemmarum ad decem
              numerum eburneosque alios loculos octoginta; una misi usibus et deliciis tuis ferarum
              genera quae sunt nostratia, elephantos trecentos quinquaginta, pardos sex,
              rhinocerotas octoginta, pantheras vero quattuor milia, canes etiam in homines
              efferatissimos nonaginta, tauros trecentos, virgas ebeni mille atque quingentas; quae
              cum primum auferenda iusseris, transmittentur. <unclear> Haec ut valebis </unclear>
              scribasque ad nos velim ecqui te iam orbis universi dominum esse
            gratulemur.</said></p>
        </div>
        <div type="textpart" n="19" subtype="section">
          <p>Et ad haec quidem transferenda Alexander miserat. Ipse vero paulo post videndae reginae
            studio illo profectus est. Quod ubi Candaces comperit, eiusmodi rem ex ingenio
            comminiscitur: unum e pictoribus peritissimis ire clam obviam adventanti Alexandro iubet
            eumque quam colliniatissime efficiat ac depingat atque ad sese properiter picturam quam
            illeverit deferat. Id ubi factum est et pictor revenit, acceptam effigiem abdito quodam
            et secreto ponit in loco.</p>
          <p>Sed insecuta est factum hoc eiusmodi fabula. Filius reginae Candaces, cui nomen
            Candaules erat, una cum equitibus admodum paucis forte occurrit ad quaedam tentoria
            Alexandri militum. Moti vero custodes exercitus personae novitate ducemque illum et si
            qui cum ipso venerant comprehendunt offeruntque Ptolomaeo, cui cognomentum Soter erat;
            eius enim dignitas veluti secunda post regis ambitum videbatur. Quod igitur Alexander id
            horae somno per diem teneretur, Ptolomaeus quaerit ex homine quis esset quasve haberet
            causas repentini illius superventus. Ad haec Candaules, opinatus regem esse Ptolomaeum,
            ait esse se quidem filium reginae Candaces, sed enim sese una cum coniuge civilius et
            incuriosius ad sacrificium annuum contendentem supervenire Amazonum a quodam Bebryciorum
            tyranno uxore privatum, omnes denique militum qui una secum fuerant interfectos. Quare
            commodum nunc numeris congregatis hanc se moliti militiam, uti ultioni consuleret.</p>
          <p>His compertis Ptolomaeus ad regem irrumpit eique comperta communicat, quae quidem grata
            Alexandro et ex voto accidere videbantur. Surgit igitur e lectulo et diadema protinus
            suum in Ptolomaei caput transfert chlamydeque augustiore vel regia circumiectum egredi
            iubet; tum, ubi petitus a Candaule rex fu<supplied>er</supplied>it, ad sese Antigonum
            satellitem vocitare. Pro quo Antigono cum ipse Alexander Ptolomaeo se veluti satellitem
            obtulisset, <said>ibi,</said> inquit, <said>cuncta haec mihi comminus dicito atque a me
              consilium super re quaeritato.</said> Ita ut doctus est Ptolomaeus protinus facit. Sed
            cuncti videntes et Ptolomaeum cum insignibus regiis et pro satellite Alexandrum
            adsistentem, summa exspectatione pendebant ecquid novi consilii regi sedisset.</p>
          <p>Namque ut egressus est habitu famulantis, protinus Ptolomaeus: <said>cerne,</said>
            inquit, <said>Antigone, hunc Candaulem: is Candaces reginae est filius, sed enim
              iniuriam deflet coniugis raptae per insolentiam regis Bebrycis. Facies igitur
              obsequenter si nos consilio iuves subiciasque ecquid nunc facto opus esse
              arbitrere.</said> Ad haec Alexander: <said>dignum te sane erit, rex,</said> ait,
              <said>si armato exercitu iniuriam supplicis ulciscare eximasque eius adfectus cuius
              honor matri proficiat.</said> His compertis Candauli gaudium. Sed Ptolomaeus ad haec
            respondit: <said>ergo,</said> inquit, <said>Antigone, exsequere istud quod subiecisti
              consilium atque exercitum para.</said></p>
        </div>
        <div type="textpart" n="20" subtype="section">
          <p><said>Faciam sane,</said> respondit Alexander, <said>sed enim commodum est mihi, rex,
              ad consilium quod subieceram bellum istud inferri Bebrycum regi seu regno non die
              teste; neque enim animus barbari <supplied>nisi</supplied> improvisa formidine
              incitatus ab in<supplied>ter</supplied>fectione raptae mulieris temperabit. Erit vero
              frustra opem supplici procurare, si emolumentum victoriae dilabatur. Ergo si placet,
              nox belli tempus et superventus eiusmodi confirmetur: ubi enim flammis immissis noctis
              obscuro turbari civitas coeperit, acquiescent condicionibus nostris facillime iam
              praeventi rapta<supplied>m</supplied>que nobis haud difficile repraesentabunt.</said>
            Haec cum dixisset et Antigonus consideraretur a supplice, procidens eius ad genua
            Candaules: <said>quam vellem,</said> ait, <said>tu ille Alexander fores cum hac tua,
              Antigone, sapientia! Non enim armigeri parum nobis <unclear> calles industria dedisses
              </unclear>.</said></p>
          <p>Ergo, ut consilium fuit, irruunt nocte barbaricam civitatem et iam somno deditis
            superveniunt; iniectis denique flammis omnia conflagrare cum
            sep<supplied>ul</supplied>tis somno nuntiarentur causamque superventus hauddum
            cognovissent, undique increpari <unclear> claso </unclear> iubet Candaulis illum
            exercitum uxorem esse repetentis. Quare boni consulerent si regi uxor protinus
            redderetur; quod ni fecissent, omnis civitas direpta hostiliter conflagraret. Id ubi
            civibus palam factum est, irruunt aedes tyranni foribusque praefractis mulierem protinus
            reddunt. <supplied>Ob</supplied> hoc gaudium Candaules cum agendis gratiis occuparetur
            eiusque facinoris summam penes Antigonum collocaret, complexus eum hisce adloquitur:
              <said>da, quaeso te, mihi, Antigone,</said> ait, <said>ad matrem usque comitatum, ut
              pro consultis tuis a me quoque praemiis munerere.</said>
            <said>Ergo,</said> inquit Alexander, <said>recte feceris si id ipsum a rege super meo
              nomine postularis. Nam et mihi haud mediocre studium est et videndae civitatis tuae et
              reginae pariter salutandae.</said> Monet igitur Ptolomaeum uti petitis adnueret
            seseque legatum ac nuntium ad Candacem ire mandaret; et Ptolomaeus pro iussis ac si
            petenti adnueret facit ac sic ait: <said>et ipse sane loqui per litteras aveo cum
              Candace et gratiam tibi faciam, ut desideras, eumque nobis quam primum sospitem
              redhibeto; hunc enim tibi ut me ipsum Alexandrum tecum missum habebis.</said>
            <said>Ita sane,</said> Candaules ait, <said>eumque tibi onustum donis regalibus
              reddam.</said></p>
        </div>
        <div type="textpart" n="21" subtype="section">
          <p>Insinuat ergo traditque Candaules Alexandro vel maximam exercitus sui partem
            impedimentaque omnia quibus apparatus regius vehebatur. Sed enim Alexander viabundus
            cuncta curiosius spectans animo perlustrabat, montes scilicet arduos et congesta saxorum
            nivali specie candentium quae pleraque crystalli metalla dicebantur, frigida sane sub
            caeli plaga et circum omnia nubibus convestita. Enim frigus hoc fertur non obsistere
            ubertati: arbores enim procerissimas virentesque et graves pomis ubique mirabatur. Haec
            poma erant vel mala grandia ad auri gratiam colorata, sed ad magnitudinem ferme quae
            apud nos est citri excrescentia; uvae ponderis et densitatis immensae, prorsus ut
            singulis acinis vel improbissimis oris hiatibus non occurses. Granatis etiam malis suam
            dat gratiam magnitudo: nam grana illis quo glandes ambitu, verum ignicantia, tum sapora,
            ipsaque mala non minus pepone<del>s</del> excrescunt. Enimvero poti<del>o</del>ri
            horumce pomorum perdifficilis occasio: ita omnia vel pleraque dracones amplexi possident
            haud errabundi, tum genera lacertorum haud minus ich<del>e</del>neumonum magnitudine.
            Multa praeterea animantium genera innoxiaque, sed enim facie peregrina, nostris
            experimentis aliena, et simias facile viseres magnitudinem ursarum nostratium
            supervectas formasque varias bestiarum quas efferre difficile est nominibus non
            insignientem.</p>
          <p>Locorum vero plera<del>s</del>que saxis quidem aspera, sicuti dictum est, sed quae
            facile praesumeres haberi et incoli posse numinibus: quippe loca haec domus deorum
            vocant et plerumque visuntur in hisce secessibus agere dii res voluptarias. Addebat
            quippe Candaules et vocatos hominibus respondere et vultu sese quo sint regibus
            confiteri. <said>Quare tu quoque, si voles, invitato sacrificiis haec numina; nec erit
              difficile experimentum quin te quoque sui conspectu dignentur.</said>
          </p>
          <p> Multa igitur eiuscemodi cum per omne iter vidisset audivissetque Alexander, tandem cum
            Candaule ad regiam Candacis venit. Quare iam primum fratres eius, postque et regina
            mater cum regiae pompae comitatu Candauli obviantes in complexus eius gratulabundi
            irruere gestiebant. Sed enim praevenit iuvenis nec prius sibi adfectus huiusce obsequia
            deposcit quam Antigono gratias super adiuto sese ac liberata coniuge confessi forent.
            Hunc enim Antigonum internuntium esse regis Alexandri secumque legatum. Tunc
            quaerentibus gratiae novitatem et iniuriam raptae coniugis et ultionem <unclear> provisi
              beneficii </unclear> refert. Ergo agunt gratias iuvenes et regina laetatur
              ultione<del>m</del> pariter temerati Candaulae et integratae nurus illibata laetitia.
            Cena denique gratulatoria, ubi id tempus, operosa et regalis apponitur. Et est videre
            apud illos lasciviam barbarum, incubare pretiis, illudere pretiis, sed et vesci de
            pretiis.</p>
        </div>
        <div type="textpart" n="22" subtype="section">
          <p>Insequenti tamen die cum regina Candace ostentatione regia processisset, superba
            admodum gemmato syrmate et gemmato diademate, statura auctior, aetate veneranda, ut
            Alexandro recordanti ad Olympiadam matrem eius aestimatio conveniret, dedit prorsus
            sciri sese et opulentiam suam. Domus vero egregio opere elaborata hisque metallis
            insignita erat ut intuentibus splendor ornatus pariter et celsitudo moliminis undique
            sudo quodam et ignoto lumine coruscaret, nihil in sese dispar aut vilius possidens.
            Usquequaque lucebant omnia veste serica, colore purpurea, intexta auro, gemmis admixta,
            quae veste coop<supplied>er</supplied>ta fuerant et perornata. Gemmarum vero regalium
            utrum magnitudines mirarere an vero coloribus ducere<supplied>re</supplied> an
            fulgoribus vincerere iudicium prae stupore non erat. Inter aurum sane purpureaque texta
            vel gemmas ebur multum, sed in ebore viseres artis pretia maiora. Onyx pro saxis et
            columnae de gemmis et earum proceritudo ubique supra nostrates arbores, sed quae sint
            procerissimae, fuera<del>n</del>t, ebeno tamen plurima interpolante; quod si sit ad
            caeruli speciem vel colorem laevigatio, tamen plerumque ex ea purpura aliud esse quam si
            saxum ebenum mentiebatur.</p>
          <p> Illic et effigies plurimae tum e marmore vario tum e metallo cuiuscumque modi
            renuebant numeri aestimationem, quae omnis curiosi diligentiam vinceret, adeo multa
            erant. Quamvis in singulis figmentis fuerit superbior admiratio, currus sane falcatos e
            porphyrite lapide, sed colliniatissime una cum animantibus et aurigis ad veri faciem
            videre erat plurimos et passim ubique constitisse, quos et cursum agere opinarere et
            moveri omnia non discrederes. Ita prae corusco fulgore oculorum officio praeverso labi
            erat opiniones intuentium. Ast alii currus quadriiuges elephantos iunctos habebant
            eosque ebeno, cui concolor bestia veri facilius imaginem retinebat; sed subter erant
            impressa pedibus elephantorum captivorum corpora succumbentium aut innexa proboscidibus
            suspensaque. Quae inter omnia id sane praecipuum regi operis videbatur quod una de gemma
            scalptum templum indidemque columnas cerneret interscalptas, obsessum omne vel frequens
            horrore sacro de deorum vultibus barbaris, qui plusne formidinis an admirationis
              dare<del>n</del>t haud erat homini discernere. Inter haec et celsa illa atque ad
            caelum suspicanda palatia interfluere Argyritum flumen et alium Pactolum fluvium
            mirabatur; sed utrumque alveum auro divitem et prae nimietate auri interfluentis aquae
            quoque auricantem colorem; sed eorum litus et margines insertis arboribus convirescunt
            quae celsae sint et odorae, cypros denique gentiliter vocant fructu suavi et umbrosis
            frondibus divites. Haec igitur cuncta cum Alexander inter<supplied>vis</supplied>isset,
            admiratione quidem debita vincebatur.</p>
          <p>Agebat in convivio <supplied>cum</supplied> Candauli sororibus. Enimvero quaesit quam
            blandius post matrem Candaules uti Antigonum suum pro merito gratiae regalis
            muneraretur, quo donatus pro fortuna tantae reginae ad propria protinus remearet.
            Comprehensum igitur Alexandrum Candace per aulam suam omniaque regiae secreta ac
            penetralia circumducit, secessus quosdam ei aedium monstrans ex uno lapide, cuius quod
            fulgor ignitus est - nam lychnitem etiam vocant - intuentibus visitur opinio quaedam
            indidem solis orientis. Triclinium quoque ibidem videt alio de saxi genere, cui cum sint
            igneae quaedam maculae vel inustiones haud secus <unclear> haec qua ei cadenti lapides
              sunt </unclear> flammea visitabantur quam si caelitus septem astra discurrere
            stellasque omni studio et sereno sub tempore caelestem chorum agere mirere. Erat et
            tectum ad instar integrae domus marmoris pretiosi opere circumforaneo. Namque aedes illa
            rotarum lapsibus subter a<supplied>d</supplied>iuta viginti elephantis ad reginae
            itinera movebatur cumque his solita regina quoque militatum pergere praedicatur.</p>
          <p>Sed enim Alexander, ne victus rudi quadam admiratione videretur, ampla sane, sed pro
            condicione opulentiae gentilis atque praesentis visa sibi omnia confitetur. Quippe
            admirabilia videri potuisse tunc mage si apud Graecos haec forent, apud quos esset
            elaborandis rebus peregrina materia. At cum sibi tanta metallorum huiuscemodi pretia
            servirent, segnitiae condemnandos fuisse, si non haberent quibus uti ex facili
            licuisset. Et intelligit regina Candace ingenium viri et probat sane, sed in respondendo
            sic ait: <said>vera mihi dixisti haec, Alexander mi.</said> Tum audito nomine
            obstupescens, <said>apage,</said> inquit, <said>o regina, hoc a me nomen, quippe ipse
              Antigonus vocor: enimvero Alexander nobis rex cluit, cuius ego nunc internuntius huc
              adveni.</said> Et regina post haec: <said>esto sane,</said> inquit, <said>Antigonus
              apud ceteros, mihi tamen nunc Alexander rex eris. Neque nesciens id habeo: haud
              differam probationem.</said> Et cum dicto apprehendens in penita perducit olimque
            provisam imaginem ostendit. <said>Agnoscisne,</said> ait, <said>Alexandri illius, quem
              mentiri non potes, faciem? Sed quidnam intremuisti tam trepide quidve turbaris ex
              vultu? Non ille tu Persarum potens es, non Indiae dominus? Non qui iam orientem omnem
              trophaeum tuum feceris, Parthis et Medis imperitans? An vero te pudet sine militia vel
              expeditione in manus feminae devenisse? Quare conice, quaeso, quid te iuvarit tua illa
              famosa prudentia, cum nunc Candacem tui videris sollertiorem. Quod igitur huc attinet,
              adrogantiam nimiae prudentiae iam deponito.</said></p>
          <p>Haec illa dicente nec vultu constare Alexander, quin etiam infrendere dentibus
            videbatur. Et regina subridens: <said>quid te iuvat,</said> inquit, <said>haec tua
              tacita indignatio sic saevientem vel, si mavelis, insanientem?</said> Ad haec ille:
              <said>una mihi - nam sane profitendum -</said> ait, <said>vel maxima indignatio est
              quod mihi gladius meus huc comes non sit.</said>
            <said>Et cuinam usui,</said> regina respondit, <said>gladium tibi nunc
              requisisses?</said> At ille: <said>quod enim in huiuscemodi tempore atque rebus regale
              admodum munus foret interfecta te comitem me praemissae morti praestitisse, ne quid
              sit foedius quod praeteritas nostras glorias obumbraverit.</said>
            <said>Accipio,</said> inquit Candace, <said>professionem dignam viro et animo sane
              regali, sed metum hunc abicias velim et magnitudinem gratiae tuae beneficiique
              considerans dignam vicissitudinem spera. Quod enim filio Candauli meo in Bebryciorum
              ultione praestitisti, id tibi ego in tua salute praestabo; atque apud gentiles
              barbaros meos fidem veri clam habe<supplied>b</supplied>o, quippe cum palam sit a
              caede tui homines natura saeviores haud facile temperaturos, si qui ad fidem venerint,
              praesertim cum tu etiam Pori sis interfector, cuius filiam scito iunioris mei filii
              coniugio copulatam. Quare esto Antigonus apud illos, cum mihi soli Alexander
              habeare.</said></p>
        </div>
        <div type="textpart" n="23" subtype="section">
          <p>Et cum hisce dictis egreditur atque ad Candaulem sic ait: <said>fili Candaule, tuque
              Margie nurus suavissima, gaudeo admodum, quod in tempore fuit vestro Alexandri regis
              auxilium repperisse; ceteroqui vobis vidua iam et lugubris hic sederem. Dignum igitur
              fortuna nostra erit internuntium Alexandri donatum muneribus hinc remitti.</said> Sed
            ad haec iunior Candaces filius Charagos nomine: <said>quam vellem,</said> inquit,
              <said>o mater, nostrae quoque iniuriae meminisse<supplied>s</supplied>! Neque enim
              clam te illum quem opitulatum salutariter dicas fratri meo mei quoque soceri
              interfectorem exstitisse. Erit igitur memoriter ac iuste etiam indignantis si vel in
              hoc Alexandri internuntio eius ulciscamur iniuriam.</said> Sed ad haec regina Candace:
              <said>neque,</said> inquit, <said>o nate, mi<del>hi</del>, ad Alexandrum istud
              iniuriae facit et perfacile damnum est regibus uno milite caruisse. Tunc legationis
              ius et foedus perpetuum internuntiorum in nobis claudicare non sinam.</said> Ad haec
            Candaules etiam excipit: <said>neque sane ad ista, quae iusta sunt, a nobis quoque
              aberit Antigono defensatio; neque enim ingenuae conscientiae est, a quo tibi salutem
              datam tuisque fatearis, eius iniustum exitium prodidisse.</said> Sed enim fortior
            iuvenis: <said>numquid ergo mavis, Candaule, super hoc Antigoni praemio bello nos
              decernere? Utrum enim iustius sit, vide ultionem suis an vero vicem gratiae
              praestitisse.</said> Ibat adulescentium fervor et vis cum impetu animi regalis et ex
            pari utriusque gliscens indignatio asperabatur metuebatque mater ne quid aetas illa
            temere consultaret.</p>
          <p>Seducto igitur Alexandro: <said>nunc,</said> inquit, <said>tempus est tuae celebratae
              prudentiae: reperiendum enim consilii genus quo filiis causa civilis proelii
              dilabatur.</said> Bono animo esse reginam Alexander iubet. Quare reversus ad iuvenes:
              <said>neque me sane,</said> ait, <said>minae istae mortis magnopere terrebunt nec regi
              meo damnosa satis videbitur ista iactura. Quot enim satellitum milia et quantus
              animantium numerus hoc regi obsequium munusque hoc praestare non poterit? Enimvero ego
              cessi Candaces gratiae vesterque iam fuam, si quidem ita nobis ad fidem sederit uti ex
              praedicatione vestri, praesertim hisce liberalitatis indiciis, facile Alexandrum
                <unclear> ductum </unclear> huc ad vos sponte pervenire, praesertim adeo immodice
              habendi cupidum atque opibus inhiantem; qui cum perexiguo comitatu vestrae se fidei
              commiserit, haud magni faciam quid de eius exitio consultetis, modo ut vos gratiae
              memores remunerat<supplied>ur</supplied>osque in posterum mihi vos sedulo
              promittatis.</said> Sedet sponsio adulescenti<supplied>bus</supplied> et Candace
            protinus inventi prudentiam demirabatur. Rursusque secreto: <said>utinam, Alexander mi,
              te quoque velles ad numerum mihi addere filiorum! Quis enim dubitet tunc demum fore
              Candacem orbis universi reginam, si talis quoque mater filii putaretur? Ergo iam credo
              non te plus ferro vel proeliis quam hac tua tam celebri prudentia gentibus
              praestitisse. Confirmo igitur tibi rursus eandem illam fidem sponsionis meae neque te
              ut res est noscendum cuipiam profitebor.</said></p>
          <p>Ergo post paucos admodum dies digredienti dat secretius munera: coronam auream
            adamantibus coruscantem prorsus ac si regiam, thoracam varium ex unionibus beryllisque,
            chlamydem etiam purpuream intextamque auro aliaque praeterea cum testimonio publico quae
            ad satellitem facerent, iubetque hominem deduci eo et per satrapas vicissimque profectum
            repedare quo venerat.</p>
        </div>
        <div type="textpart" n="24" subtype="section">
          <p>Ubi igitur ad id loci Alexander venit quas Candaules ei deorum domus esse confessus
            est, et sperat posse illic sibi cum diis immortalibus verba <supplied><gap/></supplied>
            ex praesentium copia opipare sacrificatus ibidem convivatusque adhibet etiam ex
            comitibus quam paucissimos. Interea intervenire quasdam formarum effigies videt tenui
            quidem, sed corusco sub lumine, ut si conventu nebuloso vera primum occurrentium
            confundantur, tum etiam circumsistentia tecta undique consplendescere, et cum his una
              c<supplied>la</supplied>rescit turba formarum et murmur praesentium usurpatur et fit
            prorsus unum diis hominibusque convivium.</p>
          <p>Hic animo confusus reverentia debita Alexander trepidare; quippe intuenti videre iam
            clarius erat flammas quasdam ex oculis deorum discumbentium promicantes prodique
            effigies quas haud dubie divinas esse vel brutissimus sentiat. Unus ergo tandem ex his:
              <said>ave,</said> inquit, <said>Alexander mi.</said> Tunc cum rex venerationem debitam
            reddidisset quaesissetque quis esset qui se foret hac salutatione dignatus:
              <said>ego,</said> inquit, <said>Sesonchosis ille sum, sed enim, ut vides, adscitus
              convivio caelitum ago una cum diis, quod profecto te quoque procul dubio iam
              manebit.</said> Ad haec Alexander cum ratum spei istius requisisset, Sesonchosis
            rursus: <said>iure,</said> inquit, <said>ista tibi sperare convenit, qui inter cetera
              laboris et gloriae eius quoque urbis auctor exstiteris quae rebus humanis
              magnificentia pariter antistet et gloria. Quare abito introrsus, ut summi quoque
              potentiam numinis coram salutes.</said></p>
          <p> Tum a<supplied>u</supplied>ctior rex ingressus sacri loci penita maiestatis effigiem
            videt et fulgore aetherio renidentem, enimvero sedentarium talemque prorsus qualem apud
            Rhacotin adoratum a sese summum deum praesidem Sarapim meminisset. Ibi ergo cum
            augustissimum numen Alexander salutasset agnitionemque confessus esset olim visitati
            dei, rursus Sesonchosis sic exorsus: <said>numnam,</said> inquit, <said>tibi, Alexander,
              mirum est in tam longinquo dei huius praesentiam visam esse? Sed idem ubique totus ac
              praesens est,</said> ait. <said>Quod enim caeli ambitus ubique praestiterit homini, id
              huius quoque numinis vis, <supplied>quae</supplied> numquam frustra veluti per
              absentiam requiritur.</said> Tum Alexander occasionem veri audiendi ratus protinus
            sciscitatur quantum sibi ad vitae spatia polliceretur. Sed Sesonchosis: <said>et ante
              iam dictum fuit <del>est</del>,</said> inquit, <said>tibi, nihil homini commodare
              praescientiam quam requiris. Quippe viventi de vitae termino ratum dicere nihil aliud
              est quam longum maerorem ei et perpetem contulisse; spem vero vivendi perinde fieri
              longissimam, si praesentibus perfruare. Quod ergo tuum est ac beatitudini tuae
              proficit, urbs tellusque quam delegisti erit orbis illustrior eoque tibi nunc et in
              posterum una erit omnium veneratio; deus denique praesidebit. His etiam laeteris, si
              homine demutaveris.</said> Post hoc responsum et sacrum Alexander haud difficile ad
            exercitum venit Candaces corona et insignibus comptus. </p>
        </div>
        <div type="textpart" n="25" subtype="section">
          <p>Eximque ad Amazonas ire festinat, ad quas praemittit litteras in hunc modum scriptas:
              <said>victorias nostras et in Darium bella eximque in alios, quocumque militavimus,
              glorias haud dubito vobis famae ipsius magnificentiam commendasse. Nam et Pori
              fortunam et iter nostrum in Oxydracontas ac Bragmanas digna taceri non arbitror; in
              hoc nomine Gymnosophistarum <supplied><gap/></supplied> etiam per clementiam
              laudatiora, quippe quos siverim agere in pace ac suis legibus moribusque donaverim.
              Quod si vobis haud displicet, accipite nos isto venientes et, quod est amicitiae
              munus, diis sacrificate pro nobis; iam quippe vobis aderimus. At vos velim obviare
              nobis animo gratante, cum ad amicitiam iter istud, non ad periculum sit
              futurum.</said></p>
          <p>Ad haec Amazones respondere: <said>vel fiduciae munus est vel libertatis omnia tibi,
              rex, scribere quae penes nos sint, non quod fidem scriptis deroget ulla suspicio, sed
              ut plenius noscas ecquid operae pretii sit his quicumque hostili fervore in nos
              cupiant militare. Commune quippe humanitatis studium esse arbitramur in quaeque dubia
              ausuros nihil prius quam emolumentum laboris intueri oportere. Scito igitur primum
              colere nos interamnanum, Amazonico flumine locum omnem quo consistimus ambiente, eo
              fluenti circite<del>r</del> spatioque ut una sit aditicula, eaque vix accolis nota,
              qua sep<del>t</del>em fluminis vel irrumpi oporteat vel emergi, eiusque alvei tanta
              est difficultas quanta nos a quibusvis periculis tueatur. Hoc igitur tantillo in loco
              ducenta milia virginum co<supplied>l</supplied>imus nullo omnino maris sexu
              interpolatae. Enimvero, sicubi nobis ad naturam est consulendum, annuum sacrum est
              quod Hippophonia vocitamus. Eius sacri causa ad mares nostros, qui ultra amnem
              extrinsecus perpalantur, omnes ferme transimus atque illic per dies triginta inter
              haec quae diis aguntur, ubi fuerit ad lubentiam, nubimus; nuptas vero cum maribus
              derelinquimus pactis <del>et</del> legibus ut, quaeque exim ad sexum hunc editae
              fuant, eaedem post septennium in exercitum dimittantur. Sed ubi venerint, erudiuntur
              equis et peltis, donec armis idoneae fuerint. Igitur nobis quocumque militandum
                e<supplied>s</supplied>t, viginti milibus nostrum domi et in patria praetendentibus
                <del>et</del> ceteris arma sumuntur, redeuntibusque mos est honorem pro vulneribus
              numerari. Ea nobis stipendia sunt, haec provectio; tantumque quis nostrum honore dives
              est quantum cicatricibus insignitior. Quippe et corona aurea redimitae salutamur atque
              adoramur a ceteris et publicis conviviis adhibemur et cuncta quae sint nobis ad
              obsequium deferuntur. Quod si in bello mortem, quam voti erit, nobilis virgo strenue
              oppetet, et functae divini honores adhibentur et adfinitati functarum largae pecuniae
              honoresque numerantur. Ceterumque nobis aurum non est neque argentum, nisi si quid sit
              in insignibus militaribus. Haec illa sunt in quibus impenduntur nostra discrimina et
              in quae omnia periclitandum est quicumque Amazonas bello deposcent; cuiusque eventum
              non satis arbitramur utrique de pari. Quippe ubi Amazonibus suis auctor generis nostri
              Mars faverit, mares a feminis caesi victique maiore cum dedecore oppetent vel
              dilabentur. Ubi vero cum maribus steterit belli fortuna, pudenda res est si quid hic
              sexus superatis feminis glorietur. Haec tibi igitur, rex, responsa de nobis sunt,
              quarum si fiduciam probas, obsequium etiam non aspernabere, siquidem te coronamus
              corona aurea annua, quae sit ponderis quanti tu iusseris. Superque his quod mavelis
              scribito; nos enim, si secus sederit, praeter amnem in acie deprehendes.</said></p>
        </div>
        <div type="textpart" n="26" subtype="section">
          <p>Hisce rex lectis delectatus admodum sic respondit: <said>qui terrae ambitum diligentius
              mensi sunt eiusmodi magnitudinem universi trifariam divisere easque partis Asiam vel
              Europam vel etiam Libyam nominavere. In hisce igitur partibus universis trophaea
              quoque nostra consistunt et est pudendum si hi quibus nulla omnium obstiterit
              difficultas a cognitione vestri veluti sub metus infamia declinemus. Quare vestrae sit
              facultatis si quid de bello consultetis. Ceteroqui obsequium atque amicitiam
              diligentibus vicissitudo nostri non displicebit. Neque vero resistentibus exitium
              gentis et patriae neque cedentibus amica humanitas differetur. Progressae igitur,
                u<del>l</del>tra sub lege vultis, praeter amnem ad nos venite omnemque multitudinem
              vestram illic in ordines ponite. Quod ubi fuerit ex forma huiusce praecepti, ego vobis
              Ammona patrem meum atque Iunonem, Minervam etiam victricem iuro nihil amplius a vobis
              exactum iri quam si quid pro viribus offeratis. Mittite sane ad commilitium mihi
              strenuas quasque equites, quantas vultis, <del>a</del> quibus singulis remuneratio
              erit minae auri quinque praeter cetera quae ad hanc magnificentiam congruent. Enimvero
              istae quas miseritis, ubi annuum nobis obsequium emensae sint, in propria remittentur,
              uti pro hisce vicarias destinetis. Super his igitur ut vobis commodum est,
              consultate.</said></p>
          <p>Igitur Amazones motae rescribunt et dare se regi veniendi quam cupiat facultatem
            inspiciendique terras suas et coronare se eum annuis talentis sex; quingentas etiam
            equites destinasse armatas et strenuas, ut poposcerat, quae per annos scilicet
            permutentur. Quod si quae ex hisce ad sexum suum cesserit, eam se petere ibidem desidere
            inque eius locum supplementum de gente postulari; quippe Amazonibus certum esse parere
            viro absenti, cui cessisse omnium hominum genera didicissent.</p>
        </div>
        <div type="textpart" n="27" subtype="section">
          <p>His acceptis Alexander iter in Prasiacam inde pervertit, quae quidem eius militi
            peregrinatio laboris<supplied>osa</supplied> admodum et plurimi periculi fuit. Nam
            aestatis ferme iam medio repentini imbres fluxere adeo vehementes atque continui uti non
            solum vis animantium deperiret et quaecumque usui sunt ad militiam putrefierent, verum
            ipsis etiam per indigentiam calciamentorum pedum plurima pernicies inferretur, quippe
            ubi nudo vestigio per loca aspera humidaque perpeti labore traherentur. Neque vero id
            sub isdem imbribus adeo molestum quam redeuntibus in naturam temporis solibus fuit,
            quamvis intemperie illa et tonitruum plurimum et iactus fulminum crebros experti essent.
            Nam et voces incertas resonantes audierant et portentuosa plurima eiuscemodi experti
            erant.</p>
          <p>Ubi vero iam ad Prasiacam adventabant Hypanimque flumen, quod dispescit huiusmodi
            collimitia, transierant, comperit ibidem super magnitudine eius gentis ac regis potentia
            qui Prasiacae potiretur. Quippe dum ista Prasiaca propter Oceanum sita, quo de reliqua
            hominum turba semotior, hoc ad multitudinem quoque largius vivit. Addebat tamen fama tot
            elephantorum etiam milia esse regi quot apud alios plerumque super hominibus mentiatur.
            His igitur compertis Alexander limitem huiuscemodi loci sensim legens civitates eius
            invadere ac dicioni suae vindicare non negligit et sacrificia diis immortalibus facit. </p>
          <p> Quae cum maxime persequeretur, ab Aristotele epistulam sumit scriptam in hunc modum:
              <said>per mihi difficile est eligere vel laudare, Alexander mi, ex hisce omnibus
              aliquid quae te in ista militia gessisse cognovi eamque mihi esse sententiam Iovem
              testem facio Neptunumque. Quare diis primum immortalibus deabusque ago gratias
              competentes, quod emenso tibi hasce periculi difficultates gratulationem potius quam
              solacium scribo, quippe quem sciam non bellorum modo discrimina evasisse, verum
              temporum quoque et caeli difficultatibus non cessisse. Ex quibus colligere admodum
              facile est ambigendum utrumne te prudentiae viribus an tolerantiae fortitudine magis
              praedicem. Certe illud tibi iam Homericum adest quod illic sapientissimus gloriatur:
                  <q><l>multigenasque urbes hominum moresque notavi.</l></q></said></p>
          <p>
            <said>Quis enim praedicationis finis istud capit triginta ferme vix annos emensum te
              orientis omnis occidentisque dominari? Bactra te vidit, Aethiopia salutavit, Scythae
              tremuerunt, quodque uno ille versu percucurrit: <q><l>quique novum cernunt Hyperiona
                  quique cadentem.</l></q>
            </said>
          </p>
          <p><said>Neque enim quemquam non aut caesum audivimus aut supplicantem.</said> Haec quidem
            Aristoteles.</p>
          <p>At vero Alexander collecto exercitu iter ad Babyloniam convertit, in qua susceptus
            honoratissime et sacrificia diis immortalibus repraesentat et certamen
              gymnas<supplied>t</supplied>icum concelebrat. Atque inde iam pacificum iter coeptans
            hisce litteris ad Olympiada<del>m</del> matrem suam scribit.</p>
          <p>
            <said>Super his quidem quas in principiis egerimus ad Asiam usque expeditiones omnia
              tibi nota sunt, mater mi. Aequum tamen fuit et de insequentibus te facere certiorem.
              Profectus quippr ad Babylonem una cum his quos magis strenuos in exercitu habebam,
              quae quidem collecta sunt centum milia, in ulteriora regionum animum intendi
              pervenique usque ad Herculis stel<del>l</del>as non minus itinere dierum ferme
              nonaginta quinque, fama de Hercule sic loquente quod hasce metas peregrinationis suae
              fixerit deus ille, qui et duas stel<del>l</del>as, id est titulos sui quondam ibidem
              dereliquit, quorum unus ex auro, alter vero argenteus habebatur. Sed enim altitudo
              eorum est titulorum cubitis ferme quindecim, crassitudo vero in cubitis duobus. Hanc
              molem metalli quoniam non facile erat credere solido auro esse, periculum eius rei
              facere non omisi. Quare moratus ibidem diebus aliquantis reficiendo scilicet militi
              sacrificatusque deo Herculi titulum illum aureum, qua potui, rimatus sum foramine per
              omnem crassitudinem elaborato neque claudicare fidem crassitudinis eius inveni. Sed
              cum cavernam illam replere religiosum mihi videretur, ad supplementum eius quingentis
              auri talentis opus fuit.</said>
          </p>
          <p>
            <said>Hinc ergo per deserta redeuntes multa praerupta eiusmodi incidimus loca, quae
              obsessa crassioribus nubibus nebul<del>os</del>isve omnem omnino adspectum
                homini<supplied>s</supplied> sustulerant ac diei. Septem denique dierum itinere per
              has tenebras exanclato tandem Thermodonti supervenimus flumini haud cuiquam secundo ex
              magnitudine, sed enim per plana et opipara loca magno agmine pervaganti. Propter hunc
              Thermodonta genus Amazonum colit, mulieres magnitudine corporis pariter ac
              pulchritudine cetera hominum genera supervectae, amictae vero ut in picturis est
              visere unimammas, et omnis hisce ferme amictus est arma vel ferrum. Igitur cum haud
              procul his ageremus, ipsarum quidem potiri haud facile erat utrumque nostrum a
              congressu magnitudine fluminis dispescente. Sed praeter illius agmen bestiae quoque
              nonnullae asperitatesque impedimento erant. At enim comperto illae quod ceterae quoque
              Amazones de nostra amicitia captassent, ipsae etiam periculi causam donis a nobis et
              obsequiis redemerunt.</said>
          </p>
        </div>
        <div type="textpart" n="28" subtype="section">
          <p>
            <said>Itemque indidem ad Rubrum mare venimus, quorum locorum dextra quidem
                par<supplied>s</supplied> asperis inviisque montibus <supplied>e</supplied>recta
              est, laeva vero mari Rubro latius fusa. Illic tamen factis Neptuno sacris immolatisque
              equis ritu praesenti die secuta alio quam veneramus itinere repedamus; fuitque operae
              pretium illas quoque nosse regiones. Multa enim hominum genera et invisitata sunt
              nobis cognita, quorum vel maximae nobis admirationi fuit videntibus homines absque
              capitibus corporatos. Namque his hominibus oculi pectoribus inhaerentes atque os omne
              ceteraque oris in parte corporis situm plurimum mirabamur. Illic et Trogodytas
              offendimus, qui subter terram domiciliis scalptis ac fossis ad serpentium instar
              secessus sibi et habitacula laboravere. Quod ergo exim eminus visere esset tellurem
              quandam sitam velut in medio mari aestimato longius quam unius diei navigatione
                separata<supplied>m</supplied>, eo navigatione contendimus. Repperimus in illa
              insula civitatem quae Solis esse diceretur, ambitus spatio non minus sexaginta stadiis
              circumscriptam. Sed enim e medio civitatis constructo quodam et congesto in loco
              currus aureus visebatur una scilicet equis atque insessore aureo laboratus. Is omnis
              labor de auri materia et smaragdis fuit, mira tamen opificinae maiestas nec ulli in
              orbe terrarum operi facile contendenda. Enimvero isti re<supplied>li</supplied>gioni
              cum adesset sacerdos Aethiops, eo praeeunte Soli religiosius operatus sum. Ac sic
              revertentes locorumne an temporis tenebras profundas offendimus. Unde cum ratio ipsa
              suasisset ibidem mansitare et reficiendis nostris et rursus sacrificiis persolvendis
              deo Soli, quod nullum omnino ignem, ex quo luminis foret copia, inveniremus, abscedere
              indidem confirmavimus. Tum vero divinum quoddam auxilium demorantibus praeviantes
              nobis quasdam effigies numinum cernere fuit cum luminibus lampadarum, quas e materia
              argenti eminus aestimabamus, atque ita viati ductique Tanaim usque fluvium
              supervenimus. Is Tanais e septemtrionis partibus in Caspium mare profluens Asiam
              fertur Europamque discernere. Laeva igitur eius itinere permenso ad Xerxis regna
              pervenimus, quae post habita Cyri sunt ac nominata, ibique multa opum regiarum ac
              divitias offendimus. Nam et aedem quandam ad speciem Graeci operis illic
              magnificentissimam viseres inque ea aede etiam responsa dare memoratum regem
              sciscitantibus celebrant. Et situm ibidem in templo viseres varium opus, tropheum
              aureum dependens aedificii de culmine, adhaerebatque illi tropheo orbis quidam ad
              modum vertiginis caelitis, superque orbem simulacrum columbae sessitabat quod, ubi
              responsa rex diceret, humanis vocibus sciscitanti loqui ferretur. Id tropheum cum
              auferre indidem mihi cupiditas foret, uti ad vos et ad nostram Graeciam mitteretur,
              idem qui aderant contenderunt rem sacram esse neque contemnendo periculo involari a
              quopiam posse. Multa igitur alia quoque quae miraremur offendimus, inter quae cratera
              etiam argenteum capacitatis ad amphoras usque trecentas et sexaginta. Eius capacitatis
              est mensuratio comperta nobis hoc modo: dies sacri <del>cum</del> convivium etiam
              celebre exhibebat<supplied>ur</supplied>, ad quod convivium tot amphoris repletum esse
              vas constat. Enimvero vas istud inscalptum erat atque caelatum navalibus proeliis quae
              Xerxes apud Peloponensum militaverat. Erat inter illa caelamina et sella regalis
              scalpta insertaque operi ex auro, stellata lapidibus et ex pretio insignis. Impendebat
              autem etiam sellam istam vertigo quaedam ad modum mundi figurata, quam ipsam quoque
              responsa sub praesentia regii spiritus dare omnes pariter adserebant. Propter vero eam
              est sita lyrae facies ex arte eiusmodi ut nihil demutet ab ea lyra quae sit canora;
              sic ista etiam ad canendum uti sole<supplied>n</supplied>t: nam et sponte plerumque
              spiritu tactam canere hanc lyram noverant. Et iuxtim viseres veluti thecam poculorum
              sedecim cubitis erectam supraque eam thecam congestam effigiem altitudinis per cubita
              octoginta una cum gradibus octoginta. Ibi demum et fons fictus est et aquila aurea
              supersistebat adeo effigiata daedale ut pansis alis omnem illius operis ambitum
              tegeret. Namque et arbores scalptae et myrti quaedam ramosae ibidem notabantur, omnis
              istae de auro. Multa praeterea illic fuere quae, quoniam neque abundantiae suae neque
              magnitudinis pretiive facile offenderint fidem, censeo praetermittenda. Nunc
              vale.</said>
          </p>
        </div>
        <div type="textpart" n="30" subtype="section">
          <p>His scriptis cum a Babylonia iret Alexander, mirum portentum atque evidens ad exitium
            fuit. Nuntiata quippe est mulier fetum eiusmodi peperisse cuius prior<del>is</del>
            corporis pars pube tenus ad hominem congruebat, enimvero quae insecuta corporis erant
            omnia beluina prorsusque qualem Scyllam homines fabulantur, nisi hoc uno deverterat: non
            enim caninis rictibus lupinisve, enim leoninis atque pardorum, suum etiam vel ursorum
            omnem inguinis ambitum texerat, spirantibus etiam bestiis, sed pars superna humanaque
            emortua iam et colore atro cum desitu spiritus visebatur. Id monstri ubi mulier quae
            feta fuerat enixa est, statim ipsa intectum ad regem detulit Alexandroque habere mirum,
            quod ostenderet, praeindicavit. Igitur ingressus qui regi miraculum nuntiaret, offendit
            eum in cubiculo meridiano somno tunc deditum. Sed ad strepitum irrumpentis cum
            expergitus foret audissetque causam, mulierem induci iubet. Ingressa igitur statim
            facessere universos e praesenti mulier edicit, ipsa vero revelat nudatque quod vexerat
            profiteturque se peperisse. Ergo ad miraculum visionis eiusmodi iubet statim Alexander
            prodigiorum interpretes convenire ac profiteri ecquid eiusmodi novitas minaretur
            interminaturque quam sancte, nisi ex fide dixerint. Unus igitur e praesentibus magno cum
            gemitu regi separato: <said>eheu,</said> inquit, <said>malorum omnium, eheu, mi rex! Non
              enim iam bonis <supplied><gap/></supplied> neque inter vivos homines ultra
              nominabere.</said> Sed cur ista sentiret interpres cum rex diligentius quaereret, haec
            addit: <said>o quid enim,</said> inquit, <said>o vir summe, quidquid ex homine fetus hic
              habet ad te pertinet, quod vero est subter atque beluile quicumque tibi subditi sunt
              et subiecti. Si igitur ea pars quae superna est viveret et motaretur, sicuti haec quae
              infra sunt faciunt, tu sane obtineres ac dominarere cunctorum. Sed quoniam secus est,
              in contrarium intelligendum, nisi quod hi quoque ipsi dissidebunt neque congruent;
              vides enim dispares formas neque inter se amicas ac prorsus beluile saevientes. Atque
              hi quidem inter se omnes te oppetente dissentient dimicabuntque.</said> His dictis
            interpres exierat aversurus scilicet, si qua posset, et exusturus religiosius portenti
            illius minas. Alexander vero animo consternatus cum gemitu sic ait: <said>pro bone
              Iuppiter, quam bona res est ignoratio metuendorum!</said> Sed hactenus illa animi
            commotio fuit. Ceteroqui viriliter et decore omnem exspectatae mortis impetum
              o<supplied>p</supplied>periebatur, quippe qui praeter cetera eo quoque se
              sola<supplied>re</supplied>tur quod divinis honoribus haud procul foret.</p>
        </div>
        <div type="textpart" n="31" subtype="section">
          <p>Ergo occasio illi moriendi talis fuit. Mater eius ad eum scripserat super Antipatri et
            Divinopatris simultatibus petebatque ut ob id ipsum ad Epirum ire contenderet. Sed enim
            Alexander cum id virorum iurgium diduci vellet, statuit Antipatrum ad sese venire ex
            Macedonia alio in locum eius substituto. Quod ubi factum est, venenum Antipater elaborat
            curiosum admodum efficaxque idque per ministrum regi dari in convivio exegit poto.
            Igitur rex mox lectulo datur ac diebus complusculis cum illa pernicie colluctatus tandem
            causam eiusdem periculi esse ab Antipatro cognovit. Id insecuta est quaedam veluti
            indignationis caelitis ostentatio. Nebula quippe admodum crassa foedaque interfusa omni
            aeri sudo die cuncta in tenebras verterat. Tum repente e nubibus draconis effigies
            ignitissima caelitus labitur mare usque unaque cum illo prestere aquilae species
            volabat. Quod ubi factum est, Iovis quoque Babylonii simulacrum motari coepit. Et hisce
            factis rursus draco una cum aquila sua ad caeli convexa remeavit, aquila sane vehens
            stellae cuiusdam fulgidum globum. Quod ubi homines visitavere, veluti praenuntiante
            divinitate quod gerebatur, Alexander quoque spiritu protinus vacuatur ac moritur.</p>
        </div>
        <div type="textpart" n="34" subtype="section">
          <p>Persis tamen multa contentio erat cupientibus regem in regno Persico sepelire proque
            deo Mithra re<supplied>li</supplied>gionibus consecrare. Enimvero Macedones ad
            Macedoniam corpus indidem ferri et solo patrio sepulchrisque maiorum inferendum putant.
            Tum Ptolomaeus, quod enim sciret apud Babylona Iovis oraculum esse veridicum, in eius
            dei sententiam differt perinde ut iusserit consulturus; deusque interrogatus sic ait: <q
              rend="block"><l>accipe quae regis sedes cultusque dicetur: </l>
              <l> urbs colitur Nili propter umbrosa fluenta, </l>
              <l>aequoris in gremio, cereali dives anona,</l>
              <l>nomine Amazonidos quae dicitur inclyta Memphis. </l>
              <l>Hic sibi templa dari sacrata sede recepto </l>
              <l> iussit cornigeri genitus sub honore Lyaei.</l></q> Dato igitur hoc responso nullus
            omnium refragatus est quin ita fieret ut deus iusserat. Igitur in Aegyptum corpus
            Alexandri ferebatur feretro quidem regaliter exornato, tumultuario vero conditorio e
            plumbi materia, quoque esset unguinibus atque pigmentis quae servandis corporibus sunt
            tutius permanere. Vectus igitur pompa vehiculoque regali <supplied>ubi</supplied> ad
            Pelusium advehi nuntiatus est, omnes eiusce regionis proceres ac sacerdotes una cum diis
            ac re<supplied>li</supplied>gionibus suis obviam processere iuniorem Sesonchosim
              venerat<supplied>i</supplied>. Vulcani quoque eum appellatione salutabant, quod hunc
            prae ceteros deum illa pars arbitraretur orientis.</p>
          <p>Enimvero exim ex sententia numinum prophetes docet non apud Memphim sacrum corpus,
            verum Alexandriam pervehi oportere, quod illi loco et auctor conditus fuerit et tutela
            vel maxima perpetuo futura nosceretur. Perinde enim inexpugnabilem locum illum
            praesagiis nosci ut ipse quoque indefessae virtutis est habitus. Erigitur ergo aedes
            quam maximo opere ad instar templi, quod etiam nunc Alexandri nominatur.</p>
        </div>
        <div type="textpart" n="33" subtype="section">
          <p>Quo ubi primum consecratas reliquias intulere, visum Ptolomaeo est testamentum quoque,
            quod scripserat moriens, publice recitari idque lectum est ferme ad hanc sententiam
            scriptum: </p>
          <p>
            <said>Alexander, rex Macedonum, dicit. Primum mando iubeoque Aristaeum, Philippi filium,
              interim regni mei fieri successorem. Sed enim si fuerit mihi filius e Roxane, huic
              nomen et regnum nostrum pariter concedendum. Quod si e Roxane puella edetur, sit
              Macedonum optio quemnam sibi regem ipsi substituant. Optatus porro constitutusque rex
              Argiadum veterem principatum servare debebit. Hisce Macedones consueta dependent.
              Olympiadi autem, matri meae, si ita volet, licebit Rhodi degere vel in eo quem malebit
              loco, accipienti cuncta haec quae me superstite consequebatur. Praefectum autem
              Macedoniae Craterum fieri mando eique Philippi filiam coniugari. Philotam etiam iubeo
              satrapiae praeesse Hellesponticae universae uxoremque ei fieri
                Olci<supplied>ae</supplied> sororem. Cappadociam quoque vel Paphlagoniam Eumeni
              regendam permitti placet. Eos vero qui in insulis sunt liberos suique iuris esse
              praecipio. Antigonus Cariae praesit Casanderque Boeotiae eisque omnibus praeesse
              Antipatrum oportebit. Yton Syriae rector esto, Babyloniae vero et adiacentium regionum
              praeficio Seleucum. Phoenicen ac Syriam Coelen Meleagro regendam permitti decrevi,
              Aegyptum Perdiccae, Libyam Ptolomaeo, cui etiam Cleopatram coniugari oportebit,
              sororem meam. Regionum porro quae supra Babyloniam sunt curam Phanocrati permitti
              praecepi eique uxorem Roxanen Bactrianam dari. His igitur omnibus mando repositorium
              corpori meo fieri auri magno<supplied>rum</supplied> talentorum sex. Quisque autem
              Macedonum Thessalorumve provectior sit aetate atque ad solum genitale voluerit ire,
              his fieri facultatem, quibus singulis tria milia drachmarum adnumerari conveniet.
              Argos autem mitti arma quibus ipse usus sum et auri signati drachmas quinquaginta
              eaque Herculi consecrari volo. Delphos quoque mitti praecepi eboris quod in aula mea
              fuit draconumque terga et pateras aureas tredecim, primitias scilicet operum
              nostrorum. Milesiis etiam ad reformationem oppidi sui dari praecipio auri signati
              drachmas centum et quinquaginta tantumdemque auri materiae. Volo autem Perdiccam, quem
              Aegypto imperatorem atque Alexandriae esse iussi, sic uti imperio mandato ne nomen
              meum ex oppido transferatur, quae quidem etiam maximi deorum Sarapis est sententia.
              Fieri porro annuum oppidi sacerdotem qui sacerdos Alexandri nominetur eique insignia
              dari placet coronam auream et purpureum amictum. Is ubi functus fuerit sacerdotio,
              omni reliquo munere vel inquietudine sit solutus. Sed quisque id sacerdotium
              nanciscitur sit et genere nobilis et existimatione, uti sibi dignitas una cum posteris
              et ista proficiat. Indicae regionis eiusque tractus qui ad
              Hyda<supplied>s</supplied>pim fluvium pergit T<del>r</del>axiaden mando esse
              praefectum. Adiacentium vero regionum Apoctronum, Roxanes patruum, uxoris meae,
              rectorem constitui placet. <supplied>A</supplied>racusiam vero regionem et Bactrianam
              et Su<del>i</del>si<supplied>an</supplied>am Philippo remitto, Hyrcaniam Artaphernae,
              Persida Peucestae. Illyriae vero praeficio Olciam, cui quidem ex Asia dari oportebit
              quingentos equos et auri drachmarum tria milia e quibus templum constituat eique
              templo simulacrum Herculis et Ammonis consecretur, Minervae etiam et Olympiadis,
              matris meae, nec non etiam Philippi. Omnes etiam curatores imperii imagines consecrent
              et signa constituant, aurea quidem apud Delphos, ceteris vero in locis materiae
              diversae. Constitui autem effigies oportebit Perdiccae Alexandri, Ammonis, Minervae,
              Olympiadis, Herculis, Philippi, quae omnes divinis honoribus consecrabuntur.</said> Et
            haec quidem summa voluntatis Alexandri est accepta.</p>
        </div>
        <div type="textpart" n="35" subtype="section">
          <p>Vixit autem annos triginta et tres, sed imperium iniit annum agens octavum decimum.
            Omnes etiam difficultates eius usque ad annos viginti et quinque fuere, reliqua in pace
            transegit. Gentes barbaras dicioni suae subiecit numero viginti et duas, Graecas vero
            sedecim. <del>Victor totiens, quot bellator, nullo proelio invulneratus.</del> Sed
            civitates condidit duodecim, omnes nomine suo scilicet nuncupatas, quae sunt hae:
            Alexandria quae condita est nomine Bucephali equi, Alexandria montuosa, Alexandria apud
            Porum, Alexandria in Scythia, Alexandria Babylonis, Alexandria apud Massagetas,
            Alexandria apud Aegyptum, Alexandria apud Origala, Alexandria apud Granicum, Alexandria
            apud Tigridem fluvium, Alexandria apud Troadam, Alexandria apud Xanthum, cui quinque
            primorum, ut dictum est, elementorum idcirco sunt data nomina ut in hisce elementorum
            nominibus legeretur: Alexander Imperator Genus Iovis Condidit. Obitus tamen eius diem
            etiam nunc Alexandriae sacratissimum habent. </p>
        </div>
      </div>
    </div>
    </body>
  </text>
</TEI>